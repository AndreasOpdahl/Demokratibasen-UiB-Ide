{
  "dokument_id": "dd3e2d7f-c847-5d2a-bf54-0de971d20411",
  "doc_type": "case_attachment",
  "kommune": 4601,
  "tittel": "Fagnotat, datert 03.07.2024",
  "url": "https://bergen.kommune.no/politikere-utvalg/api/fil/bk360/10755566/Fagnotat-datert-03-07-2024",
  "tekst": " Bergen brannvesen Til Fagnotat BBU - Seksjon klima, milj\u00f8 og samfunn V\u00e5r referanse: 2024/42775-13 (Arbeidssted) Saksbehandler: Alf Halsen Dato: 3. juli 2024 Fra Bergen brannvesen Endring av samarbeidsavtale for Vest brann- og redningsregion KO Hva saken gjelder: Vest brann- og redningsregion KO (VBR) sin samarbeidsavtale ble godkjent av kommunestyrene i alle de 18 deltakerkommunene innen fristen som if\u00f8lge kommuneloven var 31. oktober 2023. Kommunene Etne, Gulen og Masfjorden s\u00f8kte i 2023 om \u00e5 bli tatt opp som deltakere i VBR. Styret behandlet s\u00f8knadene fra kommunene Etne og Masfjorden i 2023, mens s\u00f8knaden fra Gulen kommune ble behandlet 14. mars 2024. Opptak av nye deltakerkommuner krever endring av samarbeidsavtalen, og m\u00e5 behandles i tr\u00e5d med punkt 18 i samarbeidsavtalen for VBR som lyder slik: \u00abForslag om endring av avtalen skal f\u00f8rst behandles av representantskapet, og krever 2/3 flertall av de avgitte stemmer. Deretter skal forslaget sendes til deltakerne for godkjenning i kommunestyrene.\u00bb Det var behov for \u00e5 foreta noen ytterligere endringer i samarbeidsavtalen for \u00e5 tilpasse den til gjeldende lovverk. Sekretariatet utarbeidet vedlagte forslag til samarbeidsavtale som ble godkjent av representantskapet 18. april d.\u00e5. Endringene er n\u00e6rmere beskrevet nedenfor. Punkt 2 Deltakerkommuner, eier- og ansvarsandeler Oversikten er oppdatert med de nye deltakerkommunene, og innbyggertallene er oppdatert pr. 1. januar 2024. Justering av eier- og ansvarsandelene skal foretas neste gang i 2028 dersom det ikke blir tatt opp nye deltakerkommuner f\u00f8r den tid. Punkt 8 Representantskapet Det f\u00f8lger av kommuneloven \u00a7 8-1 annet ledd at det ikke kan gis m\u00f8te-, tale- og forslagsrett til andre enn organets medlemmer, hvis ikke annet f\u00f8lger av lov. Det tredje kulepunktet i det niende avsnittet er fjernet i tr\u00e5d med denne bestemmelsen. Punkt 10 Styret Kommunene Gulen og Masfjorden foresl\u00e5s plassert i kommunegruppen som fra f\u00f8r best\u00e5r av kommunene Ask\u00f8y, Austevoll, Bj\u00f8rnafjorden og \u00d8ygarden. Etne kommune foresl\u00e5s plassert i kommunegruppen som fra f\u00f8r best\u00e5r av kommunene B\u00f8mlo, Fitjar, Kvinnherad, Stord, Tysnes og Ullensvang. Endret forkortelse fra KOF til KO Lov 2. juni 2023 nr. 21 om endringer i kommuneloven m.m. (arbeidsutvalg og valg i folkevalgte organer) fastsetter at \u00a7 19-1 tredje ledd i lov 22. juni 2018 nr. 83 om kommuner og fylkeskommuner (kommuneloven) skal lyde: \u00abOppgavefellesskapets navn skal inneholde ordene kommunalt oppgavefellesskap eller forkortelsen KO.\u00bb Med bakgrunn i den ovennevnte lovendringen har vi endret forkortelsen KOF til KO i samarbeidsavtalen. Endret begrep fra administrasjonskommune til kontorkommune Sekretariatet ble etter representantskapsm\u00f8tet 18. april d.\u00e5. oppmerksom p\u00e5 at begrepet kontorkommune skal benyttes i stedet for administrasjonskommune om Bergen kommune. I samr\u00e5d med representantskapets leder som er ordf\u00f8rer Jens Olav Holven i Ulvik herad, har sekretariatet derfor endret begrepet under punktene 11, 12 og 19 i samarbeidsavtalen. Fagetatens vurdering: Bergen brannvesen ut\u00f8ver Bergen kommune sitt ansvar som kontorkommune for VBR, og er dermed godt kjent med behovet for \u00e5 foreta de endringer i samarbeidsavtalen som beskrives i dette fagnotatet. Endringene forventes ikke \u00e5 gi administrative eller \u00f8konomiske konsekvenser utover dem som naturlig f\u00f8lger av endringen i antall deltakerkommuner. Fagetatens anbefaling: Vi anbefaler bystyret \u00e5 fatte f\u00f8lgende vedtak: \u00abBergen kommune vedtar samarbeidsavtalen for Vest brann- og redningsregion kommunalt oppgavefellesskap.\u00bb Den endrede samarbeidsavtalen trer ikke i kraft f\u00f8r den er godkjent av kommunestyrene i alle deltakerkommunene. Vi anmoder derfor om at dere legger til rette for bystyrebehandling s\u00e5 snart som mulig. Kopi av vedtaket bes sendt oss n\u00e5r det foreligger. Med hilsen Bergen brannvesen \u2013 som sekretariat for Vest brann- og redningsregion KO Janicke Larsen Alf Halsen daglig leder seniorr\u00e5dgiver Dokumentet er godkjent elektronisk. Vedlegg: Samarbeidsavtale for Vest brann- og redningsregion KO "
}