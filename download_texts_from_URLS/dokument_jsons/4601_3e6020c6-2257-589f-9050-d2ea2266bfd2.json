{
  "dokument_id": "3e6020c6-2257-589f-9050-d2ea2266bfd2",
  "doc_type": "case_attachment",
  "kommune": 4601,
  "tittel": "Kulturminnedokumentasjon datert 26.06.2024",
  "url": "https://bergen.kommune.no/politikere-utvalg/api/fil/bk360/12708066/Kulturminnedokumentasjon-datert-26-06-2024",
  "tekst": "Kulturminnedokumentasjon \u00c5rstad. Gnr.17 Bnr.157 mfl., Conrad Mohrs veg Innhald 1. Innleiing 3 2. Omr\u00e5dets historie 4 2.1 Utbygginga av kommunikasjonar 4 2.2 Sentrum og villabygging 5 3. Bygningsmilj\u00f8 7 3.2 Bygningane innanfor planomr\u00e5det 8 4. Andre typar kulturminne 10 5. Foto og kart 11 6. Avslutning 40 7. Litteratur og kjelder 41 Desember 2018 / Juni 2024 PROSJEKT: \u00c5rstad. Gnr.17 Bnr.157 mfl., Conrad Mohrs veg FORSLAGSSTILLAR: Conrad Mohrs vei 15 AS PLANKONSULENT: Ard arealplan UTARBEIDD AV: Historikarverksemda SA H\u00e5vard Klyve Parr, faghistorikar KONTAKT: haavard@historikarverksemda.no | +47 971 14 202 Kulturminnedok. Conrad Mohrs veg 2 historikarverksemda.no 1. Innleiing Historikarverksemda SA har utarbeidd f\u00f8religgande kulturminnedokumentasjon i samband med reguleringsplanen \u00c5rstad. Gnr.17 Bnr.157 mfl., Conrad Mohrs veg i Bergen kommune. Rapporten er laga p\u00e5 oppdrag fr\u00e5 tiltakshavar Conrad Mohrs vei 15 AS, som i samarbeid med Ard arealplan har sett i verk nyregulering av planomr\u00e5det. Planomr\u00e5det ligg p\u00e5 Minde ved Kristianborgvannet, i \u00c5rstad bydel og omfattar i hovudsak eigedomane gnr. 17, bnr. 157 og gnr. 15, bnr. 468. P\u00e5 eigedomane ligg i dag administrasjonsbygget til BIR, med adressa Conrad Mohrs veg 15. Omr\u00e5det grensar til omr\u00e5de med n\u00e6ringsbygg i nord, Fj\u00f8sangerveien og Kanalveien i vest, til bustadomr\u00e5der i aust og til Kristianborgvannet i s\u00f8r. Planomr\u00e5det er p\u00e5 omlag 47,5 daa, og avsett til sentrumsf\u00f8rem\u00e5l (S1, S2 og S4), friomr\u00e5de og gr\u00f8ntomr\u00e5de i den gjeldande omr\u00e5dereguleringsplanen, arealplan-ID: 1201_61140000. Planomr\u00e5det omfattar ogs\u00e5 ein del av reguleringsplan for Kristianborg barnehage, arealplan-ID 61470000 og Kristainborg, arealplan-ID 3150000. F\u00f8rem\u00e5let med reguleringa er \u00e5 legge til rette for ei endring fr\u00e5 dagens bruk som n\u00e6ring og kontor, til bustad, n\u00e6rings- og forretningsf\u00f8rem\u00e5l. Andre f\u00f8rem\u00e5l som fell inn under sentrumsf\u00f8rem\u00e5l vil ogs\u00e5 verte vurderte. Eksisterande bygg er planlagt fjerna og nye bygg skal planleggast med utgangpunkt i vedteken omr\u00e5dereguleringsplan for eigedommane. Denne dokumentasjonen er basert p\u00e5 aktuell litteratur og relevante kjelder (sj\u00e5 litteraturliste), mellom anna tinglyst materiale, kart, teikningar, fotografi, samt samtalar med driftspersonale og observasjonar gjort under synfaring av planomr\u00e5det. Synfaring av planomr\u00e5det vart utf\u00f8rt av faghistorikar H\u00e5vard Klyve Parr fr\u00e5 Historikarverksemda 22. og 28. november 2018. Alle foto er teke av Historikarverksemda under desse synfaringane med mindre anna er oppgitt i biletteksten. Rapporten er oppdatert i juni 2024 med ei oppsummering og utgreiing av konsekvensar for eksisterande kulturmilj\u00f8 ved gjennomf\u00f8ring av det planlagde prosjektet. Kulturminnedok. Conrad Mohrs veg 3 historikarverksemda.no 2. Omr\u00e5dets historie Planomr\u00e5det ligg p\u00e5 nordsida av Kristianborgvannet og var opphaveleg ein del av gardane Nyg\u00e5rd og Nyhaugen, som l\u00e5g i tidlegare Fana kommune. Mindemyren var tidlegare eit myromr\u00e5de mellom Solheimsvannet og Kristianborgvannet. Sj\u00f8lve myra, som planomr\u00e5det er ein del av, var lite brukbar og busetnaden har fram til moderne tid lege kring myra. Det gjekk ein samanhengane kanal mellom dei to vatna, men det er ikkje kjent n\u00e5r denne vart etablert. Ein synleg vassveg mellom Kristianborgvannet og Solheimsvannet er \u00e5 sj\u00e5 p\u00e5 p\u00e5 Gottbergs kart fr\u00e5 1772 (Fig. 3), men det er vanskeleg \u00e5 seie om dette er ein kanal eller ei naturleg elv. Kulturmilj\u00f8et p\u00e5 Mindemyren har vorte forma i fleire fasar. Fr\u00e5 1760- og 70-talet vert det rydda store omr\u00e5der med utmarkt knytt til Fj\u00f8sanger g\u00e5rd. Dette gav rom for fleire husmannsplassar. Ein av desse var Nyg\u00e5rd, som det meste av planomr\u00e5det h\u00f8yrer til. Garden Nyg\u00e5rd vart matrikulert som eigen gard i 1809. F\u00f8r dette rekna folk alts\u00e5 garden som ein husmannsplass under Fj\u00f8sanger. Den austre delen av planomr\u00e5det (gnr. 15. bnr. 468) har vore ein del av garden Nyhaugen. Ogs\u00e5 denne vart matrikulert som eigen gard og skild fr\u00e5 Fj\u00f8sanger i 1809. Nyhaugen, som l\u00e5g som eit smalt belte fr\u00e5 botnen av Fj\u00f8sangerbukta i s\u00f8r langsetter austsida av Kristianborgsvatnet og til Solheim i nord, vart rydda i 1670-\u00e5ra (Sj\u00e5 gardskart Fig. 9). Den nordlege utmarka av Nyhaugen vart seld til eigaren av garden som seinare vart heitande Minde. Etter etableringa av jernbanen i 1883 byrja eigarane av b\u00e5de Nyhaugen og Minde \u00e5 selje parsellar av gardane og i slutten av 1920-\u00e5ra hadde det meste vorte til villahagar. Tunet til garden Nyg\u00e5rd l\u00e5g s\u00f8rvest for Kristianborgvannet, noko h\u00f8gre enn planomr\u00e5det. Og som ein ser av gardskartet (Fig. 9), s\u00e5 ligg planomr\u00e5det noko perifert i h\u00f8ve tunet. I 1850 vart Kristianborg skilt ut fr\u00e5 Nyg\u00e5rd og fram til 1914 var det to gardsbruk. Det meste av planomr\u00e5det vart d\u00e5 ein del av Kristianborg. Denne garden vart stykka opp i tomter, og Nyg\u00e5rd blei igjen delt opp i S\u00f8re- og Nore Nyg\u00e5rd. Nore Nyg\u00e5rd vart som Kristianborg seinare selt ut som tomter. Denne oppstykkinga av bruka p\u00e5 Minde heng saman med utviklinga av kommunikasjonane og behova eit veksande Bergen hadde (Fig. 10). 2.1 Utbygginga av kommunikasjonar Den eldste k\u00f8yrevegen til Fj\u00f8sanger g\u00e5rd vart anlagt av godseigar Jon Mariager omkring 1770 (Fig.3). L\u00f8bergsveien/-all\u00e9en gjekk fr\u00e5 Solheimsviken til Fj\u00f8sanger. I 1862 vart ein ny offentleg postveg bygd langs dalf\u00f8ret s\u00f8rover til Fj\u00f8sangerbuka. Det er denne vegen vi dag kjenner som Fj\u00f8sangervegen. I 1922 vart det vedteke at Fj\u00f8sangervegen skulle vere hovudtrafikk\u00e5ra s\u00f8rover fr\u00e5 Bergen. I 1883 opna Vossebanen og i 1894 vart den f\u00f8rste stasjonsbygningen p\u00e5 Minde oppf\u00f8rt der banen kryssa Minde All\u00e9 (Fig. 14), alts\u00e5 noko nord for planomr\u00e5det. Jernbanen fylgde Solheimsvatnet, og vidare kanten av myromr\u00e5det s\u00f8rover Mindemyren og gjekk p\u00e5 vestsida av Kristainborgvannet. I 1930 vart Kristianborg holdeplass etablert nordvest for Kulturminnedok. Conrad Mohrs veg 4 historikarverksemda.no Kristianborgvannet, vest for planomr\u00e5det. Det vart etablert fleire sidespor til jernbanen og utbygginga fekk mykje \u00e5 seie for endringane i kulturmilj\u00f8et p\u00e5 Minde. Industrietableringa p\u00e5 Mindemyren skjedde i n\u00e6rleiken av traseen til Vossabanen. Utviklinga skaut fart d\u00e5 leveringa av straum fr\u00e5 Samnangervassdraget tok til i 1912. Den f\u00f8rste etableringa av industri skjedde i nord, kring Fabrikkgaten og i omr\u00e5det ved reperbanen i Fj\u00f8sangerveien. Tett nord for planomr\u00e5det etablerte Den norske h\u00e5rduksfabrikk seg i 1914/15. Fabrikken (synlg i Fig.10, 16 og 17), med adresse Conrad Mohrs veg 9, hadde 10 arbeidarar i 1918. Bygget som i dag st\u00e5r har ikkje teke vare p\u00e5 det opphavelege fabrikkuttrykket. Mindemyren hadde blitt drenert for jordbruk, men denne dreneringa var ikkje tilstrekkeleg for st\u00f8rre industribygg. Fr\u00e5 1950 var det igjen industriekspansjon. Myra vart d\u00e5 drenert til botns. Elva Lonen vart lagt i lukka kanal og Kanalvegen anlagt over denne. Bergensmeieriet etablert seg nord for planomr\u00e5det, i Minde All\u00e9 10, i 1960. Noko lenger s\u00f8r, og n\u00e6rare planomr\u00e5det i Kanalveien, flytta Martens Br\u00f8dfabrikk inn i det som d\u00e5 var eit av dei st\u00f8rste og mest moderne bakerianlegga i Nord-Europa ved \u00e5rsskiftet 1965/1966. (Fig. 16 og Fig. 17). Kristianborgvatnet fekk ligge som ope vatn, men myra i nordenden av vatnet vart fylt opp. Det var her Televerket bygde sin mont\u00f8rstasjon med kontor, lager og garasjar i 1980 (Fig. 18 og 19). Denne bygningen, Conrad Mohrs veg 15, ligg i planomr\u00e5det, saman med eit ope lagerbygg bygd som stolpelager s\u00f8r for det store n\u00e6ringsbygget. Det var i 1980 etablert veg utanfor Bergensmeieriet og Martensbygget. Kanalveien vart s\u00e5 knytt saman med Fj\u00f8sangerveien p\u00e5 vestsida av planomr\u00e5det. Kanalvegen vart d\u00e5 dels lagt over den gamle togtraseen. Endringane g\u00e5r tydeleg fram av luftfoto fr\u00e5 tida f\u00f8r og etter etableringa av rundk\u00f8yringa som knyt Kanalvegen til Fj\u00f8sangervegen nordvest for planomr\u00e5det (Sj\u00e5 Fig. 4 - Fig. 6). 2.2 Sentrum og villabygging Den f\u00f8rste sentrale staden p\u00e5 Minde var omr\u00e5det kring Minde jernbanestasjon, som l\u00e5g noko nord for planomr\u00e5det. Her etablerte fleire handelsmenn seg og det var postopneri og handelsgartneri. Med etableringa av Vossebanen vart reisetida inn til Bergen overkomeleg for dei som arbeidde i byen, og det var skattemessige fordelar med \u00e5 bu i Fana kommune. Ved hundre\u00e5rsskiftet var inntektsskatten i Bergen 13-14 %, medan den i Fana var 3-4 %. Det som p\u00e5 slutten av 1800-talet hadde vore reint jordbruksland (Fig. 8) vart til lukrative tomter (Fig. 10). Draumen om eit eige hus med ein liten hage l\u00e5g n\u00e6rmare utanfor bygrensene til Bergen. Dei f\u00f8rste som flytta var dei velst\u00e5ande, men med den \u00f8konomiske oppturen under f\u00f8rste verdskrig flytte stendig fleire fr\u00e5 middelstanden til dei nye villastroka. Karl Egil Johansen har i band 3 av Fana Bygdebok synt den veldige folkeveksten for dette omr\u00e5det. I 1875 budde det 25 personar innanfor grensene til garden Nyhagugen. I 1900 hadde dette talet vokse til 185 og i 1920 var det 908 personar som budde under Kulturminnedok. Conrad Mohrs veg 5 historikarverksemda.no gardsnummer 15. Villabusetjinga som omkransar Kristianborgvannnet er eit resultat av denne utviklinga tidleg p\u00e5 1900-talet. Mange av villaene p\u00e5 aust- og vestsida av vatnet skriv seg fr\u00e5 tida fr\u00e5 1910 til 1920. Kulturminnedok. Conrad Mohrs veg 6 historikarverksemda.no 3. Bygningsmilj\u00f8 Det er ikkje registrert nokon freda kulturminne eller bygningar innafor planomr\u00e5det i Askeladden (kulturminnesok.no), eller hj\u00e5 milj\u00f8status.no. Det er heller ikkje nokon sefrak-registrerte bygg i eller tett ved planomr\u00e5det. Det n\u00e6raste fornminne er eit steinalderfunn, Nyhaugveien 9, knytt til ein buplass som er den eldste kjente i Bergen. Dette funnet ligg nordaust for planomr\u00e5det, bak Martens Br\u00f8dfabrikk (seinare NRK) i Kanalveien 90. Dei kjende kulturminneverdiane n\u00e6r planomr\u00e5det er s\u00e6rleg knytt til villabusetjinga p\u00e5 vest, s\u00f8r-vest og austsida av planomr\u00e5det. Utbygginga av omr\u00e5det har vore n\u00e6rt knytt til kommunikasjonsutviklinga, med etableringa av Fj\u00f8sangerveien, Vossabanen og det store behovet for nye bustader for eit veksande Bergen. Omr\u00e5det vart regulert til sm\u00e5husbebyggelse i den store Mindereguleringa som arkitekt Georg Greve laga i 1918, stadfesta i 1920 (Fig. 23). Avgjerdsla om \u00e5 regulere omr\u00e5da mellom Minde og Nesttun kom etter at husbygginga i omr\u00e5det skaut fart utan at Fana kommune hadde f\u00e5tt lagt f\u00f8ringar for framtidige planar. Strukturen som ligg i denne Mindereguleringa kan ein framleis sj\u00e5 i bygningsmilj\u00f8et (Om ein held Fig. 23. saman med med varslingskart Fig 1. og luftfoto fr\u00e5 2016 Fig. 7 ser ein dette). Fleire av villaane n\u00e6r planomr\u00e5det er sett opp f\u00f8r Mindereguleringa var ferdig \u2013 og det er og mange villaer fr\u00e5 seinare ti\u00e5r n\u00e6rt planomr\u00e5det. Variasjonen i bygnignsmilj\u00f8et g\u00e5r fram av oversynsfotografia fr\u00e5 omr\u00e5det (Fig. 26.-29). Vest for planomr\u00e5det, skilt fr\u00e5 omr\u00e5det av den trafikkerte Fj\u00f8sangerveien, er det fleire s\u00e6rmerkte villaer med eldre bygningsdetaljar. Fj\u00f8sangerveien 173, teke i bruk 1930, er ein steinvilla med opphavelege detaljar (Fig. 30). Eit markert inngangangsparti med runde steins\u00f8ylene er sentrert i austfasaden. Over inngangspartiet er det ei forseggjort ark, og villaen har eit vakkert mansardtak med ein liten svai ved takfoten, noko som gir bygget preg av nyklassisismen. Fj\u00f8sangerveien 185, bygd i 1904, er eit av dei eldste husa n\u00e6r planomr\u00e5det. Huset ligg h\u00f8gt, trass n\u00e6rleiken til Fj\u00f8sangerveien, og slik friare enn mange av dei andre villaene (Fig. 31). Huset er mykje endra sidan 1904, men b\u00e5de steinoppbygginga kring huset og detaljar i fasaden verkar \u00e5 vere opphavlege. Conrad Mohrs veg 25, 29 og 33. Rett f\u00f8r skipsreiar Berent Daniel Olsen d\u00f8ydde i 1912 parsellerte han ut tomter til dei tre s\u00f8nene sine, Fredrik, Abraham og Andreas p\u00e5 austsida av Kristianborgvantet. Dei tre kvitm\u00e5la husa til Odfjell-br\u00f8rne var i fleire ti\u00e5r landemerke i landskapet (Fig. 13). Med bygginga av eit nytt kontorkompleks, oppf\u00f8rt i 1972 og teke i bruk i 1973, endra bygningsmilj\u00f8et seg langs vatnet. Det nye kontorkomplekset, Conrad Mohrs veg 29, var teikna av artikekt Tor Tryti, seinare kom satelittbygningar til (1989-90), teikna av arkitekt Halfdan Wiberg (Fig. 32). Det s\u00e6rmerkte kontorkomplekset ligg tett saman med steinvillaen Conrad Mohrs veg 25 fr\u00e5 1912 (Fig. 33 og Fig. 34). Denne steinvillaen ligg tett ved det s\u00f8raustre hj\u00f8rnet av planomr\u00e5det. S\u00f8r for kontorkomplekset Kulturminnedok. Conrad Mohrs veg 7 historikarverksemda.no ligg Conrad Mohrs veg 33 fr\u00e5 1914 med sine opphavelege, f\u00f8rseggjorde detaljar (Fig. 35 og Fig. 36) Kirkevegen 10, oppf\u00f8rt i 1927 (Fig. 37): og Hasselstien 1 fr\u00e5 1915 (Fig. 38) er to av dei eldre villaene tett ved planomr\u00e5det p\u00e5 austsida som har mykje av sitt opphavlege s\u00e6rpreg. Einebustaden Kirkevegen 4 B (Fig.40) fr\u00e5 2004 er eit moderne funkishus ved det nordaustre hj\u00f8rnet av planomr\u00e5det, som syner noko av variasjonen i bygningsmilj\u00f8et. Kanalvegen 117A og B. Tett nord for planomr\u00e5det ligg Odfjells rederi, bygd i to trinn. Det f\u00f8rste fr\u00e5 kring 1915 er i Bergensk nybarokk med eit markant steinsett inngangsparti (Fig. 40). Bygget er s\u00e6rprega av god materialkvalitet og flotte arkitektoniske detaljar. Eit tilbygg kom til i 1965, teikna i av arkitekt Chr. Stensaker. Dette er i streng 1960- talsmodernisme med p\u00e5skosta bygningsdetaljar (Godt synleg i luftfoto fr\u00e5 1970 Fig. 17). I Byantikvaren sine f\u00f8ringar for omr\u00e5deplanen N\u00e6ringskorridoren heiter det at byggets eksteri\u00f8r skal bevarast. Noko lenger vest, med utsyn rett ned mot planomr\u00e5det, tronar Minde skole \u2013 synleg for store omr\u00e5de p\u00e5 austsida av Bergensdalen (Fig. 41). Skulen, som er teikna av arkitekt Erling Ross, er eit eksempel p\u00e5 monumental, nyklassisistisk skulearkitektur fr\u00e5 1920-talet. I Byantikvaren sin kulturhistoriske rapport om skulebygg i Bergen fr\u00e5 2013 er det framheva at skulen har sv\u00e6rt h\u00f8g verneverdi. 3.2 Bygningane innanfor planomr\u00e5det Dei to bygga som i dag st\u00e5r i planomr\u00e5det var opphavleg sett opp av Televerket (Fig. 18 - Fig. 20). Det kontor- og n\u00e6ringsbygget som i dag st\u00e5r i planomr\u00e5det er bygd i fleire trinn. B\u00e5de utvendig og innvendig er det gjort store endringar sidan 1980, men for dei omkringliggande villaene har ikkje desse endringane i bygget hatt mykje \u00e5 seie, sidan det samla volumet og h\u00f8gda p\u00e5 bygget ikkje har vorte vesentleg endra. Bygget framst\u00e5r framleis som eit l\u00e5gt n\u00e6rings- og kontorbygg over eit stort areal, tidstypisk for overgangen mellom 1970- og 80- talet. I det f\u00f8rste byggesteget, som stod ferdig i 1980, var det lager, kontor, nokre mindre verkstader, velferdsrom og garasjeanlegg for omlag 75 tenestebilar (Sj\u00e5 teikningane i vedlegg 1.) Grunnarealet til bygget var p\u00e5 6605 m2, medan det samla brutto bruksarealet var p\u00e5 7870 m2. Bygget vart reist p\u00e5 sprengsteinsfylling lagt p\u00e5 myra, og av bygges\u00f8knaden g\u00e5r det fram at delar av bygget er pelefundamentert. Bygget var grovt delt i tre st\u00f8rre blokker (Fig. 21). Blokk-A var i to etasjer, ei 1.etasje og ei mellometasje, der kontor m\u00f8nstring og velferdsrom var i mellometasjen. Blokk B, med lager og garasje, var i berre ein etasje. Ogs\u00e5 blokk C vart oppf\u00f8rt i berre ein etasje. Utvendig var det ulike ytterveggar. For Blokk-A, som utgjorde vestfasaden, var ytterveggane av tegl- skalmurskonstruksjon, som var utvendig fuga. For Lager-delen i blokk B1 og B2 var veggane av betongelement, med overflater av frilagt singel. Dette var ogs\u00e5 overflatene p\u00e5 dei uisolerte betongelementa for Blokk B3 og C. Bygget var konstruert for \u00e5 kunne tilfredsstille seinare p\u00e5bygg. Kulturminnedok. Conrad Mohrs veg 8 historikarverksemda.no I 1981vart eit ope stolpelager sett opp p\u00e5 steinfyllinga s\u00f8r for hovudbygget (Fig. 51). Det g\u00e5r ikkje klart fram av byggesaksarkivet n\u00e5r atriumet som mange av kontora i bygningen i dag ser inn i vart etablert, men her har det skjedd endringar i bygningsmassen. Fr\u00e5 1995 finst det bygningsteikningar av s\u00f8rfasaden, med der det er teikna inn ei rehabilitering av denne delen av bygningen (Fig. 22). I dag er det to fulle etasjar med kontor i denne delen av bygget (Sj\u00e5 brannteikningae, vedlegg 2.) som ser inn i eit atrium (Fig. 49) Taket er ei aning h\u00f8gre i dette partiet enn i bygget elles (Fig. 43). I 2008 kom det til eit nybygg i det nordvestre hj\u00f8rnet av bygget. Denne nyaste delen av bygget, med kontor og m\u00f8terom, st\u00e5r p\u00e5 betongs\u00f8yler og har endra vest- og nordfasaden til bygget (Fig. 42), der og inngangpartiet er endra fr\u00e5 det opphavlege. Ytterveggane vart her utf\u00f8rt i teglstein som resten av vestfasaden. Innvendig er det gjort store endringar i rominndeling og overflater. Omfanget av endringane g\u00e5r fram om ein ser planteikningane av det opphavlege godkjende bygget saman med brannteikningane for bygget i dag. (Sj\u00e5 vedlegg 1 og vedlegg 2) Endringane skjer framleis \u2013 under synfaringa i november vart det gjort klart nye kontor i f\u00f8rste etasje av kontoromr\u00e5det som omkransar atriet (Fig. 48). I den s\u00f8raustre enden av bygget, i det som opphaveleg vart kalla B-blokka, har nett Bergen Mursenter etablert seg og det vert gjort tilpassingar for denne verksemda (Fig. 50) Kulturminnedok. Conrad Mohrs veg 9 historikarverksemda.no 4. Andre typar kulturminne Kulturmilj\u00f8et p\u00e5 Minde er n\u00e6rt knytt til utviklinga av Vossebanen som opna i 1883. Jernbanelina gjekk langs kanten av myra og p\u00e5 vestsida av Kristianborgvatnet. Minde stasjon opna i 1894. Rett vest for planomr\u00e5det kom s\u00e5 Kristianborg haldeplass i 1930, med eit lite skur og tilkomst (Fig. 15. Holdeplassen er synleg i luftfoto fr\u00e5 1951: Fig. 4). Denne haldeplassen vart nedlagt i 1964. Om ein held luftfoto fr\u00e5 1951 (Fig. 4) saman med luftfoto fr\u00e5 2016 (Fig. 7) fr\u00e5 planomr\u00e5det, s\u00e5 ser ein at Kristianborg holdeplass l\u00e5g omlag midt i det som i dag er rundk\u00f8yringa vest for Conrad Mohrs veg 15. Det er opparbeidd ein sykkelsti som dels fyl den gamle Vossebanetraseen parallellt med Kanalvegen (Fig.58), men vest for planomr\u00e5det er linjedraginga ei anna enn den historiske jernbanelinja (Fig 4. og Fig. 57). Luftfotoa fr\u00e5 1951 og 2016 gir her eit godt inntrykk av endringane etter at jernbanesporet vart teke bort. Spor etter det opphavlege ved dei tidlege ferdsle\u00e5rane Fj\u00f8sangerveien og Vossabanen er overbygde av den nye og breiare vegen, men framleis er den tungt trafikkerte Fj\u00f8sangervegen noko som pregar omr\u00e5det. Kanalen mellom Solheimsvannet og Kristianborgvannet, vart overbygd med etableringa av tyngre industri p\u00e5 Mindemyren. N\u00e6rast Kristianborgvannet, p\u00e5 myromr\u00e5det der BIR- bygget i dag ligg, l\u00e5g vatnet lenge ope. Fotografi av omr\u00e5det syner at nett dette omr\u00e5det nord for Kristianborgvatnet lenge heldt karakteren det hadde hatt fr\u00e5 jordbrukstida. N\u00e6rast vatnet eit v\u00e5tlent myromr\u00e5de, lenger nord likar det meir utmark. P\u00e5 eldre fotografi kan det sj\u00e5 ut som det er eit skilje der gardsgrensa mellom Nyg\u00e5rd og Nyhaugen (Fig. 56), seinare Kristianborg og Minde gjekk, men dette finst det ikkje spor av i dag. Mellom BIR-bygga og Kristanborgvannet g\u00e5r det i dag ein tursti. Det er litt skog p\u00e5 kvar side av denne \u2013 og nordaust for vatnet ligg ei lita, sterkt setningsskada, grusbane. Kulturminnedok. Conrad Mohrs veg 10 historikarverksemda.no 5. Foto og kart Figur 1. Planomr\u00e5det, slik der teikna inn i varslingskartet for reguleringsplanen. Kulturminnedok. Conrad Mohrs veg 11 historikarverksemda.no Fig 2: Oversiktsbilete over Mindemyren med planomr\u00e5det og Conrad Mohrs veg 15 sentrert i bilete. Fig. 3: Utsnitt av Gottenbergs kart fr\u00e5 1772. Ein kan tydeleg sj\u00e5 ein vassveg mellom Kristianborgvannet og Solheimsvannet p\u00e5 kartet. Den nye k\u00f8yrevegen, seinare Fj\u00f8sangervegen, er og markert i kartet. Statens Kartverk. Kulturminnedok. Conrad Mohrs veg 12 historikarverksemda.no Fig.4: Ortofoto av planomr\u00e5det avfotografert i 1951. Henta fr\u00e5 norgesbilder.no [lesedato 20.12.2018] Fig.5: Ortofoto av planomr\u00e5det avfotografert i 1970. Henta fr\u00e5 norgesbilder.no [lesedato 20.12.2018] Kulturminnedok. Conrad Mohrs veg 13 historikarverksemda.no Fig.6: Ortofoto av planomr\u00e5det avfotografert i 1980. Henta fr\u00e5 norgesbilder.no [lesedato 20.12.2018] Fig. 7: Ortofoto av planomr\u00e5det avfotografert i 2016. Henta fr\u00e5 norgesbilder.no [lesedato 20.12.2018] Kulturminnedok. Conrad Mohrs veg 14 historikarverksemda.no Fig. 8: Utsnitt av Knudsenbilete \u00abUdsigt mod Noraasvandet og Solheim ved Bergen\u00bb. Bilete er teke ein gong mellom 1885 og 1888, og syner tydeleg omr\u00e5det nord for Kristianborgvannet i tida d\u00e5 dette var jordbruksland. Henta fr\u00e5 UBB Billedsamlingen http://marcus.uib.no/instance/photograph/ubb-kk-2127-0918.html [lesedato 20.12.2018] Fig. 9: Gardskart for gardane kring den nordlege delen av Nord\u00e5svatnet. Nord for Kristianborgvannet er delelinja mellom Kristianborg og Minde det som var delelinja mellom Nyg\u00e5rd og Nyhaugen. Kartet er henta fr\u00e5 Fana Bygdebok Gards og \u00c6ttesoge band 4 Kulturminnedok. Conrad Mohrs veg 15 historikarverksemda.no Fig. 10: Dette Knudsenbilete syner planomr\u00e5det etter at utviklinga med utparsellering og villabygging har skote fart. Kristianborgvannet ligg her omlag midt i bilete.Vi ser dei tre Odfjell-villaene til h\u00f8gre i bilete. Planomr\u00e5det ligg som utmark nord for vatnet, og Den norske h\u00e5rduksfabrikk har etablert seg nord for dette, litt aust for togtraseen. Bilete er teke 1914-1918. Henta fr\u00e5 UBB Billedsamlingen: http://marcus.uib.no/instance/ photograph/ubb-kk-pk-0924.html [lesedato 20.12.2018] Fig. 11: Kristianborgvannet i 1912. Husa i bakgrunnen vert seinare liggande i ved Conrad Mohrs veg og Kirkevegen. Henta fr\u00e5 boka \u00abFana - slik det en gang var\u00bb Kulturminnedok. Conrad Mohrs veg 16 historikarverksemda.no Fig. 12: Villabusetjinga p\u00e5 vestsida av planomr\u00e5det, slik det s\u00e5g ut i 1926/27.Henta fr\u00e5 UBB Billedsamlingen http://marcus.uib.no/instance/photograph/ubb-kk-pk-1798.html [lesedato 21.12.2018] Fig: 13: Dei tre Odfjell-villaene p\u00e5 austsida av Kritianborgvannet. Henta fr\u00e5 UBB Billedsamlingen: http:// marcus.uib.no/instance/photograph/ubb-kk-n-291-047.html [lesedato 21.12.2018] Kulturminnedok. Conrad Mohrs veg 17 historikarverksemda.no Fig. 14: Gamle Minde stasjon l\u00e5g ved Minde All\u00e9. Bilete er fr\u00e5 1909 og teke noko nord for planomr\u00e5det. Toget er p\u00e5 veg s\u00f8rover mot planomr\u00e5det. Olaf Andreas Svan\u00f8e. Gamle Bergen Museum Fig. 15: Damplokmotiv p\u00e5 Kristianborg holdeplass 1954. Norsk jernbanemuseum. Kulturminnedok. Conrad Mohrs veg 18 historikarverksemda.no Fig. 16: Bileta av planomr\u00e5det fr\u00e5 1964. Bilete er teke medan grunnarbeidet for Martens Br\u00f8dfabrikk er igang. Ein ser tydeleg linja i jernbanen som skr\u00e5ar opp mot Fj\u00f8sangerveien fr\u00e5 den kvite bygningen Odfjell rederi (Kanalvegen 117A i dag). Dette er f\u00f8r tilbygget har kome i s\u00f8renden av rederibygningen. Henta fr\u00e5: http://marcus.uib.no/instance/photograph/ubb-w-f-143643.html [lesedato 21.12.2018] Fig. 17: I 1970 hadde fabrikkbygningen til Den norske h\u00e5rduksfabrikk framleis sine opphavelege kjenneteikn, men endringane mot det samansette n\u00e6ringsbygget som i dag st\u00e5r hadde byrja. Til venstre i dette bilete ser vi Odfjell Rederi, med det nye modernistiske p\u00e5bygget i s\u00f8r. Henta fr\u00e5 UBB Billedsamlingen: http:// marcus.uib.no/instance/photograph/ubb-w-f-204884.html [lesedato 21.12.2018] Kulturminnedok. Conrad Mohrs veg 19 historikarverksemda.no Fig. 18: \u00abKristianborg. Fra \u00e5pningen av stasjonen\u00bb er teksten til dette bilete fr\u00e5 1980. Bilete syner nybygde Conrad Mohrs veg 15 i 1980. Norsk Telemuseum. Fig. 19: Nordfasaden til nye Conrad Mohrs veg 15 i 1980. \u00abKristianborg. Mont\u00f8rstasjon\u00bb hj\u00e5 Norsk Telemuseum. Fig. 20: \u00abFra \u00e5pningen av stasjonen\u00bb. Bilete av det nye bygget i Conrad Mohrs veg 15 fr\u00e5 1980. Norsk Telemuseum. Kulturminnedok. Conrad Mohrs veg 20 historikarverksemda.no Fig. 21: Utsnitt av situasjonsplan \u00abTeleverket, Kristianborg, Bergen\u00bb, datert 17.04.78. Syner inndelinga i dei fire blokkene. Byggesaksarkivet, Bergen kommune. Fig. 22: Teikning av fasadealtertiv for s\u00f8rfasaden av \u00abTelenor Kristianborg\u00bb datert 26.10.1995. Byggesaksarkivet, Bergen kommune. Kulturminnedok. Conrad Mohrs veg 21 historikarverksemda.no Fig. 23: Mindereguleringen 1920. Henta fr\u00e5: http://www.bergenskart.no/braplan/planInnsyn.jsp? planid=30010000&kildeid=1201 (P\u00e5 denne linken er det og mogeleg \u00e5 sj\u00e5 teiknforklaringar) Kulturminnedok. Conrad Mohrs veg 22 historikarverksemda.no Fig. 24: Oversikt over planomr\u00e5det. Nord- og vestfasaden av Conrad Mohrs veg 15. Fig. 25: Oversikt over planomr\u00e5det. Bilete teke fr\u00e5 Storetveit kyrkje og nordover. Kulturminnedok. Conrad Mohrs veg 23 historikarverksemda.no Fig. 26: Oversikt villabuseejinga p\u00e5 vestsida av planomr\u00e5det. Under: Fig.27: Villabusetjing p\u00e5 austsida. Kulturminnedok. Conrad Mohrs veg 24 historikarverksemda.no Fig.28: Planomr\u00e5det i forgrunnen. Den nordlige delen av villabusetjinga p\u00e5 austsida av planomr\u00e5det. Under: Fig. 29:Villabusetjinga p\u00e5 vestsida av planomr\u00e5det. Bilete teke fr\u00e5 gangbru over Fj\u00f8sangerveien. Kulturminnedok. Conrad Mohrs veg 25 historikarverksemda.no Fig. 30: Fj\u00f8sangerveien 173 Fig. 31: Fj\u00f8sangerveien 185 Kulturminnedok. Conrad Mohrs veg 26 historikarverksemda.no Fig. 32: Oversiktsbilete over Conrad Mohrs veg 25, 29 og 33, teke fr\u00e5 nordenden av Kristainborgvannet. Under: Fig. 33: Austfasaden av Conrad Mohrs veg 25. Kulturminnedok. Conrad Mohrs veg 27 historikarverksemda.no Over: Fig. 34: Inngangsparti i vestfasaden Conrad Mohrs veg. Til H\u00f8gre: Fig. 35: Inngangspartiet i austfasaden Conrad Mohrs veg 33. Under heile fasaden. Fig.36 Kulturminnedok. Conrad Mohrs veg 28 historikarverksemda.no Fig. 37: Kirkevegen 10 oppf\u00f8rt 1927. Under: Fig 38: Hasselstien 1 fr\u00e5 1915. Kulturminnedok. Conrad Mohrs veg 29 historikarverksemda.no Fig. 39: Kirkevegen 4B fr\u00e5 2004. Under: Fig. 40: Kanalvegen 117A. Odfjells rederi - den eldste delen fr\u00e5 1915 Kulturminnedok. Conrad Mohrs veg 30 historikarverksemda.no Fig 41: Minde skole teikna av Erling Ross. Skulen stod ferdig i 1925. Fig. 42: Vestfasaden av Conrad Mohrs veg 15. Omlag midt i fasaden ligg skiljet mellom den nye og den eldste delen av bygget. Ein kan her sj\u00e5 ei fargeendring i takpartiet. Kulturminnedok. Conrad Mohrs veg 31 historikarverksemda.no Fig. 43: Midtpartiet av s\u00f8rfasaden av Conrad Mohrs veg 15. Dette partiet er rehabilitert og endra fr\u00e5 det opphavlege i 1980. Bygget har vorte ei aning h\u00f8gre enn det var i 1980. Fig. 44: Delar av austfasaden av Conrad Mohrs veg 15. Kulturminnedok. Conrad Mohrs veg 32 historikarverksemda.no Fig. 45: Resepsjonsomr\u00e5det, slik det framst\u00e5r i dag. Til venstre i dette bilete ligg tilfluktsrommet. Mykje er endra fr\u00e5 det opphavelege.Vegger er fjerna for \u00e5 opne opp og det er sett inn eit nytt sett med d\u00f8rer, slik at ein g\u00e5r gjennom to doble d\u00f8rer p\u00e5 veg inn i bygget. Eit kopirom har kome til bak resepsjonen. Fig. 46: Ein gamal telefon som framleis heng, eit lite forteljande element i bygget, som opphaveleg var bygd av Televerket. Kulturminnedok. Conrad Mohrs veg 33 historikarverksemda.no Fig. 47: Garasjeanlegget. Her parkerer BIR bossbilane. Ligg i det som opphaveleg vart kalla blokk B3 og C i situasjonsplanen. Nordaust i bygningen. Fig. 48: Det vert bygd nye kontor i midtpartiet i s\u00f8renden av bygget. Kulturminnedok. Conrad Mohrs veg 34 historikarverksemda.no Fig. 49: Utsikt fr\u00e5 kontor i 1. tasje i det som opphaveleg vart kalla Blokk B1. Inn moatriumet. Fig. 50: Bergen Mursenter. Kulturminnedok. Conrad Mohrs veg 35 historikarverksemda.no Fig. 51: Stolpelageret sett opp s\u00f8r for hovedbygningen i 1981. Fig. 52: Kantinen i Conrad Mohrs veg 15. Den ligg i 2. etasje vest i bygget, med utsyn opp mot Fj\u00f8sangerveien. Kulturminnedok. Conrad Mohrs veg 36 historikarverksemda.no Fig. 53: Typisk kontor i Conrad Mohrs veg 15. Dette nord i bygget, i 2. etasje n\u00e6r inngangspartiet. Fig. 54: Korridoren utover i den nye fl\u00f8yen av bygget. 2. etasje. Bilete teke nordover. Kulturminnedok. Conrad Mohrs veg 37 historikarverksemda.no Fig. 55: Vaskar i garderobeomr\u00e5det i 2. etasje. St\u00f8rre garderobeanlegg med rein- og skita sone for sj\u00e5f\u00f8rane i BIR. Fig. 56: Utsnitt av bilete teke ein gong mellom 1914 og 18. Henta fr\u00e5 UBB Billedsamlingen: http:// marcus.uib.no/instance/photograph/ubb-kk-pk-0926.html [lesedato 21.12.2018] Kulturminnedok. Conrad Mohrs veg 38 historikarverksemda.no Fig. 57: Sykkelveg vest for planomr\u00e5det (bilete teke s\u00f8rover). Under: Fig. 58. Sykkelvegen nord for planomr\u00e5det (bilete teke nordover). Kulturminnedok. Conrad Mohrs veg 39 historikarverksemda.no Oppsummering og konsekvensar for eksisterande kulturmilj\u00f8 Kort oppsummert s\u00e5 ligg planomr\u00e5det p\u00e5 en gradvis overgang til en mer urban karak- Minde ved Kristianborgvannet, i \u00c5rstad ter i nord. Til sammen skaper det omr\u00e5der bydel og omfattar i hovudsak eigedomane av aktivitet, ro og god bokvalitet. Omr\u00e5det gnr. 17, bnr. 157 og gnr. 15, bnr. 468. P\u00e5 ei- er delt i to soner, S1 med kontorfunksjoner gedomane ligg i dag administrasjonsbygget og S2 med boliger. Mellom sonene ligger til BIR, med adressa Conrad Mohrs veg 15. den gr\u00f8nne almenningen med offentlig are- Omr\u00e5det grensar til omr\u00e5de med n\u00e6rings- al. Her vil det bli etablert en bekk som er bygg i nord, Fj\u00f8sangerveien og Kanalveien tilrettelagt for ferskvannsfisk som skal gyte. i vest, til bustadomr\u00e5der i aust og til Kris- Dette tilbakef\u00f8rer det gr\u00f8nne strekket med tianborgvannet i s\u00f8r. F\u00f8rem\u00e5let med regu- bekken som har v\u00e6rt en del av Mindemy- leringa er \u00e5 legge til rette for ei endring fr\u00e5 rens historie.\u00bb dagens bruk som n\u00e6ring og kontor, til bu- stad, n\u00e6rings- og forretningsf\u00f8rem\u00e5l. An- Arkitekten viser vidare til at bydelen si his- dre f\u00f8rem\u00e5l som fell inn under sentrumsf\u00f8- torie har vore premissgjevande for fleire as- rem\u00e5l vil ogs\u00e5 verte vurderte. Eksisterande pekt ved utforminga av dei planlagte bygga bygg er planlagt fjerna, og nye bygg plan- i planomr\u00e5det. lagt med utgangpunkt i vedteken omr\u00e5de- reguleringsplan for eigedomane. Takutforming: I omr\u00e5det er det fleire villaer med mansard- Kjende kulturminneverdiar n\u00e6r planom- tak. Bustadsonen i det planlagte prosjektet r\u00e5det er s\u00e6rleg knytt til villabusetjinga p\u00e5 viser til dette arkitektoniske grepet ved \u00e5 gje vest, s\u00f8r-vest og austsida av planomr\u00e5- dei nye bustadane ei side med det. Utbygginga av omr\u00e5det har vore n\u00e6rt mansardtak, som senker den opplevde knytt til kommunikasjonsutviklinga, med byggeh\u00f8gda. etableringa av Fj\u00f8sangerveien, Vossaba- nen og det store behovet for nye bustader Vindaugsutforming: for eit veksande Bergen. Kanalen mellom Prosjektet tar i bruk regul\u00e6re vindaugsplas- Solheimsvannet og Kristianborgvannet seringar med vertikale vindauger i likheit har historisk vore karakteristisk for omr\u00e5- med eksisterande busetnad. det, men vart overbygd med etableringa av tyngre industri p\u00e5 Mindemyren. N\u00e6rast Materalitet: Kristianborgvannet, p\u00e5 myromr\u00e5det der Prosjektet har tenkt \u00e5 nytte seg av materi- BIR-bygget i dag ligg, l\u00e5g vatnet lenge ope. aler som er veletablert i eksisterande bu- setnad fr\u00e5 ulike tidsepokar. Liggande Arkitekten for det planlagte prosjektet vest-landskledning som er malt i opplyser om at \u00abprosjektet fokuserer p\u00e5 de karakteristiske bergensfargar viser til naturlige karakterene i omr\u00e5det, bydelens trehusbusetnaden i omr\u00e5det. Ulike historie, og gir vandringen gjennom den variantar av teglstein viser til den fremtidige Mindemyren et m\u00e5lpunkt, en industrielle historia som har vore livlig destinasjon i direkte n\u00e6rhet til Kris- identiteten til omr\u00e5det i over 100 \u00e5r. I tianborgvannet. Sammenheng mellom det tillegg vil det bli brukt innslag av pussa urbane str\u00f8ket og friomr\u00e5det ved Kristian- fasade i tr\u00e5d med Kanalveien 117A og borgvannet har v\u00e6rt et m\u00e5l i utformingen. tilsvarende bygg fra same periode. Naturen trekkes inn fra s\u00f8r, og f\u00e5r samtidig 1 Perspektivskisse, det planlagte prosjektet sett fr\u00e5 nord. Kjelde: b+b arkitekter AS. Perspektivskisse, det planlagte prosjektet sett fr\u00e5 nord. I forgrunnen ser ein ogs\u00e5 planlagte prosjekt i nabofelt. Kjelde: b+b arkitekter AS. 2 Perspektivskisse, det planlagte prosjektet sett fr\u00e5 s\u00f8raust. I forgrunnen ser ein ogs\u00e5 planlagte prosjekt i nabofelt. Kjelde: b+b arkitekter AS. Perspektivskisse, det planlagte prosjektet sett fr\u00e5 s\u00f8raust. Til h\u00f8gre i bildet ser ein ogs\u00e5 planlagt prosjekt i nabofelt. Kjelde: b+b arkitekter AS. 3 Skissa viser overordna plangrep. Eksisterande landskap/vegetasjon i s\u00f8r skal bevarast, og bekk skal gjenopnast. Kjelde: b+b arkitekter AS. Detaljskisse fr\u00e5 planlagte prosjektet, sett fr\u00e5 nord, viser den planlagte gjenopninga av bekk. Kjelde: b+b arkitekter AS. 4 Det planlagte prosjektet, perspektiv fr\u00e5 Kristianborgsvatnet i s\u00f8r. Kjelde: b+b arkitekter AS. Det planlagte prosjektet, eksempel p\u00e5 bruk av mansardtak. Kjelde: b+b arkitekter AS. 5 7. Litteratur og kjelder Breivik, Gro. 2015 : Det var s\u00e5nn det var. Oppvekst 1940-1950. Bodoni Forlag. Bergen Byantikvaren i Bergen. 1997. Kulturminnegrunnlag for n\u00e6ringskorridoren. Byantikvaren i Bergen. 2013. Kulturminnegrunnlag Mindemyren. Tillegg til kulturminnegrunnlag for n\u00e6ringskorridoren. Byantikvaren i Bergen. 2013. Kommunale skoler i Bergen kulturhistorisk rapport om skolebygg fra 1774 til 1979. Gubberud, Ivar J.. 1983: Vossebanen 1883-1983: en beretning om Bossebanens tekniske, \u00f8konomiske og politiske historie gjennom hund \u00e5r. Norsk jernbaneklubb Hordaland Fylkeskommune. Utgreiing om kulturminneverdiene i planforslaget Mindemyren Johansen, Karl Egil. 1993. Fanabu og bymann. Bind 3 Fana bygdebok. Fana bygdeboknemnd, Bergen. Kulturminnedokumentasjon - Mindeporten henta fr\u00e5: https://www.bergen.kommune.no/bk/ multimedia/archive/00125/Kulturminnedokument_125847a.pdf Larsen, Jacob T. 2002. Gards- og \u00e6ttesoge. Bind 4 Fana bygdebok. Fana bygdeboknemnd, Bergen. Myking, John Ragnar. 1990 B\u00f8nder n\u00e6r byen 1665-1870. Bind 2 Fana bygdebok. Fana bygdeboknemnd, Bergen. Thowsen, Stein og Harald Garmannslund. 2000. \u00c5rstad \u2013 historisk vandring i en ny bydel. Forlaget livskunst AS, Bergen. Thowsen, Stein og Harald Garmannslund. 2002. Fana - slik det engang var. Forlaget livskunst AS, Bergen. Thowsen, Stein og Stig Tenold. 2006. Odfjell The History of a Shipping Company. Odfjell ASA Bergen. Tiller, Hans Petter. 1987: Boken om Minde: en krets-en skole- et musikkorps gjennom tidene: Minde skoles musikkorps 30 \u00e5r. John Grieg A/S Bergen Byggesaksarkivet, Bergen kommune. Nettressursar: bergenskart.no bergenbyarkiv.no/bergenbyleksikon Kulturminnedok. Conrad Mohrs veg 41 historikarverksemda.no digitalarkivet.no marcus.uib.no norgeibilder.no seeiendom.no digitaltmuseum.no Kulturminnedok. Conrad Mohrs veg 42 historikarverksemda.no "
}