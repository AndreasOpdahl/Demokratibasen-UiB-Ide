{
  "dokument_id": "60c4ab05-e258-5b5f-84f3-b50cf4b0b033",
  "doc_type": "case_attachment",
  "kommune": 5501,
  "tittel": "Anmodning om tilleggsopplysninger",
  "url": "https://innsyn.tromso.kommune.no/application/getMoteDokument?dokid=2001959883",
  "tekst": " V\u00e5r dato: V\u00e5r referanse 22.01.2025 2024/10831 Deres dato: Deres referanse 01.11.2024 KLAGE-24/00686-6 Troms\u00f8 kommune Telefonnummer til saksbehandler Postboks 6900 Camilla Solheim, 77642043 9299 TROMS\u00d8 Anmodning om tilleggsopplysninger Saken gjelder klage p\u00e5 tillatelse til oppf\u00f8ring av enebolig i Austadvegen 4 A, og unntak fra midlertidig forbud mot tiltak, gnr. 200 bnr. 2117, i Troms\u00f8 kommune. Vi viser til kommunens oversendelse av klagesaken den 01.11.2024. Sakens bakgrunn Kommune- og byutviklingsutvalget i Troms\u00f8 kommune (\u00abKOBY\u00bb) ga den 11.11.2021 midlertidig forbud mot tiltak p\u00e5 eiendommene 200/1976, 200/2117, 200/2118, 200/821, samt deler av eiendommen 200/533 i p\u00e5vente av p\u00e5g\u00e5ende reguleringsplan 1905. Det ble samtidig gitt fullmakt til administrasjonen for \u00e5 vurdere unntak fra forbudet for eiendommen i Austadvegen 4 B p\u00e5 bakgrunn av at det var en p\u00e5g\u00e5ende sak om tillatelse til tiltak: KOBY anmoder om at utlegging av plan 1905 kommer til politisk behandling innen f\u00f8rste kvartal 2022. Det bes om at administrasjonen fortl\u00f8pende vurderer hvorvidt p\u00e5g\u00e5ende byggesak i Austadvegen 4B likevel kan godkjennes raskere og gis unntak fra forbudet, forutsatt at det ikke vanskeliggj\u00f8r planlegginga. Advokatfullmektig Laila Falck i Linnet & co advokatfirma p\u00e5klaget vedtaket p\u00e5 vegne av tiltakshaverne i Austadvegen 4 B. Klagesaken ble behandlet av KOBY den 02.06.2022. Vedlagt var saksdokumentene som gjaldt Austadvegen 4 B. KOBY traff nytt vedtak den 02.06.2022: Kommune- og byutviklingsutvalgets vedtak 1. Det gis oppreisning for fristoversittelse etter forvaltningsloven \u00a7 31. Klage av 18.02.2022 avvises ikke og tas opp til realitetsbehandling. 2. Klagen tas ikke til f\u00f8lge og oversendes til Statsforvalteren i Troms og Finnmark. 3. Administrasjonen gis myndighet til \u00e5 innvilge unntak fra midlertidig forbud mot tiltak av 11.11.2021, forutsatt at dette ikke vil vanskeliggj\u00f8re planleggingen, jf. plan- og bygningsloven \u00a7 13-1 tredje ledd Statsforvalteren mottok klagesaken som gjaldt Austadvegen 4 B, og traff vedtak i saken den 23.06.2023. Vedtaket til kommunen ble opphevet og returnert til kommunen for fornyet behandling. E-postadresse: Postadresse: Bes\u00f8ksadresse: Telefon: 78 95 03 00 sftfpost@statsforvalteren.no Postboks 700 Strandvegen 13, Troms\u00f8 www.statsforvalteren.no/tf Sikker melding: 9815 Vads\u00f8 Damsveien 1, Vads\u00f8 www.statsforvalteren.no/melding Org.nr. 967 311 014 Side: 2/3 Ansvarlig s\u00f8ker Front Arkitektur AS s\u00f8kte p\u00e5 vegne av tiltakshaver Stein Johnsen om rammetillatelse til oppf\u00f8ring av enebolig den 22.12.2022 for naboeiendommen i Austadvegen 4 A. Det ble samtidig s\u00f8kt om unntak fra midlertidig forbud mot tiltak. Etter noe veiledning ga kommunen tillatelse den 12.03.2024, og ga samtidig unntak fra midlertidig bygge- og deleforbud. Vedtaket ble p\u00e5klaget, og gjaldt blant annet unntaket fra det midlertidige forbudet, og hvorvidt administrasjonen har kompetanse til \u00e5 treffe slikt vedtak. Kommunen har i underinstansbehandlingen vist til at punkt 3 i delegasjonsvedtaket av 02.06.2022 er generelt utformet. Det vises til at det var administrasjonen som i notat av 31.05.2022 hadde foresl\u00e5tt denne l\u00f8sningen for \u00e5 gi administrasjonen en generell fullmakt for alle eiendommer. Vi ser av saksdokumentene til KOBY i sak 0045/22 den 02.06.2022 i tilleggsnotat 23.05.2022 fra kommunedirekt\u00f8ren til KOBY, gjeldende Austadvegen 4 B at: Administrasjonen \u00f8nsker \u00e5 komme med noen ytterligere opplysninger til saken og et tillegg i innstillingen. [...] Unntak fra forbud mot tiltak Byutvikling har fulgt opp KOBYs vedtak om \u00e5 vurdere unntak fra forbudet for Austadvegen 4B. Som bebudet i saksframlegget har administrasjonen i brev av 3. mai 2022 skissert et forslag til rammer for ny bebyggelse i Austadvegen. Brevet f\u00f8lger vedlagt. Videre har administrasjonen gjennomf\u00f8rt et m\u00f8te med klagerne og deres advokat den 19. mai. Klager fremholdt i m\u00f8tet at de i utgangspunktet stiller seg positiv til foresl\u00e5tte byggegrenser, men \u00f8nsker prim\u00e6rt at forbudet oppheves for eiendommen. I m\u00f8tet ble det opplyst fra kommunen at det er en klar intensjon om \u00e5 legge til rette for at det skal gis unntak fra forbudet slik at det kan gis byggetillatelse. Videre ble det opplyst at saken gis prioritet. Unntak forutsetter imidlertid at planleggingen ikke vanskeliggj\u00f8res, jf. pbl 13-1 tredje ledd. Tiltaket m\u00e5 for \u00f8vrig forholde seg til de begrensninger som f\u00f8lger av gjeldende planer og plan- og bygningsloven. Dispensasjoner behandles p\u00e5 vanlig m\u00e5te. Administrasjonen ser det som sannsynlig at administrativ behandling av unntak fra forbudet vil bli tidsbesparende og foresl\u00e5r et tillegg til innstillingen for \u00e5 tydeliggj\u00f8re delegasjon av unntak i denne saken. For \u00f8vrig opplyses det om at KOBY fortl\u00f8pende kan be om status i saken. Endret innstilling: Kommunedirekt\u00f8rens innstilling til vedtak: Klagesaken: 1. Det gis oppreisning for fristoversittelse etter forvaltningsloven \u00a7 31. Klage av 18.02.2022 avvises ikke og tas opp til realitetsbehandling. 2. Klagen tas ikke til f\u00f8lge og oversendes til Statsforvalteren i Troms og Finnmark. Unntak fra forbud mot tiltak: Administrasjonen gis myndighet til \u00e5 innvilge unntak fra midlertidig forbud mot tiltak av 11.11.2021 forutsatt at dette ikke vil vanskeliggj\u00f8re planleggingen, jf. plan- og bygningsloven \u00a7 13-1 tredje ledd. Side: 3/3 Vedlegg: Gnr/bnr 200/2118, Austadvegen 4B - midlertidig forbud mot tiltak og s\u00f8knad om oppf\u00f8ring av bolig 1905_illustrasjon_byggegrense_03052022.pdf Sp\u00f8rsm\u00e5let som har aktualisert seg i klagesaken er hvorvidt KOBY har delegert kompetanse til administrasjonen i andre saker enn Austadvegen 4 B. Anmodning om tilleggsopplysninger Vi kan etter en forel\u00f8pig gjennomgang av saken om midlertidig forbud mot tiltak ikke se at det er tilstrekkelig klart at KOBY har behandlet sp\u00f8rsm\u00e5l om \u00e5 gi fullmakt i andre saker enn Austadvegen 4 B. Vi kan ikke se at det fremg\u00e5r av sakens dokumenter eller av behandlingen av saken i m\u00f8tet i KOBY1 at KOBYs vedtak av 02.06.2022 er en generell fullmakt, slik at den gjelder alle tiltak i planomr\u00e5det. Kompetansen til \u00e5 behandle saker om midlertidig forbud mot tiltak er tillagt KOBY, jf. kommunens delegasjonsreglement. Vi finner derfor grunn til \u00e5 stille n\u00e6rmere sp\u00f8rsm\u00e5l om KOBY har gitt fullmakt til administrasjonen for \u00e5 treffe vedtak i alle saker i planomr\u00e5det n\u00e5r KOBY traff vedtak den 02.06.2022. Vi ber om at sp\u00f8rsm\u00e5let prim\u00e6rt forelegges for KOBY, eller at det p\u00e5 annen m\u00e5te gis en n\u00e6rmere redegj\u00f8relse for administrasjonens syn p\u00e5 fullmaktens omfang. Dersom det ikke er truffet slikt vedtak kan vedtaket ha en kompetansemangel, og sp\u00f8rsm\u00e5let m\u00e5 behandles i KOBY for \u00e5 eventuelt kunne reparere feilen. Vi ber om en tilbakemelding s\u00e5 snart som mulig, og senest innen 04.02.2024. Dersom sp\u00f8rsm\u00e5let skal forelegges KOBY ber vi om at det gis tilbakemelding om n\u00e5r dette tidligst kan skje. Til opplysning stilles klagesaken i bero inntil vi har mottatt svar. Med hilsen Sara Holthe Jaklin (e.f.) Camilla Solheim nestleder juridisk seksjon seniorr\u00e5dgiver juridisk seksjon Dokumentet er elektronisk godkjent Kopi til: ADVOKATFIRMAET HAAGENSEN & BAKKELUND AS Postboks 72 9251 TROMS\u00d8 Thale Wang \u00d8rjavik R\u00f8stbakken 8 9007 Troms\u00f8 Ole J\u00f8rgen \u00d8rjavik R\u00f8stbakken 8 9007 Troms\u00f8 Guri Abelsen Austadvegen 3 9007 Troms\u00f8 FRONT ARKITEKTUR AS Kirkegata 12 9008 TROMS\u00d8 1 https://tromso.kommune.no/video/mote-i-kommune-og-byutviklingsutvalget-7 "
}