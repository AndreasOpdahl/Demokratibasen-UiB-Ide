{
  "dokument_id": "926f92c9-362f-5f73-9cb1-77b48ef19449",
  "doc_type": "case_presentation",
  "kommune": 4601,
  "tittel": "Bergenhus gnr 168 bnr 1225 Ellerhusens vei 26. Klage p\u00e5 vilk\u00e5r til dispensasjon fra parkeringskrav",
  "url": "https://bergen.kommune.no/politikere-utvalg/api/fil/bk360/11366600/Framstilling-Bergenhus-gnr-168-bnr-1225-Ellerhusens-vei-26-Klage-pa-vilkar-til-dispensasjon-fra-parkeringskrav",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/129093-5 Bergenhus gnr 168 bnr 1225 Ellerhusens vei 26. Klage p\u00e5 vilk\u00e5r til dispensasjon fra parkeringskrav Hva saken gjelder: Saken gjelder klage p\u00e5 vilk\u00e5r til dispensasjon fra krav til antall parkeringsplasser i KPA 2018 \u00a7 17. Det er krav til to parkeringsplasser tilh\u00f8rende nybygg enebolig, og det er s\u00f8kt om at det skal etableres null. Dispensasjonen ble gitt den 31.07.2024 p\u00e5 vilk\u00e5r om at det etableres \u00e9n parkeringsplass p\u00e5 eiendommen gbnr. 168/1225 med atkomst via Ellerhusens vei. Vedtaket er p\u00e5klaget av tiltakshaver \u00d8yvind Thomassen ved e-post datert 21.05.2024. Saken m\u00e5 ses i sammenheng med rammetillatelse datert 10.07.2023 til nybygg enebolig med tilh\u00f8rende oppstillingsplass for to biler i byggesak BYGG-2023/11158. Det vises til utsnitt fra situasjonsplanen (r\u00f8d sirkel viser til godkjente parkeringsplasser): Eiendommen er ikke regulert. I KPA 2018 vises eiendommen som ytre fortettingssone, og den ligger innenfor hensynssone for kulturmilj\u00f8 og for skredfare. Saken omhandler oms\u00f8kte dispensasjon fra KPA 2018 \u00a7 17, som er innvilget p\u00e5 vilk\u00e5r, jf. pbl. \u00a7 19-2. Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og det er mottatt merknad fra Tom Carlsen p\u00e5 vegne av Sameiet Biskopshavn 7-9. Merknaden g\u00e5r i hovedsak p\u00e5 at det stadig er \u00f8kende grad av gateparkering, og at det ofte er fullt. Flere potensielt parkerte biler i gaten, vil v\u00e6re trafikkfarlig og b\u00f8r unng\u00e5s. S\u00f8kers tilsvar og bygningsmyndighetens vurdering f\u00f8lger av vedtakets pkt. 2.2. Bymilj\u00f8etaten viser til tidligere tillatelse til ny avkj\u00f8rsel for oms\u00f8kte enebolig, og har ingen ytterligere merknader til tiltaket. 1 Klage: Klagen ang\u00e5r kun vilk\u00e5r om at det skal etableres \u00e9n parkeringsplass p\u00e5 eiendommen gbnr. 168/1225. Overordnet mener klager at saken reiser prinsipielle sp\u00f8rsm\u00e5l knyttet til bl.a. hvordan kommunen skal h\u00e5ndtere parkering for \u00e5 oppn\u00e5 m\u00e5l i byutviklingen, slik som reduksjon i personbiltrafikken. Videre anf\u00f8rer klager at vilk\u00e5rene for dispensasjon er oppfylt uten fagetatens vilk\u00e5r, og at fagetatens vilk\u00e5r fremst\u00e5r som ubegrunnet. Begrunnelsen i seg selv er omfattende og kun hovedpunktene gjengis i det f\u00f8lgende: - Fordelene ved oms\u00f8kte dispensasjon er av samfunnsmessig betydning og i tr\u00e5d med viktige prinsipper for byutviklingen i Bergen kommune. Opparbeiding av parkeringsplass vil gi \u00f8kning i biltrafikken. I tillegg vil opprinnelig godkjent situasjon inneb\u00e6re vesentlige terrengtilpasninger mv. - Eventuell ny eier m\u00e5 p\u00e5 forh\u00e5nd reflektere over at eiendommen ikke har parkering. Ulempen knyttet til manglende parkering, er derfor av privat karakter. - Parkeringsplass p\u00e5 eiendommen vil medf\u00f8re ulemper for eksisterende bolig p\u00e5 Ellerhusens vei 26. Det blir da biloppstillingsplass og ferdsel i hagen til eksisterende bolig. - Klagen medf\u00f8rer ikke presedensvirkninger bl.a. med hensyn til tomtens beskaffenhet. Det vises for \u00f8vrig til klagen i sin helhet. Fagetatens vurdering og anbefaling: Plan- og bygningsetaten som fagetat opprettholder vilk\u00e5ret i dispensasjonsvedtaket. Det vises innledningsvis til at muligheten til \u00e5 stille vilk\u00e5r for en dispensasjon har sammenheng med at tiltakshaver f\u00e5r tillatelse til et tiltak i strid med planen. Tiltakshaver kan da p\u00e5legges plikter for \u00e5 avb\u00f8te ulemper eller skadevirkninger som tillatelsen vil kunne medf\u00f8re. Det vises i denne sammenheng til at krav til parkering i KPA 2018 skal sikre parkeringsdekning og dermed unng\u00e5 gateparkering, som igjen kan f\u00f8re til trafikkfarlige situasjoner for myke trafikanter som ferdes i gaten. KPA 2018 tar for \u00f8vrig for seg b\u00e6rekraftig utbyggingsm\u00f8nster og nullvekst i biltrafikken i kravene som er satt. Det vises til fagetatens notat datert 16.10.2024 i sin helhet. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert saken med bakgrunn i mottatt s\u00f8knad og sakens dokumenter for \u00f8vrig, og er kommet til at klagen ikke kan tas til f\u00f8lge. Sakshistorikk Byr\u00e5det vi innledningsvis kort redegj\u00f8re for relevant sakshistorikk. Det er tidligere oms\u00f8kt og godkjent et fortettingstiltak p\u00e5 eiendommen gbnr. 168/1225, som i dag best\u00e5r av enebolig med adresse Ellerhusens vei 26. Godkjent nybygg enebolig er per n\u00e5 ikke fradelt. Det opprinnelige godkjente tiltaket omfatter to biloppstillingsplasser i tr\u00e5d med kravene i KPA 2018 \u00a7 17 med hensyn til nybyggets st\u00f8rrelse (se figur 1). Det ble senere s\u00f8kt om dispensasjon med form\u00e5l om at godkjente parkeringsplasser skal utg\u00e5 fra prosjektet. Etter s\u00f8knaden, som f\u00f8lger vedlagt, beror dette bl.a. p\u00e5 omfanget av terrenginngrep. Argumentasjonen beror ogs\u00e5 p\u00e5 at parkeringsarealene er av negativ betydning for natur og milj\u00f8, kulturmilj\u00f8 og kommunens overordnede nullvekstm\u00e5l mv. Dispensasjon er gitt, men p\u00e5 f\u00f8lgende vilk\u00e5r: \u00abDet skal tilrettelegges for etablering av 1 parkeringsplass med opparbeidet tilkomst til oms\u00f8kte bolig p\u00e5 n\u00e5v\u00e6rende gnr168/bnr1225 med atkomst via Ellerhusens vei. I denne forbindelse m\u00e5 det dokumenteres tilh\u00f8rende avkj\u00f8ringstillatelse fra Bymilj\u00f8etaten fra 2 Ellerhusens vei. Avkj\u00f8ringstillatelsen m\u00e5 v\u00e6re dokumentert senest ved s\u00f8knad om ferdigattest.\u00bb Videre p\u00e5peker fagetaten: \u00abFra v\u00e5re arkiv ser vi at saken som gjelder fradeling fra gnr168/bnr1225 i forbindelse med oms\u00f8kte bolig, er blitt avvist i saksnummer DELE-2023/11157 datert 05.06.23. Dersom n\u00e5v\u00e6rende eiendom gnr168/bnr1225 \u00f8nsker fradeling p\u00e5 et senere tidspunkt, skal tilretteleggingen for 1 parkeringsplass med opparbeidet tilkomst til oms\u00f8kte bolig, og med atkomst via Ellerhusens vei, v\u00e6re tinglyst jfr pbl \u00a7 27-4 og \u00a7 29-11.\u00bb Figur 1: Svart skravert omr\u00e5de t.v. i bildet viser Godkjente to parkeringsplasser \u00f8verste t.v. i plassering av godkjent enebolig. tiltaksomr\u00e5det Vilk\u00e5ret til dispensasjon Byr\u00e5det deler fagetatens oppfatning at en allerede ved gjeldende krav til parkering i KPA 2018, har foretatt en avveining av kommunens overordnede m\u00e5lsetninger og behovet for parkeringsplasser for nye boligbygg. Angitt vilk\u00e5r tar derfor sikte p\u00e5 avb\u00f8te for skadevirkningene ved at parkeringsdekningen reduseres fra kommuneplanens krav til to parkeringsplasser, til \u00e9n parkeringsplass p\u00e5 eiendommen. Slik som nabo p\u00e5peker i sin merknad, er det uheldig med boligutvikling som medf\u00f8rer fare for u\u00f8nsket press p\u00e5 gateparkering langs offentlig vei. Dette gj\u00f8res gjeldende uavhengig av hva som er n\u00e5v\u00e6rende eiers behov, da med hensyn til livsl\u00f8psstandarden p\u00e5 boligeiendommen. Byr\u00e5det tiltrer med dette fagetatens vurderinger. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 31.07.2024 opprettholdes. Klagen tas ikke til f\u00f8lge. Dato: 5. november 2024 Christine B. Meyer Christine Kahrs Byr\u00e5dsleder Byr\u00e5d for byutvikling 3 Dokumentet er godkjent elektronisk. Vedlegg: Fagetatens notat datert 16.10.2024 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Klage datert 21.08.2024 5. Dispensasjon p\u00e5 vilk\u00e5r datert 31.07.2024 6. Uttalelse fra Bymilj\u00f8etaten datert 09.07.2024 7. Nabomerknad og tilsvar 8. S\u00f8knad 9. Tegninger 4 "
}