{
  "dokument_id": "e52b562d-ba47-55f9-a70c-c2318497a7b9",
  "doc_type": "case_attachment",
  "kommune": 4601,
  "tittel": "Forslag til planprogram_KPA2027_2024-12-17",
  "url": "https://bergen.kommune.no/politikere-utvalg/api/fil/bk360/11733688/Forslag-til-planprogram-KPA2027-2024-12-17",
  "tekst": " K PA 2027 FOTO: Ann-Kristin Loodtz Planprogram for Kommuneplanens arealdel 2027 UTKAST 17.12.2024 1 2 Planprogram KPA 2027 - kort fortalt Kommuneplanens arealdel (KPA) er kommunens overordnede plan og styringsverkt\u00f8y for bruken av arealene. Planprogrammet forklarer hvordan arbeidet med arealdelen er planlagt gjennomf\u00f8rt, og skal i f\u00f8rste rekke avklare: \u2022 hvilke tema planarbeidet skal inneholde \u2022 hvilke utredninger som skal lages \u2022 hvem som kan medvirke i planarbeidet, og hvordan Arealstrategien videref\u00f8res fra KPA2018 med prinsipper om kompakt byutvikling rundt sentrumsomr\u00e5der og langs kollektivakser. Byr\u00e5det sine m\u00e5l for virkningen av rulleringen er: \u2022 Flere boliger \u2022 Mer n\u00e6ringsutvikling \u2022 Raskere saksbehandling \u2022 Fortetting med lavere konfliktniv\u00e5 Hva skal revideres: \u2022 Bestemmelsene \u2013 forenkling og tydeliggj\u00f8ring \u2022 Plankartet - kun karttekniske oppdateringer og justeringer \u2022 KDP BL\u00c5E - Kommunedelplan Birkeland, Liland, \u00c5dland og Espeland skal innarbeides i kommuneplanenmed tilsvarende arealform\u00e5l og overordnet sonedeling som resten av kommunen. Det varsles oppheving av kommunedelplan KDP BL\u00c5E samtidig med oppstart av KPA. Byr\u00e5det har m\u00e5l om at ny KPA skal vedtas i innev\u00e6rende bystyreperiode, det vil si vedtak i Bystyret i juni 2027. Gi ditt innspill til oppstart og rammer for KPA-arbeidet: Alle innspill til planprogrammet blir gjennomg\u00e5tt og vurdert. Innspill som ligger utenfor rammene av rulleringen vil bli lagt til side, men alle vil f\u00f8lge saken til politisk behandling og fastsettelse i bystyret. KPA = Kommuneplanens arealdel Rullering betyr endring av kommuneplan. 3 INNHOLD 1. PLANPROSESS 5 Kommuneplanens samfunnsdel 6 Statlige, regionale og lokale f\u00f8ringer 6 Arealstrategi 7 M\u00e5l for planarbeidet 8 Framdrift 8 2. MEDVIRKNING 9 Medvirkning ved oppstart 10 Medvirkning i arbeidsfasen for planforslaget 11 H\u00f8ring av planforslag 12 Medvirkning ved bearbeiding av planforslaget 12 3. PLANARBEIDET 13 Bestemmelser 13 Kommunedelplan Birkeland, Liland, \u00c5dland og Espeland 17 Plankartet \u2013 justeringer 18 4. UTREDNINGER OG ANALYSER 19 Konsekvensutredning 19 Risiko- og s\u00e5rbarhetsanalyse (ROS-analyse) 20 Verdiskaping og sysselsetting 21 Boligbygging og bokvalitet 22 Parkering 23 Andre oppgaver 24 5. F\u00d8RINGER 25 FNs b\u00e6rekraftsm\u00e5l 25 Statlige f\u00f8ringer 26 Regionale f\u00f8ringer 27 Byvekstavtalen 27 Lokale f\u00f8ringer 28 Referanseliste 29 4 1. PLANPROSESS Planprogrammet handler om hvordan arbeidet med Kommunal rullering av arealdelen til kommuneplanen skal planstrategi gjennomf\u00f8res. Her beskrives m\u00e5l for planen, og hvilke tema og oppgaver som vektlegges i denne rulleringen. Det gis en oversikt over planprosessen med viktige milep\u00e6ler, og hvordan Bergen kommune vil informere og involvere innbyggere, myndigheter og profesjonelle Kommuneplan akt\u00f8rer underveis. Planprogrammet er \u201coppskriften\u201d p\u00e5 planarbeidet. arealdel samfunnsdel Plan- og bygningsloven gir rammer for hvilke hensyn og oppgaver arealplaner skal sikre innenfor Omr\u00e5deregulering hovedm\u00e5let om b\u00e6rekraftig utvikling. Kommuneplanens arealdel (KPA) er et arealpolitisk Detaljregulering virkemiddel for utviklingsm\u00e5lene som vedtas i kommuneplanens samfunnsdel (KPS) som n\u00e5 er under rullering. Bystyret har ogs\u00e5 gitt politiske f\u00f8ringer Byggesak i tematiske strategier som er viktige grunnlag i KPA- arbeidet. 5 Byr\u00e5det har vedtatt premisser for rullering av KPA i sak 1280/24. Der g\u00e5r det frem at: \u00abPlanarbeidet skal avgrenses i hovedsak til rullering av bestemmelsene, karttekniske justeringer og innarbeiding av KDP BL\u00c5E.\u00bb Statlige, regionale og lokale f\u00f8ringer Kommunene m\u00e5 f\u00f8lge opp ulike f\u00f8ringer i sin planlegging. De viktigste f\u00f8ringene fra staten er \u2022 Nasjonale forventninger til regional og kommunal planlegging \u2022 Statlige planretningslinjer Dette er n\u00e6rmere redegjort for i kapittel 5. Fylkeskommunale og lokale f\u00f8ringer er ogs\u00e5 referert i kapittel 5. Kommuneplanens samfunnsdel Arbeidet med kommuneplanens samfunnsdel (KPS) p\u00e5g\u00e5r parallelt med oppstart av arealdelen (KPA). Planprogrammet for KPS peker p\u00e5 f\u00f8lgende samfunnsutfordringer som viktige: \u2022 En velferdsstat under press krever at kommunen har tilstrekkelig handlingsrom til \u00e5 omstille seg \u2022 Et voksende utenforskap krever at vi samarbeider for \u00e5 inkludere alle i bysamfunnet \u2022 Et stagnerende Bergen vil svekke hele Vestlandet \u2022 Bergen m\u00e5 forberede seg p\u00e5 en usikker fremtid med fokus p\u00e5 samfunnssikkerhet, klima- og naturrisiko \u2022 En god og livskraftig by krever \u00f8kt fokus p\u00e5 gode oppvekstvilk\u00e5r og utfoldelsesmuligheter der folk bor Konkretisering av m\u00e5l og satsingsomr\u00e5der kommer i planforslaget for samfunnsdelen, som planlegges sendt p\u00e5 h\u00f8ring tidlig i 2025. Utviklingsm\u00e5l i KPS vil innarbeides i planprogram til KPA f\u00f8r fastsettelse i Bystyret. 6 Kompakt byutvikling Strategisk temakart BERGEN 2030 Arealkrevende n\u00e6ring Bydelsenter Kollektiv Kompakt byutvikling Hovedforbindelser til nabokommuner Strategisk temakart BERGEN 2030 Arealkrevende Ringvei \u00f8st - E16 n\u00e6ring Prioriterte friluftsomr\u00e5der Bydelsenter August 2016 Kollektiv Hovedforbindelser til nabokommuner Ringvei \u00f8st - E16 Arealstrategi Prioriterte friluftsomr\u00e5der August 2016 Gjeldende arealstrategi for Bergen (Strategisk temakart BERGEN2030) anbefales videref\u00f8rt. Kompakte byomr\u00e5der rundt sentrum, bydelssentre og kollektivknutepunkt er f\u00f8rende. Nybygging skal prim\u00e6rt skje i byomr\u00e5der med boliger, arbeidsplasser og tjenestetilbud der flest mulig har gangavstand mellom daglige m\u00e5lpunkt. Det gir bedre grunnlag for \u00e5 opprettholde tjenestetilbud i n\u00e6rmilj\u00f8et, \u00f8kte muligheter for sambruk av offentlige arealer, effektiv betjening av tjenester, redusert reisebehov med personbil, og redusert nedbygging og tap av natur. Arealstrategien skal svare p\u00e5 nasjonale og regionale forventninger til kommunal arealplanlegging om klima- og milj\u00f8m\u00e5l som reduserer utslipp, arealbeslag og transportbehov. Kommuneplanens samfunnsdel er under rullering. Utviklingsm\u00e5l og f\u00f8ringer som her vedtas, kan medf\u00f8re behov for oppdatering av arealstrategien. 7 M\u00e5l for planarbeidet Hovedoppgaven i denne rulleringen av KPA er \u00e5 forenkle bestemmelsene. De politiske ambisjonene er at KPA skal legge til rette for: \u2022 flere boliger \u2022 mer n\u00e6ringsutvikling \u2022 raskere saksbehandling \u2022 fortetting med lavere konfliktniv\u00e5 Byr\u00e5det har m\u00e5l om at revidert KPA: \u2022 er aktuell og tilpasset dagens og fremtidens utfordringer \u2022 gir et godt styringsverkt\u00f8y for fremtidig by- og stedsutvikling \u2022 svarer til forventningene om mer boligbygging, forenkling og effektivisering \u2022 har legitimitet hos politisk ledelse, internt i Bergen kommune, eksterne akt\u00f8rer og overordnede myndigheter Framdrift Januar 2025 Sommer 2025 V\u00e5r 2026 V\u00e5r 2027 Byr\u00e5det Byr\u00e5det Byr\u00e5det Bystyret vedtar oppstart Bystyret kan velge \u00e5 sende vedtar \u00e5 sende planforslag vedtar og sender vedtar planprogrammet prinsippsaker til h\u00f8ring og planprogram til bystyret offentlig ettersyn ny KPA p\u00e5 h\u00f8ring Arbeid med utkast Oppretting av Utarbeide planforslag KPA Bearbeiding av planforslaget til planprogram planprogrammet PLANFORSLAG PLANPROGRAM p\u00e5 h\u00f8ring/ p\u00e5 h\u00f8ring offentlig ettersyn V\u00e5r 2025 Sommer/h\u00f8st 2026 Kommuneplanens arealdel KPA 2018 gjelder inntil ny arealdel er vedtatt av Bystyret. Se p\u00e5 temasiden for kommuneplanen for informasjon om KPA2018 og rulleringen. 8 2. MEDVIRKNING KPA er en kompleks plan, med omfattende og sammensatt innhold. Alle har mulighet til \u00e5 komme med innspill i h\u00f8ringsfasene. En forutsetning for god medvirkning er at flest mulig forst\u00e5r innhold i og rammer for prosessen. Det er derfor avgj\u00f8rende \u00e5 sikre god informasjon gjennom hele prosessen. Kommunens nettsider (lenke kommer) med egen temaside for kommuneplanen vil v\u00e6re hovedkanalen for informasjon b\u00e5de til profesjonelle og innbyggere. I arbeidet vil ulike interessenter bli involvert p\u00e5 ulikt vis: \u2022 Offentlige myndigheter inkluderer statlige, regionale og kommunale etater. Hvert organ har ulikt sektoransvar og forvalter ulike lovverk og overordnede rammebetingelser. \u2022 Private akt\u00f8rer er ogs\u00e5 flere ulike grupper. Utbyggere er gjerne store grunneiere og utviklere som bidrar med kapital for store prosjekt. Plankonsulenter er fagfolk som utarbeider reguleringsplaner p\u00e5 vegne av utviklerne, og bidrar til \u00e5 h\u00e5ndtere krav og forventninger fra bestiller og det offentlige. Ansvarlig s\u00f8ker, byggfirma eller enkeltakt\u00f8rer, har ansvaret for \u00e5 oppfylle lov- og regelverk i enkeltsaker. \u2022 Alle innbyggere skal ha god og tilstrekkelig informasjon for \u00e5 kunne gi innspill ved h\u00f8ring. Temaside for KPA skal blant annet informere om planprosess og medvirkning, status i arbeidet og tilgjengelige dokumenter. \u2022 Interessegrupper har en viktig oppgave med \u00e5 ivareta ulike perspektiv p\u00e5 vegne av innbyggerne. Slike grupper kan v\u00e6re frivillige organisasjoner, velforeninger, foreldreutvalg eller aksjonsgrupper. \u2022 Grunneiere og interessenter innenfor kommunedelplan Birkeland, Liland, \u00c5dland og Espeland vil f\u00e5 en tettere oppf\u00f8lging enn \u00f8vrige grunneiere i kommunen. Bakgrunnen for dette er at der skal det gj\u00f8res arealvurderinger, med mulige kartendringer i plankartet til KPA. 9 Startfase Det arbeides med et utkast til Byr\u00e5det planprogram vedtar oppstart og sender planprogram Medvirkning ved oppstart p\u00e5 h\u00f8ring H\u00f8ring av forslag til planprogram og innspill til oppstart. Bystyret vedtar planprogrammet Arbeidsfase Merknader til oppstart hentes frem igjen. Informasjonsm\u00f8ter, kunnskapsinnhenting og dialog etter behov. Byr\u00e5det vedtar \u00e5 sende planforslag til h\u00f8ring og H\u00f8ring av planforslag offentlig ettersyn Planforslaget legges ut p\u00e5 h\u00f8ring/offentlig ettersyn. Alle kan komme med innspill. Det m\u00e5 sikres god og tydelig informasjon om planforslaget og virkningene av det. Bearbeidingsfase Merknader fra h\u00f8ringen gjennomg\u00e5es og endringer i planforslaget vurderes. Bystyret vedtar ny KPA Startfase Medvirkning ved oppstart Medvirkning ved oppstart I h\u00f8ring av planprogrammet er det innspill til rammene for H\u00f8ring av forslag til planprogram og innspill til oppstart. planarbeidet som er s\u00e6rlig viktig. Samtidig gir varsling av oppstart en anledning til \u00e5 komme med innspill til selve planarbeidet. Arbeidsfase Aktuelle treffpunkt for informasjon, dialog eller samarbeid: \u2022 Informasjon p\u00e5 temaside for KPA 2027 om hvordan alle kan gi innspill H\u00f8ring av planforslag \u2022 Melding om oppstart kunngj\u00f8res p\u00e5 Kommunetorget og kommunens nettsider \u2022 Oppstart og forslag til planprogram presenteres i Regionalt planforum \u2022 Beboere innenfor planomr\u00e5det for KDP BL\u00c5E f\u00e5r eget varsel om planarbeidet Bearbeidingsfase 10 Planprogrammet er en oppskrift for planarbeidet, og skal redegj\u00f8re for prosessen for planarbeidet. Det skal blant annet avklare hvem som kan medvirke i planarbeidet, og hvordan. I h\u00f8ring av planprogrammet er det viktig \u00e5 komme med innspill til de avgrensingene og f\u00f8ringene planprogrammet gir. Den f\u00f8rste h\u00f8ringen er samtidig en melding om oppstart. Innspill og forslag til selve planforslaget er nyttig \u00e5 f\u00e5 tidlig i prosessen. Det kan v\u00e6re konkrete innspill knyttet til bestemmelsene, eller til KDP BL\u00c5E. Men det er ogs\u00e5 nyttig med innspill av mer overordnet karakter om hvilke kvaliteter en \u00f8nsker seg i byen eller n\u00e6romr\u00e5det. Innspill til oppstart og planprogrammet blir gjennomg\u00e5tt og vurdert. Innspill som ligger Startfaseutenfor rammene av rulleringen vil bli lagt til side, i tr\u00e5d med byr\u00e5det premiss om at planarbeidet i hovedsak skal avgrenses til rullering av bestemmelsene, karttekniske justeringer og innarbeiding av KDP BL\u00c5E. Alle innspill vil likevel f\u00f8lge saken til politiske behandling. Revidert planprogram sendes til bystyret for vedtak. Medvirkning ved oppstart Arbeidsfase Merknader til oppstart hentes frem igjen. Medvirkning i arbeidsfasen for planforslaget Informasjonsm\u00f8ter, kunnskapsinnhenting og dialog etter behov. Tidlig i arbeidsfasen blir det gjort en ny gjennomgang av alle merknader som kom inn til oppstart av planarbeidet. Enkelte merknader kan utl\u00f8se oppf\u00f8lgende medvirkning i arbeidsfasen. H\u00f8ring av planforslag Arenaer for informasjon, dialog eller samarbeid: \u2022 Bransjetreff \u2022 Tematiske frokostm\u00f8ter Bearbeidingsfase \u2022 Samarbeid med de tre kommunale medvirkningsr\u00e5dene, . Ungdomsr\u00e5det, Kommunalt r\u00e5d for personer med funksjonsnedsettelse og Eldrer\u00e5det I tillegg planlegger kommunen dialogm\u00f8ter og tematiske arbeidsm\u00f8ter med sentrale akt\u00f8rer, blant annet Statsforvalter og Vestland fylkeskommune. Innspill til oppstart og planprogram vil avdekke om det er konkrete grupper eller foreninger det er \u00f8nskelig \u00e5 s\u00f8ke utstrakt medvirkning med. Kommunen vil delta p\u00e5 arrangement som gjennomf\u00f8res av eksterne, som tar for seg hele eller deler av problemstillingene som skal l\u00f8ses i KPA. 11 Arbeidsfase H\u00f8ring av planforslag H\u00f8ring av planforslag Planforslaget legges ut p\u00e5 h\u00f8ring/offentlig N\u00e5r det er utarbeidet et forslag til ny plan, vedtar byr\u00e5det ettersyn. Alle kan komme med innspill. \u00e5 legge det ut p\u00e5 offentlig ettersyn. Dette er den viktigste Startfase Det m\u00e5 sikres god og tydelig informasjon om planforslaget og virkningene av det. h\u00f8ringen for alle brukerne av KPA. Til denne h\u00f8ringen vil det v\u00e6re utarbeidet forslag til nye bestemmelser, og det er n\u00e5 viktig \u00e5 gi konkrete innspill. Forslag til nye bestemmelser Medvirkning ved oppstart legges ut p\u00e5 kommunens nettsider og i kundesenteret p\u00e5 Plan- Bearbeidingsfase . og bygningsetaten Alle er invitert til \u00e5 komme med innspill. For de mest sentrale akt\u00f8rene, vil det arrangeres m\u00f8ter for \u00e5 legge til rette for Arbeidsfase . informasjon eller dialog om hele eller enkeltelementer i planforslaget. H\u00f8ring av planforslag Medvirkning ved bearbeiding av Bearbeidingsfase Merknader fra h\u00f8ringen gjennomg\u00e5es og planforslaget endringer i planforslaget vurderes. Etter at planforslaget har v\u00e6rt p\u00e5 h\u00f8ring, vil det v\u00e6re en prosess med \u00e5 vurdere merknader, og bearbeide planforslaget for \u00e5 innarbeide innspill. Ogs\u00e5 i denne fasen kan det bli aktuelt med medvirkning. I f\u00f8rste rekke vil det v\u00e6re Bystyret vedtar \u2022 M\u00f8ter med de som har gitt innspill for \u00e5 avklare/oppklare ny KPA innhold i merknader \u2022 M\u00f8ter med utvalgte akt\u00f8rer for \u00e5 dr\u00f8fte konsekvenser av endringer Bearbeidet planforslag sendes til bystyret for endelig vedtak. Dersom endringene er vesentlige, m\u00e5 det tas stilling til om det er n\u00f8dvendig med ny h\u00f8ring av planforslaget f\u00f8r bystyret kan gj\u00f8re endelig vedtak. Bystyrets vedtak kunngj\u00f8res. Vedtak om kommuneplan kan ikke p\u00e5klages. Dersom det skulle foreligge ul\u00f8ste innsigelser til planen, m\u00e5 de til departementet for endelig vedtak. 12 3. PLANARBEIDET Bestemmelser Det ble sommeren 2024 gjennomf\u00f8rt en \u00e5pen, digital evaluering av KPA2018. Blant annet med bakgrunn i den, er det vurdert at det viktigste i denne rulleringen er \u00e5 stramme opp/endre bestemmelsene til KPA, mens arealstrategien og plankartet i hovedtrekk kan videref\u00f8res en periode til. Avgrensingen er ventet \u00e5 bidra til en rask prosess frem mot en bedre kommuneplan. Gjeldende bestemmelser KPA2018 M\u00e5lene og ambisjonene for planarbeidet er omfattende og delvis overlappende. Flere boliger gir plass til nye innbyggere, i tr\u00e5d med forventninger om fortsatt vekst. Det er samtidig n\u00f8dvendig at boligomr\u00e5der bygges med kvaliteter som gj\u00f8r den fremtidige byen robust for klimaendringer, trygg \u00e5 bo i og attraktiv \u00e5 flytte til. N\u00f8dvendig kvalitet er en premiss for god stedsutvikling, ogs\u00e5 for \u00e5 sikre arbeidskraft til \u00f8nsket n\u00e6ringsutvikling. Utbygging med rett kvalitet bidrar til lavere konfliktniv\u00e5, det samme gj\u00f8r forutsigbarhet. 13 Tydelige og forutsigbare rammebetingelser gir et godt styringsverkt\u00f8y og er grunnlag for effektiv saksbehandling. I gjennomgangen under er relevante m\u00e5l for ny KPA sortert og gitt et ikon for \u00e5 synliggj\u00f8re effektene av hvert tema. Godt styringsverkt\u00f8y Flere boliger H\u00e5ndtere uforutsigbar framtid \u00d8kt Effektiv Fortetting verdiskaping saksbehandling med kvalitet Hvordan jobbe for \u00e5 n\u00e5 m\u00e5lene Kunnskapsgrunnlag Ny KPA skal ha treffsikre bestemmelser. Samtidig vil hensyn og l\u00f8sninger m\u00e5tte h\u00e5ndteres ogs\u00e5 i etterf\u00f8lgende planniv\u00e5 (reguleringsplan). Et felles kunnskapsgrunnlag kan lette oppgaven ved kommende detaljreguleringer. Det p\u00e5g\u00e5r arbeid med et arealregnskap, som inkluderer kunnskap om blant annet klimatilpassing, naturverdier og naturrisiko. Andre utredninger som er planlagt som del av KPA-prosessen fremg\u00e5r av kapittel 4. Kunnskapsgrunnlaget til planstrategien vil ogs\u00e5 v\u00e6re en ressurs i KPA-arbeidet. Verdiskaping og sysselsetting Utarbeide bestemmelser som trengs for \u00e5 sikre prioriterte n\u00e6ringers behov i arealplanleggingen. I planarbeidet vil Bergen sine fortrinn identifiseres, og byens rolle og funksjon i regionen vurderes. Bergen sine komparative fortrinn skal dyrkes i forhold til nabokommuner og andre byer nasjonalt og internasjonalt, b\u00e5de for \u00e5 tiltrekke seg bedrifter og innflyttere, for \u00e5 styrke b\u00e5de byen \u00f2g regionen. 14 Klimarisiko Bergen skal kunne h\u00e5ndtere \u00f8kt usikkerhet knyttet til klima- og naturrisiko. Bestemmelsene i KPA skal gi et grunnlag for \u00e5 h\u00e5ndtere endringer og \u00f8kt risiko, slik at byen er best mulig rustet for fremtiden. Klimabestemmelser til KPA skal \u00f2g videreutvikles for \u00e5 sikre utslippsreduksjon i plan- og byggesaker, og for \u00e5 effektivisere saksbehandlingen. I arbeidet med klimabestemmelser er det n\u00f8dvendig \u00e5 sikre at tiltak prioriteres der det gir best effekt. Plankrav Plankravet i gjeldende KPA er omfattende. Det inneb\u00e6rer at mye av byggeaktivitet krever at det f\u00f8rst lages reguleringsplan. Unntak fra plankravet etter gitte, skj\u00f8nnsmessige vurderinger, har ikke fungert tilfredsstillende. Plankravet m\u00e5 sl\u00e5 inn der det er n\u00f8dvendig for \u00e5 sikre tilstrekkelig kvalitet for brukere og omgivelser ved nye tiltak. Det skal arbeides med hvordan plankravet kan gi en best mulig ramme for n\u00e5r det m\u00e5 utarbeides reguleringsplan og hvilke tiltak som kan gjennomf\u00f8res uten plan. \u00d8kt boligbygging Unders\u00f8ke handlingsrommet for mer boligbygging i dagens bestemmelser, og vurdere endringer som ogs\u00e5 ivaretar m\u00e5lsettinger og prinsipper i arealstrategien og i p\u00e5g\u00e5ende reguleringsarbeid. M\u00e5l om \u00f8kt boligbygging i hele Bergen m\u00e5 vurderes opp mot nasjonale krav og forventninger. Det er ogs\u00e5 n\u00f8dvendig \u00e5 se til kommunens overordnede arealstrategier og forventninger om enkel hverdagslogistikk. Fagetaten vil unders\u00f8ke hvilken type forutsigbarhet som er s\u00e6rlig viktig for byggen\u00e6ringen, innenfor KPA. Kvalitet i den bygde byen Det skal utarbeides bestemmelser som gir tydelige rammer for utforming og kvalitet, b\u00e5de i byrom og bebyggelse. Det er et overordnet m\u00e5l \u00e5 sikre at Bergen er en god, vakker og inkluderende by \u00e5 leve i for alle. For \u00e5 forenkle og \u00e5 redusere saksbehandlingstid, er det n\u00f8dvendig \u00e5 klargj\u00f8re hvilke kvaliteter som er premisser for tiltakene. Det gir forutsigbarhet for alle akt\u00f8rer. Krav som sikrer kvalitet i fremtidig utbygging, styrker den attraktive byen som kan tiltrekke seg nye innbyggere og bedrifter, og beholde studentene i byen etter endt utdanning. For \u00e5 oppn\u00e5 gode rammer for en attraktiv by, vil planarbeidet b\u00e5de ta for seg generelle krav til byform og arkitektur, \u00f2g de spesifikke bestemmelsene til hvert arealform\u00e5l. 15 Uteoppholdsareal Utend\u00f8rs arealer har stor betydning for folks opplevelse av et sted. Forel\u00f8pige tilbakemeldinger viser at det er n\u00f8dvendig \u00e5 justere bestemmelsen for \u00e5 bidra til b\u00e5de bedre forutsigbarhet og st\u00f8rre fleksibilitet i detaljplanene. Premisset for endring m\u00e5 samtidig v\u00e6re \u00e5 sikre gode og tilstrekkelig store utend\u00f8rs omr\u00e5der i fremtidige boligomr\u00e5der. Arbeidet m\u00e5 b\u00e5de vurdere krav til st\u00f8rrelse og kvalitetskrav til uteomr\u00e5dene. St\u00f8y Gjeldende bestemmelse om st\u00f8y er krevende. Planarbeidet tar sikte p\u00e5 \u00e5 finne gode l\u00f8sninger som b\u00e5de sikrer fremtidige beboere mot helseskadelig st\u00f8y, og samtidig gir tjenlig forvaltning av plan- og byggesaker. Parkering Ny KPA skal ha tydeligere parkeringsbestemmelser med \u00f8kt handlingsrom. Det blir n\u00f8dvendig \u00e5 avdekke konsekvenser av for lavt og for h\u00f8yt krav, for \u00e5 finne yttergrensene av akseptabelt handlingsrom. Nye bestemmelser m\u00e5 balansere behov, m\u00e5loppn\u00e5else og overordnede f\u00f8ringer. Den kvalitative delen av parkeringsbestemmelsene m\u00e5 inng\u00e5 i arbeidet. Det inneb\u00e6rer krav til plassering og utforming av parkeringstilbudet, som virkninger b\u00e5de p\u00e5 byform, byrom og bilbruk. Arbeidet vil i hovedsak v\u00e6re rettet mot bestemmelser for bilparkering, men sykkelparkering blir \u00f2g inkludert. Opprydding Gjeldende bestemmelser inneholder krav og f\u00f8ringer som ogs\u00e5 er ivaretatt av annet lovverk. Det m\u00e5 gj\u00f8res en s\u00e6rlig vurdering av hva som kan utelates fra KPA-bestemmelsene, og eventuelt hvordan det er enkelt \u00e5 synliggj\u00f8re og ivareta krav som ligger utenfor bestemmelsene. Det er hensiktsmessig \u00e5 vurdere funksjonen til og innhold i retningslinjene som en del av dette arbeidet. Tilgjengelige plandokumenter Ny KPA m\u00e5 ha en klar oppbygging av b\u00e5de bestemmelsesdokument og planbeskrivelse slik at innholdet er lett tilgjengelig for flest mulig. M\u00e5let er klart spr\u00e5k, enkelt og entydig. Samtidig m\u00e5 planen fungere juridisk i byggesaker. 16 Kommunedelplan Birkeland, Liland, \u00c5dland og Espeland Byr\u00e5det har bedt om at det i rullering av KPA vurderes hvordan plangrepet i kommunedelplan Birkeland, Liland, \u00c5dland og Espeland (KDP BL\u00c5E) kan revurderes for \u00e5 l\u00f8se de mest sentrale problemstillingene i KDP BL\u00c5E, og samtidig innarbeides i ny KPA. Kommunedelplanen ble vedtatt i Bystyret i 2017. Innsigelser fra Statsforvalter ble behandlet av Kommunal- og moderniseringsdepartementet, som stadfestet planen den 05.09.2019. Byr\u00e5det behandlet endringer av kommunedelplanen i sak 1194/23 den 29.06.2023. De konkluderte med at det m\u00e5 gj\u00f8res flere endringer for \u00e5 redusere negative konsekvenser av utbyggingspotensial med hensyn til kapasitet p\u00e5 vegnettet, \u00f8konomisk gjennomf\u00f8ringsevne av nye vegl\u00f8sninger, og hensyn til matjord, natur og klimagassutslipp. Til venstre utsnitt av plankart for KPA2018, til h\u00f8yre utsnitt av plankart for KDP BL\u00c5E. Planomr\u00e5det, som i dag ikke er en del av plankartet i gjeldende KPA, vil innarbeides i kommuneplanen med tilsvarende arealform\u00e5l En kommunedelplan og overordnet sonedeling som resten av (KDP) er en plan p\u00e5 kommunen. Det varsles oppheving av overordnet niv\u00e5, tilsvarende kommunedelplan KDP BL\u00c5E samtidig kommuneplan, men for et med oppstart av KPA. Konsekvensen av avgrenset tematisk eller en slik endring vil utredes som en del av geografisk omr\u00e5de. KDP planprosessen, og bidra til avklaring om BL\u00c5E er en arealplan for et oppheving av kommunedelplanen skal inng\u00e5 geografisk omr\u00e5de s\u00f8r for i rullering av KPA eller m\u00e5 g\u00e5 som egen Flyplassvegen. prosess. 17 Plankartet \u2013 justeringer Planprogrammet legger til grunn at plankartet skal opprettholdes. Ved \u00e5 holde fast ved rammene i plankartet, sikres forutsigbarhet for alle akt\u00f8rer. Det er samtidig behov for \u00e5 justere og oppdatere plankartet. Under beskrives aktuelle justeringer. Justere hensynssoner i tr\u00e5d med oppdatert kunnskapsgrunnlag Plankartet til KPA inneholder hensynssoner i tr\u00e5d med Pbl \u00a711-8, for \u00e5 sikre enkelte s\u00e6rlige interesser. I tiden etter at gjeldende plan ble vedtatt, har kunnskapen om eller kilden til datagrunnlaget for de ulike sonene endret seg. I planarbeidet vil hensynssoner oppdateres i samsvar med nytt kunnskapsgrunnlag. Eksempler p\u00e5 endringer kan v\u00e6re st\u00f8ysoner med bakgrunn i endret st\u00f8y, og aktsomhets- og fareomr\u00e5der med bakgrunn i ny kunnskap eller nye tiltak. Det er for eksempel gjennomf\u00f8rt ytterligere tildekking av forurenset sj\u00f8bunn, og hensynssone H130 m\u00e5 utvides tilsvarende. Oppretting i tr\u00e5d med nyere vedtak Et m\u00e5l for ny KPA er at den skal v\u00e6re et godt styringsverkt\u00f8y \u00f2g bidra til forenkling og effektivisering. Et bidrag til disse m\u00e5lene blir justeringer av plankartet for KPA 2027 slik at det samsvarer med reguleringsplaner som er nyere enn KPA2018. Det gjelder ogs\u00e5 eldre reguleringsendringer i tr\u00e5d med overordnede f\u00f8ringer som ikke er innarbeidet tidligere. 18 4. UTREDNINGER OG ANALYSER For \u00e5 sikre et godt planforslag er det n\u00f8dvendig \u00e5 etablere et solid kunnskapsgrunnlag. I kapittel 3 st\u00e5r det litt om hvordan arbeidet er tenkt gjennomf\u00f8rt tematisk. Mange av problemstillingene som er beskrevet, vil finne sin l\u00f8sning gjennom \u00e5 samle erfaringer ulike brukere har opparbeidet gjennom bruk av KPA2018. Gjennom faglig arbeid og medvirkningsprosesser, sammenstilt med m\u00e5l, vil et planforslag ta form. Enkelte oppgaver er det nyttig \u00e5 konkretisere i forkant. Listen under er dermed ingen utt\u00f8mmende opplisting av arbeidet som skal gj\u00f8res i rullering av KPA, men beskriver avklarte deloppgaver. Utredninger og analyser skal fungere som grunnlagsdokumenter for utarbeidelse av nye bestemmelser, og vil v\u00e6re vedlegg til planen. Konsekvensutredning Forskrift om konsekvensutredning (KU-forskriften) med veileder krever konsekvensutredning n\u00e5r kommuneplanens arealdel setter av nye utbyggingsomr\u00e5der eller endrer utbyggingsform\u00e5l. Endringer i bestemmelsene kan ogs\u00e5 medf\u00f8re plikt til konsekvensutredning n\u00e5r rammene for framtidig arealbruk blir vesentlig utvidet. Endringer innenfor planomr\u00e5det for KDP BL\u00c5E medf\u00f8rer krav om KU. Tema som er aktuelle \u00e5 utrede er blant annet naturmangfold, jordvern, st\u00f8y og transportl\u00f8sninger. Ved utarbeiding av konsekvensutredning skal veileder T-1493 \u00abKonsekvensutredninger kommuneplanens arealdel\u00bb legges til grunn. Endringer av bestemmelser og justeringer av plankartet slik det er beskrevet i kapittel 3, vurderes \u00e5 ikke falle inn under kriteriene for plikt til konsekvensutredning. Planforslaget vil inneholde planfaglige vurderinger av mulige konsekvenser og virkninger av foresl\u00e5tte endringer i ny KPA. Dersom det i planprosessen blir foresl\u00e5tt endringer som gir vesentlige virkninger for milj\u00f8 og samfunn kan behovet for konsekvensutredning likevel bli aktuelt. 19 FOTO: H\u00e5vard Holme Risiko- og s\u00e5rbarhetsanalyse (ROS-analyse) En overordnet ROS-analyse skal utf\u00f8res i forbindelse med rullering av KPA. ROS- analysen vil ta utgangspunkt i risikobildet fra Bergen ROS 2024 og hendelser som har betydning for arealbruk. Selv om plankartet ikke skal endres med denne rulleringen av KPA, er det hensiktsmessig \u00e5 gjennomf\u00f8re en oppdatert vurdering av risiko og s\u00e5rbarhet basert p\u00e5 n\u00e5v\u00e6rende kunnskap. Analysen avgrenses til temaene som er relevant i arealplansammenheng. Aktuelle tema er: \u2022 Flom i vassdrag \u2022 Flomveier og overvann \u2022 Havniv\u00e5stigning og stormflo \u2022 Kvikkleireskred \u2022 Jordskred og steinsprang \u2022 Luftforurensing \u2022 Drikkevann ROS-analysen skal gi f\u00f8ringer ang\u00e5ende forebyggende tiltak som kan innarbeides i KPA, i form av bestemmelser eller retningslinjer. Behov for oppdatering av hensynssoner for sikrings- og faresoner p\u00e5 plankartet vurderes. 20 Verdiskaping og sysselsetting God og livskraftig by har et variert n\u00e6ringsliv med h\u00f8y verdiskaping og interessante jobber. Vestlandets hovedstad skal ikke v\u00e6re en by som er seg selv nok. Bergen m\u00e5 styrke sine komparative fortrinn, b\u00e5de lokalt, nasjonalt og internasjonalt, for \u00e5 tiltrekke seg bedrifter og innflyttere. Attraktiv by gir bolyst. Gjeldende strategisk temakart (Bergen2030) legger opp til at arealkrevende n\u00e6ring lokaliseres i kommunens ytterkanter med god kobling til overordnet vegnett. Vestlandsscenariene peker p\u00e5 at kraft, kapital og kompetanse er flaskehalsene i n\u00e6ringslivet fremover. Vestlandsportef\u00f8ljen 2.0 beskriver Bergens rolle i regionen, blant annet knyttet til forsknings- og kompetansemilj\u00f8er, kapitalmotor, hovedstad for marine og maritime n\u00e6ringer og administrasjonssentrum. Bergen kommunes handlingsplan for n\u00e6ringsutvikling peker p\u00e5 bransjer som spesielt viktige, i f\u00f8rste rekke knyttet til Havbyen og andre kunnskapsn\u00e6ringer innen bl.a. helse, bank og finans, media og design. N\u00e6ringslivet i Bergen er variert og sammensatt, og har ulike funksjoner som bygger opp om en levende by. Det utarbeides et kunnskapsgrunnlag for \u00e5 st\u00f8tte kommunens arbeid med en n\u00e6ringsvennlig byutvikling som styrker verdiskaping og sysselsetting, rettet mot virkemidler for arealplanlegging. 21 Boligbygging og bokvalitet Et viktig hensyn i overordnet arealplanlegging er \u00e5 legge til rette for tilstrekkelig boligbygging (pbl \u00a73-1, d.), men ogs\u00e5 \u00e5 legge til rette for god forming av bygde omgivelser, gode bomilj\u00f8er og gode oppvekst- og levek\u00e5r (pbl \u00a73-1, e). Boligbehovet for den forventede folketallsveksten ligger p\u00e5 ca. 900 boliger pr. \u00e5r frem til 2045. Prognoser er usikre, og makro\u00f8konomiske forhold p\u00e5virker kostnadene i byggebransjen som igjen p\u00e5virker byggeaktiviteten. B\u00e5de byggeaktivitet, prisniv\u00e5, investeringsevne og -vilje og folketallsutvikling virker sammen. SSBs befolkningsprognose for Bergen (2024 MMMM) viser en folkevekst p\u00e5 ca. 27.200 mennesker frem til 2045. Det kan gi et behov for 20.000 boliger. Plan- og bygningsetaten har pr. november 2024 plan- og byggesaker som, sammen med boligreserven, inneholder ca. 26.500 boliger. Av de p\u00e5g\u00e5ende plansakene vil erfaringsmessig flere planer ikke bli vedtatt. I en del saker vil boligpotensialet blir redusert gjennom behandlingstiden. Dersom bare 75% av boligvolumet slik det er opplyst i p\u00e5g\u00e5ende planprosesser realiseres, i b\u00e5de private og offentlige planer, summerer portef\u00f8ljen seg fremdeles til over 20.000 boliger. I tillegg kommer boliger som bygges utenfor boligreserve/ny reguleringsplan. Nye prosjekt utover gjeldende planportef\u00f8lje forutsetter dermed at veksten blir sterkere enn SSBs prognose, eller at p\u00e5g\u00e5ende prosjekt ikke gjennomf\u00f8res. B\u00e5de svak krone, h\u00f8ye renter, \u00f8kte priser p\u00e5 innsatsfaktorer og knapphet p\u00e5 arbeidskraft har gjort at byggebransjen er under sterkt press. Det er f\u00e5 av disse forholdene som p\u00e5virkes vesentlig av arealplanlegging. Likevel m\u00e5 det vurderes om og hvordan KPA kan endres for \u00e5 \u00f8ke aktiviteten i byggebransjen p\u00e5 en b\u00e6rekraftig m\u00e5te. Plan- og bygningsetaten vil ta kontakt med akt\u00f8rer i byggebransjen for \u00e5 kartlegge flaskehalser. Og spesielt fokusere p\u00e5 om det er forhold som KPA kan bidra til \u00e5 l\u00f8se. Areal er en begrenset ressurs og \u00e5 bygge i tett by er komplekst og krevende. Denne type utbygging er samtidig et svar p\u00e5 de samfunnsutfordringene planstrategien til kommunen lister opp. Det blir n\u00f8dvendig \u00e5 avstemme tilstrekkelig kvalitet for \u00e5 sikre rammer for gode liv, opp mot kostnader som sikrer tilstrekkelig volum. Kompakt by gir grunnlag for effektiv drift og tjenestetilbud, og mer areal til n\u00e6ringsutvikling. Kvalitet i forming av byrom, bebyggelse og uteoppholdsareal inng\u00e5r i en helhetsvurdering av boligbygging og volum. 22 FOTO: Andrew Buller Parkering Parkering er et sentralt virkemiddel for \u00e5 n\u00e5 forpliktelser i byvekstavtalen, samt m\u00e5l om reduksjon i st\u00f8y og bedre luftkvalitet. Parkering har ogs\u00e5 betydning for bokvaliteter knyttet til tilgjengelighet og trafikksikkerhet. For \u00e5 kunne gi gode og klare bestemmelser som bidrar til enklere reguleringsplanprosesser, er det nyttig \u00e5 gj\u00f8re en avgrenset vurdering av parkeringsbehov og konsekvenser av for h\u00f8y og for lav parkeringsdekning. Gjennomgangen b\u00f8r ha en geografisk differensiering, for \u00e5 h\u00e5ndtere de ulike delene av kommunen. En slik gjennomgang vil kunne gi reviderte bestemmelser \u00f8kt legitimitet, som igjen bidrar til forutsigbarhet og effektiv saksbehandling. Bestemmelser om utforming av parkering m\u00e5 v\u00e6re en del av vurderingen. En viktig del av oppgaven blir \u00e5 samle og sortere eksisterende, relevant kunnskap. Det er gjennomf\u00f8rt flere ulike kartlegginger, sammenlikninger mellom byer, og forskning p\u00e5 effekter av parkeringstilbud av forskningsinstitusjoner, konsulentselskap og kommunen selv de siste ti \u00e5rene. Et oversiktlig dokument som synliggj\u00f8r kunnskapen, blant annet om tilgjengelighet og kostnadseffekter p\u00e5 bolig- og n\u00e6ringsutvikling, vil v\u00e6re et godt grunnlag for \u00e5 utarbeide reviderte bestemmelser som p\u00e5 best mulig vis svarer helhetlige p\u00e5 m\u00e5lsettinger for planarbeidet. 23 Andre oppgaver Parallelt med arbeidet med KPA, p\u00e5g\u00e5r det ulike prosjekt som vil gi kunnskap til arbeidet med kommuneplanen. \u2022 Klimabestemmelser til KPA. Bergen kommune har f\u00e5tt midler til et prosjekt gjennom klimasats for \u00e5 utvikle treffsikre bestemmelser til kommuneplanen om klimagassutslipp. \u2022 Energiforsyning. Bergen kommune har ogs\u00e5 f\u00e5tt statlige midler (klimasats) til \u00e5 avdekke energireserve og utfordringer med energiforsyning. Arbeidet skal utf\u00f8res i samarbeid med BKK og Eviny. \u2022 Naturmangfold og planvask. Bergen kommune har f\u00e5tt midler til \u00e5 g\u00e5 gjennom eldre reguleringsplaner for \u00e5 vurdere om planene skal oppheves eller endres med bakgrunn i dagens kunnskap om naturmangfold. Dette arbeidet vil v\u00e6re et grunnlag for vurdering av omr\u00e5der ved senere rullering av plankartet til kommuneplanens arealdel. \u2022 Arealregnskap for Bergen skal gi en oversikt over status og endringer i planlagt og faktisk arealbruk, naturmangfold, friluftsliv, klimagassutslipp, flom, og landbruksarealer. F\u00f8rste versjon kommer v\u00e5ren 2025. \u2022 Handlingsplan mot st\u00f8y 2024-2030 er under arbeid, og utkast til h\u00f8ring ventes tidlig 2025. \u2022 Byutredning 2050 skal belyse effekter av ulike tiltak og virkemiddelpakker for \u00e5 n\u00e5 nullvekstm\u00e5let i byvekstavtalene. Utredningene gjennomf\u00f8res av Vegdirektoratet, i samarbeid med Statens vegvesen, fylkeskommuner og kommuner i de st\u00f8rste byomr\u00e5dene. 24 5. F\u00d8RINGER FNs b\u00e6rekraftsm\u00e5l B\u00e6rekraftig utvikling var et tema allerede i Brundtlandkommisjonen. Da ble b\u00e6rekraft definert som en prosess som kan gjentas fra periode til periode. FNs 17 b\u00e6rekraftsm\u00e5l fra 2015 skal v\u00e6re en del av grunnlaget for all samfunns- og arealplanlegging. Det skilles mellom sosial, \u00f8konomisk og milj\u00f8messig b\u00e6rekraft. Alle 17 m\u00e5lene kan leses her: regjeringen.no B\u00e6rekraftsm\u00e5lene f\u00f8lges opp i nasjonale forventninger til regional og kommunal planlegging. 25 Statlige f\u00f8ringer Lovgrunnlag Plan- og bygningsloven gir rammene for prosess og innhold i kommuneplanens arealdel. Den skal fremme b\u00e6rekraftig utvikling, og sikre langsiktige l\u00f8sninger for bruk og vern av ressurser. I tillegg er forvaltning av areal og verdier som naturmangfold, matjord, kulturminner, vassdrag med mer regulert i andre lover. Oppf\u00f8lging i KPA: Prosess og gjennomf\u00f8ring f\u00f8lger av loven. Der krav er gitt i annet lovverk kan KPA bestemmelsene forenkles eller fjernes. Nasjonale forventninger til regional og kommunal planlegging 2023-2027 Regjeringens forventninger til fylkene og kommunene er gruppert i disse hovedtemaene: \u2022 Samordning og samarbeid i planleggingen \u2022 Trygge og inkluderende lokalsamfunn \u2022 Velferd og b\u00e6rekraftig verdiskaping \u2022 Klima, natur og milj\u00f8 for framtida \u2022 Samfunnssikkerhet og beredskap Nasjonale forventninger til regional og kommunal planlegging 2023\u20132027 Hensikten er \u00e5 vise sammenhengen mellom FNs b\u00e6rekraftsm\u00e5l, den nasjonale politikken og regional og kommunal planlegging. Oppf\u00f8lging i KPA: Nasjonale forventninger legges til grunn for all kommunal planlegging. Statlige planretningslinjer Statlige planretningslinjer er ett av statens verkt\u00f8y for \u00e5 konkretisere viktige plantema. Gjeldende statlige planretningslinjer og rikspolitiske retningslinjer er: \u2022 Statlige planretningslinjer for differensiert forvaltning av strandsonen langs sj\u00f8en (2021) \u2022 Statlige planretningslinjer for klima- og energiplanlegging og klimatilpasning (2018) \u2022 Statlige planretningslinjer for samordnet bolig-, areal- og transportplanlegging (2014) \u2022 Rikspolitiske retningslinjer for barn og planlegging (1995) \u2022 Rikspolitiske retningslinjer for vernede vassdrag (1994) Oppf\u00f8lging i KPA: Retningslinjene legges til grunn for all kommunal planlegging. 26 Regionale f\u00f8ringer Utviklingsplan for Vestland 2024-2028 Regional planstrategi har disse satsingsomr\u00e5dene og hovedm\u00e5lene: \u2022 Velferd og verdiskaping: Vestland er det ledende verdiskapningsfylket basert p\u00e5 naturgitte fortrinn \u2022 Demografi og likeverd: Vestland er et inkluderende fylke med trygge, attraktive og livskraftige lokalsamfunn i hele fylket \u2022 Klima og natur: I Vestland er klima og naturmangfold en premiss for samfunnsutviklingen \u2022 Samarbeid: Vestland n\u00e5r sine m\u00e5l gjennom samarbeid og samordning Vestland fylkeskommune har i tillegg gjennom et eget brev til kommunene p\u00e5pekt viktige tema for overordnet planarbeidet, og vil i arbeidet med KPA bli brukt som sjekkliste og svart ut i planbeskrivelsen. Oppf\u00f8lging i KPA: I arbeidet med ny KPA vil Bergens komparative fortrinn identifiseres for \u00e5 avklare hvordan Bergen best bidrar for \u00e5 l\u00f8fte seg selv og hele regionen. KPA legger til grunn lokalisering av tjenestetilbud og boliger som gir bedre velferd for flest mulig. Videref\u00f8ring av arealstrategien sikrer, sammen med nye bestemmelser, trygg samfunnsutvikling i s\u00e5rbar natur. Byvekstavtalen Bergen kommune har inng\u00e5tt byvekstavtale med staten, fylket og nabokommunene for perioden 2019-2029. Der har Bergen kommune forpliktet seg til nullvekstm\u00e5let som inneb\u00e6rer at all vekst i persontransporten innenfor avtaleomr\u00e5det i Bergensomr\u00e5det skal tas med kollektivtrafikk, sykkel og gange. Oppf\u00f8lging i KPA: Gjeldende arealstrategi legger dette m\u00e5let til grunn. I arbeidet med bestemmelser vil forslag til endringer vurderes opp mot forpliktelsene i Byvekstavtalen. 27 Lokale f\u00f8ringer Kommuneplanens samfunnsdel Kommuneplanens arealdel er i f\u00f8rste rekke knyttet tett til kommuneplanens samfunnsdel. Arealdelen skal h\u00e5ndtere arealdimensjoner av de rammene samfunnsdelen setter. Gjeldende KPS er under rullering. Planforslag vil bli sendt p\u00e5 h\u00f8ring tidlig i 2025. Planprogrammet til KPA b\u00f8r ikke fastsettes endelig f\u00f8r planforslaget til samfunnsdelen er offentliggjort, og planforslaget til KPA b\u00f8r vente til ny KPS er vedtatt. Oppf\u00f8lging i KPA: Samfunnsutfordringer og utviklingsm\u00e5l i KPS inng\u00e5r i grunnlaget n\u00e5r virkninger av nye bestemmelser skal vurderes. Andre kommunale planer og strategier Foruten samfunnsdelen, har bystyret vedtatt flere strategier som vil v\u00e6re f\u00f8rende for arbeidet med KPA. 28 Referanseliste Informasjon om rullering av kommuneplanen: Temaside - Kommuneplanens arealdel (lenke kommer) Temaside - Kommuneplanens samfunnsdel Byr\u00e5dssak 1280/24 \u00abByr\u00e5dets arbeid med rullering av kommuneplanens arealdel\u00bb Sammendrag evaluering av KPA 2018 (BBU) Strategier for Bergen som gjelder arealbruk: Arkitektur+ Arkitektur- og byformingsstrategi for Bergen Bergensk byskikk og byggeh\u00f8yder Folkehelseplan: Aktiv by \u2013 friske bergensere Gr\u00f8nn strategi \u2013 Klimastrategi for Bergen G\u00e5strategi for Bergen 2020-2030 Handlingsplan for n\u00e6ringsutvikling i Bergen 2023-2026 Kommunedelplan for overvann Kulturminnestrategi \u2013 Identitet med s\u00e6rpreg Sj\u00f8frontstrategi Sykkelstrategi for Bergen 2020-2030 29 30 "
}