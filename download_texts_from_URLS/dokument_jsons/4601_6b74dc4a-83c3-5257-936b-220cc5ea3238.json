{
  "dokument_id": "6b74dc4a-83c3-5257-936b-220cc5ea3238",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 10042024, Sak 107/24, Representantforslag fra Thor Haakon Bakke (MDG) om kollektivansvar",
  "url": "https://bergen.kommune.no/politikere-utvalg/api/fil/bk360/10245592/Innstilling-vedtak-Representantforslag-fra-Thor-Haakon-Bakke-MDG-om-kollektivansvar",
  "tekst": "Representantforslag fra Thor Haakon Bakke (MDG) om kollektivansvar Bergen bystyre behandlet saken i m\u00f8tet 10.04.2024 sak 107/24 og fattet f\u00f8lgende vedtak: Bystyret ber byr\u00e5det levere en sak om evaluering av samarbeidsavtalen med Vestland fylke. Merknad 1 Bergen st\u00e5r for en h\u00f8y andel av passasjergrunnlaget i kollektivtrafikken i Vestland, men lokalpolitikerene har i dag ingenting \u00e5 si om utformingen av rutetilbudet, avganger og kapasitet. Dette gir et d\u00e5rligere tilbud til bergenserne og begrenset demokratisk kontroll over kollektivtilbudet. Bystyret mener rutetilbudet i bergen i st\u00f8rre grad b\u00f8r bestemmes lokalt. Merknad 2 Bystyret ber byr\u00e5det jobbe opp mot fylkeskommunen for \u00e5 \u00f8ke antall avganger og forbedre rutetilbudet i Bergen i tr\u00e5d med den store \u00f8kningen som har v\u00e6rt i kollektivreisende i byen. Bergen bystyres behandling F\u00f8lgende representanter tok ordet: Thor Haakon Bakke (MDG), Lise H\u00e6reid Rams\u00f8y (H), Geir Steinar Dale (A), Diane Alexandra Berbain (SV), Ingrid Nergaard Fjeldstad (V), Mailiss Solheim-\u00c5kerblom (R), Joel Ysteb\u00f8 (KrF), Chris J\u00f8rgen Knudsen R\u00f8dland (H), Per-Arne Hvidsten Larsen (V). Forslag fremsatt i bystyret: Diane Alexandra Berbain (SV) fremsatte p\u00e5 vegne av SV f\u00f8lgende tilleggsforslag: Bergen st\u00e5r for en h\u00f8y andel av passasjergrunnlaget i kollektivtrafikken i Vestland, men brukerne og lokalpolitikerne har i dag liten innflytelse over utformingen av billettsystemet samt rutetilbudet, avganger og kapasitet. Dette gir et d\u00e5rligere tilbud til brukerne og begrenset demokratisk kontroll over kollektivtilbudet. Bystyret mener rutetilbudet i st\u00f8rre grad b\u00f8r bestemmes lokalt, og ber byr\u00e5det opprette et brukerr\u00e5d med Skyss som best\u00e5r av brukere av kollektivtransport i kommunen, hvor ogs\u00e5 representanter fra byr\u00e5det og bystyret deltar p\u00e5 m\u00f8tene. Thor Haakon Bakke (MDG) fremsatte p\u00e5 vegne av MDG f\u00f8lgende tilleggsforslag i 3 punkt: 1. Bystyret ber byr\u00e5det g\u00e5 i dialog med Ask\u00f8y, \u00d8ygarden, Alver og Bj\u00f8rnafjorden kommune med m\u00e5l om \u00e5 overta ansvaret for kollektivtransporten innenfor byvekstavtaleomr\u00e5det. 2. Bystyret ber byr\u00e5det levere en sak til bystyret vedr\u00f8rende hvordan et kollektivsamarbeid med omegnskommunene vil se ut, samt kostnader ved en ansvarsoverf\u00f8ring. 3. Evalueringen skal inneholde en vurdering av hvordan takstsystemet kan endres slik at det i st\u00f8rre grad favoriserer bergensomr\u00e5det med \u00f8kt frekvens og lavere priser. Ingrid Nergaard Fjeldstad (V) fremsatte p\u00e5 vegne av V f\u00f8lgende tilleggsforslag: Saken om kollektivsamarbeidet med omegnskommunene skal ogs\u00e5 inkludere vurdering av hvordan Bergen kan overta kollektivansvaret alene. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Evalueringen skal ogs\u00e5 inneholde en utredning om fordeler, ulemper og muligheter ved \u00e5 ta kollektivtransporten tilbake i offentlig egenregi. Merknader fremsatt i bystyret: Lise H\u00e6reid Rams\u00f8y (H) fremsatte p\u00e5 vegne av H, A, FrP, BL, INP, KrF, Sp og PP f\u00f8lgende merknad: Bystyret ber byr\u00e5det jobbe opp mot fylkeskommunen for \u00e5 \u00f8ke antall avganger og forbedre rutetilbudet i Bergen i tr\u00e5d med den store \u00f8kningen som har v\u00e6rt i kollektivreisende i byen. Votering: Innstillingen ble vedtatt enstemmig. Tilleggsforslag fra SV fremsatt av Diane Alexandra Berbain (SV), fikk 32 stemmer (A, SV, MDG, V, R, KrF), og var dermed falt. Tilleggsforslag punkt 1 fra MDG fremsatt av Thor Haakon Bakke (MDG), fikk 7 stemmer (MDG, V), og var dermed falt. Tilleggsforslag punkt 2 fra MDG fremsatt av Thor Haakon Bakke (MDG), fikk 12 stemmer (MDG, V, R, KrF), og var dermed falt. Tilleggsforslag punkt 3 fra MDG fremsatt av Thor Haakon Bakke (MDG), fikk 9 stemmer (MDG, V, KrF), og var dermed falt. Tilleggsforslag fra V fremsatt av Ingrid Nergaard Fjeldstad (V), fikk 7 stemmer (MDG, V), og var dermed falt. Tilleggsforslag fra R fremsatt av Mailiss Solheim-\u00c5kerblom (R), fikk 23 stemmer (A, SV, R), og var dermed falt. Merknad fra innstillingen, ble vedtatt med 54 stemmer (H, FrP, SV, MDG, BL, V, INP, R, KrF, Sp, PP). Merknad fra H, A, Frp, BL, INP, KrF, Sp og PP fremsatt av Lise H\u00e6reid Rams\u00f8y (H), ble vedtatt med 66 stemmer (H, A, FrP, SV, MDG, BL, V(2), INP, R, KrF, Sp, PP). Bergen bystyre behandlet saken i m\u00f8tet 06.03.2024 sak 73/24: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 31.01.2024 sak 41/24 og fattet f\u00f8lgende vedtak: Saken ble utsatt. Bergen bystyre behandlet saken i m\u00f8tet 19.12.2023 sak 71/23 og fattet f\u00f8lgende vedtak: Saken utsettes til neste m\u00f8te. 2 Bergen bystyre behandlet saken i m\u00f8tet 22.11.2023 sak 39/23: Saken ble utsatt. Utvalg for milj\u00f8 og byutvikling behandlet saken i m\u00f8tet 09.11.2023 sak 5/23 og avga f\u00f8lgende innstilling: Bystyret ber byr\u00e5det levere en sak om evaluering av samarbeidsavtalen med Vestland fylke. Merknad Bergen st\u00e5r for en h\u00f8y andel av passasjergrunnlaget i kollektivtrafikken i Vestland, men lokalpolitikerene har i dag ingenting \u00e5 si om utformingen av rutetilbudet, avganger og kapasitet. Dette gir et d\u00e5rligere tilbud til bergenserne og begrenset demokratisk kontroll over kollektivtilbudet. Bystyret mener rutetilbudet i bergen i st\u00f8rre grad b\u00f8r bestemmes lokalt. Forslagsstillers forslag til vedtak: 1. Bystyret ber byr\u00e5det levere en sak om evaluering av samarbeidsavtalen med Vestland fylke. 2. Bystyret ber byr\u00e5det g\u00e5 i dialog med Ask\u00f8y, \u00d8ygarden, Alver og Bj\u00f8rnafjorden kommune med m\u00e5l om \u00e5 overta ansvaret for kollektivtransporten innenfor byvekstavtaleomr\u00e5det. Bystyret ber byr\u00e5det levere en sak til bystyret vedr\u00f8rende hvordan et kollektivsamarbeid med omegnskommunene vil se ut, samt kostnader ved en ansvarsoverf\u00f8ring. 3 "
}