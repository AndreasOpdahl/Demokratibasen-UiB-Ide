{
  "dokument_id": "08395fcd-28d3-5acc-8fa4-ce8172acd126",
  "doc_type": "case_presentation",
  "kommune": 5501,
  "tittel": "Plan 1926A\u2013 Detaljregulering for Bergli Nord - endring etter forenklet prosess\u2013 Til endelig vedtak",
  "url": "https://innsyn.tromso.kommune.no/application/getMoteDokument?dokid=2001971179",
  "tekst": "Arkivsak-dok. PLAN-23/00530-92 Saksbehandler Ingeborg Westad Utheim Saksgang M\u00f8tedato Kommune- og byutviklingsutvalget Plan 1926A\u2013 Detaljregulering for Bergli Nord - endring etter forenklet prosess\u2013 Til endelig vedtak Kommunedirekt\u00f8rens innstilling: Endring av plan 1926 \u2013 detaljregulering for Bergli Nord etter forenklet prosess, med plankart datert 17.12.24, og tilh\u00f8rende bestemmelser datert 17.12.24 vedtas. Vedtaket er hjemlet i plan- og bygningsloven \u00a7 12-14. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hva saken gjelder Saken gjelder endring av plassering av snuplass, justering av byggegrenser til blokk og etablering av areal til turveg i plan 1926 for Bergli Nord i Hamna. Bakgrunn Bl\u00e5 arkitektur landskap AB har p\u00e5 vegne av Solneset Eiendom AS fremmet forslag til mindre endringer plan 1926 \u2013 Bergli Nord. Planen for Bergli Nord 1926 ble vedtatt i 2021. Under planarbeidet ble ikke de fysiske konsekvensene for plasseringen av snuplassen kartlagt. P\u00e5 bakgrunn av dette er det \u00f8nskelig \u00e5 justere plasseringen. Som f\u00f8lge av justering av snuplassen er det ogs\u00e5 n\u00f8dvendig \u00e5 justere plassering av blokkbebyggelse. Forslag til endring i plankart Figur 1. viser utsnitt fra gjeldende plan 1926 (2021) og forslag til planendringer uthevet i bl\u00e5tt 2 Figur 2. viser nytt plankart med forslag til planendringer beskrevet nedenfor markert i r\u00f8dt 1. Snuplass Det er s\u00f8kt om \u00e5 trekke snuplassen mot s\u00f8rvest for \u00e5 unne store terrengmurer om omlegging av teknisk infrastruktur for gjennomf\u00f8ring av planen for \u00f8vrig. 2. Byggegrense boligblokk Som f\u00f8lge av flyttingen av snuplassen er det vurdert at dette p\u00e5virker planlagt blokkbebyggelse. Det er ogs\u00e5 s\u00f8kt om \u00e5 justere/ rotere byggegrensen for felt BBB2. 3. Turveg Form\u00e5l for annen veggrunn \u2013 gr\u00f8ntareal s\u00f8kes om \u00e5 endres til turvei (f_GT1) for \u00e5 muliggj\u00f8re etablering av gangsti. Gangstien skal v\u00e6re en forbindelse mellom veien og fj\u00e6ra i omr\u00e5det og er en intensjon i plan 1560. Forslag til endring i planbestemmelser I reguleringsbestemmelsene kapittel 2 samferdselsanlegg og teknisk infrastruktur foresl\u00e5s det \u00e5 ta inn f\u00f8lgende bestemmelse: \u2022 Eiendommene 115/1225 og 115/13 skal ha adkomst fra SKV2/ snuplass. o bestemmelsen om adkomst via snuplass er n\u00f8dvendig for \u00e5 sikre adkomst til ber\u00f8rte eiendommer da adkomstpil i plankart ikke er tilstrekkelig her I reguleringsbestemmelsene kapittel 3 gr\u00f8nnstruktur foresl\u00e5s det \u00e5 ta inn f\u00f8lgende bestemmelse: \u2022 Innenfor f_GT1 etableres gangsti sammen med f_FG4 i plan 1560. Gangsti skal gruses i bredde av 1 m. o bestemmelsen er knyttet til det nye form\u00e5let turveg (f_GT) og stiller krav om utforming Forslag til endring i uteromsplan (juridisk bindende) I likhet med plankartet s\u00e5 justeres/ roteres plassering av blokk for felt BBB2, justering av plassering av snuplass, samt \u00f8kt areal for sn\u00f8deponi. 3 I tillegg justeres gjesteparkering og adkomst for g\u00e5ende for BBB2 i noen grad, n\u00e6rlekeplass for noe st\u00f8rre areal, samt justering av stil\u00f8sning. Administrasjonens vurdering Endringene inneb\u00e6rer ingen endring av bebyggelsesform\u00e5l og er i tr\u00e5d med kommuneplanens arealdel. Administrasjonen er positiv til at endringene medf\u00f8rer en bedring for tilpasning av snuplass i omr\u00e5det, samt noe \u00f8kt areal til sn\u00f8deponi. Justering/ rotering av byggegrense for plasserer av framtidig boligblokk f\u00f8rer til en noe n\u00e6rmere plassering mot eksiterende boligbebyggelse. Roteringen/ justeringen er vurdert som akseptabel. Administrasjonen er ogs\u00e5 positiv til endring av arealform\u00e5l som muliggj\u00f8r oppfylling av intensjon i plan 1560 om etablering av gangsti fra vei/ boligomr\u00e5de til fj\u00e6ra. Justering av parkering, adkomst og areal for n\u00e6rlekeplass vurderes \u00e5 ikke medf\u00f8re vesentlige konsekvenser. Vurdering av vilk\u00e5r for forenklet prosess Vedtak etter forenklet prosess forutsetter at endringene: 1. I liten grad p\u00e5virker gjennomf\u00f8ringen av planen for \u00f8vrig. 2. Ikke g\u00e5r ut over hovedrammene i planen. 3. Ikke ber\u00f8rer hensynet til viktige natur- og friluftsomr\u00e5der. Alle vilk\u00e5r m\u00e5 v\u00e6re oppfylte for \u00e5 kunne vedta reguleringsendringen. F\u00f8rste vilk\u00e5r er rettet mot eksiterende planverk og gjeldende plan 1926 Bergli Nord, og hvorvidt foresl\u00e5tte planendringer p\u00e5virker gjennomf\u00f8ringen av denne. Administrasjonen vurderer at f\u00f8rste vilk\u00e5r er oppfylt og enig med forslagstiller om at endringen/ flyttingen av snuplass er n\u00f8dvendig for at den skal fungere i tr\u00e5d med plankartet. Administrasjonen vurdere videre at andre vilk\u00e5r ogs\u00e5 er oppfylt og endringene ikke g\u00e5r ut over hovedrammene i planen. Bebyggelsesform\u00e5l endres ikke, og andre endringer vurderes som justeringer. Tredje vilk\u00e5r vurderes ikke som relevant da planen ikke ber\u00f8rer viktige natur- og friluftsomr\u00e5der. Merknader Administrasjonen varslet forslag om endring i brev av 20.12.24. Det ble gitt 3 ukers frist. Kommunen mottok til sammen fire merknader. \u2022 Troms fylkeskommune, 23.01.25 De skriver at basert p\u00e5 deres fagomr\u00e5der er de enige i kommunens vurdering og har ingen merknader til endringene. \u2022 Statens vegvesen, 21.01.25 De p\u00e5peker at snuplassen er utformet med en ytre radius p\u00e5 12 meter, og at i Vegnormalen (N100) kapittel 4.8.6 figur 4.5.6-1 er ytre diameter satt til 13 meter. De anbefaler at m\u00e5lene i N100 brukes av hensyn til trafikksikkerheten, da det b\u00f8r strebes mot \u00e5 utforme snuplasser som er store nok til at det unng\u00e5s rygging med store kj\u00f8ret\u00f8y. Administrasjonens kommentar I henhold til Troms\u00f8 kommunes kommunaltekniske norm skiller kommunen mellom boliggater med og uten busstrafikk. Det er ikke busstrafikk innenfor plan 1926A. I boliggater uten busstrafikk krever normen en radius p\u00e5 snuplass p\u00e5 12 meter. Radiusen er dimensjonert for typekj\u00f8ret\u00f8y L (lastebil med lengde opptil 12 meter). Denne dimensjoneringen ivaretar vanlige kj\u00f8ret\u00f8ytyper i omr\u00e5det og kommunen vurderer at det heller ikke er annen aktivitet som tilsier behov for radius over 12 meter. \u2022 Norges vassdrag- og energidirektorat, 08.01.25 4 De kan ikke se at deres saksomr\u00e5der blir ber\u00f8rt av de foresl\u00e5tte endringene og har derfor ingen innvendinger til planvarselet. Planen oppfyller etter deres vurdering kravene i pbl. \u00a7 12-14 til \u00e5 kunne behandles etter forenklet prosess. \u2022 Mattilsynet, 31.12.24 De vurderer at hensynet til drikkevann er ivaretatt og har derfor ingen ytterlige kommentarer. Konklusjon Administrasjonen anbefaler forslaget om \u00e5 endre plassering av snuplass, justering av byggegrenser til blokk og etablering av areal til turveg i plan 1926. Vedtakskompetanse Kommune- og byutviklingsutvalget, jamf\u00f8r delegasjonsreglement for Troms\u00f8 kommune kapittel 9. Delegasjonsreglementet tr\u00e5dte i kraft 1. april 2024. Forslag til vedtak Endring av plan 1926 \u2013 detaljregulering for Bergli Nord etter forenklet prosess, med plankart datert 17.12.24, og tilh\u00f8rende bestemmelser datert 17.12.24 vedtas. Vedtaket er hjemlet i plan- og bygningsloven \u00a7 12-14. Vedlegg Mattilsynet Norges vassdrag og energidirektorat Statens vegvesen Troms fylkeskommune _ PLAN-23_00530-68 9. ROS-analyse _1926_11.12.2020 1926A 03.11.2024 831299_1_1 1926A_rev_17.12.2024_plankart BBB2_ILLUSTRASJONSPROSJEKT Planbeskrivelse_s\u00f8knad Planbestemmelser UTEROMSPLAN 5 "
}