{
  "dokument_id": "12232a04-0b9f-5041-830c-8ddd3898ddbc",
  "doc_type": "case_attachment",
  "kommune": 5501,
  "tittel": "H\u00f8ringsnotat",
  "url": "https://innsyn.tromso.kommune.no/application/getMoteDokument?dokid=2001696960",
  "tekst": "H\u00f8ringsnotat Innledning: Elever med h\u00f8rselshemming dette skole\u00e5ret er elever i 1.- 5. trinn som har sine n\u00e6rskoler p\u00e5 Skittenelv skole, Krokelvdalen skole, Stakkevollan skole og Ramfjord skole. For \u00e5 sikre at h\u00f8rselshemmede og d\u00f8ve elever f\u00e5r et tilpasset og likeverdig oppl\u00e6ringstilbud, skal skolen s\u00f8rge for at elevene f\u00e5r n\u00f8dvendig individuell tilrettelegging, som omfavner fysisk (inkludert teknisk), pedagogisk og psykososial tilrettelegging. Fysiske tilrettelegging er \u00e5 sikre et godt lyttemilj\u00f8. Det vil si tilrettelegging av lydforhold (etterklang og st\u00f8y) og lysforhold (visuell kommunikasjon) (Utdanningsdirektoratet, 2015). Etterklangstiden og flutterekko (ekko) er viktige faktorer med tanke p\u00e5 lydforholdene i et rom. Fysisk tilrettelegging innebefatter ogs\u00e5 h\u00f8rselsteknisk utstyr for et godt lydmilj\u00f8 slik som mikrofon med h\u00f8yttalere, lydutjevningsanlegg og teleslynger. Pedagogisk tilrettelegging handler om metodikk, organisatoriske l\u00f8sninger og valg av arbeidsm\u00e5ter. Det favner if\u00f8lge Statped (2021) om arealdisponering og gruppeinndeling (klassest\u00f8rrelse) skolens forst\u00e5else av inkludering, forholdet mellom tilpasset oppl\u00e6ring og spesialundervisning, disponering av l\u00e6rer og assistentressurser, skole-hjem-samarbeid, strukturering og visualisering av undervisning. Psykososial tilrettelegging innbefatter kultur, kommunikasjon og samspillsregler i klassen. Tre ulike modeller for tilrettelegging av oppl\u00e6ringen 1. Tilbud om oppl\u00e6ring p\u00e5 n\u00e6rskolen Elevene g\u00e5r p\u00e5 sin n\u00e6rskole. Den enkelte skole m\u00e5 tilrettelegge for elevene i forhold til fysisk tilrettelegging p\u00e5 og av skolen, pedagogisk tilrettelegging samt psykososial tilrettelegging. Oppl\u00e6ringen kan organiseres som en \u00abpush-in\u00bb-modell som inneb\u00e6rer at ekstra ressurser trekkes inn i det inkluderende klasserommet, eller/og at eleven tas ut av klassefellesskapet for \u00e5 ha egne opplegg (\u00abpull-out\u00bb-modell). Elevene vil ha mulighet til \u00e5 delta p\u00e5 deltidsoppl\u00e6ringen i regi av Statped inntil 12 uker i \u00e5ret samt 2 ukesamlinger i Troms\u00f8 med elever, foresatte og s\u00f8sken fra hele Nord Norge. tromso.kommune.no Side 2 av 2 Fordeler Ulemper 2. Etablere en forsterket skole for d\u00f8ve og h\u00f8rselshemmede elever. En barneskole og en ungdomsskole utvikles til \u00e5 bli en forsterket skole for m\u00e5lgruppen. En forsterket skole er ikke en ordin\u00e6r skole med en avdeling for h\u00f8rselshemmede, men en skole tilrettelagt for inkludering av h\u00f8rselshemmede. Her vil elever f\u00e5 mulighet til \u00e5 v\u00e6re inkludert i en ordin\u00e6r klasse samtidig som de vil ha jevnaldrende med h\u00f8rselshemming og omg\u00e5s med b\u00e5de faglig og sosialt. Elevene vil ha mulighet til \u00e5 delta p\u00e5 deltidsoppl\u00e6ringen i regi av Statped inntil 12 uker i \u00e5ret samt 2 ukesamlinger i Troms\u00f8 med elever, foresatte og s\u00f8sken fra hele Nord Norge. Fordeler Ulemper 3. Tilbud om oppl\u00e6ring p\u00e5 n\u00e6rskolen med tilbud om tegnspr\u00e5kgruppe 1 dag i uken. H\u00f8rselshemmede og elever g\u00e5r p\u00e5 sin n\u00e6rskole og har et skoletilbud i en tegnspr\u00e5kgruppe p\u00e5 en valgt og tilpasset skole 1 dag i uken. Tegnspr\u00e5kgruppa blir en sosial og faglig m\u00f8teplass for elever og l\u00e6rere fra de ulike n\u00e6rskolene. Tegnspr\u00e5k l\u00e6rere p\u00e5 n\u00e6rskolen rullerer i \u00e5 f\u00f8lge med elevene til tegnspr\u00e5kgruppen og har ansvar for faglig- og sosialt innhold. I denne modellen sikres elevene inkludering i to fellesskap, ordin\u00e6r skole og tegnspr\u00e5kklasse for h\u00f8rselshemmede og d\u00f8ve elever. Elevene vil ogs\u00e5 ha mulighet til \u00e5 delta p\u00e5 deltidsoppl\u00e6ringen i regi av Statped inntil 12 uker i \u00e5ret samt 2 ukesamlinger i Troms\u00f8 med elever, foresatte og s\u00f8sken fra hele Nord Norge. Fordeler Ulemper Oppsummering/konklusjon Gi gjerne en konklusjon om hvilket alternativ som er \u00e5 foretrekke. "
}