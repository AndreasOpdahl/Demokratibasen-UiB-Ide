{
  "dokument_id": "36a7babd-9715-53ff-9388-51266fa9169c",
  "doc_type": "case_presentation",
  "kommune": 5501,
  "tittel": "KVU 5073 Alfheim sv\u00f8mmehall, samfunnshus og park \u2013 orientering om justerte m\u00e5l og status for videre arbeid",
  "url": "https://innsyn.tromso.kommune.no/application/getMoteDokument?dokid=2001892778",
  "tekst": "Arkivsaksnr. 23/13662-6 Saksbehandler Ingrid Berthinussen Saksgang M\u00f8tedato Milj\u00f8-, idrett-, kultur- og 28.01.2025 samfunnsutviklingsutvalget Kommunalt r\u00e5d for mennesker med nedsatt 24.01.2025 funksjonsevne Ungdomsr\u00e5det 14.01.2025 Eldrer\u00e5det 23.01.2025 KVU 5073 Alfheim sv\u00f8mmehall, samfunnshus og park \u2013 orientering om justerte m\u00e5l og status for videre arbeid Kommunedirekt\u00f8rens innstilling til vedtak: Status og videre arbeid i tilknytning til Alfheim sv\u00f8mmehall tas til orientering. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 1 Hva saken gjelder Orientering om: \u2022 justering av samfunn- og effektm\u00e5l for investeringsprosjektet KVU 5073 Alfheim sv\u00f8mmehall, samfunnshus og park \u2022 status og videre fremdrift i prosjektet Kommunestyret vedtok i sak 89/23 Behovsmelding \u2013 5073 Alfheim sv\u00f8mmehall, samfunnshus og park. AVEC AS, som p\u00e5 oppdrag fra Troms\u00f8 kommune utarbeider konseptvalgutredningen (KVU), har ut fra kommunale styringsdokumenter og m\u00e5lsetninger, og med bakgrunn i vedtatt behovsmelding utarbeidet reviderte samfunns- og effektm\u00e5l for prosjektet. Disse vil v\u00e6re utgangspunkt for valg av evalueringskriterier som valg av konsept og investeringsalternativ skal vurderes mot. Reviderte samfunns- og effektm\u00e5l legges derfor frem til orientering. Samtidig orienteres det om status og videre fremdrift i prosjektet. Saksutredning 1. Bakgrunn \u2022 Alfheim sv\u00f8mmehall ble i kommunestyrets sak PS 0159/18 vedtatt stengt i 2020, etter \u00e5pning av Troms\u00f8badet. \u2022 I utvalgssak 29/20 vedtok Kultur, idretts- og friluftsutvalget (KIF) at rapporten \u00abMulighetsstudie Alfheim sv\u00f8mmehall m.v.\u00bb skulle tas til orientering, og inng\u00e5 i det videre arbeidet med avklaring av Alfheim sin fremtid. \u2022 Troms og Finnmark fylkeskommune varslet 11.10.2019 oppstart av fredning for Alfheim sv\u00f8mmehall og samfunnshus, og i brev av 30.09.2022 ble det varslet offentlig ettersyn av fredningsforslaget. \u2022 I sak 53/22 vedtok KIF kommunens merknader til det offentlige ettersynet av fredningsforslag for Alfheim sv\u00f8mmehall, samfunnshus og parkanlegg. \u2022 Kommunestyret vedtok i sak 163/22 Kommunedirekt\u00f8rens innstilling til Handlingsprogram for 2023-2026 \u00e5 sette av 1 mill. kr. til utredninger i investeringsprosjekt 5073 Alfheim sv\u00f8mmehall, samfunnshus og parkanlegg. \u2022 Investeringsprosjektet knyttet til Alfheim sv\u00f8mmehall, samfunnshus og park er forventet \u00e5 overstige 50 millioner kroner og skal derfor i tr\u00e5d med kommunens investeringsreglement gjennomf\u00f8res med f\u00f8lgende faseinndeling: l. Behovsmelding 2. Konseptvalgutredning (KVU) 3. Forprosjekt 4. Gjennomf\u00f8ring \u2022 Kommunestyret vedtok i sak 89/23 Behovsmelding \u2013 5073 Alfheim sv\u00f8mmehall, samfunnshus og park. \u2022 Det ble 01.07.2024 inng\u00e5tt kontrakt med SWECO for \u00e5 gj\u00f8re en tilstandskartlegging av bygningsmassen p\u00e5 Alfheim. Rapporten ble levert 18.11.2024, og vil v\u00e6re et viktig grunnlag for konseptvalgutredningen. Rapporten med vedlegg finnes under headingen Teknisk tilstandsanalyse p\u00e5 prosjektsidene. 2 \u2022 Det ble 23.10.2024 inng\u00e5tt kontrakt med AVEC AS som skal bist\u00e5 med: o Utvikling av konsepter (forslag til hva bygget skal brukes til) som skal bidra til b\u00e6rekraftig steds- og n\u00e6ringsutvikling. o Utrede mulighet for alternative energikilder med tilh\u00f8rende kostnader, som grunnlag for klima- og milj\u00f8messig og \u00f8konomisk b\u00e6rekraftig drift. o Utarbeidelse av en begrenset konseptvalgutredning. 3. Reviderte m\u00e5l AVEC har som en del av oppdraget kvalitetssikret strategiske m\u00e5l og rammebetingelser i Behovsmelding \u2013 5073 Alfheim sv\u00f8mmehall, samfunnshus og park. Dette har resultert i forslag til reviderte formuleringer som skal bidra til \u00e5 sikre at mulighetsrommet ikke begrenses i denne fasen. Forslaget med begrunnelse finnes i sin helhet i vedlegg 1 Revisjon av strategiske m\u00e5l og rammebetingelser. Samfunnsm\u00e5l Formulering i behovsmeldingen: Alfheim sv\u00f8mmehall skal reetableres som et badeanlegg, og sammen med samfunnshus og parkanlegg videreutvikles som identitetsb\u00e6rer for Troms\u00f8. Prosjektet skal bidra til \u00e5 styrke Gyllenborg og Prestvannet, samt andre tilgrensende bydeler, som b\u00e6rekraftige bydeler. Kvalitetssikring av samfunnsm\u00e5let har avdekket f\u00f8lgende utfordringer: \u2022 Samfunnsm\u00e5let fremst\u00e5r begrensende og i konflikt med andre politiske vedtak (som blant annet \u00e5pner for \u00abt\u00f8rr bruk\u00bb av anlegget). \u2022 Samfunnsm\u00e5let b\u00f8r ikke spesifisere konkrete l\u00f8sninger, men heller angi bidrag til \u00e5 oppfylle kommunens overordnede m\u00e5lsetninger. Revidert samfunnsm\u00e5l: Alfheim sv\u00f8mmehall, samfunnshus og parkanlegg videreutvikles som identitetsb\u00e6rer for Troms\u00f8. Anlegget bidrar til \u00e5 styrke Gyllenborg og Prestvannet, samt andre tilgrensende bydeler, som b\u00e6rekraftige bydeler. Effektm\u00e5l 1 Formulering i behovsmeldingen: Alfheim sv\u00f8mmehall, samfunnshus og parkanlegg skal renoveres og videreutvikles p\u00e5 arealeffektive og bruksfleksible m\u00e5ter med bakgrunn i b\u00e6rekrafts prinsippene; \u00f8konomisk, sosialt og klima- og milj\u00f8messig. Kvalitetssikring av effektm\u00e5let har avdekket f\u00f8lgende utfordringer: \u2022 Effektm\u00e5let skal ikke si noe om l\u00f8sning (renovering, videreutvikling). Revidert effektm\u00e5l 1: Alfheim sv\u00f8mmehall, samfunnshus og parkanlegg utnyttes p\u00e5 arealeffektive og bruksfleksible m\u00e5ter med bakgrunn i b\u00e6rekraftprinsippene; \u00f8konomisk, sosialt og klima-/milj\u00f8messig. 3 Effektm\u00e5l 2 Formulering i behovsmeldingen: Gjennom fredning, renovering og videreutvikling av Alfheim sv\u00f8mmehall, samfunnshus og park er omr\u00e5det gjort tilgjengelig for bruk for hele bydelen, innbyggere og bes\u00f8kende i alle aldere. Kvalitetssikring av effektm\u00e5l 2 har avdekket f\u00f8lgende utfordringer knyttet til samfunnsm\u00e5let: \u2022 Effektm\u00e5let skal ikke si noe om l\u00f8sning. \u2022 Tilgjengelighet er det sentrale temaet i dette effektm\u00e5let. Revidert effektm\u00e5l 2: Alfheim sv\u00f8mmehall, samfunnshus og park tilgjengeliggj\u00f8res for innbyggere og bes\u00f8kende i alle aldere. 4. Status og fremdrift Tilstandskartlegging SWECO Norge AS har, p\u00e5 oppdrag fra Troms\u00f8 kommune, utarbeidet en teknisk tilstandsanalyse for Alfheim sv\u00f8mmehall. Rapporten ble levert 18.11.2024, og vil v\u00e6re et grunnlag inn arbeidet med konseptvalgutredningen (KVU). Rapporten med vedlegg finnes under headingen Teknisk tilstandsanalyse p\u00e5 prosjektsidene. Hovedfunn er: \u2022 Omfattende skade og slitasje p\u00e5 glassfasader og st\u00e5lb\u00e6ring, og vinduer ellers i bygget. \u2022 D\u00e5rlig drenering rundt bygget med betydelige fuktskader p\u00e5 vegger under terreng. \u2022 Betongskader og armeringskorrosjon i betongkonstruksjoner knyttet til bassengene. \u2022 VVS-anleggene har hatt kontinuerlig vedlikehold, men b\u00e6rer preg av alder og korrosjon. \u2022 Det m\u00e5 generelt for VVS-anleggene medregnes utbytting av deler av anlegget for \u00e5 unng\u00e5 driftsstans og lekkasjer. \u2022 Mye av det elektriske anlegget har passert forventet levetid. Tilstandsanalysen er utf\u00f8rt og tilpasset to ulike alternativer for fremtidig bruk av bygget: 0 alternativet er at bygget settes i stand og forutsettes brukt slik det er i dag, uten vann i bassenget. Kostnaden til n\u00f8dvendige tiltak er ansl\u00e5tt til i overkant av 105 millioner kroner. 0+ alternativet er at bygget settes i stand, men at det skal v\u00e6re vann i bassenget. Kostnaden til n\u00f8dvendige tiltak er ansl\u00e5tt til i overkant av 164 millioner kroner. Konseptvalgutredning AVEC AS ble 23.10.2024 kontrahert for \u00e5 bist\u00e5 med: 1. Utvikling av konsepter (forslag til hva bygget skal brukes til) som skal bidra til b\u00e6rekraftig steds- og n\u00e6ringsutvikling. 2. Utrede mulighet for alternative energikilder med tilh\u00f8rende kostnader, som grunnlag for klima- og milj\u00f8messig og \u00f8konomisk b\u00e6rekraftig drift. 3. Utarbeidelse av en begrenset konseptvalgutredning. 4 I f\u00f8rste deloppdrag har AVEC kvalitetssikret identifiserte behov og prioriteringer i Behovsmelding \u2013 5073 Alfheim sv\u00f8mmehall, samfunnshus og park. Hovedfunn var behov for \u00e5 justere sammfunns- og effektm\u00e5l, samt \u00e5 innhente innspill til behov fra noen flere interessenter. Det er i punkt 3 ovenfor orientert om reviderte samfunns- og effektm\u00e5l basert p\u00e5 kvalitetssikringen. For \u00e5 sikre at alle interessenter har f\u00e5tt anledning til \u00e5 komme med innspill til sine behov og derigjennom ogs\u00e5 sikre bredden i idetilfanget til hva Alfheim kan brukes til, er Ungdomsr\u00e5det, Kommunalt r\u00e5d for mennesker med nedsatt funksjonsevne og Norges Toppidrettsgymnas Troms\u00f8 bedt om innspill. Videre har Troms\u00f8 idrettsr\u00e5d og Troms\u00f8badet gitt innspill til over- og underkapasitet i Troms\u00f8badet i dag p\u00e5 dag- og kveldstid, samt helg. Konsulenten er i gang med \u00e5 utvikle konseptene som skal testes ut i en WS for inviterte interessenter i uke 4 (2025). Det vil i den forbindelse ogs\u00e5 bli holdt et \u00e5pent m\u00f8te, der alle som er interessert i utviklingen av Alfheim vil f\u00e5 anledning til \u00e5 gi sine innspill. De to f\u00f8rste deloppdragene leveres i midten av februar, mens alternativanalysen (KVUen) forventes ferdigstilt i april 2025. Konseptvalgutredingen med anbefalinger skal deretter gjennom en kvalitetssikring (KS1) f\u00f8r saken legges frem til politisk behandling i Q3 2025. Figur som viser de tre fasene i utredningen. Konklusjon Gjennom revisjon er samfunns- og effektm\u00e5l fra behovsmeldingen tydeliggjort og strukturert p\u00e5 en slik m\u00e5te at de ikke begrenser mulighetsrommet i konseptvalgutredningen. De to f\u00f8rste deloppdragene leveres i midten av februar, mens det tredje deloppdraget alternativanalysen (KVUen), forventes ferdigstilt i april 2025. Konseptvalgutredingen med anbefalinger skal deretter gjennom en kvalitetssikring (KS1) f\u00f8r saken legges frem til politisk behandling i Q3 2025. Det anbefales at saken tas til orientering. Vedtakskompetanse Milj\u00f8-, idrett-, kultur- og samfunnsutviklingsutvalget (MIKS). Vedlegg Vedlegg 1 Strategiske m\u00e5l og rammebetingelser - Oppdatert innspill til politisk forankring 2024- 11-29 5 "
}