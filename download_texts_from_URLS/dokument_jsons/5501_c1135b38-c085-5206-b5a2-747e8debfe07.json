{
  "dokument_id": "c1135b38-c085-5206-b5a2-747e8debfe07",
  "doc_type": "case_attachment",
  "kommune": 5501,
  "tittel": "Vedlegg 1 Statsforvalteren frafaller innsigelser til tarelokaliteter_250524",
  "url": "https://innsyn.tromso.kommune.no/application/getMoteDokument?dokid=2001762003",
  "tekst": " V\u00e5r dato: V\u00e5r referanse 24.05.2024 2020/6267 Deres dato: Deres referanse Troms\u00f8 kommune Telefonnummer til saksbehandler Lars Smeland, 78950403 Att.Ingrid Berthinussen Statsforvalteren frafaller innsigelsene til de 3 lokalitetene for tang- og tareoppdrett i kystsoneplanen for Troms\u00f8regionen Statsforvalteren i Troms og Finnmark viser til v\u00e5r innsigelse til nye tarelokaliteter i Karls\u00f8y og Troms\u00f8 kommuner datert 29.09.2022, fastholdt i v\u00e5rt brev datert 28.04.2023, og til e-post datert 08.05.2024 fra prosjektleder for kystsoneplanen i Troms\u00f8 om mekling, eller oversendelse av gjenst\u00e5ende innsigelser til departementet. Etter en ny gjennomgang av saken, frafaller Statsforvalteren innsigelsene til de 3 lokalitetene for tang- og tareoppdrett 5423-VA25 Hessfjordtaren, 5401-VA28-Kraknes Nord og 5401-VA29 Skotsteingrunnen. Kommunene har stilt krav om detaljregulering for de aktuelle lokalitetene. Dette vil sikre at kunnskapsgrunnlaget om det marine naturmangfoldet i omr\u00e5det og ev. p\u00e5virkning fra tang- og tareanlegg, er tilstrekkelig, f\u00f8r det ev. gis tillatelse til slike anlegg p\u00e5 lokalitetene. I den samordna uttalelsen datert 29.09.2022, reiste vi innsigelse til alle tarelokalitetene som var foresl\u00e5tt i planprosessen. Ved vedtak av kystsoneplanen i Troms\u00f8 og Karls\u00f8y kommuner, ble 3 av tarelokalitetene opprettholdt og unntatt rettsvirkning, fordi det var reist innsigelse til dem. Vi har hatt en omfattende dialog med Troms\u00f8 kommune om saken. Hensikten v\u00e5r har v\u00e6rt \u00e5 ivareta naturmangfoldet, som er et av ansvarsomr\u00e5dene v\u00e5re, samtidig som vi sikrer en effektiv bruk av planleggingsressursene i samfunnet, jf. plan- og bygningsloven \u00a7 3-1 som sier at planleggingen skal \u00abikke v\u00e6re mer omfattende enn n\u00f8dvendig.\u00bb Gjennom kravet som er stilt i planbestemmelse \u00a7 3.13 i kystsoneplanen, ivaretas hensynet til naturmangfoldet. Samtidig vil vi understreke at det er planfaglig uheldig at kartleggingen f\u00f8rst skjer p\u00e5 detaljreguleringsniv\u00e5, fordi det undergraver hensikten med kystsoneplanen som informasjons- og beslutningsgrunnlag for senere planer og tiltak. Akt\u00f8rene vil n\u00e5 f\u00f8rst kunne ta stilling til om lokalitetene er egnet for tareoppdrett gjennom en fremtidig detaljregulering. Det kan da vise seg at E-postadresse: Postadresse: Bes\u00f8ksadresse: Telefon: 78 95 03 00 sftfpost@statsforvalteren.no Postboks 700 Strandvegen 13, Troms\u00f8 www.statsforvalteren.no/tf Sikker melding: 9815 Vads\u00f8 Damsveien 1, Vads\u00f8 www.statsforvalteren.no/melding Org.nr. 967 311 014 Side: 2/2 lokalitetene ikke egner seg til form\u00e5let fastsatt i kystsoneplanen. Vi mener derfor at detaljregulering av omr\u00e5der for tang- og tareoppdrett er en un\u00f8dvendig planprosess, men i og med at ansvarsomr\u00e5det v\u00e5rt ivaretas gjennom dette kravet, frafaller vi innsigelsene til de 3 tarelokalitetene. Vi takker for samarbeidet med kommunene i arbeidet med kystsoneplanen og gratulerer med fullf\u00f8rt planprosess. Med hilsen Toril Feldt (e.f.) Hans Kristian R\u00f8nningen justis- og kommunaldirekt\u00f8r leder for planseksjonen Dokumentet er elektronisk godkjent Kopi til: Karls\u00f8y kommune R\u00e5dhusveien 41 9130 HANSNES Troms\u00f8 kommune v/ prosjektleder Ingrid Berthinussen "
}