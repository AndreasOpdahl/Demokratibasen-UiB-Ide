{
  "dokument_id": "e396dd9e-99ea-51ee-b6ea-bef86474a6a6",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 5 fra Katrine Berg N\u00f8dtvedt (MDG) til byutviklingsbyr\u00e5den om nye planprosjekter for fylkesveitilt",
  "url": "https://bergen.kommune.no/politikere-utvalg/api/fil/bk360/11988695/Svar-pa-skriftlig-sporsmal-nr-5-fra-Katrine-Berg-Nodtvedt-MDG-til-byutviklingsbyraden-om-nye-planprosjekter-for-fylkesveitilt",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/39382-3 Saksbehandler: Malene Nesse Gr\u00f8nningen Fra Dato: 28. januar 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 5 fra Katrine Berg N\u00f8dtvedt (MDG) til byutviklingsbyr\u00e5den om nye planprosjekter for fylkesveitiltak i Bergen som ikke er igangsatt - Utvalg for milj\u00f8 og byutvikling Hovedutvalget for samferdsel i Vestland fylkeskommune fattet i 2023 f\u00f8lgende vedtak: \"3. Fylkeskommunen startar ikkje opp arbeid med nye planprosjekt for fylkesvegtiltak i Bergen f\u00f8r det ligg f\u00f8re godkjente reguleringsplanar for fylkesvegtiltak i Bergen kommune.\" Fylkeskommunen har informert om at dette blant annet har f\u00f8rt til at de har avventet planoppstart p\u00e5 Garnesvegen og Kokstadvegen. P\u00e5 befaring med utbyggere p\u00e5 Mindemyren ble det ogs\u00e5 informert om en problemstilling knyttet til behov for veiomlegging i s\u00f8ndre del av planomr\u00e5det. Sp\u00f8rsm\u00e5l til byr\u00e5den: 1. Kjenner byr\u00e5den til om det er flere prosjekter/strekninger som ikke det blir igangsatt planarbeid p\u00e5 fra fylkeskommunens side i Bergen kommune p\u00e5 grunn av vedtaket nevnt over? 2. Hvordan arbeider byr\u00e5den for \u00e5 legge til rette for raskest mulig fremdrift i gang-, sykkel- og trafikksikringsprosjekter p\u00e5 det fylkeskommunale vegnettet i kommunen? Svar fra byr\u00e5den: 1. I dialogen med fylkeskommunen har ikke byr\u00e5den f\u00e5tt kjennskap til andre prosjekter som er klare til \u00e5 startes opp, men som utsettes p\u00e5 grunn av det nevnte vedtaket. Fylkeskommunen har informert om at de utarbeider forprosjekt for Kokstadveien. De signaliserer ogs\u00e5 at de vil melde oppstart for Garnesveien med utgangspunkt i en enklere l\u00f8sning med mindre konsekvenser for bebyggelse, s\u00e5 snart andre p\u00e5g\u00e5ende planer er vedtatt. Flytting av fylkesveien i Kanalveien reguleres i andre planarbeid og omfattes ikke av vedtaket. 2. Byr\u00e5den prioriterer effektive planprosesser for fylkesveiprosjekter. Flere prosjekter har v\u00e6rt under planlegging over mange \u00e5r, og byr\u00e5den ser at det er behov for \u00e5 fullf\u00f8re planarbeid for \u00e5 frigj\u00f8re ressurser til nye prosjekter b\u00e5de i fylkeskommunen og i PBE. Byr\u00e5den arbeider ogs\u00e5 med en ny gatenormal for Bergen som skal gi felles retningslinjer for utforming av gater og veier i kommunen. Dette vil gi \u00f8kt forutsigbarhet for prosjektene, og kan bidra til mer fleksibilitet n\u00e5r det gjelder standard og bredder. Christine Kahrs \u2013 Byr\u00e5d for byutvikling Dokumentet er godkjent elektronisk. "
}