{
  "dokument_id": "4298a629-2909-5df7-8b78-cae2876b59a9",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 60 fra Elin Brandt \u00c5dlandsvik (INP) om oppf\u00f8lgning fra spesialisthelsetjenesten av personer med psykisk utviklingshemming - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/10655621/Svar-pa-skriftlig-sporsmal-nr-60-fra-Elin-Brandt-Adlandsvik-INP-om-oppfolgning-fra-spesialisthelsetjenesten-av-personer-med-psykisk-utviklingshemming-Utvalg-for-helse-og-sosial-2024",
  "tekst": " Byr\u00e5dsavdeling for eldre, helse og omsorg Til Intern korrespondanse Bystyrets kontor v/ Anne Marit Myrstad Eriksen V\u00e5r referanse: 2024/93156-3 Saksbehandler: Marit Hagevik Fra Dato: 19. juni 2024 Byr\u00e5d for eldre, helse og omsorg Svar p\u00e5 skriftlig sp\u00f8rsm\u00e5l nr. 60 fra Elin Brandt \u00c5dlandsvik (INP) om oppf\u00f8lgning fra spesialisthelsetjenesten av personer med psykisk utviklingshemming - Utvalg for helse og sosial 2024 Representanten Elin Brandt \u00c5dlandsvik (INP) har den 4. juni 2024 sendt inn f\u00f8lgende skriftlige sp\u00f8rsm\u00e5l: Personer med psykisk utviklingshemming kan ha behov for utredning innen psykisk helsetjeneste, fordi det oppst\u00e5r utfordringer i bomilj\u00f8et vedkommende er en del av. Etter utredning og stabilisering, kan spesialisthelsetjenesten konkludere med at personen trenger 1-1 oppf\u00f8lging. Sp\u00f8rsm\u00e5l til byr\u00e5den: 1. Hvordan er kommunen rustet til \u00e5 kunne im\u00f8tekomme en tettere oppf\u00f8lging p\u00e5 kort varsel? 2. Hva er de finansielle kostnadene ved \u00e5 la personen bli v\u00e6rende i spesialisthelsetjenesten utover behandlingsbehovet og hvor mange personer gjelder dette for pr. 1. juni 2024? 3. Hvilke konsekvenser f\u00e5r det for andre personer som st\u00e5r i k\u00f8 for \u00e5 komme inn til behandling for sine psykiske utfordringer, b\u00e5de for dem selv og samfunnet? Vi viser til Rutine for skriftlige sp\u00f8rsm\u00e5l i Allmenningen Svar fra byr\u00e5den: 1. Helse- og omsorgstjenestene i Bergen kommune, herunder Etat for tjenester til utviklingshemmede, er i stor mangel p\u00e5 helsepersonell. I dette ligger at etaten opplever det krevende \u00e5 sikre rett og dekkende bemanning p\u00e5 kort varsel i slike saker. 2. Med utgangspunkt i gjeldende d\u00f8gnsats p\u00e5 kr. 5 745 pr ekstra ligged\u00f8gn for utskrivningsklare pasienter i spesialisthelsetjenesten, har Etat for tjenester til utviklingshemmede en forventet kostnad knyttet til 3 pasienter for perioden 01.01.24-31.05.24 p\u00e5 kr. 2 620 000. 3. Konsekvenser av at pasienter eventuelt tar opp plass i spesialisthelsetjenesten, etter \u00e5 ha blitt definert som utskrivningsklare, vil naturlig nok p\u00e5virke spesialisthelsetjenestens mulighet for \u00e5 ta inn nye pasienter. Dette kan \u00f8ke ventetiden for pasienter i k\u00f8 for behandling i spesialisthelsetjenesten og gi ulike negative helse- og samfunnsmessige konsekvenser. Spesielt erfarer Etat for tjenester til utviklingshemmede det utfordrende \u00e5 f\u00e5 sikret personer med utviklingshemming, psykiske lidelser og rusavhengighet, utredning, diagnostisering og behandling i spesialisthelsetjenesten. Spesielt oppleves kapasiteten ved avdeling for Kompleks Rehabilitering Sandviken (KRS) \u00e5 v\u00e6re for lav med sine 3 sengeplasser til m\u00e5lgruppen i regionen. Marte Joan Monstad - Byr\u00e5d for eldre, helse og omsorg Dokumentet er godkjent elektronisk. "
}