{
  "dokument_id": "60fd0b36-0cea-5c3a-adb4-0baccecb965f",
  "doc_type": "case_attachment",
  "kommune": 5501,
  "tittel": "Vedlegg - \u00c5rsmelding for Troms\u00f8 eldrer\u00e5d 2023",
  "url": "https://innsyn.tromso.kommune.no/application/getMoteDokument?dokid=2001686746",
  "tekst": " \u00c5RSMELDING FOR TROMS\u00d8 ELDRER\u00c5D 2023 Eldredagen 2023 Foto: Saskia Mennen INNLEDNING Etter kommunelovens \u00a7 5-12 skal alle kommuner og fylkeskommuner opprette eldrer\u00e5d. R\u00e5det har rett til \u00e5 uttale seg i alle saker som gjelder eldre og skal v\u00e6re et r\u00e5dgivende medvirkningsorgan i alle saker som ang\u00e5r eldre i kommunen. R\u00e5det kan ogs\u00e5 ta opp saker p\u00e5 eget initiativ. Anbefalinger skal f\u00f8lge saksdokumenter fram til de kommunale organer som endelig avgj\u00f8r saker. P\u00e5 den m\u00e5ten kan eldrer\u00e5det bidra til \u00e5 sikre at perspektivet til eldre blir synliggjort. Form\u00e5let med eldrer\u00e5d er \u00e5 sikre en brei, \u00e5pen og tilgjengelig medvirkning i behandling av kommunale saker som gjelder eldre mennesker. Fordi eldre ofte er underrepresentert i folkevalgte organer, er det viktig at eldreperspektivet blir ivaretatt i kommunale beslutningsprosesser. Forskrift om medvirkningsordning Medvirkning i politiske beslutningsprosesser er et viktig prinsipp i all offentlig saksbehandling. Forskriften til kommuneloven om medvirkningsordninger, fastsl\u00e5r at kommunestyret er pliktig til \u00e5 s\u00f8rge for at de eldre h\u00f8res og f\u00e5r uttale seg i saker som ang\u00e5r dem. Det skal skje gjennom eldrer\u00e5det som det offisielle medvirkningsorganet for eldre i kommunen. Ogs\u00e5 reglementet for Troms\u00f8 eldrer\u00e5d, vedtatt av kommunestyret 12.12. 2019, sl\u00e5r fast at \u00abeldrer\u00e5det skal v\u00e6re et samhandlings - og r\u00e5dgivningsorgan for kommunen i saker som ang\u00e5r eldre\u00bb, og at \u00abavdelingene og stabene i administrasjonen plikter \u00e5 legge fram saker for r\u00e5det n\u00e5r de omhandler problemstillinger som ang\u00e5r eldre\u00bb. Eldrer\u00e5det har erfart at det er vanskelig \u00e5 n\u00e5 fram med sine synspunkt og vedtak oppover i det kommunale systemet. I ei tid da eldrepolitikk er mer kritisk viktig enn tidligere, ikke minst p\u00e5 grunn av demografiske forhold, burde det v\u00e6re selvsagt at de r\u00e5dene eldrer\u00e5det gir utvalgene og kommunestyret, blir tydelig med i prosessen videre i den kommunale behandlinga. Sammensetning Kommunestyret har bestemt at Troms\u00f8 eldrer\u00e5d skal ha 9 medlemmer; 7 av dem med varamedlemmer i numerisk rekkef\u00f8lge som velges av kommunestyret etter forslag fra interesse -/pensjonistorganisasjoner. To medlemmer med personlig varamedlemmer velges direkte av kommunestyret. Alle velges for 4 \u00e5r, vanligvis p\u00e5 det f\u00f8rste m\u00f8tet etter et kommunevalg. Medlemmer 2019 -2023 Oddny Aleksandersen (leder) Troms\u00f8 pensjonistforening H\u00e5vard Sandberg (n.leder) Veteranklubben i Fagforbundet Gerd Solborg Postens pensjonistgruppe Ivar Vik Statens vegvesen pensjonistforening i Troms Rolf Fygle Troms Kraft pensjonistklubb Tove Bull Pensjonistforeninga ved UiT Odd Arne Hegg\u00e5s Tomasjord og Tromsdalen pensjonistforening Marie Fangel/ Bodil Carlson (V) kommunestyret Saskia Mennen (MDG) kommunestyret Rekruttering Rekruttering til r\u00e5det kan komme fra mange ulike organisasjoner som driver aktivt arbeid blant eldre, og eldrer\u00e5det hadde verving oppe til diskusjon to ganger i l\u00f8pet av \u00e5ret. Politisk sekretariat foresto den praktiske oppf\u00f8lgingen overfor organisasjoner og foreninger. Med bakgrunn i de innkomne forslag vedtok kommunestyret i konstituerende m\u00f8te 11.10.2023 \u00e5 oppnevne eldrer\u00e5det for perioden 2023 -2027 med sammensetning som vist nedenfor Konstituering Troms\u00f8 eldrer\u00e5d for perioden 2023 \u2013 2027 konstituerte seg 24.oktober 2023 med valg av leder og nestleder. R\u00e5det fikk slik sammensetning: Eldrer\u00e5det 2023 - 2027 Organisasjon Oppnevnte fra eldres organisasjoner H\u00e5vard Sandberg (leder) Veteranklubben i Fagforbundet Tove Bull (nleder) Pensjonistforeninga UiT Finn Nilsen Troms\u00f8 pensjonistforening Rolf B. Fygle Troms Kraft pensjonistklubb Ivar S\u00e6ther Utdanningsforbundet i Troms\u00f8 Knut Arne Henriksen Statens vegvesen pensjonistforening i Troms Toril Torgersen Veteranklubben i Fagforbundet Varamedlemmer Organisasjon Einar St\u00f8rkersen Seniornett Troms\u00f8 Anne Marie Andersen Troms\u00f8 Pensjonistforening Ann Synn\u00f8ve Elvevoll Statens vegvesen pensjonistforening i Troms Aksel Edvar Sollie Troms\u00f8 pensjonistforening Randi Th\u00f8rring Veteranklubben Fagforbundet Edel Miljeteig Austlid Statens vegvesen pensjonistforening i Troms Oppnevnte fra Kommunestyret og personlige vara Anna Amdal Fyhn (H) med personlig vara Bodil Carlson (V) Gunhild Johansen (SV) med personlig vara Line Solbakken (SV) Oppnevnt av administrasjonen Roar Evjen Saksansvarlige for enkeltsaker Det nye regelverket \u00e5pner for \u00e5 utpeke ett eller flere medlemmer som saksansvarlige for en bestemt sak, og legge den fram for resten av r\u00e5det. Det kan ikke v\u00e6re de samme medlemmene som f\u00e5r slike oppgaver, de m\u00e5 variere fra sak til sak. Troms\u00f8 eldrer\u00e5d har ikke praktisert denne ordninga i vesentlig grad i 2023. Sekret\u00e6r Troms\u00f8 eldrer\u00e5d har hatt to forskjellige sekret\u00e6rer gjennom 2023, begge tilknyttet politisk sekretariat. Sekret\u00e6rene sender ut innkalling og saksdokumenter, f\u00f8rer protokoll og avtaler med dem som skal orientere p\u00e5 m\u00f8ter. I tillegg bist\u00e5r de med sekret\u00e6rhjelp og st\u00f8tte p\u00e5 m\u00f8tene blant annet med bruk av datateknologi og digital m\u00f8tevirksomhet. Elektronisk saksbehandling I likhet med utvalgene er saksdokumentene elektronisk tilgjengelig som hovedregel en uke f\u00f8r m\u00f8tene holdes. For r\u00e5dets medlemmer som \u00f8nsker det, er saksdokumentene ogs\u00e5 tilgjengelig p\u00e5 papir. Det er en praksis som eldrer\u00e5det \u00f8nsker \u00e5 videref\u00f8re ogs\u00e5 ved inngangen i en ny valgperiode. Troms\u00f8 eldrer\u00e5d har ingen egen saksbehandler. Lederen i samarbeid med politisk sekretariat utformer saksliste p\u00e5 bakgrunn av saker som er fremmet til politisk behandling i kommunen og/eller som \u00f8nskes tatt opp av medlemmer m fl., og utarbeider forslag til innstillinger. Behandlede saker Til sammen har r\u00e5det behandlet og 43 l\u00f8pende saker i perioden, de fleste innen helse- og omsorg. R\u00e5det har i flere sammenhenger utformet etterlysninger i sine vedtak. B\u00e5de i sak 3/23 fordeling av tilskudd til n\u00e6rmilj\u00f8 og frivillighet og i sak 13/23 s\u00f8knader til helse- velferdsform\u00e5l utformet eldrer\u00e5det vedtak hvor vi ba om utvidelse av form\u00e5let med tilskuddsordningene slik at eldre som gruppe kunne bli inkludert. Ingen av anmodningene er s\u00e5 langt tatt opp. Eldrer\u00e5det har for \u00f8vrig i flere saker pr\u00f8vd \u00e5 f\u00e5 fram eller forsterke eldreperspektivet. Flere av disse vil v\u00e6re gjenstand for s\u00e6rskilt oppf\u00f8lging i kommende periode. Orienteringer Eldrer\u00e5det har en etablert praksis med \u00e5 la seg orientere om ulike problemstillinger spesielt innenfor helse og omsorg. Totalt ble det gjennomf\u00f8rt 45 ulike orienteringer til eldrer\u00e5det i perioden. Til mange saker som r\u00e5det har behandlet ble det blitt gitt muntlige orienteringer i tillegg til de skriftlige dokumentene. En rekke ansatte fra administrasjon har stilt opp og belyst saker og svart p\u00e5 sp\u00f8rsm\u00e5l p\u00e5 m\u00f8tene, og dermed bidratt til utvidet innsikt f\u00f8r r\u00e5det har vedtatt sine uttalelser M\u00f8tevirksomhet Troms\u00f8 eldrer\u00e5det har hatt 12 m\u00f8ter i 2023, hvorav ekstraordin\u00e6rt konstituerende m\u00f8te og et ekstra m\u00f8te for behandling av handlingsprogrammet 2024-2027. Det ble fattet vedtak i 43 saker Alle m\u00f8ter er ogs\u00e5 \u00e5pne for publikum. Eldrer\u00e5dsm\u00f8tene holdes p\u00e5 R\u00e5dhuset. Uttalelser M\u00f8tedato 17.04, Sak 16/23 omhandlet kommunal vaktmestertjeneste for hjemmeboende eldre. Eldrer\u00e5det ba kommunedirekt\u00f8ren om videre utredning, forel\u00f8pig er den ikke kommet. I samme m\u00f8te, sak 18/23, var eldrer\u00e5det opptatt av om vi bare var et proformaorgan eller om vi hadde reell p\u00e5virkningsmulighet. Saken omhandlet forst\u00e5else av eldrer\u00e5dets rolle som h\u00f8ringspart og vedtaket ba bl.a. administrasjonen lage ei tilbakemelding p\u00e5 tolkningsrommet av uttalepart, den utest\u00e5r fortsatt. Eldrer\u00e5det lagde en uttalelse om pasientdata og datasikkerhet. Denne ble sendt storbynettverket for eldrer\u00e5d, pensjonistforbundet og Helsedepartementet Oppsummering Viktige saker for eldrer\u00e5det i 2023 Mangel p\u00e5 lang - og korttids-plasser i institusjon og omsorgsboliger har i stor grad preget dagsordenen til Troms\u00f8 eldrer\u00e5d. Konsekvensene har v\u00e6rt utfordringer knyttet til ferdigbehandlede pasienter p\u00e5 UNN og lange ventelister til langtids \u2013 og korttidsplass i institusjon b\u00e5de for pasienter p\u00e5 Helsehuset og hjemmeboende. P\u00e5 denne bakgrunn har eldrer\u00e5det etterlyst avklaringer rundt bruk av Kroken sykehjem. Eldrer\u00e5det har ogs\u00e5 stilt sp\u00f8rsm\u00e5l ved realismen i budsjetteringa av helse- og omsorgstjenestene basert p\u00e5 \u00f8kning i den eldre befolkningen og p\u00e5pekte etterslep innenfor flere tjenesteomr\u00e5der Eldrer\u00e5d har v\u00e6rt positiv til arbeidet i kommunen for \u00e5 endre tjenesteprofilen i retning av mer satsing p\u00e5 tidlig innsats, rehabilitering og egenmestring for \u00e5 sikre en b\u00e6rekraftig omsorgstjeneste i framtida. Eldrer\u00e5det har ogs\u00e5 sagt seg ening i at en framtidsretta eldreomsorg, i st\u00f8rst mulig grad m\u00e5 legge til rette for at eldre kan bo hjemme lengst mulig. Det er likevel viktig \u00e5 peke p\u00e5 at ikke alle besitter egne boliger, men er i leiemarkedet. Eldrer\u00e5det har ment at kommunale utleieboliger kan v\u00e6re gode alternativ, men at husleia ikke skal v\u00e6re gjengs markedsleie. Eldredagen 2023 Troms\u00f8 eldrer\u00e5d er tildelt ansvaret for \u00e5 markere Den internasjonale eldredagen 1.oktober hvert \u00e5r. R\u00e5det fikk en ekstra bevilgning p\u00e5 kr 100 000 til form\u00e5let. Dette ga oss mulighet til \u00e5 leie lokale i Ishavshotellet hvor vi trakterte 150 gjester (mange kom ikke inn) med kaffe, kaker og underholdning og ordf\u00f8rerens hilsningstale. Eldrer\u00e5det h\u00e5per dette kan bli et regelmessig tiltak Storbykonferanse Den \u00e5rlige storbykonferansen for eldrer\u00e5d g\u00e5r p\u00e5 rundgang mellom de st\u00f8rste byene. I 2023 var Sandnes vertskap. Troms\u00f8 eldrer\u00e5d var representert med 4 deltakere - Oddny Aleksandersen, Tove Bull, H\u00e5vard Sandberg og Rolf Fygle. Avslutning Troms\u00f8 eldrer\u00e5d hadde i forrige valgperiode engasjerte medlemmer oppnevnt via sine interesseorganisasjoner, flere av disse ble ikke med inn i en ny valgperiode. Det rettes med dette en stor takk til det avtroppende r\u00e5det, s\u00e6rlig til leder Oddny Aleksandersen P\u00e5troppende eldrer\u00e5d markerte seg i forhold til handlingsprogrammet 2024-2027, det lover godt for framtiden. H\u00e5vard Sandberg, leder Sign. Sign. Sign. Sign. Sign. Sign. Sign. Sign. Sign. "
}