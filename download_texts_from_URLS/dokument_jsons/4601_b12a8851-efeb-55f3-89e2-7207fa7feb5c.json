{
  "dokument_id": "b12a8851-efeb-55f3-89e2-7207fa7feb5c",
  "doc_type": "case_attachment",
  "kommune": 4601,
  "tittel": "Klage datert 09.04.2024",
  "url": "https://bergen.kommune.no/politikere-utvalg/api/fil/bk360/10368659/Klage-datert-09-04-2024",
  "tekst": "BERGEN KOMMUNE PLAN- OG BYGNINGSETATEN Postboks 7700 5020 BERGEN Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Transport og samfunn Sigmund B\u00f8dal / 45611029 23/125778-14 KLAGE-2023/16793- 09.04.2024 9 Klage p\u00e5 vedtak - Underretning om vedtak av byr\u00e5det - gnr. 136 bnr. 43 - Drotningsvikveien 131 - Bergen kommune \u2013 Saksbehandlingsfeil \u00a7\u00a7 28 og 29 i Forvaltningsloven og \u00a7 1.9 i Plan og bygningsloven Vi viser til underretning om Byr\u00e5d for utvikling sitt vedtak av 17.03.24. Orientering om vedtaket er mottatt hos oss 20.03.24. Vi viser til kommunens saksnummer 2023/16793 - 16802. Av byr\u00e5dens vedtak f\u00f8lger det: Byr\u00e5d for byutvikling fatter f\u00f8lgende vedtak: 1. Plan- og bygningsetatens vedtak datert 13.10.2023 oppheves i medhold av forvaltningslovens \u00a7 33 annet ledd. 1. Med hjemmel i pbl. \u00a7 19-2 gis det dispensasjon fra KPA 2018 \u00a7 26.5.1. 1. Med hjemmel i pbl. \u00a7 20-1, jf. \u00a7 21-4 gis det rammetillatelse til oppf\u00f8ring av ny enebolig (Bolig 5, BRA 175 m2) 1. Det overlates Plan- og bygningsetaten \u00e5 utferdige rammetillatelsen og stille n\u00f8dvendige vilk\u00e5r. 1. Klagen tas til f\u00f8lge. Postadresse Telefon: 22 07 30 00 Kontoradresse Fakturaadresse Statens vegvesen Nyg\u00e5rdsgaten 112 Statens vegvesen Transport og samfunn firmapost@vegvesen.no 5008 BERGEN Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 Statens vegvesen klager med dette p\u00e5 vedtakene som vi ikke mener oppfyller forvaltningslovens krav til korrekt saksbehandling og at det foreligger en saksbehandlingsfeil, jfr fvl.\u00a741. Saken gjelder Statens vegvesen mottok 12.07.23 h\u00f8ringsbrev (kommunens saksnummer 23/14104-4) der Bergen kommune bad om uttale til s\u00f8knad om tillatelse for oppf\u00f8ring av 8 nye eneboliger med felles parkering. Vegvesenet hadde p\u00e5 dette tidspunktet gitt negativ uttale i saken i brev av 06.07.23, v\u00e5r referanse 23/125778-2 Vi gav v\u00e5r uttale i brev av 08.08.23 der vi frar\u00e5det tiltaket som krevde dispensasjon fra kommuneplanen sin bestemmelse \u00a7 26.5.1 for 8 boenheter. Statens vegvesen ba s\u00e6rskilt om \u00e5 f\u00e5 oversendt vedtak i saken for klagevurdering. Vi har ikke mottatt underretning om administrativt vedtak fra Bergen kommune eller varsel om at dette vedtaket er p\u00e5klaget. Vi har f\u00f8lgelig heller ikke mottatt kopi av klagen med mulighet for \u00e5 kommentere innholdet i denne. N\u00e5r vi n\u00e5 (20.03.24) mottar kopi av byr\u00e5dets vedtak av 17.03.24 g\u00e5r det fram at tiltaket er godkjent. Utgangspunktet for kommunen sin behandling i denne saken er PBL \u00a719-2. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Slik Statens vegvesen vurderer det, vil en dispensasjon for etablering av 8 enheter p\u00e5 gnr. 136 bnr. 43 med tilh\u00f8rende anleggstrafikk og p\u00e5f\u00f8lgende \u00f8kning i personbiltrafikken, v\u00e6re i direkte konflikt med de nasjonale interessene som knytter seg til behovet for realisering av riksvegprosjektet Sotrasambandet, med risiko for merkostnader og forsinkelser i anleggsperioden. Det er etter v\u00e5rt syn ikke synliggjort at fordelene privat tiltakshaver oppn\u00e5r gjennom en tillatelse til oppf\u00f8ring av de aktuelle boligene vil v\u00e6re klart st\u00f8rre enn de samfunnsmessige ulempene som er knyttet til parallell privat anleggsvirksomhet og \u00f8kning av personbiltrafikken p\u00e5 tross av manglende kapasitet p\u00e5 riksvegnettet. Vilk\u00e5rene for at kommunen skal kunne gi dispensasjon for det oms\u00f8kte tiltaket er etter Statens vegvesen sin vurdering ikke oppfylt, all den tid vedtaket ikke tar hensyn til de nevnte forholdene. Dersom dispensasjonen skal kunne gis p\u00e5 n\u00e6rmere tidspunkt mener Statens vegvesen at det m\u00e5 v\u00e6re en forutsetning at administrasjonens rammetillatelse har med seg et vilk\u00e5r om at det ikke kan gis igangsetting for noen av byggetiltakene f\u00f8r Statens vegvesen sitt arbeid i omr\u00e5det er avsluttet og Statens vegvesen ved Sotrasambandet skriftlig har bekreftet at tiltaket ikke vil v\u00e6re til hinder for vegprosjektets anleggsgjennomf\u00f8ring. Dersom igangsettingstillatelse avventes til dette tidspunktet vil ogs\u00e5 fremdriften for Sotrasambandet som helhet v\u00e6re kommet n\u00e6rmere en vei\u00e5pning p\u00e5 tidspunktet boligene st\u00e5r ferdig til bruk. Med bakgrunn i dette mener vi at skissert vilk\u00e5r vil kunne bidra til \u00e5 minimere boligenes p\u00e5virkning av dagens trafikale utfordringer p\u00e5 Rv 555. 3 Klage Statens vegvesen klager med dette p\u00e5 byr\u00e5dens vedtak av 17.03.24. Statens vegvesen fikk melding om vedtaket 20.03.24, klagen er derfor fremmet rettidig. V\u00e5r klage blir fremmet med hjemmel i forvaltningslovens (fvl) \u00a7 28 og plan og bygningslovens (pbl) \u00a71-9. Klagerett Statens vegvesen har klagerett ettersom vedtaket ber\u00f8rer Statens vegvesen sitt saksomr\u00e5de jrf. \u00a7 1-9 f\u00f8rste setning. Etter v\u00e5r vurdering er Bergen kommune sin h\u00e5ndtering av saken beheftet med saksbehandlingsfeil, jfr forvaltningsloven (fvl) \u00a7\u00a7 27 og 33, da vi som direkte ber\u00f8rt instans ikke har mottatt kopi av klagen og hatt mulighet til \u00e5 kommentere det konkrete innholdet i denne. Vurdering Statens vegvesen er i denne saken kritisk til at det blir gitt byggetillatelse for 8 eneboliger med tilh\u00f8rende parkering samtidig som bygging av Sotrasambandet p\u00e5g\u00e5r. Det aktuelle arealet er lokalisert i \u00d8vrig byggesone i kommuneplanen. Dette er areal som det ikke skal finne sted noe vesentlig utbygging i, jfr kommuneplanen sin arealdel. Vi forst\u00e5r at kommunen er av den oppfatning at 8 boenheter isolert sett kan oppfattes som en \u00abmindre vesentlig utbygging\u00bb. Likevel har l\u00f8yver i slike sakene sine trafikale og samfunnsmessige utfordringer. Tillatelsene kommunen har gitt i denne saken gir store praktiske og \u00f8konomiske utfordringer, all den tid Sotrasambandet som nasjonalt samferdselsprosjekt fortsatt er under bygging og ikke ferdigstilt. Det lokale veisystem er begrenset, og nye byggetiltak her vil ha f\u00f8lger for trafikksikkerheten og effektiviteten p\u00e5 b\u00e5de lokalt og overordnet vegnett. Sotrasambandet er allerede godt i gang med anleggsarbeidet ved Stiavatnet, der det mellom annet skal etableres ny rundkj\u00f8ring etter at vatnet er drenert bort. Det er store tekniske utfordringer med \u00e5 bygge i dette terrenget, blant annet fordi alt tilsig av vann som f\u00f8r gikk i Stiavatnet n\u00e5 m\u00e5 h\u00e5ndteres med tilfredsstillende drenering for framtiden. Ethvert tiltak som medf\u00f8rer forsinkelser i dette utfordrende arbeidet for Sotrasambandet, vil kunne v\u00e6re kostnadsdrivende for prosjektet. Derfor m\u00e5 det ikke gis tillatelse til tiltak som kan hindre framdriften for Sotrasambandet. Sotrasambandet gir klart uttrykk for stor bekymring med tanke p\u00e5 forsinka framdrift og de vesentlige \u00f8kte kostnadene som kan bli resultatet ved en slik tillatelse. Dette vil v\u00e6re den kritiske situasjonen dersom man skal ha to byggeprosjekt g\u00e5ende i Drotningsvikvegen samtidig. Her m\u00e5 de nasjonale interessene knyttet til Sotrasambandet prioriteres framfor andre mindre prosjekt. Dagens rv. 555 har heller ikke kapasitet til \u00e5 ta imot mer trafikk. De 8 boligtomtene vil generere anleggstrafikk og mer personbiltrafikk. Statens vegvesen opplever daglig at det er lange k\u00f8er i dette omr\u00e5det, ofte fra Sotrabroen og helt tilbake mot Lyngb\u00f8 p\u00e5 Laksev\u00e5g. 4 Dette er bakgrunnen for at man n\u00e5 bygger Sotrasambandet. M\u00e5let er bedre trafikksikkerhet og bedre avvikling av trafikken til og fra Bergen. Anleggstrafikken knyttet til Sotrasambandet st\u00e5r i den samme k\u00f8en b\u00e5de p\u00e5 Rv 555 og p\u00e5 lokalvegnettet p\u00e5 Drotningsvikvegen. \u00c5 \u00e5pne opp for mer trafikk i dette systemet, medf\u00f8rer lengre k\u00f8er, som igjen gir lengre byggetid og \u00f8kte kostnader for Sotrasambandet. Statens vegvesen vil s\u00e6rlig p\u00e5peke at samfunnssikkerheten allerede i dag er utfordret med bakgrunn i den trafikale situasjonen. Situasjonen er utfordrende for utrykkingsetatene, selv om Sotrasambandet gj\u00f8r sitt ytterste for \u00e5 unng\u00e5 dette. N\u00e5r kommunen tillater utbygging langs vegnettet f\u00f8r nytt Sotrasamband st\u00e5r ferdig, blir denne situasjonen ytterligere forverret. Dette vil ha vesentlige innvirkninger p\u00e5 situasjoner der liv og helse st\u00e5r p\u00e5 spill, ved ulykker, brann og sykdom. I sin helhet g\u00e5r dette ut over samfunnssikkerheten i Bergen Vest og i \u00d8ygarden kommune. Vi g\u00e5r ut ifra at Bergen kommune ikke \u00f8nsker \u00e5 nedskalere samfunnssikkerheten for sine innbyggere eller for innbyggere i nabokommunen. Sammenfatning Vedtaket Bergen kommune n\u00e5 har gjort vil kunne f\u00e5 konsekvenser for Sotrasambandet og for samfunnssikkerheten. Det er av stor samfunnsmessig betydning at Sotrasambandet som nasjonalt samferdselsprosjekt blir ferdigstilt etter tidsplanen og innenfor de \u00f8konomiske rammene prosjektet har. Enhver forsinkelse i prosjektet vil utgj\u00f8re \u00f8kte kostnader for Sotrasambandet. En utbygging som det her er snakk om vil kunne bidra til dette. N\u00e5r det gjelder samfunnssikkerhet s\u00e5 vil \u00f8kt byggeaktivitet langs Rv 555 bety flere biler i k\u00f8 p\u00e5 vegnettet. Dette medf\u00f8rer vesentlige utfordringer for de etatene som skal ivareta samfunnssikkerheten i kommunen, slik som politi, brannvesen og helsevesenet. Framkommeligheten for disse blir ytterligere svekket n\u00e5r man \u00e5pner opp for tiltak som tar kapasiteten i vegsystemet f\u00f8r Sotrasambandet st\u00e5r ferdig. Det betyr lengre reaksjonstid for \u00e5 kunne agere ved kritiske situasjoner i Bergen vest og i \u00d8ygarden kommune. Dette kan g\u00e5 ut over liv og helse i kritiske situasjoner. Sotrasambandet er et veganlegg med nasjonale interesser. Ved en utbygging n\u00e5, f\u00f8r Sotrasambandet er ferdig, vil dette f\u00e5 vesentlige negative samfunnsmessige konsekvenser, b\u00e5de n\u00e5r det gjelder \u00f8konomi og framdrift for Sotrasambandet. I tillegg vil det bidra til en svekkelse av samfunnssikkerheten i Bergen vest og \u00d8ygarden kommune. Etablering av nye boliger mener vi m\u00e5 avvente til Sotrasambandet er ferdigstilt. Da vil dagens rv 555 ha en underordnet funksjon og god kapasitet. Klage Statens vegvesen p\u00e5klager vedtaket til byr\u00e5det av 17.03.24. Dette med bakgrunn i saksbehandlingsfeil, jfr \u00a7\u00a7 28 i Forvaltningsloven og \u00a7 1. 9 i Plan og bygningsloven. Statens vegvesen kan ikke se at Bergen kommune har anledning til \u00e5 gi dispensasjon i denne saken, all den tid kommunen ikke har vist at det er klare fordeler for privat utbygger \u00e5 f\u00e5 5 realisert de 8 boenhetene, framfor fordelene det er \u00e5 f\u00e5 ferdigstilt det nasjonalt viktige samferdselsprosjektet som Sotrasambandet er, jfr \u00a7 19-2 i PBL. Vi klager derfor p\u00e5 kommunen sitt vedtak med tillatelse til \u00e5 oppf\u00f8re 8 eneboliger p\u00e5 gnr. 136 bnr. 43. Vedtaket vil kunne p\u00e5f\u00f8re Sotrasambandet forsinkelser og \u00f8kte kostnader. Tiltaket vil ogs\u00e5 gi \u00f8kte utfordringer for uttrykkingsetatene og redusert samfunnssikkerhet i Bergen Vest og \u00d8ygarden kommune. Statens vegvesen ber Bergen kommune omgj\u00f8re de tillatelsene som n\u00e5 er gitt. Vi er positivt innstilt til boligbygging p\u00e5 eiendommen etter at Sotrasambandet er avsluttet. Vi kan derfor p\u00e5 et senere tidspunkt akseptere tillatelsene mot at det stilles et vilk\u00e5r i rammetillatelsen om at igangsetting av tiltaket ikke kan gis f\u00f8r Sotrasambandet er ferdig p\u00e5 stedet og at det er innhentet skriftlig bekreftelse p\u00e5 dette forholdet fra Statens vegvesen ved Sotrasambandet. Transport - vest/Transportforvaltning Vest 3 Med hilsen Tone M. Oppedal Avdelingsdirekt\u00f8r Kjell Erik Myre Fungerende seksjonsleder Dokumentet er godkjent elektronisk og har derfor ingen h\u00e5ndskrevne signaturer. Kopi STATSFORVALTAREN I VESTLAND, Nj\u00f8savegen 2, 6863 LEIKANGER VESTLAND FYLKESKOMMUNE INFRASTRUKTUR OG VEG BERGEN, Postboks 7900, 5020 BERGEN "
}