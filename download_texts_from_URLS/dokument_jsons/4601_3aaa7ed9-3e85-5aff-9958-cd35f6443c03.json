{
  "dokument_id": "3aaa7ed9-3e85-5aff-9958-cd35f6443c03",
  "doc_type": "case_attachment",
  "kommune": 4601,
  "tittel": "Fagnotat datert 12.06.2023",
  "url": "https://bergen.kommune.no/politikere-utvalg/api/fil/bk360/8436925/Fagnotat-datert-12-06-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/11461-3 (Arbeidssted) Saksbehandler: Ingvild Bergan Dato: 12.06.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Gnr. 83, Bnr. 5, Hamrevegen 107, Fana. Opprettelse og endring av landbrukseiendom Hvem klager? Klage datert 01.03.2023 fra hjemmelshaver/s\u00f8ker, Frode Hatlestad Fradeling av en parsell (2 teiger, til sammen 352 \u2013 357 daa) fra landbrukseiendom gnr 83 bnr 5 (392 daa), til en eiendom som skal Tiltaket opprettes. Tiltaket krever dispensasjon fra KPA2018 \u00a7 31 Landbruks, natur- og friluftsform\u00e5l (LNF-omr\u00e5de). Vedtaket Vedtak om avslag 20.02.2023, jf. pbl \u00a7 19-2, jf. KPA2018 \u00a7 31 Eiendommen er ikke regulert. KPA2018 viser oms\u00f8kt parsell med arealform\u00e5l LNF-omr\u00e5de, og den ligger innenfor hensynssonene kulturmilj\u00f8 -Kalandsvatnet, historiske veifar, friluftsliv byfjellsgrense Planstatus s\u00f8r og naturmilj\u00f8. Parsellen grenser mot Kalandsvatnet, som ligger innenfor arealform\u00e5l friluftsomr\u00e5de og hensynssone H560_140 Naturmilj\u00f8 \u2013 viltomr\u00e5de. Vilk\u00e5rene for dispensasjon er oppfylt. Det er umulig \u00e5 drive jordbruk Klagegrunner p\u00e5 eiendommen. Deling vil sikre bosetning, friluftsliv og skogbruksdrift. Behov for S\u00f8knad om dispensasjon fra KPA2018 6.2.2 Byggegrense langs ytterligere vassdrag m\u00e5 realitetsbehandles. saksbehandlin g ved eventuell omgj\u00f8ring Anbefalt Vedtak om avslag 20.02.2023 opprettholdes. vedtak Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble i 2022 gitt rammetillatelse til fradeling av 3 andre parseller fra gnr 83 bnr 5 (sak DELE-2022/22216 og sak 202116546 Rammetillatelse til opprettelse og endring av eiendom gnr 83 bnr 5, Hamrevegen 107). 1.2. Opplysninger av vesentlig betydning for behandling av klagen S\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Etat for landbruk frar\u00e5det 04.01.2023 at det gis tillatelse til fradeling, ut fra landbruksfaglige vurderinger og f\u00f8ringer i jordloven. Det ble videre bemerket at fradelingen ogs\u00e5 er s\u00f8knadspliktig etter jordlovens bestemmelser. Bymilj\u00f8etaten har gitt uttalelse i saken 19.12.2022, hvor tiltaket ikke frar\u00e5des. Det bemerkes at det er store friluftsverdier i det aktuelle omr\u00e5det, og gj\u00f8res oppmerksom p\u00e5 at det ikke er gjort noen vurdering av planlagt skogsbilvei p\u00e5 eiendommen, da det ikke er oms\u00f8kt i denne omgang. Vestland fylkeskommune ved seksjon for kulturarv har gitt uttalelse datert 20.12.2022, hvor det gj\u00f8res oppmerksom p\u00e5 at det ligger et automatisk fredet kulturminne i omr\u00e5det. 2. Om klagen Klagen kan hovedsakelig oppsummeres i f\u00f8lgende punkter: \u2022 Det s\u00f8kes om deling innenfor gjeldende arealform\u00e5l, med form\u00e5let fremtidig skogsdrift. Jorden skal tillegges naboeiendommen, gbnr 83/14, Fana Skoganlegg, som har drevet skogbruk i over 100 \u00e5r. \u2022 Delingen utgj\u00f8r ikke noen stor endring og b\u00f8r ikke betegnes som fradeling. Det skal for eksempel ikke oppf\u00f8res nye bygninger i forbindelsen med skogsdriften. \u2022 Skogbruk er den eneste realistiske mulighet for drift av jorden p\u00e5 eiendommen, og vil sikre bosetting og bevaring av omr\u00e5det som friluftsomr\u00e5de. \u2022 Tiltaket er ikke i strid med bestemmelsen i kommuneplanens arealdel. \u2022 Byggegrensen langs vassdrag vil ikke v\u00e6re relevant, da det ikke skal bygges noe nytt. \u2022 Hensynssonene vil ikke bli p\u00e5virket. \u2022 Bymilj\u00f8etaten og Vestland fylkeskommune frar\u00e5der ikke tiltaket. Saksnummer KLAGE-2023/11461 Side 2 av 9 \u2022 De oppgitte arealst\u00f8rrelsene er ikke riktige. Det m\u00e5 v\u00e6re landbruksmyndighetens oppgave \u00e5 oppdatere dette. Basert p\u00e5 realistiske forhold og dagens krav til \u00abmaskinell\u00bb drift og b\u00e6rekraft er det helt feil arealst\u00f8rrelser som vektlegges. \u2022 Fulldyrket areal er i dag s\u00e5 lite at det ikke kan kreves jordbruk p\u00e5 omr\u00e5det. \u2022 Landbruksetaten uttaler at det er beholdt en for stor del til boligeiendom, men s\u00e5 liten at den ikke har konsesjonsdrift, og dermed kan selges p\u00e5 det frie marked. Denne vurderingen er meningsl\u00f8s, da det hverken er forbudt \u00e5 eie slik eiendom og det heller ikke vil v\u00e6re til ulempe for andre eiendommer. \u2022 Den gjenv\u00e6rende eiendommen skal p\u00e5 sikt overdras til klagers datter, som har odel p\u00e5 g\u00e5rden, men som ikke kan oppfylle bo- og driveplikten. Dermed sikres kontinuitet. \u2022 Den delen av eiendommen som beholdes skal ikke bebygges, men v\u00e6re en eiendom som skal brukes av familien, til vedhogst, gr\u00f8nnsakhage, fiske og friluftsliv. \u2022 Tiltaket vil v\u00e6re meget gunstig for fremtidig bevaring og milj\u00f8riktig, b\u00e6rekraftig drift, av landbruksarealet p\u00e5 Hamre, og hindre fraflytting. \u2022 Insekter, fugle- og dyreliv, naboer, friluftsmennesker og fiskeglade, vil ha stor glede av en velpleid skog med opparbeidete stier, veier og fiskeplasser. Det vises til klagen i sin helhet. 3. Vurdering av klagen Innledningsvis vil vi bemerke at vi i det f\u00f8lgende legger til grunn de oppgitte arealst\u00f8rrelsene fra s\u00f8knaden. KPA2018 viser eiendommen med arealform\u00e5let i KPA2018 \u00a7 31 Landbruks-, natur- og friluftsform\u00e5l (LNF-omr\u00e5de). I LNF-omr\u00e5der er det bare tillatt med tiltak som er n\u00f8dvendig for g\u00e5rdens n\u00e6ringsvirksomhet og enkel tilrettelegging for friluftsliv, jf KPA2018 \u00a7 31.1. Ved plassering av nye tiltak skal det videre tas hensyn til landbruk, natur- og kulturmilj\u00f8, friluftsliv og landskap, jf. KPA2018 \u00a7 31.2. Innenfor byfjellsgrensene skal naturkvaliteter og omr\u00e5dets verdi for friluftsliv, naturmangfold, kulturminner, landbruk og drikke-vannforsyning ivaretas. De respektive forvaltningsplanene, sammen med kommuneplanens LNF-status for arealene, skal legges til grunn for arealforvaltning. I hensynssone Naturmilj\u00f8 skal naturmangfold veie tungt. Det skal ut\u00f8ves en streng forvaltningspraksis ved behandling av saker etter landbrukslovverket, for eksempel ved arealendringer. Saksnummer KLAGE-2023/11461 Side 3 av 9 Parsellen grenser til Kalandsvannet. Tiltak p\u00e5 eiendommen blir derfor regulert av 6.2.2 Byggegrensen langs vassdrag. Det er s\u00f8kt om dispensasjon fra disse bestemmelsene for opprettelse og endring av eiendom. Bygningsmassen, samt om lag 40 dekar areal p\u00e5 gbnr 83 bnr 5, er oms\u00f8kt beholdt av dagens eier, mens hovedarealet av eiendommen (ca. 352 dekar) \u00f8nskes fradelt og videre solgt til nabobruket p\u00e5 gbnr 83 bnr 14, som drives av Fana Skoganlegg. Figur 1. Eiendommen gnr 83 bnr 5 markert med r\u00f8dt, flyfoto 2022 Kommunen kan med hjemmel i pbl. \u00a7 19-2 gi dispensasjon fra bestemmelser gitt i eller i medhold av plan- og bygningsloven. Etter \u00a7 19-2 kan det ikke gis dispensasjon dersom hensynene bak bestemmelsen det blir dispensert fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon etter en samlet vurdering v\u00e6re klart st\u00f8rre enn ulempene. Hovedhensynet bak deleforbudet i arealform\u00e5let i LNF-omr\u00e5de er \u00e5 bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Saksnummer KLAGE-2023/11461 Side 4 av 9 Hovedhensynet bak byggegrensen mot vassdrag er \u00e5 verne omr\u00e5der n\u00e6r vassdrag mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til vassdrag reduseres. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. 3.1 Dispensasjon fra KPA2018 \u00a7 31 LNF-omr\u00e5de Sp\u00f8rsm\u00e5let blir for det f\u00f8rste om hensynet bak bestemmelsene blir vesentlig tilsidesatt ved en dispensasjon. Klager gj\u00f8r gjeldende at det er umulig \u00e5 drive moderne jordbruk p\u00e5 eiendommen slik den n\u00e5 foreligger. Videre fremholdes det at skogbruk og jordbruk m\u00e5 sidestilles som landbruk, og at skogbruk vil ha mange positive ringvirkninger for omr\u00e5det. Vi viser til f\u00f8lgende uttalelse fra etat for landbruk, som fagetat i saken: \u00ab I dag er det en godt arrondert eiendom som kan v\u00e6re mulig \u00e5 drive, med potensial for b\u00e5de jordbruk- og skogdrift\u00bb \u00abEtat for landbruk kan ikke se at den oms\u00f8kte delingen vil medf\u00f8re noe positivt i forhold til bosettingen i omr\u00e5det eller driften p\u00e5 den aktuelle landbrukseiendommen. Fagetaten mener delingen vil f\u00f8re til to separate eiendommer som vil v\u00e6re utfordrende \u00e5 drive l\u00f8nnsom landbruksdrift p\u00e5\u00bb. Vi viser videre til vedtak i Bergen Bystyre 24.05.2022: \u00abBystyret vil prioritere vern av matjord og g\u00e5r mot nedbygging av matjord i kommunen.\u00bb Innenfor LNF-grensen skal landbrukets ressursgrunnlag, herunder jordressursene, vernes om i et langsiktig perspektiv. Det skal ut\u00f8ves en streng forvaltningspraksis, og de framtidige generasjoners behov for \u00e5 kunne produsere egen mat p\u00e5 egen jord skal v\u00e6re et sv\u00e6rt tungtveiende hensyn ved alle sp\u00f8rsm\u00e5l om for eksempel omdisponering eller deling av dyrket mark. I vedtaket fremg\u00e5r f\u00f8lgende: \u00abDen oms\u00f8kte parsellen p\u00e5 om lag 25 dekar (v\u00e5r beregning), og som er bebygget med v\u00e5ningshus, driftsbygning og garasje, vil etter deling v\u00e6re for stor som Saksnummer KLAGE-2023/11461 Side 5 av 9 boligeiendom. Videre vil parsellen bli s\u00e5 liten at den ikke vil v\u00e6re konsesjonspliktig og dermed kan den selges p\u00e5 det frie markedet. Dette vil igjen kunne f\u00f8r til ulempe for driften b\u00e5de p\u00e5 gjenv\u00e6rende del av gnr 83 bnr 5 og for andre landbrukseiendommer i omr\u00e5det. Den gjenv\u00e6rende delen av gnr 83 bnr 5, som \u00f8nskes solgt som tilleggsareal til gnr 83 bnr 14, vil etter deling v\u00e6re uten driftsbygning og v\u00e5ningshus. Det er heller ikke registrert bygninger p\u00e5 eiendommen, gnr 83 bnr 14. Etat for landbruk uttaler at de anser det som tvilsomt om en landbrukseiendom, uten driftsbygning og v\u00e5ningshus, vil v\u00e6re i tr\u00e5d med kravene i jordbruksloven om vern av arealressursene. Praksis er at dersom det skal deles st\u00f8rre areal fra en landbrukseiendom, skal arealet legges til en eksisterende eiendom i drift og med behov for tilleggsareal.\u00bb Figur 2. Hamrevegen 107 vist med r\u00f8dt Saksnummer KLAGE-2023/11461 Side 6 av 9 Vi finner det klart at hensynet bak bestemmelsen vil bli vesentlig tilsidesatt ved en dispensasjon. Det er p\u00e5 det rene at skogbruksdrift ogs\u00e5 vil ivareta en del av hensynene bak bestemmelsen det er s\u00f8kt om dispensasjon fra, men vi mener hensynet til fortsatt mulig jordbruk m\u00e5 veie tyngst i denne konkrete saken. I fall en ved politisk behandling av saken vurderer dette annerledes, vil vi videre vurdere om fordelene ved at dispensasjon innvilges etter en helhetsvurdering er klart st\u00f8rre enn ulempene. Tiltakshaver viser til at delingen vil muliggj\u00f8re videre landbruksdrift p\u00e5 eiendommen, i form av skogbruk drevet av et lokalt foretak. Skogbruk vil v\u00e6re positivt for friluftsliv og bevaring av dyre- og fugleliv i omr\u00e5det. Delingen vil ikke medf\u00f8re oppf\u00f8ring av ny boligmasse p\u00e5 noen av eiendommene. Den gjenv\u00e6rende eiendommen skal p\u00e5 sikt overdras til klagers datter, som har odel p\u00e5 g\u00e5rden, men som ikke kan oppfylle bo- og driveplikten. Klager mener deling som oms\u00f8kt vil kunne v\u00e6re med \u00e5 hindre fraflytting. Den gjenv\u00e6rende eiendommen vil gi mulighet for hagebruk og tumleplass for familien. N\u00e5r det gjelder ulempene ved den oms\u00f8kte dispensasjonen, er dette etter v\u00e5r vurdering f\u00f8rst og fremst nedbygging av jordbruksareal i kommunen. Eiendommen er forholdsvis sentralt plassert, n\u00e6r tettbygde str\u00f8k, og fraflytting synes p\u00e5 generelt grunnlag ikke \u00e5 v\u00e6re et relevant moment i saken. Personlige hensyn n\u00e5r det gjelder muligheten til \u00e5 drive jordbruk p\u00e5 eiendommen m\u00e5 etter v\u00e5r vurdering tillegges mindre vekt enn de samfunnsmessige hensynene. Videre mener vi det er en klar ulempe at den gjenv\u00e6rende eiendommen er for liten til drift, men samtidig alt for stor til boligtomt. Det fremst\u00e5r ikke som en god disponering av ressursene i et LNF- omr\u00e5de. Klager mener det ikke er relevant at akkurat denne m\u00e5ten \u00e5 dele eiendommen p\u00e5 vil kunne medf\u00f8re at den gjenv\u00e6rende eiendommen ikke blir konsesjonspliktig ved salg. Vi tiltrer imidlertid Landbruksetaens vurdering av at dette vil kunne v\u00e6re uheldig med tanke p\u00e5 videre disponering av en eiendom i LNF-omr\u00e5de. Klager legger vekt p\u00e5 at det ikke er forbudt \u00e5 eie en slik eiendom i Bergen kommune, noe som selvsagt er p\u00e5 det rene. Dette betyr imidlertid ikke at det ikke er et relevant hensyn for forvaltningen \u00e5 legge vekt p\u00e5 i vurderingen av hvor store tomter som fradeles for \u00e5 ivareta karakteren til et LNF-omr\u00e5de. Selv om klager ikke tenker \u00e5 \u00f8ke boligmassen p\u00e5 den gjenv\u00e6rende tomten er det kommunens plikt \u00e5 vurdere saken i et lengre tidsperspektiv, hvor nye eiere kan ha andre \u00f8nsker for eiendommen. Det ser videre ut til at det er en forutsetning for skogbruksdrift p\u00e5 eiendommen at det etableres en ny skogsbilvei, med de terrenginngrepene det medf\u00f8rer. Vi har forst\u00e5else for at tiltakshaver \u00f8nsker \u00e5 disponere fritt over eiendommen, men finner at dette ikke kan veie tyngre enn hensynet til \u00e5 verne ressursen matjord. Vi har Saksnummer KLAGE-2023/11461 Side 7 av 9 ogs\u00e5 forst\u00e5else for at det vil v\u00e6re en fordel for det private firmaet Fana skogselskap \u00e5 erverve eiendommen for \u00e5 utvide skogdriften. Begge disse fordelene m\u00e5 sies \u00e5 prim\u00e6rt v\u00e6re av privat karakter, og kan ikke veie tyngre enn den ulempen det medf\u00f8rer at matjordbruksressurser i kommunen ikke blir holdt i hevd. Vi vil til slutt bemerke, igjen p\u00e5 generelt grunnlag, at det vil kunne v\u00e6re lettere \u00e5 f\u00e5 innvilget dispensasjon dersom det 1) s\u00f8kes om fradeling til en eiendom hvor det drives og fortsatt skal drives jordbruk og 2) dersom tomten som skal f\u00f8lge bygningene p\u00e5 hovedbruket er betydelig mindre, slik at ikke mer jordbruksareal enn n\u00f8dvendig tas ut av drift og kan omsettes p\u00e5 det frie markedet. 3.2 Dispensasjon fra KPA2018 \u00a7 6.2.2 byggegrense mot vassdrag Da s\u00f8knaden er avsl\u00e5tt p\u00e5 annet, selvstendig grunnlag er det ikke gjort noen realitetsvurdering av s\u00f8knaden om dispensasjon fra byggegrense mot vassdrag. I tilfelle en ved politisk behandling av saken vurderer dispensasjon fra KPA2018 \u00a7 31 om LNF- omr\u00e5de annerledes, vil vi videre vurdere oms\u00f8kte dispensasjon fra KPA2018 \u00a7 6.2.2 om byggegrense mot vassdrag. Klager mener denne dispensasjonen i utgangspunktet ikke er relevant, da det ikke skal bygges noe nytt p\u00e5 eiendommen, men bare fortsettes med landbruksdrift. Ut over det viser klager til at hensynssonene vil ikke bli p\u00e5virket, og at insekter, fugle- og dyreliv, naboer, friluftsmennesker og fiskeglade vil ha stor glede av en velpleid skog, med opparbeidete stier, veier og fiskeplasser. Vi viser til at hovedhensynet bak byggegrensen mot vassdrag er \u00e5 verne omr\u00e5der n\u00e6r vassdrag mot terrenginngrep, for \u00e5 sikre natur- og kulturmilj\u00f8, friluftsliv, landskap og allmennhetens interesser. Vi er enig med klager i at hensynet til naturmilj\u00f8 og friluftsliv ikke blir vesentlig tilsidesatt ved en dispensasjon, men vi mener en dispensasjon klart Figur 3 Utsnitt mot Kalandsvannet. Hamrevegen 107 i r\u00f8dt. Saksnummer KLAGE-2023/11461 Side 8 av 9 tilsidesetter hensynet til kulturmilj\u00f8, landskap og allmennhetens interesser. Omr\u00e5det rundt Kalandsvannet representerer et s\u00e6regent kulturmilj\u00f8, og b\u00f8r bevares slik av hensyn til allmennheten. P\u00e5 denne bakgrunnen finner vi ikke at det f\u00f8rste vilk\u00e5ret for \u00e5 gi dispensasjon er oppfylt. Sp\u00f8rsm\u00e5let blir videre om fordelene ved at dispensasjon innvilges klart overstiger ulempene. Fordelen er prim\u00e6rt at s\u00f8ker f\u00e5r disponere over eiendommen som oms\u00f8kt. Vi kan ikke se at det er grunnlag for \u00e5 si at forholdene for natur og friluftsliv blir bedre dersom dispensasjon innvilges, bare at de ikke n\u00f8dvendigvis blir d\u00e5rligere. Det er slik vi ser det imidlertid en klar ulempe at det \u00e5pne kulturlandskapet rundt Kalandsvannet endres. Fordelene er av privat karakter, mens ulempene er av allmenn karakter. Etter en samlet helhetsvurdering finner vi at fordelene ikke klart overstiger ulempene. 4. Konklusjon Vedtak om avslag 20.02.2023 opprettholdes. Klagen tas ikke til f\u00f8lge. Vedlegg: 1. Situasjonskart 2. Flyfoto 3. Situasjonsplan 4. Klage 5. Vedtak om avslag 6. S\u00f8knad om dispensasjon 7. Uttalelse fra Etat for landbruk 8. Uttalelse fra Bymilj\u00f8etaten 9. Uttalelse fra Vestland fylkeskommune Saksnummer KLAGE-2023/11461 Side 9 av 9 "
}