{
  "dokument_id": "ff802acf-4e03-531f-9d11-fb5543e6add8",
  "doc_type": "case_attachment",
  "kommune": 4601,
  "tittel": "Faglig innspill, Plan- og bygningsetaten",
  "url": "https://bergen.kommune.no/politikere-utvalg/api/fil/bk360/10310724/Faglig-innspill-Plan-og-bygningsetaten",
  "tekst": " Plan- og bygningsetaten BBU Kommunaldirekt\u00f8rens stab V\u00e5r referanse: HENV-2024/12104-2 Postboks 7700 Saksbehandler: Ulf S\u00e6terdal Dato: 23.04.2024 5020 BERGEN Notat - h\u00f8ringssak NOU 2024:2 I samspill med naturen . Naturrisiko for n\u00e6ringer, sektorer og samfunn i Norge Det vises til intern korrespondanse av 20.mars 2024 fra Byr\u00e5dsavdeling for byutvikling. Det bes om innspill/merknader til h\u00f8ringssak NOU 2024:2 I samspill med naturen. Naturrisiko for n\u00e6ringer, sektorer og samfunn i Norge. Dette med frist innen 19 april 2024. Med dette inngis innspill/merknader fra Plan- og bygningsetaten. Innspillene fremg\u00e5r av saksutredning nedenfor. Med hilsen Plan- og bygningsetaten Tarje Iversen Wanvik Direkt\u00f8r Ulf S\u00e6terdal Avdelingssjef Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN SAKSUTREDNING: Saken gjelder innspill/merknader til NOU 2024:2: I samspill med naturen \u2013 Naturrisiko for n\u00e6ringer, sektorer og samfunn i Norge. Hovedinnholdet i utredningen er beskrivelse av hva naturrisiko er, vurdering av hvordan akt\u00f8rer i Norge og samfunnet kan bli ber\u00f8rt av tap av natur, og vurdering av hvordan akt\u00f8rer i offentlig og privat sektor kan analysere og h\u00e5ndtere naturrisiko p\u00e5 best mulig m\u00e5te. Det er gjort et grundig arbeid i utredningen og Plan- og bygningsetaten har ikke vesentlige merknader til utredningen. Dette utover noen merknader til de deler av utredningen som gjelder det offentliges rolle og aktuelle beslutningsprosesser for planer mv. Dette gjelder f\u00f8lgende punkter: \u2022 I utredningen er anbefalt 5 metodiske hovedtrinn i arbeidet med naturrisiko (se bla side 17 og 18). Vi mener dette er en god tiln\u00e6rming til problemstillingen. \u2022 Ved utarbeidelse av planer \u2013 i f\u00f8rste rekke private planer er det en utfordring at plandokumentene ikke holder et tilfredsstillende faglig niv\u00e5. Kvaliteten b\u00e5de p\u00e5 naturmangfoldrapporter og konsekvensutredninger varierer stort mellom sakene. Det er behov for bedre verkt\u00f8y for \u00e5 heve standarden p\u00e5 denne type dokumenter. Det kan v\u00e6re maler, veiledninger osv. Det konstateres at vi i dag i noen tilfeller er avhengig av innspill eller aktivitet fra interesseorganisasjoner for naturen for \u00e5 l\u00f8fte prioriteringen av natur. \u2022 P\u00e5 side 22 under sammendraget av utredninger fremg\u00e5r at naturrisiko m\u00e5 inn i aktuelle beslutningsprosesser. Slik vi ser det, er ikke mangel p\u00e5 kunnskap den st\u00f8rste utfordringen. Vi opplever \u00e5 ha nok kunnskap, men at kunnskapen ikke f\u00e5r en reell rolle i beslutningene som tas. All planlegging beror i hovedsak p\u00e5 en avveining av ulike interesser. Utbyggingspresset i kommunen vektes h\u00f8yere enn naturen i mange tilfeller. I praksis blir andre samfunnsinteresser vektlagt som mer samfunnsnyttig enn natur. I mange kommuner er for eksempel generelt akseptert at bygging av viktige samfunnsinstitusjoner som omsorgsboliger, idrettsanlegg, sjukeheimar, transportnett etc. g\u00e5r p\u00e5 bekostning av natur. Dersom vi skal unng\u00e5 tap av natur ved videre fysisk planlegging m\u00e5 viktigheten av dette i st\u00f8rre grad tydeliggj\u00f8res i krav til de interesseavveininger som skal gj\u00f8res. \u2022 Statsforvalterne og Fylkeskommunen b\u00f8r f\u00e5 et st\u00f8rre ansvar for \u00e5 prioritere og forvalte bygging i naturomr\u00e5der. Dette m\u00e5 sees i sammenheng p\u00e5 tvers av kommunene. Det er ingen poeng \u00e5 ha streng arealpolitikk i en kommune, hvis nabokommunen st\u00e5r friere til \u00e5 benytte naturomr\u00e5der til utbygging. \u2022 I utredningen anbefales at plan- og bygningsloven skal revideres sammen med annet relevant regelverk. Vi er noe usikker p\u00e5 om regelverket ikke er godt nok, men mener det er viktig at eventuell revisjon av plan- og bygningsloven innenfor dette omr\u00e5det m\u00e5 dette sees i sammenheng med andre sektorlover, h\u00e5ndb\u00f8ker, veiledere osv. Saksnummer HENV-2024/12104 Side 2 av 2 "
}