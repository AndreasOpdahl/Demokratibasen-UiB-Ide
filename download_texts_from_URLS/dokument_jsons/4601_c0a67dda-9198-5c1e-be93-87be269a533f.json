{
  "dokument_id": "c0a67dda-9198-5c1e-be93-87be269a533f",
  "doc_type": "case_attachment",
  "kommune": 4601,
  "tittel": "H\u00f8ringsutkast - Prioriteringer i kommunale helse- og omsorgstjenester- Prioriteringsveileder",
  "url": "https://bergen.kommune.no/politikere-utvalg/api/fil/bk360/11392470/Horingsutkast-Prioriteringer-i-kommunale-helse-og-omsorgstjenester-Prioriteringsveileder",
  "tekst": "Prioriteringer i kommunale helse- og omsorgstjenester (H\u00d8RINGSUTKAST) Prioriteringsveileder F\u00f8rst publisert: 13. august 2024 Siste faglige endring: 13. august 2024 Innhold 1. Bakgrunn og metode ......................... 3 2. Kommunens ledelse ......................... 11 3. Helsepersonell og saksbehandlere ... 27 Side 2/32 Ekstern h\u00f8ring: H\u00f8ringsfrist er 15. november 2024. Mer informasjon p\u00e5 h\u00f8ringssiden. 1 Bakgrunn og metode Ekstern h\u00f8ring: H\u00f8ringsfrist er 15. november 2024. Mer informasjon p\u00e5 h\u00f8ringssiden. Hensikt med veilederen Nasjonal veileder for prioriteringer i kommunale helse- og omsorgstjenester er ment \u00e5 fungere som en prosessveileder, og kommer med anbefalinger til faglig god praksis i arbeidet med prioriteringer i kommunale helse- og omsorgstjenester. Den gir anbefalinger til bruk av prioriteringskriteriene nytte, ressurs og alvorlighet og til gode prosesser for prioritering av tiltak og tjenester i den kommunale helse- og omsorgstjenesten. Veilederen har til hensikt \u00e5 bidra til kunnskapsbaserte prioriteringer p\u00e5 politisk, administrativt og klinisk niv\u00e5. Prioriteringer i helse- og omsorgstjenesten \u00c5 prioritere handler om \u00e5 sette noe fremfor noe annet. I helse- og omsorgstjenesten er det n\u00f8dvendig \u00e5 gj\u00f8re prioriteringer fordi mulighetene for og \u00f8nskene om hvilke tiltak og tjenester som kan tilbys overstiger ressursene som er tilgjengelige. Prioriteringer i helse- og omsorgstjenesten kan inneb\u00e6re \u00e5 tilby tiltak og tjenester av samme kvalitet, men ved hjelp av f\u00e6rre ressurser. Det kan \u00f2g inneb\u00e6re bruk av f\u00e6rre ressurser og redusert kvalitet p\u00e5 tiltaket og tjenesten. Ofte vurderes det om et tiltak eller en tjeneste skal tilbys eller ikke, om det finnes alternative m\u00e5ter \u00e5 utforme tiltaket eller tjenesten p\u00e5, om man kan gi flere ressurser til et tiltak eller en tjeneste og f\u00e6rre til andre. N\u00e5r en prioriteringsbeslutning inneb\u00e6rer at b\u00e5de ressursbruken og kvaliteten reduseres, er det viktig \u00e5 passe p\u00e5 \u00e5 innfri krav om forsvarlighet og n\u00f8dvendige tjenester, jf. helse- og omsorgstjenesteloven \u00a7 4-1 (lovdata.no). B\u00e5de kommunens ledelse, saksbehandlere og helsepersonell har ansvar for \u00e5 gj\u00f8re prioriteringer slik at tiltakene og tjenestene er i tr\u00e5d med krav gitt i lov og forskrift. Verdigrunnlaget for helse- og omsorgstjenesten Prioriteringer i helse- og omsorgstjenesten bygger p\u00e5 et felles verdigrunnlag og grunnleggende perspektiv, jf. Meld. St. 34 (2015-2016) Verdier i pasientens helsetjeneste - Melding om prioritering (regjeringen.no). Det inneb\u00e6rer at hvert enkelt menneske har en ukrenkelig egenverdi uavhengig av kj\u00f8nn, religion, sosio\u00f8konomisk status, funksjonsniv\u00e5, sivilstand, bosted og etnisk tilh\u00f8righet befolkningen skal ha likeverdig tilgang til helsetjenester like tilfeller skal behandles likt Side 3/32 tjenestemottakeren skal m\u00f8tes p\u00e5 en verdig m\u00e5te tjenestemottakeren har rett til \u00e5 medvirke relasjonen mellom helsepersonell og tjenestemottakeren ivaretas, b\u00e5de relasjonen til den kjente tjenestemottakeren der og da og til den neste tjenestemottakeren som trenger helse- og omsorgstjenester personer som har behov for pleie og omsorg, skal f\u00e5 det selv om ikke helse- og omsorgstjenesten kan tilby virkningsfull behandling M\u00e5lgrupper for veilederen Veilederen er utarbeidet for kommunale ledere p\u00e5 alle niv\u00e5 med ansvar for kommunale helse- og omsorgstjenester helsepersonellet som yter kommunale helse- og omsorgstjenester saksbehandlere som fatter vedtak om kommunale helse- og omsorgstjenester personer som s\u00f8ker om eller mottar kommunale helse- og omsorgstjenester og deres p\u00e5r\u00f8rende Veilederen er \u00f2g relevant for kommunens \u00f8vrige befolkning og virksomheter som jobber inn mot kommunale helse- og omsorgstjenester. Omfang og avgrensning for veilederen Prioriteringer i kommunale helse- og omsorgstjenester er en del av kommunens sammensatte ansvar og skjer i arbeidet med strategiprosesser gjennom utarbeidelse av kommuneplan og sektor- og temaplaner \u00e5rlige prosesser med utarbeidelse av \u00f8konomiplan, \u00e5rsbudsjett, underveisrapporter, \u00e5rsmelding, regnskap og revisjon utf\u00f8relsen og oppf\u00f8lgingen av helse- og omsorgstjenestene fra dag til dag krisesituasjoner som varer i kort eller lang tid Arbeidet med prioriteringer i kommunale helse- og omsorgstjenester henger sammen med ordin\u00e6re beslutningsprosesser i kommunen og styringssystemet for ledelse og kvalitetsforbedring. Figur 1 illustrerer at ordin\u00e6re beslutningsprosesser i kommunen er prosesser som leder frem til strategiplaner som kommuneplan, tema- og sektorplan (ytterste sirkel med to gr\u00f8nne piler) og \u00e5rsplaner som \u00f8konomiplan og budsjett samt underveis-rapporteringer, \u00e5rsmelding, regnskap og revisjon (nest ytterste sirkel med lysegr\u00e5 piler). Forskrift om ledelse og kvalitetsforbedring i helse- og omsorgstjenesten (lovdata.no) f\u00f8lges i praksis ofte opp gjennom fem faser. Det er i figuren illustrert med fem fargede piler og teksten 1. forberede, 2. planlegge, 3. utf\u00f8re, 4. evaluere og 5. f\u00f8lge opp. Side 4/32 Figur 1: Ordin\u00e6re beslutningsprosesser for prioriteringer i kommunale helse- og omsorgstjenester og bruk av styringssystem. Veilederen best\u00e5r av tre kapitler. F\u00f8rste kapittel beskriver bakgrunn og metode. Andre kapittel har anbefalinger til kommunens ledelse. Det tredje kapittelet har anbefalinger til helsepersonell og saksbehandlere. Veilederen gjelder kun for prioritering av tiltak og tjenester i helse- og omsorgssektoren, jf. helse- og omsorgstjenesteloven \u00a7 3-2 (lovdata.no). Det betyr at den ikke omfatter prioriteringer i andre tilgrensende sektorer i kommunen. Veilederen kan likevel v\u00e6re relevant \u00e5 bruke i prosesser der tiltak og tjenester i helse- og omsorgstjenesten dr\u00f8ftes sammen med tiltak og tjenester i andre tilgrensende sektorer. Veilederen gjelder alle de helse- og omsorgstjenester kommunen gjennom helse- og omsorgstjenesteloven (lovdata.no) har ansvar for, og den gjelder for beslutninger som tas p\u00e5 politisk, administrativt og klinisk niv\u00e5. Det inneb\u00e6rer at de tjenesteomr\u00e5dene denne veilederen gjelder for er sv\u00e6rt ulike med hensyn til organisering, ledelse, st\u00f8rrelse, \u00f8konomi, personell, oppgaver som skal l\u00f8ses, m\u00e5lgruppe og hvilket behov for helse- og omsorgstjenester som skal dekkes. Det finnes mange m\u00e5ter \u00e5 organisere og styre kommunale helse- og Side 5/32 omsorgstjenester p\u00e5. Kommunene har som selvstendige forvaltningsorganer organisasjonsfrihet, jf. kommuneloven \u00a7 2-1 (lovdata.no). Det lokale selvstyret sikrer at kommunene kan gj\u00f8re lokale og individuelle tilpasninger. Det gir kommunene mulighet \u00e5 tenke nytt, v\u00e6re innovative og utvikle organiseringen for \u00e5 m\u00f8te lokale utfordringer og behov. Det lokale selvstyret gir de kommunale helse- og omsorgstjenestene n\u00f8dvendig fleksibilitet og samordning av tiltak p\u00e5 tvers av kommunens sektorer. Bakgrunn for utarbeidelse av veilederen Nasjonal veileder for prioriteringer i kommunale helse- og omsorgstjenester er laget p\u00e5 oppdrag fra Helse- og omsorgsdepartementet. Bakgrunn for oppdraget er Meld. St. 38 (2020-2021) Nytte, ressurs og alvorlighet - Prioritering i helse- og omsorgstjenesten (regjeringen.no). I stortingsbehandlingen av denne meldingen ble det vedtatt at prioriteringskriteriene nytte, ressurs og alvorlighet skulle gjelde for hele helse- og omsorgstjenesten. I meldingen er begrepet mestring lagt til beskrivelsen av nytte- og alvorlighetskriteriet. Sentrale begreper i veilederen Prioriteringskriterier De gjeldende kriteriene for prioriteringer er nytte, ressurs og alvorlighet. Prioriteringskriteriene er beskrevet slik i Meld. St. 38 (2020-2021) (regjeringen.no): nyttekriteriet ressurskriteriet alvorlighetskriteriet Tiltak og tjenester Tiltak og tjenester er den innsats kommunen skal tilby personer som oppholder seg i kommunen, jf. helse- og omsorgstjenesteloven \u00a7\u00a7 3-1, 3-2 og 3-3 (lovdata.no). Det vil si p\u00e5lagte og n\u00f8dvendige helse- og omsorgstjenester. Det inneb\u00e6rer b\u00e5de tiltak og tjenester som har til hensikt \u00e5 fremme helse, forebygge, habilitere, rehabilitere, lindre og behandle sykdom, skade, sosiale problemer og helseutfordringer. Helsepersonell Helsepersonell er personell som yter kommunale helse- og omsorgstjenester. Saksbehandler Saksbehandlere er personell som fatter vedtak om kommunale helse- og omsorgstjenester. Tjenestemottakeren, pasienten og brukeren Med tjenestemottaker forst\u00e5s enhver person som ber om \u00e5 motta eller mottar helse- og omsorgstjenester. Forst\u00e5elsen bygger p\u00e5 pasient- og brukerrettighetsloven (lovdata.no). Der er pasienten definert som en person som ber om \u00e5 motta eller mottar helsehjelp. Brukeren er definert som en person som ber om \u00e5 motta eller mottar tjenester som er omfattet av helse- og omsorgstjenesteloven (lovdata.no), men som ikke er helsehjelp. Kommunens ledelse Side 6/32 Med kommunens ledelse menes ledere p\u00e5 alle niv\u00e5 med ansvar for hele eller deler av den kommunale helse- og omsorgstjenesten og dem som er delegert oppgaver fra kommunens ledelse. Det kan for eksempel v\u00e6re kommunedirekt\u00f8r, kommunaldirekt\u00f8r/-sjef, ledere i kommunale helse- og omsorgstjenester, medisinsk faglig r\u00e5dgiver og andre helsefaglige r\u00e5dgivere. Livskvalitet, mestring og funksjon Bruk av prioriteringskriteriene inneb\u00e6rer subjektive og objektive vurderinger av tjenestemottakernes livskvalitet, mestring og funksjon. Sentralt i forst\u00e5elsen og bruken av disse begrepene er at: Livskvalitet handler om b\u00e5de hvordan den enkelte tjenestemottakeren opplever sin livssituasjon og sentrale sider ved denne personens livssituasjon. Mestring handler om tjenestemottakerens kapasitet til b\u00e5de \u00e5 forst\u00e5, p\u00e5virke og overkomme helseutfordringer. Funksjon handler om tjenestemottakerens kroppsfunksjon, aktivitet og deltagelse b\u00e5de fysisk og sosialt. Grad av normering N\u00e5r Helsedirektoratet skriver \"skal\" er enten innholdet regulert av lov eller forskrift eller anbefalingen eller r\u00e5det er s\u00e5 klart forankret at det sjelden er forsvarlig ikke \u00e5 gj\u00f8re som anbefalt \"b\u00f8r\" eller \"anbefaler\" er det en sterk anbefaling eller et r\u00e5d som vil gjelde de aller fleste \"kan\" eller \"foresl\u00e5r\" er det en svak anbefaling eller et r\u00e5d der ulike valg kan v\u00e6re riktig Tilst\u00f8tende normerende publikasjoner Veileder til forskrift om ledelse og kvalitetsforbedring i helse- og omsorgstjenesten. Rettslig betydning En nasjonal veileder er et normerende produkt der Helsedirektoratet kommer med anbefalinger. Nasjonale anbefalinger baseres p\u00e5 kunnskap om god praksis og skal bidra til kontinuerlig forbedring av virksomheter og tjenester, jf. spesialisthelsetjenesteloven \u00a7 7-3 (lovdata.no), helse- og omsorgstjenesteloven \u00a7 12-5 (lovdata.no) og folkehelseloven \u00a7 24 (lovdata.no). Anbefalinger og r\u00e5d i nasjonale faglige retningslinjer, faglige r\u00e5d og veiledere m\u00e5 forst\u00e5s i lys av grunnleggende helserettslige plikter og rettigheter, blant annet om forsvarlig tjenesteyting, pasient- og brukermedvirkning, taushetsplikt og vern av personsensitive opplysninger, dokumentasjonsplikt, opplysningsplikt, samtykke for \u00e5 yte helsetjenester og kommunikasjon tilpasset mottakerens forutsetninger relatert til alder, modenhet, erfaring og kultur- og spr\u00e5kbakgrunn m.m. Helsedirektoratet utvikler, formidler og vedlikeholder normerende produkter som underst\u00f8tter m\u00e5lene som er satt for helse- og omsorgstjenesten. Normerende produkter omfatter nasjonale faglige retningslinjer, nasjonale veiledere, nasjonale faglige r\u00e5d og pasientforl\u00f8p. Nasjonale faglige retningslinjer, r\u00e5d og veiledere er med p\u00e5 \u00e5 gi forsvarlighetskravet et innhold, uten at anbefalingene er direkte rettslig bindende. Anbefalinger og r\u00e5d utgitt av Helsedirektoratet er faglig normerende for valg man anser fremmer kvalitet, god praksis og likhet i tjenesten p\u00e5 utgivelsestidspunktet. Dersom tjenestene velger en annen praksis enn anbefalt, b\u00f8r dette v\u00e6re basert p\u00e5 en konkret og begrunnet vurdering som dokumenteres, jf. pasientjournalforskriften \u00a7 6 bokstav g (lodvata.no). Side 7/32 Det er et ledelsesansvar \u00e5 s\u00f8rge for at anbefalinger og r\u00e5d i nasjonale faglige retningslinjer, faglige r\u00e5d og veiledere implementeres i virksomheten, jf. forskrift om ledelse og kvalitetsforbedring i helse- og omsorgstjenesten (lovdata.no). Kunnskapsbasert metode Nasjonale anbefalinger og r\u00e5d har en kunnskapsbasert tiln\u00e6rming. Det inneb\u00e6rer at forskningslitteratur, klinisk erfaring og brukererfaring p\u00e5 en systematisk m\u00e5te vurderes opp mot \u00f8nskede og u\u00f8nskede konsekvenser av et tiltak (Veileder for utvikling av kunnskapsbaserte retningslinjer). P\u00e5 omr\u00e5der der det er funnet mindre forskningsbasert kunnskap og/eller overf\u00f8ringsverdien fra internasjonal til norsk helsetjeneste er lav, blir klinisk kunnskap og brukerkunnskap tillagt st\u00f8rre vekt. Under utarbeidelsen av denne veilederen er det funnet mindre direkte relevant forskningsbasert kunnskap. Anbefalingen bygger derfor i st\u00f8rre grad p\u00e5 kunnskap og erfaring fra representanter for veilederens m\u00e5lgrupper, som ledere p\u00e5 ulike administrative niv\u00e5, helsepersonell tilknyttet ulike tjenesteomr\u00e5der, tjenestemottakere og p\u00e5r\u00f8rende. Arbeidsform og deltakere Helsedirektoratet har ledet arbeidet. En prosjektgruppe med KS, Funksjonshemmedes fellesorganisasjon (FFO) og P\u00e5r\u00f8rendealliansen har v\u00e6rt sentral gjennom hele arbeidsprosessen. I tillegg er det opprettet referansegrupper med kommuner og profesjonsorganisasjoner og gjennomf\u00f8rt innspillsm\u00f8ter med m\u00e5lgrupperepresentanter, fag- og forskningsmilj\u00f8. Prosjektgruppe Helsedirektoratet: Ingvild K Haugen (prosjektleder), Helene Haver (seniorr\u00e5dgiver), Linda Krogh Lyche (seniorr\u00e5dgiver), Knut Erlend Retvedt (seniorr\u00e5dgiver) KS: Sigrid Askum (fagleder), Torunn Risnes (spesialr\u00e5dgiver), Hege Lorentzen (medisinsk fagsjef) Funksjonshemmedes fellesorganisasjon (FFO): Arnfinn Aarnes (seniorr\u00e5dgiver) P\u00e5r\u00f8rendealliansen: Anne-Grete Terjesen (fagsjef) Referansegrupper Kommunepanel med representanter for ledere og fagomr\u00e5der fra kommunene Indre \u00d8stfold, Oslo, Horten, Kristiansand, Stj\u00f8rdal, Stryn, Vestv\u00e5g\u00f8y og Alta. Profesjonspanel med representanter fra organisasjonene Den norske legeforening, Den norske tannlegeforening, Norsk psykologforening, Norsk Sykepleierforbund, Norsk Fysioterapeutforbund, Norsk Ergoterapeutforbund, Fagforbundet og Fellesorganisasjonen. Prosjektst\u00f8tte Metodest\u00f8tte fra avdeling normering, Helsedirektoratet, Caroline Hodt-Billington (spesialr\u00e5dgiver) og Mona Svanteson (seniorr\u00e5dgiver). St\u00f8tte til litteraturs\u00f8k fra Biblioteket for helseforvaltningen, Folkehelseinstituttet. St\u00f8tte til kommunikasjon fra avdeling kommunikasjon, Helsedirektoratet, Erlend Tidemann (seniorr\u00e5dgiver). Andre bidrag Side 8/32 Digitale m\u00f8ter der kommunepanel-kommuner og kommunene Alver, Ask\u00f8y, Aver\u00f8y, Aure, Birkenes, Bod\u00f8, Bygland, Bykle, Eidsvoll, Engerdal, Farsund, Flekkefjord, Gausdal, Gloppen, Grimstad, Her\u00f8y, Hol, Holmestrand, Horten, Hustadvika, Indre \u00d8stfold, Iveland, Kongsvinger, Kristiansund, Kvinesdal, Larvik, Lillestr\u00f8m, L\u00f8renskog, Melhus, Molde, Nannestad, Nord Aurdal, Os, R\u00e6lingen, R\u00f8ros, Sandefjord, Stange, Steinkjer, Stj\u00f8rdal, Stord, Sula, Surnadal, S\u00f8r-Odal, Trysil, T\u00f8nsberg, Ullensaker, Vestre-Slidre, Vestre-Toten, V\u00e5ler, \u00c5lesund og \u00c5snes har deltatt. Deltagerne har v\u00e6rt personer med lederfunksjon i kommunen. B\u00e5de kommunedirekt\u00f8r, kommunalsjef/-direkt\u00f8r, virksomhetsleder og fagleder har deltatt i m\u00f8ter. Deltagernes ansvarsomr\u00e5der har dekket helsestasjon og skolehelsetjeneste, habilitering og rehabilitering, rus og psykisk helse, hjemmetjenester, sykehjem, fysioterapeut- og ergoterapeuttjenester, tildelingskontor og legetjenester. Noen deltagere har i tillegg hatt ansvar for velferdstjenester tilknyttet NAV og barnevern. Uttesting av tidlig utkast til veilederen er gjennomf\u00f8rt av kommunene Horten, Indre \u00d8stfold, Kristiansand, Stj\u00f8rdal, Stryn og Vestv\u00e5g\u00f8y i perioden fra desember 2023 til mars 2024. Habilitet Det er sjelden deltakere ekskluderes fra Helsedirektoratets retningslinjeutvikling p\u00e5 grunn av inhabilitet. Helsedirektoratet \u00f8nsker bidragsytere med ulike st\u00e5sted inn i arbeidet for diskusjoner som kan bidra til fagutvikling. Det etterstrebes faglig enighet, men det foretas ingen avstemninger i arbeidsgruppene. Eventuell dissens omtales i kapittel om bakgrunn og metode. Eksterne prosjektgruppemedlemmer har fylt ut Helsedirektoratets habilitetsskjema. Interesser som kan p\u00e5virke arbeidet er lagt frem for de andre deltakerne i prosjektgruppen. I arbeidet med denne veilederen er ingen interesser med konsekvenser for deltakelse i arbeidet identisert. Helsedirektoratets rolle, finansiering og h\u00f8ring Helsedirektoratet er et fag- og myndighetsorgan underlagt Helse- og omsorgsdepartementet. Utredningsinstruksen (lovdata.no) legger krav for utredninger i staten, inkludert utarbeidelse av normerende produkter. Veileder til utredningsinstruksen (dfo.no) gir en veiledning til og n\u00e6rmere beskrivelse av statlige utredninger. Helsedirektoratets arbeid er i sin helhet finansiert over statsbudsjettet. N\u00e5r fagpersoner og klinikere inviteres til deltagelse i arbeidsgrupper og referansegrupper, er hovedregelen at det ikke gis godtgj\u00f8relse for deltagelse hvis personen er offentlig ansatt. Praksis om godtgj\u00f8ring i Helsedirektoratet bygger p\u00e5 veiledende bestemmelser i Statens personalh\u00e5ndbok, men med presiseringer og utfyllende bestemmelser tilpasset Helsedirektoratets behov for ekstern bistand. Et tidlig utkast til veilederen har v\u00e6rt testet i seks kommuner i perioden fra desember 2023 til mars 2024. Justeringer er gjort i etterkant av uttestingen. Utkast til nasjonal veileder om prioriteringer i kommunale helse- og omsorgstjenester skal p\u00e5 ekstern h\u00f8ring i tre m\u00e5neder, som er normal h\u00f8ringsfrist, jf. utredningsinstruksen. H\u00f8ringen vil v\u00e6re \u00e5pen for alle via Helsedirektoratets nettside. Informasjon om h\u00f8ringen blir i tillegg sendt til alle kommuner og antatte interessenter. Alle h\u00f8ringssvarene vil gjennomg\u00e5s i Helsedirektoratet f\u00f8r publisering. Det endelige produktet besluttes av helsedirekt\u00f8ren. Helsedirektoratet st\u00e5r ansvarlig for innholdet i den nasjonale veilederen. Side 9/32 \u00d8konomiske og administrative konsekvenser Per i dag har kommunene i varierende grad har tatt prioriteringskriteriene i bruk og knyttet dem til etablerte beslutningsprosesser. Det vil derfor variere fra kommune til kommune hvilke \u00f8konomiske og administrative konsekvenser bruk av veilederen vil ha. Veilederen kan implementeres innenfor de eksisterende \u00f8konomiske og administrative rammene for kommunale helse- og omsorgstjenester. Den inneb\u00e6rer ikke krav om \u00e5 opprette nye stillinger i kommunen eller andre direkte kostnadsdrivende tiltak. Veilederen kan bidra til en mer b\u00e6rekraftig helse- og omsorgstjeneste med hensyn til b\u00e5de \u00f8konomiske, sosiale og klima- og milj\u00f8messige forhold. Erfaringer fra kommuner som har testet ut et tidlig utkast til veilederen er at det vil ta tid \u00e5 implementere den. Blant annet tid til \u00e5 gj\u00f8re kriteriene kjent for alle niv\u00e5er i kommunen, og til \u00e5 jobbe dem inn i kommunenes etablerte beslutningsprosesser. Det antas at kommuner i ulik grad vil ha behov for st\u00f8tte fra nasjonale og regionale akt\u00f8rer som Helsedirektoratet, FHI, Helsetilsynet, Statsforvalter, kompetansemilj\u00f8 innen relevante fagomr\u00e5der og KS nasjonalt og regionalt. Kommuner kan for eksempel ha behov for st\u00f8tte til \u00e5 implementere veilederen og til \u00e5 frembringe og analysere data og kunnskap om tiltak tjenester og tjenestemottakere. Slik kunnskap er viktig for \u00e5 gj\u00f8re vurderinger av nytte, ressurs og alvorlighet. Side 10/32 2 Kommunens ledelse Ekstern h\u00f8ring: H\u00f8ringsfrist er 15. november 2024. Mer informasjon p\u00e5 h\u00f8ringssiden. Anbefaling Kommunens ledelse b\u00f8r legge en samlet vurdering av nytte, ressurs og alvorlighet til grunn for prioriteringer i helse- og omsorgstjenesten Ekstern h\u00f8ring: H\u00f8ringsfrist er 15. november 2024. Mer informasjon p\u00e5 h\u00f8ringssiden. Ekstern h\u00f8ring: H\u00f8ringsfrist er 15. november 2024. Mer informasjon p\u00e5 h\u00f8ringssiden. En samlet vurdering av nytte, ressurs og alvorlighet inkluderer kunnskap om tjenestemottakernes nytte av tiltaket ressursene tiltaket legger beslag p\u00e5 alvorlighet av tilstanden til tjenestemottakerne I tillegg vurderes det om nytten tjenestemottaker har av tiltaket og alvorligheten av tilstanden st\u00e5r i rimelig forhold til ressursinnsatsen barn blir ber\u00f8rt av tiltaket, hvordan og hva som vil v\u00e6re til barnets beste lokale forhold har betydning for beslutningen og hvordan grupper i befolkningen har ulik tilgang til og mulighet til \u00e5 dra nytte av tiltaket Refleksjon om eventuelle etiske dilemma som prioriteringssituasjonen omfatter, kan ogs\u00e5 inng\u00e5 i vurderingen. Vurderingene dokumenteres i et beslutningsgrunnlag. Innholdet og detaljeringsgraden tilpasses den aktuelle situasjonen. Aktuelt innhold er beskrivelse av prioriteringssituasjonen eller behovet for prioritering oversikt over den juridiske, \u00f8konomiske og faglige rammen for prioriteringen vurdering av nyttekriteriet , ressurskriteriet og alvorlighetskriteriet beskrivelse av relevant kunnskapsgrunnlag og eventuell usikkerhet i kunnskapsgrunnlaget beskrivelse av hvordan relevante akt\u00f8rer har medvirket i prosessen, s\u00e6rlig hvordan grupper i befolkningen som har eller kan ha utfordringer med likeverdig tilgang er gitt anledning til \u00e5 medvirke vurdering av hvordan tiltaket henger sammen med lokale vedtak, overordnede m\u00e5l og strategier gitt i for eksempel kommuneplan eller \u00e5rsbudsjett rangering av tiltak som viser hvilke tiltak som prioriteres foran andre budsjettkonsekvenser p\u00e5 kort og lang sikt Side 11/32 Utgangspunkt for prioriteringer vil v\u00e6re ulike. Noen ganger er prioriteringssituasjonen slik at det vurderes \u00e5 innf\u00f8re et nytt tiltak, mens det andre ganger skal vurderes om et tiltak skal videref\u00f8res eller avvikles. Vurderingene tar utgangspunkt i tiltaket som prioriteringen omfatter. Tiltaket vurderes og sammenlignes med en situasjon uten tiltaket eller med et alternativt tiltak. Praktisk informasjon Vurder nyttekriteriet Vurder i hvilken grad tiltaket p\u00e5virker tjenestemottakeres livslengde og livskvalitet. Inkluder s\u00e5 langt det er mulig kunnskap fra forskning, erfaringer fra praksis og brukererfaringer. Legg vekt p\u00e5 hvordan tiltaket gir tjenestemottakerne bedre livskvalitet gjennom forebygging av tap av mestring og funksjon opprettholdelse av mestring og funksjon \u00f8kt mestring og funksjon mindre tap av mestring og funksjon mindre smerter og ubehag bremset sykdomsutvikling Vurder hvem og hvor mange som blir ber\u00f8rt av tiltaket, for eksempel om nytten er lik for hele m\u00e5lgruppen, eller om deler av m\u00e5lgruppen har ulik nytte om det er grupper som ikke har likeverdig tilgang til tiltaket om p\u00e5r\u00f8rende blir ber\u00f8rt og hvilke konsekvenser tiltaket har for dem om barn blir ber\u00f8rt og hvordan tiltaket p\u00e5virker dem, enten de er tjenestemottakere eller n\u00e6rst\u00e5ende til tjenestemottakerne om tiltaket er likeverdig og uavhengig av m\u00e5lgruppens og p\u00e5r\u00f8rendes helsekompetanse, digitalkompetanse og spr\u00e5kkompetanse Vurder andre forhold av betydning for hvordan tiltaket p\u00e5virker tjenestemottakeres livslengde og livskvalitet, for eksempel usikkerheter, mangel eller sprik i kunnskapsgrunnlaget om hvordan tiltaket p\u00e5virker tjenestemottakeres livslengde og livskvalitet lokale forhold som p\u00e5virker tiltakets effekt p\u00e5 livslengde og livskvalitet milj\u00f8messige og sosiale forhold av betydning for livslengde og livskvalitet Beskriv vurdering av nytte, for eksempel ved bruk av: M\u00e5linger av helserelatert livskvalitet der QALY (kvalitetsjusterte leve\u00e5r) benyttes som m\u00e5leenhet, se beskrivelse i Notat til Blankholmutvalget om QALYs i den kommunale helse- og omsorgssektoren (regjeringen.no) og FHIs publikasjon om Helse\u00f8konomisk evaluering (fhi.no). Ved henvisning til forskning hvor QALY er brukt som m\u00e5leenhet, suppleres beskrivelsen med en vurdering av resultatenes overf\u00f8rbarhet til den aktuelle kommunen og lokale forhold. Verdimatrisemetoden for \u00e5 beskrive ikke-prissatte virkninger, jf. tabell 3.3 i Veileder i samfunns\u00f8konomiske analyser (dfo.no). Vurder nytten opp mot hva som er m\u00e5let eller hensikten med tiltaket, om tiltaket har utilsiktede effekter og nytten av tiltaket p\u00e5 b\u00e5de kort og lang sikt. Eksempel p\u00e5 nyttevurdering ved hjelp av verdimatrisemetoden Prioriteringssituasjon med avvikling av et eksisterende tiltak. Side 12/32 Beskrivelse av dagens situasjon: tiltak og tjenester tilbys i institusjon, tjenestemottakerne tilbys opphold p\u00e5 institusjon s\u00e5 lenge behandlingen p\u00e5g\u00e5r. Beskrivelse av alternativ situasjon: tiltak og tjenester tilbys i andre boformer enn institusjon, tjenestemottakerne bor i egen bolig enten den er eid eller leid, er omsorgsbolig eller annen type kommunal bolig. Vurdering av nytte, ressurs og alvorlighet: Hvordan endres livslengde og livskvalitet for beboere p\u00e5 institusjon om de tilbys andre boformer med tiltak og tjenester? Hvilken livslengde og livskvalitet har beboere p\u00e5 institusjon? Hvilken livslengde og livskvalitet ventes tjenestemottakerne \u00e5 ha med alternativ tiltak? Med utgangspunkt i m\u00e5lgruppen og hensikten med tiltakene, vurder ved hjelp av verdimatrisemetoden i hvilken grad de ulike tiltakene bidrar til nytte. Relevante indikatorer som beskriver nytten av tiltak og tjenester i bolig og institusjon er for eksempel livskvalitet, trygghet, mestring, funksjon, behov for skjerming og sosial kontakt. For hver indikator besvares de tre sp\u00f8rsm\u00e5lene: 1. Hvor mange tjenestemottakere blir ber\u00f8rt? 2. I hvor stor grad er effektene negative, positive, eller verken positive eller negative? 3. Har indikatorene liten, middels eller stor verdi for m\u00e5lgruppen? Svar p\u00e5 sp\u00f8rsm\u00e5l 1 og 2 gjelder kvantum. Svar p\u00e5 sp\u00f8rsm\u00e5l 3 gjelder enhetsverdi. Ved hjelp av verdimatrisen (figur 2) og svarene p\u00e5 de tre sp\u00f8rsm\u00e5lene kommer man frem til effekten av tiltaket for hver av de valgte indikatorene. Til slutt kan alle indikatorene oppsummeres til en samlet vurdering av nytte av tiltaket. Figur 2 Verdimatrisen er hentet fra Veileder i samfunns\u00f8konomiske analyser - Kap. 3.4 Tallfeste, verdsette og vurdere virkninger (fase 4) (dfo.no). Vurder ressurskriteriet Vurder hvilke ressurser, i omfang og kostnader som inng\u00e5r i tiltaket. Det kan for eksempel v\u00e6re ressurser knyttet til personell, kompetanse og behov for rekruttering lokaler og boliger inventar, materiell, digitale verkt\u00f8y og medisinsk utstyr tid til transport, gjennomf\u00f8ring av tiltak, administrasjon og dokumentasjon Side 13/32 Vurder om ogs\u00e5 andre ressurser p\u00e5virkes av tiltaket. Det kan for eksempel v\u00e6re tilgang p\u00e5 personell- og kompetanse i andre kommunale helse- og omsorgstjenester som f\u00f8lge av oppgavefordeling eller omorganisering tjenestemottakernes kostnader og tidsbruk knyttet til gjennomf\u00f8ring av tiltaket og om dette er en n\u00f8dvendig innsats i tiltaket p\u00e5r\u00f8rendes kostnader og tidsbruk tiltaksomr\u00e5der i spesialisthelsetjenesten som i henhold til samarbeidsavtaler mellom kommuner og helseforetak skal utvikles og planlegges sammen Vurder alvorlighetskriteriet Vurder hvor alvorlig tilstanden er for tjenestemottakere som er i m\u00e5lgruppen. Bygg vurderingen p\u00e5 relevant kunnskap om risiko for d\u00f8d, risiko for tap av mestring og funksjon, grad av tap av mestring og funksjon og smerter og ubehag. Eksempel p\u00e5 innhold i alvorlighetsvurderingen hvilke konsekvenser det har ikke \u00e5 iverksette tiltaket eller utsette det hvor mye det haster \u00e5 komme i gang med tiltaket om tjenestemottakere er avhengig av eller har tilgang til p\u00e5r\u00f8rende, for eksempel hvor alvorlig tilstanden vil v\u00e6re uten p\u00e5r\u00f8rende om tilstanden har innvirkning p\u00e5 p\u00e5r\u00f8rende og om p\u00e5r\u00f8rende selv vil f\u00e5 behov for tiltak og tjenester om tilstanden ber\u00f8rer barn, enten barnet selv er tjenestemottaker eller n\u00e6rst\u00e5ende til tjenestemottaker Beskriv vurdering av alvorlighet, for eksempel ved bruk av: Matrise for risikovurdering med vurdering av alvorlighet med hensyn til sannsynlighet og konsekvens. Et nyttig verkt\u00f8y ved en kvalitativ vurdering av alvorlighet i forbindelse med prioriteringer er beskrevet i Helsedirektoratets tips ved risikovurdering som grunnlag for arbeid med helse- og omsorgsberedskap. Matrisen for risikovurdering brukes for eksempel til \u00e5 fremstille vurdering av sannsynlighet for d\u00f8d sannsynlighet for tap av mestring og funksjon sannsynlighet for smerter og ubehag konsekvens eller grad av tap av mestring og funksjon konsekvens eller grad av smerter og ubehag Absolutt prognosetap. Alvorlighet beskrives kvantitativt med hvor mange gode leve\u00e5r som tapes ved frav\u00e6r av tiltaket. Absolutt prognosetap er den anbefalte angivelsen av alvorlighet ved prioriteringer p\u00e5 gruppeniv\u00e5 innen forskning p\u00e5 helsetiltak og i helse\u00f8konomiske analyser. For kommuner som henviser til forskning hvor tap av gode leve\u00e5r er angitt, suppleres vurderingene med en vurdering av om resultatene er overf\u00f8rbare til den konkrete kommunen og lokale forhold. Gj\u00f8r en helhetlig vurdering av nytte, ressurs og alvorlighet Eksempel p\u00e5 sp\u00f8rsm\u00e5l \u00e5 besvare i den helhetlige vurderingen av nytte, ressurs og alvorlighet: Hvilke tiltak bidrar minst til m\u00e5loppn\u00e5else? Hva er minst nyttig for tjenestemottakerne? Hvilke tiltak har en urimelig ressursbruk i forhold til nytten? Kan noen tiltak som gir liten nytte for tjenestemottakerne endres med hensyn til m\u00e5l, innhold og tilgang? Side 14/32 Kan noen tiltak med liten nytte for tjenestemottakerne avvikles? Kan kvaliteten p\u00e5 noen tiltak heves med nye arbeidsm\u00e5ter slik at nytten for tjenestemottaker \u00f8ker, ogs\u00e5 uten \u00f8kt ressursbruk? Hvilke tiltak er det rimelig \u00e5 sette av ressurser til p\u00e5 bekostning av andre tiltak? Hvordan endres tjenestemottakers nytte i form av livslengde og livskvalitet? Hvordan endres ressursinnsatsen? Hvor alvorlig er tilstanden til tjenestemottaker her og n\u00e5 f\u00f8r tiltaket gjennomf\u00f8res, og hvor alvorlig blir tilstanden til tjenestemottaker i fremtiden dersom tiltaket ikke gjennomf\u00f8res? Dette vurderes som sannsynlighet for d\u00f8d, og sannsynlighet for og grad av tap av mestring og funksjon, smerter og fysisk eller psykisk ubehag. Hva er alternativet til \u00e5 gjennomf\u00f8re tiltaket? Hvilke alternative tiltak m\u00e5 prioriteres ned? Vurder barnets beste dersom barn er ber\u00f8rt av tiltaket Barnerettighetsvurderinger steg for steg (barneombudet.no) E-l\u00e6ringskurs om barns rettigheter (barneombudet.no) Vurder lokale forhold Lokale forhold av betydning for beslutningsgrunnlaget kan v\u00e6re vedtatt kommuneplan med kommunens visjoner, m\u00e5l og strategier vedtatt budsjett med \u00f8konomisk ramme for virksomhetsomr\u00e5det kjennetegn ved befolkningen, demografisk utvikling og helsetilstand kommunens tilgang til kompetanse og personell Utform beslutningsgrunnlag Oppsummer den samlede vurderingen av nytte, ressurs og alvorlighet i et beslutningsgrunnlag. Tilpass omfanget av og innholdet i beslutningsgrunnlaget til den aktuelle prioriteringssituasjon og kontekst. Vurder om det er aktuelt \u00e5 ta med b\u00e5de kvalitative og kvantitative data. Inkluder vurdering av barnets beste dersom barn er ber\u00f8rt. Eksempel Utform et beslutningsgrunnlag der data og vurderinger presenteres i et tekstdokument, for eksempel saksfremlegg. Eksempel p\u00e5 innhold kan v\u00e6re beskrivelse av det nye tiltaket hvilke alternative tiltak som er relevante, for eksempel dagens praksis eller frav\u00e6r av tiltak m\u00e5lgruppen for det nye tiltaket og hvilke tjenestemottakere som blir ber\u00f8rt av det vurdering av det nye tiltaket med hensyn til nytte, ressurs og alvorlighet vurdering av alternative tiltak med hensyn til nytte, ressurs og alvorlighet eventuelt forskningsomtale for tiltaksomr\u00e5det Utform et beslutningsgrunnlag der data og vurderinger er presentert i en matrise. I matrisen presenteres tiltaket og alternative tiltak med vurdering og rangering. Eksempel p\u00e5 innhold i matrisen kan v\u00e6re aktuelle m\u00e5l for tiltaksomr\u00e5det beskrivelse av tiltak og alternative tiltak vurdering av nytte, ressurs og alvorlighet vurdering av lokale forhold vurdering av hensyn til barnets beste Side 15/32 konklusjoner fra refleksjoner over etiske dilemma anbefalt rangering av tiltak og alternativ Se eventuelt til Mini-metodevurdering for kommune (minimetodevurdering.no). Her fremstilles vurderinger i et digitalt skjema. FHI tilbyr st\u00f8tte til kommunene med \u00e5 fylle ut skjema, gj\u00f8re minimetodevurdering og utforme egne beslutningsgrunnlag. Tidligere utfylte skjema deles p\u00e5 FHIs nettside. Vurderinger av eventuelle etiske dilemma og utilsiktede konsekvenser av tiltaket h\u00f8rer med i beslutningsgrunnlaget. Se eventuelt til 6-trinnsmodellen for etikkrefleksjon (ks.no) som hjelp til kommunene med \u00e5 komme frem til gode l\u00f8sninger. 6-trinnsmodellen bygger p\u00e5 SME-modellen (med.uio.no), og har elementer fra etisk sjekkliste og verkt\u00f8y til bruk for etikkarbeidet i praksis. vurderinger gjort i kliniske etikkomiteer og etikkr\u00e5d i kommunen hvordan beslutningen p\u00e5virker den sosiale fordelingen av helse Ved prioriteringer i forbindelse med h\u00e5ndtering av kriser, se til Helsedirektoratets temaside om Beredskap og kriseh\u00e5ndtering kommunens helseberedskapsplan Begrunnelse Prioriteringer i de kommunale helse- og omsorgstjenestene gj\u00f8res hele tiden, b\u00e5de i overordnet strategi- og planarbeid, og i \u00f8konomi- og handlingsplaner. I utfordringene kommunene st\u00e5r ovenfor med \u00f8kt behov for tjenester og mangel p\u00e5 ressurser, vil strukturerte vurderinger av konsekvenser v\u00e6re n\u00f8dvendig, b\u00e5de n\u00e5r det er behov for \u00e5 prioritere noe opp, og n\u00e5r noe skal prioriteres ned. I kommunen beskrives prinsipper for prioriteringer p\u00e5 ulike m\u00e5ter. For eksempel i overordnede planer som kommuneplan, temaplan, sektorplan og \u00f8konomiplan. Noen kommuner er opptatte av \u00e5 kunne tilby tiltak og tjenester etter LEON-prinsippet (laveste effektive omsorgsniv\u00e5), jf. NOU 2023: 4 Tid for handling \u2013 personellet i en b\u00e6rekraftig helse- og omsorgstjeneste (regjeringen.no). Andre bruker BEON-prinsippet (beste effektive omsorgsniv\u00e5). Flere kommuner har ogs\u00e5 beskrevet prinsipper i politisk vedtatte lokale forskrifter om tildelingskriterier og dokumenter med kriteriebeskrivelser for tildeling av tiltak og tjenester. Med kriteriene nytte, ressurs og alvorlighet slik de kommer frem av Meld. St. 38 (2020-2021) (regjeringen.no) har vi et felles begrepsapparat for hvilke vurderinger som legges til grunn for beslutningene. Som p\u00e5pekt i rapporten Tillit til prioriteringer \u2013 \u00f8kt \u00e5penhet, medvirkning og kompetanse (regjeringen.no), vil bruk av anerkjente kriterier fremme en rettferdig prioriteringsprosess med \u00e5penhet og mulighet for etterpr\u00f8vbarhet. Blant ledere i kommuner som Helsedirektoratet har v\u00e6rt i kontakt med, beskriver ledere fra ulike deler av helsetjenesten at de opplever allerede \u00e5 prioritere med utgangpunkt i vurderinger av nytte, ressurs og alvorlighet. Samtidig viser de til at kriteriene ikke brukes eksplisitt. Flere av lederne i kommunene ga tilbakemelding om at prioriteringskriteriene er noe de vil vurdere \u00e5 kommunisere tydeligere fremover, blant annet via egne nettsider. Etter uttesting av et utkast til veilederen, kommer det ogs\u00e5 frem at det er behov for bedre kunnskap i virksomheten om hva som ligger i begrepene, og at dette m\u00e5 gis oppmerksomhet i ordin\u00e6rt arbeid over tid, for \u00e5 skape en omforent forst\u00e5else av begrepene blant helsepersonell, ledelse og befolkning. Side 16/32 Diskusjoner om prioriteringer skjer ikke bare innad i helse- og omsorgssektoren, men ogs\u00e5 i prosesser der det prioriteres mellom flere sektorer. Denne veilederen er avgrenset til kommunale helse- og omsorgstjenester. Det er likevel mulig for kommuner \u00e5 vurdere kriterienes relevans for andre sektorer i kommunen. Sverige har et nasjonalt kunnskapssenter for prioriteringer innen helse og omsorg, Prioriteringscentrum. Kunnskapssenteret har i samarbeid med en svensk kommune utviklet en modell for prioriteringsarbeid. I modellen legges det opp til at alle sektorer i kommunen prioriterer med utgangspunkt i de samme kriteriene (sv\u00e5righetsgrad, patientnytta, kostnad). Kriteriene er de gjeldende prioriteringskriteriene for helsetjenester i Sverige. Modellen er n\u00e6rmere beskrevet i Rapport 2023:1 i Prioriteringscentrums rapportserie (ilu.se). Det vil v\u00e6re opp til hver enkelt kommune selv \u00e5 vurdere om kriteriene som gjelder for helse- og omsorg ogs\u00e5 kan fungere som grunnlag for prioriteringer i andre sektorer. Alle kommuner har det samme brede samfunnsoppdraget. Samtidig har enhver kommune sin egenart og m\u00e5 finne sin m\u00e5te \u00e5 l\u00f8se samfunnsoppdraget p\u00e5. Innspill fra kommuner er at det i praksis er n\u00f8dvendig \u00e5 ta inn flere skj\u00f8nnsmessige og tverrsektorielle vurderinger f\u00f8r prioriteringer i helse- og omsorgstjenesten besluttes. En ekspertgruppe utnevnt av regjeringen leverte 15. februar 2024 en rapport om perspektiv og prioriteringer der det gj\u00f8res vurderinger av om prioriteringer i helsetjenesten skal ha et rent helsefaglig perspektiv, et utvidet helseperspektiv eller et samfunnsperspektiv. I denne rapporten, Perspektiv og prioriteringer (regjeringen.no), beskrives det at kommunene allerede har et samfunnsperspektiv eller et kommuneperspektiv, selv om dette ikke er eksplisitt og operasjonalisert i prioriteringspraksis. En sentral utfordring for kommuners prioriteringer handler om dilemmaer som oppst\u00e5r mellom individets rett til helse- og omsorgstjenester og samfunnets kapasitet til \u00e5 yte disse tjenester. Prioriteringskriteriene bygger p\u00e5 de grunnleggende verdiene for helse- og omsorgstjenesten slik det er beskrevet i Meld. St. 34 (2015-2016) (regjeringen.no). Det vil likevel v\u00e6re krevende etiske avveininger der ulike motstridende perspektiver vil kreve s\u00e6rskilte vurderinger. Noen kommuner har etablert kliniske etiske komiteer og etikkr\u00e5d som fungerer som fora for etiske vurderinger p\u00e5 lederniv\u00e5 og klinisk niv\u00e5. Etiske komiteer og r\u00e5d vurderes som relevante for dr\u00f8fting av etiske dilemma ved prioriteringer. Barnekonvensjonen art. 3 inntatt i norsk rett ved menneskerettighetsloven \u00a7 2 nr. 4 (lovdata.no) med forrang for norsk lov og Grunnloven \u00a7 104 andre ledd (lovdata.no) bestemmer at \"barnets beste\" skal v\u00e6re et grunnleggende hensyn ved alle handlinger og beslutninger som ber\u00f8rer dem. I forbindelse med prioriteringer vil det inneb\u00e6re at kommunen har en plikt til \u00e5 s\u00f8rge for at hensynet til barnets beste vurderes forsvarlig og avveies mot eventuelle motst\u00e5ende hensyn, og at vurderingen kommer frem av de beslutninger som fattes. Kvalitetsjusterte leve\u00e5r (QALY) er den anbefalte angivelsen av nytte for prioriteringer p\u00e5 gruppeniv\u00e5, jf. Meld. St. 38 (2020-2021) (regjeringen.no). QALY brukes i forskning p\u00e5 helsetiltak og i helse\u00f8konomiske analyser, og er et tallmessig uttrykk for den helserelaterte livskvaliteten p\u00e5 et leve\u00e5r. Et leve\u00e5r med nedsatt helse vektes for eksempel med 0,7 i forhold til ett \u00e5r uten nedsatt helse som vektes 1,0. Nytten av et tiltak m\u00e5les da i hvor mange forventede leve\u00e5r gruppen av tjenestemottakere er forventet \u00e5 f\u00e5 ved gjennomf\u00f8ring av tiltaket, justert for helseniv\u00e5. Meld. St. 38 (2020-2021) (regjeringen.no) beskriver at all relevant ressursbruk i helse og omsorgstjenesten og pasienters tidsbruk knyttet til gjennomf\u00f8ring av tiltaket skal vektlegges i prioriteringsbeslutninger. Kvantifisering av alvorlighet i metodevurderinger p\u00e5 gruppeniv\u00e5 skal i henhold til Meld. St. 38 (2020-2021) (regjeringen.no) m\u00e5les ved absolutt prognosetap. Ulike m\u00e5ter \u00e5 vurdere alvorlighet p\u00e5 ble Side 17/32 vurdert i forbindelse med Meld. St. 34 (2015-2016) (regjeringen.no). Absolutt prognosetap uttrykker antall gode leve\u00e5r en pasientgruppe mister grunnet sin sykdom, gitt dagens standardbehandling, sammenlignet med gjennomsnittet i befolkningen med samme alder. Anbefaling Kommunens ledelse b\u00f8r bruke styringsinformasjon i arbeidet med prioriteringer Ekstern h\u00f8ring: H\u00f8ringsfrist er 15. november 2024. Mer informasjon p\u00e5 h\u00f8ringssiden. Ekstern h\u00f8ring: H\u00f8ringsfrist er 15. november 2024. Mer informasjon p\u00e5 h\u00f8ringssiden. Gjennom hele prioriteringsprosessen b\u00f8r kommunens ledelse ettersp\u00f8rre, vurdere og ta i bruk relevant styringsinformasjon om kommunens helse- og omsorgstjeneste. Blant annet f\u00f8ringer og rapporteringskrav i lov og forskrift demografiutviklingen helsetilstanden i befolkningen, inkludert helse i ulike sosiale grupper levek\u00e5r tjenestemottakernes behov for tiltak og tjenester, befolkningsgrupper som har utfordringer med tilgang og bruk av tjenestene og befolkningsgrupper som eventuelt er underrepresentert i tjenestene dagens tilbud av tiltak og tjenester kvalitet p\u00e5 dagens tilbud av tiltak og tjenester tilgang p\u00e5 personell og kompetanse finansiering Praktisk informasjon Fremskaff oversikt over virksomhetens muligheter, behov og begrensninger for prioriteringer. Bruk styringsinformasjon om lokale og nasjonale rammer. For eksempel: juridiske f\u00f8ringer som lov, forskrift og rundskriv lokale vedtak, forskrifter og andre bestemmelser \u00f8konomiske rammer og finansieringsordninger statsbudsjett kommunebudsjett og regnskap kommunens \u00f8konomiplan tilskuddsordninger refusjonsordninger egenbetalingsordninger faglige normer for forsvarlighet og god praksis retningslinjer veiledere faglige r\u00e5d tilsynsrapporter klagesaksbehandling pasient-, bruker- og p\u00e5r\u00f8rendeunders\u00f8kelser Side 18/32 lokal kapasitet tilgang p\u00e5 personell og kompetanse sykefrav\u00e6r institusjonsplasser, boliger og andre arealer til bruk i helse- og omsorgstjenesten utstyr og teknologi Fremskaff oversikt over hvilket behov det er for tiltak i helse- og omsorgstjenesten. Ta i bruk styringsinformasjon om befolkning, tjenestemottakere, tiltak og tjenester. For eksempel helsetilstand i befolkningen, folkehelseprofil og oppvekstprofil \u00e5rsverk og stillinger innhold i tiltak og tjenester kostnader p\u00e5 tiltak og tjenester arealer til bruk i helse- og omsorgstjenesten, for eksempel institusjonsplasser, boliger, kontorer og m\u00f8teplasser for gruppetilbud utstyr og teknologi Bruk styringsinformasjonen til \u00e5 vurdere om omfanget av innvilgede s\u00f8knader dekker befolkningens behov for n\u00f8dvendige og forsvarlige helse- og omsorgstjenester vurdere om \u00e5rsverk, stillinger og kompetanse disponeres hensiktsmessig og om tilgangen p\u00e5 personell er tilstrekkelig v\u00e6re i dialog med ber\u00f8rte parter om nytten av tiltak, ressursbruk, helsetilstanden i befolkningen og behovet for tiltak og tjenester utarbeide rapporter som kan brukes som underlag for kommunens plandokumenter og til beslutninger om prioriteringer styre virksomheten med hensyn til gjeldende juridiske, \u00f8konomiske og faglige rammeverk vurdere hvordan kommunens plandokumenter fungerer som verkt\u00f8y for styring av virksomheten Verkt\u00f8y til kompetanse- og bemanningsplanlegging Verkt\u00f8y for strategisk kompetanseplanlegging (ks.no) Tjenestestyrt bemanningsplanlegging (ks.no) Begrunnelse Anbefalingen om innholdet i styringsinformasjon som brukes i prosesser for prioritering begrunnes f\u00f8rst og fremst i forskrift om ledelse- og kvalitetsforbedring i helse- og omsorgstjenesten (lovdata.no) og er n\u00e6rmere beskrevet i Veileder til forskrift om ledelse og kvalitetsforbedring i helse- og omsorgstjenesten . Det lokale selvstyret er grunnlovsfestet i Grunnloven \u00a7 49 annet ledd (lovdata.no). Kommunen kan derfor p\u00e5 eget initiativ og ansvar p\u00e5ta seg oppgaver og ta beslutninger ut fra lokale behov og \u00f8nsker, s\u00e5 lenge det ikke f\u00f8lger av lov at oppgavene er lagt til andre eller at det ikke er lov \u00e5 gj\u00f8re det. Utgangspunktet er derfor at kommunen rettslig sett har et betydelig handlingsrom for \u00e5 l\u00f8se sine oppgaver ut fra lokale forhold og prioriteringer. Kommunestyret kan, som kommunens \u00f8verste organ, beslutte en rekke rammer for egen virksomhet med stor betydning for handlingsrommet innen helse- og omsorgstjenestene. Siden ingen kommuner har helt lik demografi, geografi, \u00f8konomi eller andre ressurser og rammeforhold, vil handlingsrommet til \u00e5 prioritere i kommunale helse- og omsorgstjenester v\u00e6re Side 19/32 forskjellig fra kommune til kommune. Det er derfor n\u00f8dvendig at ledere i hver enkelt kommune og innenfor ulike tiltak- og tjenesteomr\u00e5der bruker styringsinformasjon til \u00e5 skaffe seg n\u00f8dvendig oversikt over rammene for virksomheten. Erfaringer fra ledere i ulike kommuner er at det kan v\u00e6re vanskelig \u00e5 finne handlingsrom for prioriteringer, men at systematisk bruk av styringsinformasjon er til hjelp. Det bidrar til gode analyser som gir oversikt over hvilke muligheter for \u00e5 gj\u00f8re prioriteringer som finnes. Det gir ogs\u00e5 innsikter som leder frem til nye m\u00e5ter \u00e5 jobbe p\u00e5. Ved hjelp av styringsinformasjon erfarer kommunene at de kan prioritere b\u00e5de tidlig forebyggende innsats, innf\u00f8ring av ny teknologi og utvikling av nye arbeidsformer. Pasient- og brukerrettighetsloven (lovdata.no) omtaler tjenestemottakernes rett til helse- og omsorgstjenester. Blant annet rett til n\u00f8dvendig \u00f8yeblikkelig hjelp, helse- og omsorgstjenester, et verdig tjenestetilbud og fastlege. Etter folkehelseloven \u00a7 5 (lovdata.no) skal kommunene ha n\u00f8dvendig oversikt over helsetilstanden i befolkningen og de positive og negative faktorer som kan virke inn p\u00e5 denne. Helse- og omsorgstjenesten har og et ansvar for \u00e5 tilby likeverdige tjenestetilbud og med det en viktig rolle i \u00e5 redusere sosial ulikhet i helse. Kommunens ledere m\u00e5 forholde seg til de \u00f8konomiske rammebetingelsene for kommunal virksomhet. Det kommer frem av kommuneloven at det stilles en rekke krav til kommunens \u00f8konomiske forvaltning for \u00e5 sikre at den \u00f8konomiske handleevnen ivaretas over tid. I tillegg til at tjenestene m\u00e5 overholde gjeldende regelverk og faglige f\u00f8ringer, stilles det og forventinger om at kommunen sikrer at organiseringen er \u00f8konomisk b\u00e6rekraftig. Kommunedirekt\u00f8ren har ansvar for internkontroll, jf. kommuneloven \u00a7 25-1 (lovdata.no). Kommunens ledelse har ansvar for \u00e5 s\u00f8rge for et samlet tjenestetilbud med n\u00f8dvendige og forsvarlige helse- og omsorgstjenester og plikter \u00e5 etablere og gjennomf\u00f8re systematisk styring av virksomheten, jf. helse- og omsorgstjenesteloven (lovdata.no) og forskrift om ledelse og kvalitetsforbedring i helse- og omsorgstjenesten (lovdata.no). Det inneb\u00e6rer at ledere i kommunen har ansvar for \u00e5 vurdere rammene for individets rett og kommunens kapasitet, og s\u00f8rge for et samlet tjenestetilbud som kan m\u00f8te dagens behov, fremtidige behov og som er tilpasset med n\u00f8dvendig omfang, kvalitet og tidspunkt for ytelser. Anbefaling Kommunens ledelse b\u00f8r legge til rette for gode prioriteringsprosesser Ekstern h\u00f8ring: H\u00f8ringsfrist er 15. november 2024. Mer informasjon p\u00e5 h\u00f8ringssiden. Ekstern h\u00f8ring: H\u00f8ringsfrist er 15. november 2024. Mer informasjon p\u00e5 h\u00f8ringssiden. \u00c5 legge til rette for gode prioriteringsprosesser i kommunale helse- og omsorgstjenester inneb\u00e6rer at prosessen f\u00f8lger styringssystemet for ledelse og kvalitetsforbedring, jf. forskrift om ledelse og kvalitetsforbedring i helse- og omsorgstjenesten (lovdata.no) Side 20/32 knyttes til viktige ordin\u00e6re prioriteringsprosesser for kommunens ledelse. Blant annet prosesser som leder frem til kommuneplan, tema- og sektorplaner, \u00f8konomiplan og \u00e5rsbudsjett jf. kommuneloven (lovdata.no) og plan- og bygningsloven (lovdata.no) kjennetegnes av likhet, upartiskhet og konsistens over tid, jf. Verdensbankens rapport Fair Processes for Financing Universal Health Coverage (worldbank.org) S\u00f8rg for systematikk i vurderingen av behov ved \u00e5 planlegge viktige ordin\u00e6re prioriteringsprosesser i sammenheng med styringssystemet for ledelse og kvalitetsforbedring. Det inneb\u00e6rer systematisk arbeid med \u00e5 forberede og planlegge prioriteringer i kommunale helse- og omsorgstjenester i sammenheng med beslutningsprosesser for kommuneplan, tema- og sektorplaner \u00f8konomiplan og budsjett gjennomf\u00f8re prioriteringer i kommunale helse- og omsorgstjenester i tr\u00e5d med kommunens vedtatte kommuneplan, tema- og sektorplaner kommunens vedtatte \u00f8konomiplan og budsjett andre politiske og administrative vedtak i kommunen evaluere, korrigere og f\u00f8lge opp prioriteringer i kommunale helse- og omsorgstjenester i tr\u00e5d med oppdatert kunnskap fra blant annet underveisrapporter \u00e5rsrapport andre relevante kunnskapskilder Tilrettelegging for en god prioriteringsprosess som kjennetegnes av likhet, upartiskhet og konsistens over tid oppn\u00e5s for eksempel med: 1. \u00e5penhet, \u00e5 gj\u00f8re informasjon tilgjengelig og forst\u00e5elig for ber\u00f8rte parter, herunder informasjon om den aktuelle prioriterings-situasjonen prioriterings-kriteriene nytte, ressurs og alvorlighet prioriterings-prosessen kunnskapsgrunnlaget for det aktuelle tiltaksomr\u00e5det begrunnelsen for prioriterings-beslutningen 1. inkludering og medvirkning fra ber\u00f8rte parter, for eksempel fra tjenestemottakere og deres p\u00e5r\u00f8rende brukerorganisasjoner og andre interessegrupper innbyggere politikere, r\u00e5d og utvalg, herunder de tre lovp\u00e5lagte r\u00e5dene for ungdom, eldre og personer med funksjonsnedsettelser ledere og ansatte muntlige og skriftlige innspill for \u00f8vrig 1. oversikt og kontroll for \u00e5 sikre tillit til prosessen og beslutninger, for eksempel med bruk av styringsinformasjon om hvordan prioriteringsbeslutningen virker i praksis bruk av ny kunnskap som tilsier at beslutningen m\u00e5 revurderes Praktisk informasjon Forbered og planlegg prioritering av tiltak: Side 21/32 Finn frem eller lag en oversikt over viktige beslutningsprosesser, for eksempel et \u00e5rshjul. Gj\u00f8r informasjon om prioriteringskriterier og prioriteringsprosesser tilgjengelig og forst\u00e5elig for ber\u00f8rte parter, for eksempel via kommunens nettsider. Beskriv den aktuelle prioriteringssituasjonen, for eksempel med bruk av styringsinformasjon fra tiltaksomr\u00e5dets \u00e5rsrapport og \u00e5rsbudsjett. Vurder \u00e5 arrangere innspillsm\u00f8te med ber\u00f8rte parter og interessenter, for eksempel \u00e5pent m\u00f8te p\u00e5 kveldstid eller sak til m\u00f8te i kommunale r\u00e5d og utvalg. Sammenstill innspill til prioritering av tiltak. Gjennomf\u00f8r prioritering av tiltak: Ranger og diskuter innspill til prioritering av tiltak, for eksempel ved hjelp av en prioriteringsmatrise der aktuelle tiltak rangeres fra h\u00f8yest til lavest prioritet p\u00e5 bakgrunn av samlet vurdering av nytte, ressurs og alvorlighet. Kom frem til beslutning om endelig prioritering av tiltak, for eksempel gjennom vedtak i lederm\u00f8te, budsjettseminar eller politisk m\u00f8te. Informer ber\u00f8rte parter om prioriteringsbeslutningen p\u00e5 en for dem forst\u00e5elig m\u00e5te, for eksempel muntlig i m\u00f8te eller skriftlig via nettsider. Gjennomf\u00f8r prioritering av tiltak i praksis. F\u00f8lg med p\u00e5 hvordan prioriteringene fungerer i praksis, for eksempel ved hjelp av kontinuerlig datainnsamling fra tjenestemottakere og -ut\u00f8vere, underveisrapporter og \u00e5rsrapporter. Evaluer, korriger og f\u00f8lg opp prioritering av tiltak: Sammenstill data om hvordan prioriteringene har fungert i praksis, for eksempel ved \u00e5 f\u00f8lge anbefaling om bruk av styringsinformasjon i prioriteringsarbeidet. Kartlegg om det er kommet ny relevant kunnskap som har betydning for prioriteringen av tiltak fremover. Vurder \u00e5 arrangere evalueringsm\u00f8te for dr\u00f8fting av hvordan prioriteringene har fungert i praksis, for eksempel et \u00e5pent m\u00f8te med ber\u00f8rte parter eller sak til ordin\u00e6rt m\u00f8te i kommunale r\u00e5d og utvalg. Gj\u00f8r informasjon om hvordan prioriteringene har fungert i praksis og om det er kommet ny relevant kunnskap som har betydning for prioritering av tiltak fremover tilgjengelig for ber\u00f8rte parter, for eksempel via kommunens nettsider. Vurder om prioriteringen av tiltak skal videref\u00f8res, korrigeres eller opph\u00f8re. Legg til rette for at helsepersonell og saksbehandlere har n\u00f8dvendige verkt\u00f8y for dokumentasjon av hvilken nytte tjenestemottakerne har av tiltak, hvilke ressurser som brukes til gjennomf\u00f8ring av tiltak og alvorligheten av tilstanden til tjenestemottakerne. Bruk denne informasjonen i prioriteringsprosesser p\u00e5 politisk og administrativt niv\u00e5. Begrunnelse Bruk av styringssystemet i prioriteringsprosesser Helsedirektoratet har f\u00e5tt innspill fra kommunale ledere p\u00e5 ulike niv\u00e5 og med ansvar for ulike typer helse- og omsorgstjenester om behov for at veilederen bygger p\u00e5 etablerte systemer. Styringssystemet for ledelse og kvalitetsforbedring er nevnt som eksempel p\u00e5 et slikt system. Kommunens ledelse har ansvar for \u00e5 etablere et styringssystem for virksomheten jf. forskrift om ledelse og kvalitetsforbedring i helse- og omsorgstjenesten (lovdata.no). Styringssystemet omfatter planlegging, gjennomf\u00f8ring, evaluering og korrigering av virksomhetens aktiviteter, jf. helse- og omsorgstjenesteloven \u00a7 3-1 (lovdata.no) og forskriften om ledelse og kvalitetsforbedring. Erfaringer fra praksis er at Side 22/32 prioriteringsprosessen gjerne begynner med en forberedelsesfase f\u00f8r planlegging, gjennomf\u00f8ring, evaluering og korrigering. Modellen for kontinuerlig kvalitetsforbedring illustrerer hvordan prosessen kan deles opp i fem faser, jf. Modell for kvalitetsforbedring (helsebiblioteket.no). Viktige beslutningsprosesser for prioriteringer i kommunale helse- og omsorgstjenester Flere ledere i kommunale helse- og omsorgstjenester har i ulike m\u00f8ter med Helsedirektoratet uttrykt at beslutninger om prioriteringer i kommunale helse- og omsorgstjenester f\u00f8rst og fremst skjer gjennom kommunens ordin\u00e6re beslutningsprosesser. Med ordin\u00e6re beslutningsprosesser forst\u00e5s prosesser som leder frem til vedtatte strategier, planer og budsjetter. Kommuneplan, \u00f8konomiplan, \u00e5rsbudsjett og \u00e5rsregnskap som alle vedtas av kommunestyret vurderes \u00e5 v\u00e6re spesielt viktige. I tillegg trekker ledere i kommunene frem at \u00f8vrige saksfremlegg til politiske m\u00f8ter, folkevalgtoppl\u00e6ring, innbyggerkommunikasjon, etisk refleksjon, kompetanseplanlegging, fagutvikling og daglig drift kan v\u00e6re viktige for prioriteringsprosesser i kommunale helse- og omsorgstjenester. Til arbeidet med prioriteringsprosesser i kommunale helse- og omsorgstjenester, er det utarbeidet en modell som har til hensikt \u00e5 vise sammenheng mellom en kommunes plansystem, system for ledelse og kvalitetsforbedring og prioritering av tiltak i kommunale helse- og omsorgstjenester. Modellen (figur 1) er presentert for ledere i utvalgte kommuner. Tilbakemeldinger p\u00e5 modellen er at den kan v\u00e6re til hjelp for arbeidet med prioriteringer i kommunens ledelse. En av kommunene som har brukt modellen i egen virksomhet i forbindelse med budsjettprosess, fikk tilbakemelding fra kommunedirekt\u00f8r, kommunalsjef og enhetsledere om at modellen \"ga mening\". Side 23/32 Figur 1: Ordin\u00e6re beslutningsprosesser for prioriteringer i kommunale helse- og omsorgstjenester og bruk av styringssystem. Gode prioriteringsprosesser I en rapport fra Verdensbanken, Fair processes for Financing Universal Health Coverage (worldbank.org), presenteres tre kjerneprinsipper for en rettferdig prioriteringsprosess. De tre kjerneprinsippene er likhet, upartiskhet og konsistens over tid. Likhet: Alle skal ha like muligheter til \u00e5 tilegne seg informasjon og uttrykke sine meninger. En forutsetning for likhet er \u00e5penhet om prioriteringsprosesser, -beslutninger og -kriterier. Upartiskhet: Enkeltparter skal ikke ha urimelig stor innflytelse p\u00e5 prioriteringsbeslutninger. Konsistens: Kriterier og prosedyrer for prioriteringsbeslutninger m\u00e5 v\u00e6re stabile over tid. Det er vurdert at de tre kjerneprinsippene passer godt med m\u00e5lene for prioriteringer i den norske helse- og omsorgstjenesten, jf. rapporten Tillit til prioriteringer \u2013 \u00f8kt \u00e5penhet, medvirkning og kompetanse (regjeringen.no). Side 24/32 Ledere i kommunale helse- og omsorgstjenester har l\u00f8ftet frem eksempler p\u00e5 gode prioriteringsprosesser fra eget arbeidssted. Eksemplene handler om \u00e5 se p\u00e5 den samlede ressursbruken i helse- og omsorgstjenesten, kort saksbehandlingstid, tydelig rolleavklaring, tjenestebeskrivelser gjennom bruk av innsatstrapp, omsorgstrapp og kriterier for tjenestetildeling, involvering av ber\u00f8rte parter, forankring hos ber\u00f8rte parter, medarbeidermedvirkning og pasient-, bruker- og p\u00e5r\u00f8rendemedvirkning. Disse erfaringene samsvarer med kjennetegnene for gode prioriteringsprosesser i verdensbankens rapport. Brukerrepresentanter som har deltatt i arbeidet med \u00e5 utvikle veilederen har p\u00e5pekt at det er viktig for dem \u00e5 vite hvordan prioriteringsprosessene gjennomf\u00f8res for \u00e5 v\u00e6re trygge p\u00e5 at grunnleggende verdier som likhet og rettferd blir ivaretatt. De uttrykker at b\u00e5de \u00e5penhet om hvordan prioriteringsprosesser foreg\u00e5r, hvilke kriterier som brukes og hvordan de vektes er viktig for \u00e5 opprettholde tillit. Helsedirektoratets brukerr\u00e5d har uttrykt forst\u00e5else for at prioriteringer er vanskelig, men n\u00f8dvendig. De oppfordrer kommunene til \u00e5 v\u00e6re \u00e5pne om prioriteringsutfordringer, og v\u00e6re klare til \u00e5 svare p\u00e5 vanskelige sp\u00f8rsm\u00e5l. Systematisk folkehelsearbeid (veileder til lov og forskrift) viser til plan- og bygningsloven og beskriver blant annet medvirkning i forbindelse med arbeidet med kommunal planstrategi. En anbefaling til kommunens ledelse fra brukerrepresentantene er \u00e5 legge til rette for tidlig involvering av brukerrepresentanter og \u00e5 gj\u00f8re det p\u00e5 systemniv\u00e5. For eksempel ved \u00e5 l\u00f8fte prioriteringer som tema inn i m\u00f8ter i etablerte r\u00e5d og utvalg og i oppl\u00e6ringen av kommunens politikere, r\u00e5d og utvalg. Brukerr\u00e5det uttrykte tydelig at det \u00e5 etablere dialog om prioriteringer p\u00e5 et tidlig tidspunkt vil gj\u00f8re det enklere \u00e5 ha saklige diskusjoner ogs\u00e5 p\u00e5 et senere tidspunkt n\u00e5r prioriteringsbeslutninger er tatt og noen brukergrupper er ber\u00f8rt av u\u00f8nskede nedprioriteringer. Ogs\u00e5 blant ledere i de kommunene Helsedirektoratet har v\u00e6rt i kontakt med, trekkes viktigheten av \u00e5penhet frem. P\u00e5 den ene siden at manglende \u00e5penhet skaper mistillit i befolkningen. P\u00e5 den andre siden at det er spesielt vanskelig \u00e5 n\u00e5 frem med saklig informasjon om nedprioriteringer fordi det vekker sterke f\u00f8lelser hos b\u00e5de direkte ber\u00f8rte parter, befolkningen og lokalpolitikere. Flere uttrykker at det er spesielt vanskelig \u00e5 n\u00e5 frem med informasjon om og ha dialog om den helhetlige vurderingen. Det er vanskelig \u00e5 f\u00e5 frem at beslutningen bygger p\u00e5 en samlet vurdering der b\u00e5de nytte, ressurs og alvorlighet er tillagt vekt. I innspill til arenaer for deling av informasjon nevnes f\u00f8rst og fremst kommunens nettsider. Det har sammenheng med at deling av informasjon om prioriteringsprosesser, -kriterier og -beslutninger via kommunens nettsider og andre medier vil bidra til bedre tilgang p\u00e5 informasjonen for kommunens innbyggere. P\u00e5 den m\u00e5ten kan sannsynligheten for at prioriteringsbeslutningen forst\u00e5s og aksepteres ogs\u00e5 \u00f8kes. Kommunens ledelse plikter \u00e5 legge til rette for \u00e5penhet om egen virksomhet i slike prosesser. Grad av \u00e5penhet m\u00e5 imidlertid tilpasses den aktuelle konteksten. \u00c5penheten m\u00e5 for eksempel ikke g\u00e5 p\u00e5 bekostning av hensyn til personvern eller inneb\u00e6re at prosessen tar uhensiktsmessig lang tid. Kommunens plikt til \u00e5penhet gjelder blant annet \u00e5 aktivt informere om egen virksomhet, samt om virksomhet som andre utf\u00f8rer p\u00e5 vegne av kommunene og legge til rette for at alle kan f\u00e5 tilgang til informasjonen, jf. kommuneloven \u00a7 4-1 (lovdata.no) sikre \u00e5penhet og forutsigbarhet for alle ber\u00f8rte interesser i plan- og byggesaksbehandling, jf. plan- og bygningsloven \u00a7 1-1 (lovdata.no) f\u00f8re journal og gj\u00f8re saksdokument, journaler og liknende register \u00e5pent for innsyn s\u00e5 lenge ikke annet f\u00f8lger av lov og forskrift, jf. offentlighetsloven \u00a7\u00a7 3 og 10 (lovdata.no) Kommunens ledelse har ikke bare ansvar for \u00e5 dele informasjon. De har ogs\u00e5 ansvar for at tjenestene har systemer og rutiner som legger til rette for innhenting og bruk av erfaringer fra tjenestemottakere og p\u00e5r\u00f8rende. Dette kommer blant annet frem av lov, forskrift og normerende produkter, som for eksempel Side 25/32 sikre medvirkning fra alle ber\u00f8rte interesser i plan- og byggesaksbehandling, gj\u00f8re rede for medvirkningsopplegg samt p\u00e5se at medvirkning er oppfylt i planprosesser utf\u00f8rt av andre, jf. plan- og bygningsloven \u00a7\u00a7 1-1, 4-1 og 5-1 (lovdata.no) s\u00f8rge for pasienter og brukeres innflytelse og samarbeid med frivillige organisasjoner, jf. helse- og omsorgstjenesteloven \u00a7 3-10 (lovdata.no) Ledelse og kvalitetsforbedring i helse og omsorgstjenesten (veileder til lov og forskrift) P\u00e5r\u00f8rendeveileder (nasjonal veileder) Lokale folkehelsetiltak- veiviser for kommunen (nasjonale faglige r\u00e5d) Systematisk folkehelsearbeid (veileder til lov og forskrift) I tillegg til dette skal kommuner innenfor forvaltningsomr\u00e5det for samisk spr\u00e5k s\u00f8rge for at samiske tjenestemottakeres behov for tilrettelagte tjenester blir vektlagt ved utforming av tjenesten. Dette gjelder ogs\u00e5 den enkeltes utvidede rett til bruk av samisk spr\u00e5k i helse- og omsorgstjenesten, jf. sameloven \u00a7\u00a7 3-1 f\u00f8rste ledd bokstav a) og 3-5 (lovdata.no). Side 26/32 3 Helsepersonell og saksbehandlere Ekstern h\u00f8ring: H\u00f8ringsfrist er 15. november 2024. Mer informasjon p\u00e5 h\u00f8ringssiden. Anbefaling Helsepersonellet b\u00f8r vurdere nytte, ressurs og alvorlighet n\u00e5r de prioriterer tiltak til tjenestemottakerne Ekstern h\u00f8ring: H\u00f8ringsfrist er 15. november 2024. Mer informasjon p\u00e5 h\u00f8ringssiden. Ekstern h\u00f8ring: H\u00f8ringsfrist er 15. november 2024. Mer informasjon p\u00e5 h\u00f8ringssiden. F\u00f8rst b\u00f8r alvorligheten av tjenestemottakerens tilstand vurderes, blant annet risiko for d\u00f8d, smerter og ubehag her og n\u00e5, og frem i tid risiko for tap av funksjon og mestring her og n\u00e5, og frem i tid konsekvensen av \u00e5 utsette tiltaket Deretter b\u00f8r nytten tjenestemottakeren har av tiltaket vurderes. Det gj\u00f8res gjennom vurdering av hvordan tiltaket p\u00e5virker tjenestemottakerens livskvalitet og livslengde. Nytten med hensyn til livskvalitet, vurderes gjennom mestring, funksjon, smerter og ubehag. Nyttevurderingen b\u00f8r ses i sammenheng med tjenestemottakers egen m\u00e5lsetting og nyttevurdering dersom tjenestemottaker har anledning til \u00e5 gi uttrykk for det. Dernest b\u00f8r det vurderes hvilke ressurser med hensyn til personell, tid og utstyr tiltaket legger beslag p\u00e5 og om disse ressursene er tilgjengelige for helsepersonellet. Til slutt b\u00f8r det gj\u00f8res en helhetlig og samlet vurdering av nytte, ressurs og alvorlighet, i tillegg til \u00e5 vektlegge de hensyn og vilk\u00e5r som f\u00f8lger av pasient- og brukerrettighetsloven (lovdata.no), herunder krav til forsvarlighet og medvirkning fra tjenestemottakeren. Om barn er ber\u00f8rt, skal det vurderes hva som vil v\u00e6re til barnets beste. Eventuelle etiske dilemmaer som oppst\u00e5r i vurderingen, kan dr\u00f8ftes med andre. Om det er mulig \u00e5 gjennomf\u00f8re dette f\u00f8r eller etter beslutningen om prioritering av tiltaket, avhenger av prioriteringssituasjonen. Praktisk informasjon Vurder alvorlighetskriteriet Vurder alvorligheten ved tjenestemottakerens tilstand ved \u00e5 vurdere risiko for d\u00f8d p\u00e5 kort sikt og tap av fremtidige leve\u00e5r risiko for tap av funksjon og mestring n\u00e5 og frem i tid risiko for smerter og ubehag n\u00e5 og frem i tid hastegrad Side 27/32 n\u00e5situasjon varighet Vurder ogs\u00e5 hvordan frav\u00e6r av tiltak vil p\u00e5virke tjenestemottakerens tilstand. For eksempel ved \u00e5 vurdere konsekvensen av \u00e5 ikke iverksette, utsette og avslutte tiltaket. Prioriter tiltak til tjenestemottakere slik at jo mer alvorlig en tjenestemottakers tilstand er, eller kan komme til \u00e5 bli frem i tid, desto h\u00f8yere prioritet f\u00e5r tiltaket som reduserer alvorligheten i tilstanden til denne tjenestemottakeren. Vurder nyttekriteriet Vurder nytten tjenestemottakeren har av tiltaket ved \u00e5 vurdere hvordan tiltaket p\u00e5virker livslengde livskvalitet funksjon mestring smerter ubehag Prioriter tiltak slik at jo mer nytte en tjenestemottaker har av et tiltak, desto h\u00f8yere prioritet f\u00e5r tiltaket. Vurder ressurskriteriet Vurder hvilke ressurser som er tilgjengelige og hvilke ressurser tiltaket legger beslag p\u00e5. Aktuelle ressurser som kan vurderes er tid, utstyr, arealer, personell og p\u00e5r\u00f8rende. Gj\u00f8r en samlet vurdering av hvilke ressurser det er rimelig \u00e5 ta i bruk med hensyn til hvilken nytte tjenestemottakeren vurderes \u00e5 ha av tiltaket og hvordan frav\u00e6r av tiltaket p\u00e5virker alvorligheten i tjenestemottakerens tilstand. Vurder barnets beste dersom barn er ber\u00f8rt av tiltaket E-l\u00e6ringskurs om barns rettigheter (barneombudet.no) Barnerettighetsvurderinger steg for steg (barneombudet.no) Gj\u00f8r en samlet vurdering Til slutt gj\u00f8res det en helhetlig og samlet vurdering av nytte, ressurs og alvorlighet. Der vektlegges de hensyn og vilk\u00e5r som f\u00f8lger av pasient- og brukerrettighetsloven, herunder krav til medvirkning fra tjenestemottakeren. Medvirkningen gj\u00f8res p\u00e5 en m\u00e5te som ivaretar tjenestemottakernes varierende grad av helse-, digital og spr\u00e5kkompetanse. Informasjonen tilpasses tjenestemottakerens individuelle forutsetninger. For eksempel med hensyn til alder, modenhet, erfaring og kultur- og spr\u00e5kbakgrunn. Se Gj\u00f8r kloke valg (legeforeningen.no) for r\u00e5d og st\u00f8tte til kommunikasjon med tjenestemottakere og p\u00e5r\u00f8rende om behandling som b\u00f8r unng\u00e5s. Begrunnelse Helsepersonellet plikter \u00e5 jobbe systematisk med kvalitetsforbedring og \u00e5 yte forsvarlige tjenester, jf. helse- og omsorgstjenesteloven (lovdata.no) og helsepersonelloven (lovdata.no). Side 28/32 Det f\u00f8lger av helsepersonelloven \u00a7 6 (lovdata.no) at helsepersonell har plikt til \u00e5 s\u00f8rge for at helsehjelpen \"ikke p\u00e5f\u00f8rer pasient, helseinstitusjon, trygden eller andre un\u00f8dvendig tidstap eller utgift.\" Plikten til hensiktsmessig ressursbruk omfatter blant annet ved prioritering av pasienter, utredning, diagnostisering, behandling og oppf\u00f8lging av den enkelte pasient. \"Gj\u00f8r kloke valg\" er en kampanje som retter seg mot helsepersonell og befolkningen med m\u00e5l om at de sammen gj\u00f8r kloke valg for \u00e5 redusere unders\u00f8kelser og behandling som pasienten ikke har nytte av, eller som kan gi skade. Gj\u00f8r kloke valg (legeforeningen.no) gir blant annet anbefalinger om prosedyrer og behandling som b\u00f8r unng\u00e5s i klinisk praksis. Flere fagmilj\u00f8er har bidratt med anbefalinger til temasiden kloke valg. Informasjonen p\u00e5 nettsiden kan v\u00e6re til hjelp i kommunikasjon om forventningsavklaringer mellom helsepersonell og tjenestemottakere. Bruken av de tre kriteriene nytte, ressurs og alvorlighet er begrunnet i Meld. St. 38 (2020\u20132021) (regjeringen.no). Meldingen ble ferdig behandlet i Stortinget i 2022 med vedtak om at de samme kriteriene gjelder i hele helse- og omsorgssektoren slik at prioriteringer i ulike deler av sektoren bygger p\u00e5 det samme verdigrunnlaget. Veilederens anbefalinger om vurderinger av nytte-, ressurs- og alvorlighetskriteriene er, i tr\u00e5d med f\u00f8ringene i stortingsmeldingen, basert p\u00e5 et avgrenset helsetjenesteperspektiv. Hensikten med det er \u00e5 unng\u00e5 prioriteringer som ikke er i samsvar med det verdigrunnlaget som Meld. St. 38 (2020-2021) (regjeringen.no) er basert p\u00e5. Avgrensning av prioriteringer til helsetjenesteperspektivet er tema under diskusjon. Anbefaling Saksbehandler b\u00f8r bruke prioriteringskriteriene nytte, ressurs og alvorlighet ved utforming av tjenestetilbud Ekstern h\u00f8ring: H\u00f8ringsfrist er 15. november 2024. Mer informasjon p\u00e5 h\u00f8ringssiden. Ekstern h\u00f8ring: H\u00f8ringsfrist er 15. november 2024. Mer informasjon p\u00e5 h\u00f8ringssiden. Saksbehandler b\u00f8r gj\u00f8re en helhetlig vurdering av nytte, ressurs og alvorlighet i tillegg til \u00e5 vektlegge de hensyn og vilk\u00e5r som f\u00f8lger av pasient- og brukerrettighetsloven (lovdata.no), herunder krav til medvirkning fra tjenestemottakeren. Videre m\u00e5 saksbehandleren vurdere hensynet til barnets beste i de saker der barn er ber\u00f8rt. Dersom saksbehandleren har gjort en samlet vurdering av prioriteringskriteriene, skal vurderingen inng\u00e5 i begrunnelsen av vedtaket dersom vurderingen har v\u00e6rt avgj\u00f8rende for \u00e5 innvilge tjenester eller ikke. Saksbehandlere kan ikke prioritere bort tiltak og tjenester som personer har rett til etter pasient- og brukerrettighetsloven (lovdata.no). Ved utformingen av m\u00e5l i vedtaket b\u00f8r m\u00e5lene utformes som SMART-m\u00e5l. Det vil si m\u00e5l som er spesifikke, m\u00e5lbare, akseptert (av alle), relevante og realistiske, og tidsavgrensede. Saksbehandlere kan ved revurdering av vedtak, vurdere nytte av iverksatte tiltak og tjenester opp mot m\u00e5l beskrevet i vedtak gitt etter helse- og omsorgstjenesteloven (lovdata.no). Side 29/32 Praktisk informasjon F\u00f8lg Veileder for saksbehandling om hvordan vedtak begrunnes og se eksempler p\u00e5 utforming av m\u00e5lbare vedtak. Ved tildeling av helse- og omsorgstjenester er det langt p\u00e5 vei overlatt til kommunens frie skj\u00f8nn \u00e5 bestemme hvordan tjenestemottakerens bistandsbehov oppfylles. For eksempel hvilke konkrete tiltak og tjenester som tilbys, hvem som yter dem og hvor. Her har kommunen muligheter for prioriteringer. Beskriv i tillegg den samlede vurdering av nytte, ressurs og alvorlighet. Revurder vedtak med jevne mellomrom for \u00e5 fange opp endringer i tjenestemottakerens nytte av tiltaket, tilstand (alvorlighet) og ressursbruk. Vurder alvorlighetskriteriet Vurder alvorligheten ved tjenestemottakerens tilstand ved \u00e5 vurdere risiko for tap av funksjon og mestring n\u00e5 og frem i tid risiko for d\u00f8d p\u00e5 kort sikt og tap av fremtidige leve\u00e5r risiko for smerter og ubehag n\u00e5 og frem i tid hastegrad n\u00e5situasjon varighet Vurder ogs\u00e5 hvordan frav\u00e6r av tiltak vil p\u00e5virke tjenestemottakerens tilstand. For eksempel ved \u00e5 vurdere konsekvensen av ikke \u00e5 iverksette, utsette og avslutte tiltaket. Prioriter tiltak til tjenestemottakere slik at jo mer alvorlig en tjenestemottakers tilstand er, eller kan komme til \u00e5 bli frem i tid, desto h\u00f8yere prioritet f\u00e5r tiltaket som reduserer alvorligheten i tilstanden til denne tjenestemottakeren. Vurder nyttekriteriet Vurder og beskriv hvordan tiltaket p\u00e5virker tjenestemottakerens livslengde livskvalitet funksjon mestring smerter ubehag Prioriter tiltak slik at jo mer nytte en tjenestemottaker har av et tiltak, desto h\u00f8yere prioritet f\u00e5r tiltaket. Vurderingen av nytte m\u00e5 ogs\u00e5 ses i sammenheng med m\u00e5lsettingen for tiltaket og hva som er viktig for tjenestemottakeren. Vurder ressurskriteriet Vurder og beskriv hvilke ressurser tiltaket krever med hensyn til for eksempel tid, utstyr, lokaler, personell, kompetanse og p\u00e5r\u00f8rende. Vedtaket utformes slik at det skaper forutsigbarhet og kontinuitet for tjenestemottakeren, med tanke p\u00e5 hvilke tiltak og tjenester som ytes. Utform vedtaket fleksibelt nok til at det tar h\u00f8yde for normale svingninger i bistandsbehovet s\u00e5 det ikke til stadighet m\u00e5 endres eller hindrer tjenesteut\u00f8verne i \u00e5 gj\u00f8re faglige vurderinger i tjenesteut\u00f8velsen. Side 30/32 Prioriter tiltak slik at jo f\u00e6rre ressurser tiltaket legger beslag p\u00e5, desto h\u00f8yere prioritet f\u00e5r tiltaket. Vurder barnets beste dersom barn er ber\u00f8rt av tiltaket E-l\u00e6ringskurs om barns rettigheter (barneombudet.no) Barnerettighetsvurderinger steg for steg (barneombudet.no) Gj\u00f8r en samlet vurdering av nytte, ressurs og alvorlighet Til slutt gj\u00f8res en helhetlig og samlet vurdering av nytte, ressurs og alvorlighet. Vektlegg de hensyn og vilk\u00e5r som f\u00f8lger av pasient- og brukerrettighetsloven (lovdata.no), herunder krav til medvirkning fra tjenestemottaker. Medvirkning m\u00e5 ivareta befolkningens varierende grad av helse-, digital og spr\u00e5kkompetanse for \u00e5 oppfylle alle pasienters rett til \u00e5 medvirke og til informasjon. Dette forutsetter at informasjonen er tilpasset mottakerens individuelle forutsetninger som alder, modenhet, erfaring og kultur- og spr\u00e5kbakgrunn. Begrunnelse Tjenestemottakere har rett til n\u00f8dvendige helse- og omsorgstjenester fra kommunen etter pasient- og brukerrettighetsloven \u00a7 2-1 a annet ledd (lovdata.no). Saksbehandlere kan derfor ikke prioritere bort tiltak og tjenester vedkommende har rett til etter bestemmelsen. Begrepet \u00abn\u00f8dvendige helse- og omsorgstjenester\u00bb skal tolkes slik at det gir rettskrav p\u00e5 n\u00f8dvendig hjelp med en forsvarlig standard, basert p\u00e5 en individuell helse- og omsorgsfaglig vurdering av behov. Saksbehandleren kan derfor ved beslutning om tjenesteniv\u00e5 og tjenesteomfang, legge vekt p\u00e5 hensynet til kommunens ressurser og prioriteringer, forutsatt at tjenestemottakeren f\u00e5r ivaretatt sin rett til n\u00f8dvendige helse- og omsorgstjenester. I saker der saksbehandleren legger avgj\u00f8rende vekt p\u00e5 prioriteringskriteriene i beslutningen om en tjenestemottaker skal innvilges tjenester eller ikke, b\u00f8r denne skj\u00f8nnsvurderingen beskrives i vedtaket, jf. forvaltningsloven \u00a7 25 tredje ledd (lovdata.no). Vedtak om tildeling av tjenester etter helse- og omsorgstjenesteloven (lovdata.no) kan angi hva som er m\u00e5lsetningen med de tiltak og tjenester som tilbys. M\u00e5lsetting av tiltak og tjenester bidrar til forventningsavklaring hos tjenestemottakeren. Konkrete og gode m\u00e5l med tjenesteytingen vil gj\u00f8re det lettere \u00e5 benytte nyttekriteriet n\u00e5r vedtaket om tjenestetilbudet skal evalueres. Side 31/32 Side 32/32 "
}