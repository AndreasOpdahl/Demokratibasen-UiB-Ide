{
  "dokument_id": "12a43bff-f9f7-5fb4-9fd1-53260b1c8e3b",
  "doc_type": "case_attachment",
  "kommune": 4601,
  "tittel": "Foresp\u00f8rsel om representasjon i styringsgruppe for Prosjekt lavterskel psykisk helsetilbud i Etat for barn og familie",
  "url": "https://bergen.kommune.no/politikere-utvalg/api/fil/bk360/12570049/Foresporsel-om-representasjon-i-styringsgruppe-for-Prosjekt-lavterskel-psykisk-helsetilbud-i-Etat-for-barn-og-familie",
  "tekst": "Foresp\u00f8rsel om representasjon i styringsgruppe for Prosjekt lavterskel psykisk helsetilbud i Etat for barn og familie Etat for barn og familie \u00f8nsker at m\u00e5lgruppen barn og unge, representeres i styringsgruppen for prosjektet, som er bakgrunnen for denne foresp\u00f8rsel til Ungdomsr\u00e5det om dere kan tenke dere \u00e5 bidra med representant i styringsgruppe for prosjektet. Prosjektet starte opp 5. mai med f\u00f8rste styringsgruppem\u00f8te kl 13. M\u00f8tet gjennomf\u00f8res digitalt. Styringsgruppen vil best\u00e5 av etatsdirekt\u00f8r, avdelingsleder i etatsadministrasjon, enhetsledere fra Barne- og familietjenestene i de fire byomr\u00e5dene, enhetsleder for Barnevernvakten, Utekontakten og Fosterhjemsveiledning og -tilsyn og enhetsleder for Enhet for vurdering og oppf\u00f8lging psykisk helse barn og unge, samt representanter fra tre fagforeninger. Bakgrunn Bakgrunn for prosjektet er at Norge de siste \u00e5rene har opplevd en betydelig \u00f8kning i rapportert psykisk uhelse blant barn og unge. Bergen kommune og Etat for barn og familie ser en \u00f8kning i antall barn, unge og familier med rett til psykisk helsehjelp etter Helse- og omsorgstjenesteloven. Spesialisthelsetjenesten og skolesektoren rapporterer ogs\u00e5 om \u00f8kt antall henvisninger og behandlingsbehov. Bergen kommune har behov for mer ressurseffektiv drift. Samtidig \u00f8ker behovene i befolkningen, og det er forventninger om ressurseffektiv tjenesteyting. Det er varslet fremtidig mangel p\u00e5 helsepersonell b\u00e5de nasjonalt og internasjonalt (NOU 2023: 4 Tid for handling). Dette gir behov for \u00e5 se p\u00e5 hvordan kommunen kan sikre best mulig kompetanse og utnytting av denne i fremtiden. Form\u00e5l Prosjektets form\u00e5l er \u00e5 evaluere og forbedre lavterskeltjenester til barn, unge og familier, samt vurdere fremtidig organisering og bruk av kompetanse. Forbedring av tjenester inneb\u00e6rer god kvalitet, inkludert tilgjengelighet for m\u00e5lgruppe, i tr\u00e5d med Nasjonal veileder for psykisk helsearbeid barn og unge og samtidig kontroll p\u00e5 kostander. Prosjektets tidshorisont Prosjektet vil gjennomf\u00f8res i to faser. Fase 1, som vil p\u00e5g\u00e5 i perioden mai \u2013 september, vil evaluere dagens lavterskel psykisk helsetilbud. Fase 2 startes i september, og vil skaleres og planlegges ut ifra funn i fase 1. Det er imidlertid \u00f8nskelig \u00e5 avslutte arbeidet i l\u00f8pet av 2025. Oppdragets omfang Styringsgruppen vil m\u00f8tes for \u00e5 f\u00e5 overlevert status og leveranser ved milep\u00e6ler. Ved behov kan det settes opp ekstra styringsgruppem\u00f8ter. Det estimeres at det vil gjennomf\u00f8res fire styringsgrupper i prosjektet; 1. Oppstartsm\u00f8te 2. Ved avslutning av fase 1 (august/september) 3. Status arbeid fase 2 (Oktober/november) 4. Ved avslutning av fase 2 "
}