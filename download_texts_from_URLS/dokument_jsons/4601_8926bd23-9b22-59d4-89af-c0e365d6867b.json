{
  "dokument_id": "8926bd23-9b22-59d4-89af-c0e365d6867b",
  "doc_type": "case_presentation",
  "kommune": 4601,
  "tittel": "Fana, gnr 96, bnr 1. Klage p\u00e5 vedtak om avvisning av s\u00f8knad - Kleivevegen vest",
  "url": "https://bergen.kommune.no/politikere-utvalg/api/fil/bk360/9907920/Framstilling-Fana-gnr-96-bnr-1-Klage-pa-vedtak-om-avvisning-av-soknad-Kleivevegen-vest",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2017/05694-40 Fana, gnr 96 bnr 1. Klage p\u00e5 vedtak om avvisning av s\u00f8knad - Kleivevegen vest Kva saka gjeld: Opplysningsvesenets fond og Fanafjellet veglag SA klagde 19.06.2023 p\u00e5 Bergen kommune sitt vedtak av 27.05.2023 om avvisning av s\u00f8knad om etablering av landbruksvei og oppheving av Etat for landbruk sitt vedtak av 30.05.2022. Vedtaket av 19.06.2023 vart gjort etter at Naturvernforbundet i Hordaland 17.06.2022 sendte inn klage p\u00e5 Etat for landbruk sitt vedtak om ettergodkjenning av Kleivevegen vest, dagsett 30.05.2022. Saka til vurdering no er klagen p\u00e5 vedtaket om oppheving av Etat for landbruk si ettergodkjenning av Kleivevegen og avvisning av s\u00f8knaden om ettergodkjenning. Etat for landbruk si ettergodkjenning vart gjort med heimel i forskrift om planlegging og godkjenning av landbruksvegar \u00a7\u00a7 3-2, 3-3 og 3-4. 22.01.2024 oppheva Landbruks- og matdepartementet Statsforvaltaren i Vestland sitt vedtak i sak om ettergodkjenning av vegsnutt p\u00e5 150 meter p\u00e5 gnr 173 bnr 1 i \u00c5sane, Bergen kommune. Landbruks- og matdepartementet si grunngjeving for opphevinga er at det ikkje er heimel i landbruksvegforskrifta for \u00e5 ettergodkjenna landbruksvegar bygd utan forutg\u00e5ande l\u00f8yve, og det var landbruksvegforskrifta som var nytta av Statsforvaltaren i Vestland i denne saka. \u00d8konomiske konsekvensar: Saka har ingen kjente \u00f8konomiske konsekvensar for Bergen kommune. Byr\u00e5den si vurdering og tilr\u00e5ding/konklusjon: Grunnlaget for vurderingar i saka endra seg d\u00e5 Landbruks- og matdepartementet kom med si klargjering i vedtaket sitt av 22.01.2024 om at det ikkje er heimel i landbruksvegforskrifta til \u00e5 ettergodkjenna eller legalisera allereie bygde vegar, sj\u00f8lv om vegen elles oppfyller vilk\u00e5ra for \u00e5 vurderast som landbruksveg etter landbruksvegforskrifta. Sj\u00e5 vedlagd brev fr\u00e5 Landbruks- og matdepartementet. Vurderinga etter vedtaket av 22.01.2024 er at Bergen kommune er n\u00f8ydd til \u00e5 ikkje ta klagen til f\u00f8lge, og sende den til Statsforvaltaren i Vestland for endeleg avgjerd. Dette er fordi ein ikkje har heimel til \u00e5 ta klagen til f\u00f8lge og ettergodkjenna vegen. Med bakgrunn i klargjeringa fr\u00e5 Landbruks- og matdepartementet vedr\u00f8rande heimelsgrunnlaget g\u00e5r ein ikkje inn i saka og vurderer anf\u00f8rslane til klagar og dei andre momenta i saka. Vedtakskompetanse: Fullmaktene til byr\u00e5det \u00a7 25 vedtatt av bystyret 16.12.2020 i sak 378/20: Tredje avsnitt: \u00abByr\u00e5det er delegert fullmakt til \u00e5 treffe avgj\u00f8relser p\u00e5 alle omr\u00e5der som regulerer av aktuelle lover knyttet til gr\u00f8nn forvaltning, der loven ikke uttrykkelig sier at det er 1 kommunestyret selv som har slik myndighet, eller bystyret gjennom vedtak har lagt slik avgj\u00f8relsesmyndighet til bystyret\u00bb. Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgjande vedtak: 1. Klagen fr\u00e5 Opplysningsvesenets fond og Fanafjellet veglag SA vert ikkje tatt til f\u00f8lge. 2. Saka vert oversendt til Statsforvaltaren i Vestland som klageinstans for endeleg avgjerd. Dato: 11. april 2024 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: Fana. Gnr 96 bnr 1. Klage p\u00e5 vedtak i saker Fullmaktssak /23: Fana. Gnr 96 bnr 1 Kleivevegen vest. Klage over vedtak om legalisering av landbruksveg Brev fra Landbruks- og Matdepartementet vedr. Oppheving av vedtak i klagesak som gjelder godkjenning av vei bygget uten tillatelse i Bergen kommune 2 "
}