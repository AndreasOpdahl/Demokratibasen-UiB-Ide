{
  "dokument_id": "4a137f6b-2762-554a-8f33-60b00a003f54",
  "doc_type": "case_attachment",
  "kommune": 5501,
  "tittel": "Vedlegg 2 - Forvaltningsrevisjonsrapport - Kvalitet i NAV/Sosialtjenesten - Sladdet versjon. Delvis unntatt off. jf. offl. \u00a7 24 (3)",
  "url": "https://innsyn.tromso.kommune.no/application/getMoteDokument?dokid=2001573580",
  "tekst": " . -'_FORVALTNINGSREVISJON - - Sladdet - versJon. Delvis unntatt offentlighet, jf. offentleglova \u00a7 24 (3) - v a h t e t I NAV/So_s1altJenesten mrtoms\u00f8 l<ommune K O M R E V NORD I\u2022<\u00b7 aggorit 2023 KomRev NORD IKS Kvalitet i NAV/Sosialtjenesten Forord P\u00e5 grunnlag av bestilling fra kontrollutvalget i Troms\u00f8 kommune har KomRev NORD gjennomf\u00f8rt forvaltningsrevisjon rettet mot kvalitet i NAV/Sosialtjenesten. Kontrollutvalgets plikt til \u00e5 p\u00e5se at forvaltningsrevisjon gjennomf\u00f8res, f\u00f8lger av lov om kommuner og fylkeskommuner \u00a7 23-2 bokstav c. If\u00f8lge kommuneloven \u00a7 23-3 inneb\u00e6rer forvaltningsrevisjon \u00e5 gjennomf\u00f8re systematiske vurderinger av \u00f8konomi, produktivitet, regeletterlevelse, m\u00e5loppn\u00e5else og virkninger ut fra kommunestyrets eller fylkestingets vedtak. Krav til revisors uavhengighet f\u00f8lger av kommuneloven \u00a7 24-4 og av forskrift om kontrollutvalg og revisjon\u00a7\u00a7 16, 17, 18 og 19. F\u00f8r igangsetting av forvaltningsrevisjonen har revisjonen vurdert egen uavhengighet overfor Troms\u00f8 kommune. Vi kjenner ikke til forhold som er egnet til \u00e5 svekke tilliten til v\u00e5r uavhengighet og objektivitet. Rapportens kapittel 6 inneholder opplysninger som er unntatt offentlighet med hjemmel i offentleglova \u00a7 24 tredje ledd. Foreliggende rapport er en sladdet versjon. Vi takker Troms\u00f8 kommune for samarbeidet i forbindelse med forvaltningsrevisjonen. Hammerfest/Troms\u00f8, 20.11.2023 Knut Teppan Vik Tone J\u00e6ger Karlstad Oppdragsansvarlig forvaltningsrevisor Prosjektleder, forvaltningsrevisor Ansvarlig for kvalitetssikring 1 KomRev NORD IKS Kvalitet i NAV/Sosialtjenesten SAMMENDRAG P\u00e5 bestilling fra kontrollutvalget i Troms\u00f8 kommune har KomRev NORD gjennomf\u00f8rt en forvaltningsrevisjon rettet mot kvalitet i NAV/Sosialtjenesten. Forvaltningsrevisjonen er bestilt p\u00e5 bakgrunn av Troms\u00f8 kommunes plan for forvaltningsrevisjon 2020 - 2024. Forvaltningsrevisjonen er gjennomf\u00f8rt med utgangspunkt i f\u00f8lgende problemstillinger: 1. Har Troms\u00f8 kommune etablert internkontroll i NAV/Sosialtjenesten for \u00e5 p\u00e5se at saker om \u00f8konomisk sosialhjelp behandles i tr\u00e5d med regelverket? 2 Er Troms\u00f8 kommunes behandling av saker om \u00f8konomisk sosialhjelp i samsvar med gjeldende krav til a) saksbehandlingstid b) begrunnelse og utforming av vedtak c) behandling av klager d) bruk av vilk\u00e5r om aktivitetspliktfor mottakere under 30 \u00e5r 3 Har Troms\u00f8 kommune utarbeidet rutiner og systemer for \u00e5 forebygge, h\u00e5ndtere ogf\u00f8lge opp hendelser ved vold og trusler ved NAV/Sosialtjenesten i tr\u00e5d med sentrale krav i lov ogforskrift? Problemstilling 1 P\u00e5 problemstilling 1 har revisor truffet f\u00f8lgende konklusjon: Troms\u00f8 kommune har i stor grad etablert internkontroll i NAV/sosialtjenesten for \u00e5 p\u00e5se at saker om \u00f8konomisk sosialhjelp behandles i tr\u00e5d med regelverket. Konklusjonen bygger p\u00e5 f\u00f8lgende oppsummerte funn og vurderinger av de utledede revisjonskriteriene: \u2022 Troms\u00f8 kommune v/sosialavdelingen har i stor grad oppfylt revisjonskriteriet om \u00e5 ha utarbeidet en beskrivelse av virksomhetens hovedoppgaver, m\u00e5l og organisering. Vurderingen er begrunnet i at NAV har ulike former for dokumentasjon som samlet sett oppfyller kravet, herunder blant annet organisasjonskart, delegasjonsreglement, samarbeidsplan med Troms\u00f8 kommune og virksomhetsplaner. Revisor har imidlertid funnet grunn til \u00e5 p\u00e5peke at gjeldende krav er en samlet beskrivelse, og at internkontrolldokumentasjonen skal v\u00e6re oppdatert og tilgjengelig. \u2022 Troms\u00f8 kommune v/sosialavdelingen har i stor grad oppfylt revisjonskriteriet om \u00e5 ha utviklet rutiner og prosedyrer for \u00e5 sikre regeletterlevelse i virksomheten. I vurderingen legges det vekt p\u00e5 at sosialavdelingen har utviklet en rekke dokumenterte rutiner og prosedyrer, og det er dokumentert at de f\u00f8lges opp og gjennomf\u00f8res. Det er imidlertid ogs\u00e5 vektlagt at det mangler rutiner for avviksregistrering og gjennomf\u00f8ring av systematiske risiko- og s\u00e5rbarhetsanalyser. \u2022 Troms\u00f8 kommune v/sosialavdelingen har til dels oppfylt revisjonskriteriene om \u00e5 iverksette tiltak for \u00e5 avdekke og f\u00f8lge opp eksisterende avvik, og \u00e5 ha rutiner for \u00e5 kartlegge risiko for fremtidige avvik. I vurderingen vektlegges det at det er utarbeidet m\u00e5nedlig, systematisk internkontroll, samt kontroll av alle utg\u00e5ende vedtak. Imidlertid vektlegges ogs\u00e5 at det ikke er tilstrekkelige rutiner og praksis for avviksregistrering og for gjennomf\u00f8ring av systematiske risiko- og s\u00e5rbarhetsanalyser. KomRev NORD IKS Kvalitet i NAV/Sosialtjenesten \u2022 Troms\u00f8 kommune v/sosialavdelingen har til dels oppfylt revisjonskriteriet om \u00e5 evaluere og forbedre systemet for internkontroll ved behov. Ogs\u00e5 vurderingen av dette revisjonskriteriet begrunnes med manglende rutiner og praksis for avviksregistrering og risiko- og s\u00e5rbarhetsanalyser. Revisor vurderer at dette er tiltak som vil kunne gi avdelingen et bedre kunnskapsgrunnlag i arbeidet med \u00e5 forbedre og evaluere internkontrollsystemet. \u2022 Troms\u00f8 kommune v/sosialavdelingen har oppfylt revisjonskriteriet om \u00e5 dokumentere systemet for internkontroll i det omfanget som er vurdert som n\u00f8dvendig. Problemstilling 2 P\u00e5 problemstilling 2 har revisor truffet f\u00f8lgende konklusjon: \u2022 Troms\u00f8 kommunes behandling av saker om \u00f8konomisk sosialhjelp er i de fleste, men ikke alle, tilfeller i samsvar med gjeldende krav til saksbehandlingstid. \u2022 Troms\u00f8 kommunes behandling av saker om \u00f8konomisk sosialhjelp er fullt ut i samsvar med gjeldende krav til begrunnelse og utforming av vedtak. \u2022 Troms\u00f8 kommunes behandling av saker om \u00f8konomisk sosialhjelp er i flere, men ikke alle, saker i samsvar med gjeldende krav til behandling av klager. \u2022 Troms\u00f8 kommunes behandling av saker om \u00f8konomisk sosialhjelp er i de fleste, men ikke alle, tilfeller i samsvar med gjeldende krav til bruk av vilk\u00e5r om aktivitetsplikt for mottakere under 30 \u00e5r. Konklusjonene bygger p\u00e5 f\u00f8lgende oppsummerte funn og vurderinger av de utledede revisjonskriteriene: \u2022 Troms\u00f8 kommune v/ sosialavdelingen har i de fleste, men ikke alle, sakene behandlet innkomne s\u00f8knader om \u00f8konomisk sosialhjelp uten ugrunnet opphold Vurderingen av revisjonskriteriet bygger p\u00e5 en helhetsvurdering av saksbehandlingstiden i 50 unders\u00f8kte saker. De fleste saker er behandlet innenfor en tidsperiode p\u00e5 en m\u00e5ned, men enkelte saker har lengre saksbehandlingstid. En av sakene har en saksbehandlingstid p\u00e5 rett i underkant av ett \u00e5r. Dette er etter revisors syn ikke en tilfredsstillende saksbehandling, og revisor anser at det utgj\u00f8r et kritikkverdig forhold. \u2022 Troms\u00f8 kommune v/sosialavdelingen har i to av fem relevante saker ikke oppfylt revisjonskriteriet om \u00e5 sende forel\u00f8pig svar i tr\u00e5d med regelverket. Kriteriet vurderes som oppfylt i tre av fem saker. \u2022 Troms\u00f8 kommune v/sosialavdelingen har i alle de unders\u00f8kte sakene oppfylt revisjonskriteriene om \u00e5 treffe skriftlige vedtak, begrunne vedtak samtidig som de treffes, vise til de reglene som vedtaket bygger p\u00e5, vise til de faktiske forhold som vedtaket bygger p\u00e5, og \u00e5 opplyse om klageadgang, klagefrist, fremgangsm\u00e5ten ved klage og retten til \u00e5 se sakens dokumenter. \u2022 Troms\u00f8 kommune v/sosialavdelingen har i de fleste, men ikke alle, aktuelle saker oppfylt revisjonskriteriet om \u00e5 stille vilk\u00e5r om aktivitet n\u00e5r det innvilges sosialhjelp til personer under 30 \u00e5r. I ett av de unders\u00f8kte tilfellene er det ikke stilt vilk\u00e5r om aktivitet, og det foreligger ikke skriftliggjorte vurderinger av hvorfor det ikke er stilt vilk\u00e5r om aktivitet. Revisor har f\u00f8lgelig ogs\u00e5 vurdert at Troms\u00f8 kommune v/sosialavdelingen i de fleste, men ikke alle, aktuelle saker har oppfylt revisjonskriteriet om \u00e5 dokumentere sine vurderinger i de tilfellene der det ikke stilles vilk\u00e5r om aktivitet for personer under 30 \u00e5r. 1 KomRev NORD IKS Kvalitet i NAV/Sosialtjenesten \u2022 Troms\u00f8 kommune v/sosialavdelingen har i flere, men ikke alle, saker behandlet klager p\u00e5 vedtak etter lov om sosiale tjenester uten ugrunnet opphold. Vurderingen av revisjonskriteriet bygger p\u00e5 en helhetsvurdering av saksbehandlingstiden i 19 unders\u00f8kte klagesaker. \u00c5tte av de unders\u00f8kte klagesakene har en saksbehandlingstid p\u00e5 56-107 dager. Dette er en saksbehandlingstid som etter revisors syn i utgangspunktet ikke kan legges til grunn som uten ugrunnet opphold. \u2022 Troms\u00f8 kommune v/sosialavdelingen har i seks av 17 relevante klagesaker ikke oppfylt revisjonskriteriet om \u00e5 sende forel\u00f8pig svar i tr\u00e5d med regelverket. Kriteriet vurderes som oppfylt i 11 av 17 saker. \u2022 Troms\u00f8 kommune v/sosialavdelingen har oppfylt revisjonskriteriet om \u00e5 utforme nye vedtak n\u00e5r det gis medhold i klagesaker. \u2022 Troms\u00f8 kommune v/sosialavdelingen har oppfylt revisjonskriteriet om \u00e5 oversende klagen til Statsforvalteren for endelig behandling dersom det ikke gis medhold i klagesaker. Revisors vurderinger og konklusjoner knytter seg utelukkende til de unders\u00f8kte sakene. Det er likevel sannsynlig at funnene fra stikkpr\u00f8vekontrollen gir klare indikasjoner p\u00e5 den generelle saksbehandlingspraksisen i sosialavdelingen. Problemstilling 3 P\u00e5 problemstilling 3 har revisor truffet f\u00f8lgende konklusjon: Troms\u00f8 kommune har utarbeidet rutiner og systemer for \u00e5 forebygge, h\u00e5ndtere og f\u00f8lge opp hendelser ved vold og trusler ved NAV/Sosialtjenesten i tr\u00e5d med sentrale krav i lov og forskrift. Konklusjonen bygger p\u00e5 f\u00f8lgende oppsummerte funn og vurderinger av de utledede revisjonskriteriene: \u2022 Troms\u00f8 kommune v/sosialavdelingen har oppfylt revisjonskriteriet om \u00e5 kartlegge farer og problemer i virksomheten, og p\u00e5 bakgrunn av dette vurdere risiko for hendelser ved vold og trusler mot ansatte. \u2022 Troms\u00f8 kommune v/sosialavdelingen har oppfylt revisjonskriteriet om \u00e5 utarbeide planer og tiltak for \u00e5 redusere risiko for hendelser ved vold og trusler mot ansatte. \u2022 Troms\u00f8 kommune v/sosialavdelingen har oppfylt revisjonskriteriet om \u00e5 iverksette tiltak for \u00e5 avdekke, rette opp og forebygge hendelser ved vold og trusler mot ansatte. P\u00e5 bakgrunn av de funn, vurderinger og konklusjoner som fremg\u00e5r av rapporten, har revisor funnet grunn til \u00e5 formulere f\u00f8lgende anbefalinger. Troms\u00f8 kommune v/ NAV anbefales \u00e5: \u2022 utarbeide et samlet internkontrolldokument der virksomhetens hovedoppgaver, m\u00e5l og organisering fremg\u00e5r. Dokumentet b\u00f8r gj\u00f8res tilgjengelig for de ansatte og oppdateres ved behov. \u2022 utvikle tilfredsstillende rutiner og praksis for registrering og oppf\u00f8lging av faglige avvik i Sosialtjenesten. Det anbefales videre at det gj\u00f8res bruk av funn og resultater fra slike prosesser til utvikling og forbedring i tjenesten. \u2022 gjennomf\u00f8re systematiske risiko- og s\u00e5rbarhetsanalyser i virksomheten. \u2022 treffe tiltak for \u00e5 sikre at alle innkomne s\u00f8knader om \u00f8konomisk sosialhjelp, samt klagesaker, behandles uten ugrunnet opphold 2 KomRev NORD IKS Kvalitet i NAV/Sosialtjenesten \u2022 treffe tiltak for \u00e5 sikre at det sendes forel\u00f8pig svar i tr\u00e5d med regelverket i alle relevante saker \u2022 stille vilk\u00e5r om aktivitet i alle tilfeller der s\u00f8ker er under 30 \u00e5r, og s\u00f8rge for \u00e5 dokumentere vurderingene i de tilfellene der det ikke stilles vilk\u00e5r om aktivitet 3 KomRev NORD IKS Kvalitet i NAV/Sosialtjenesten Sammendrag 0 1 Bakgrunn og bestilling 1 2 Problemstillinger og revisjonskriterier 1 2.1 Problemstillinger . 1 2.2 Revisjonskriterier . 1 2.2.1 Kilder for utledning av revisjonskriterier ... 1 2.2.2 Utledning av revisjonskriterier for problemstilling I ... 2 2.2.2.1 N\u00e6rmere om innholdet i internkontrollen... 4 2.2.3 Utledning av revisjonskriterier for problemstilling 2 . 5 2.2.4 Utledning av revisjonskriterier for problemstilling 3 . 8 3 Metode, datamateriale og avgrensing 10 3.1 Metode og datamateriale ... 10 3.1.1 Metode og datamateriale problemstilling I . 10 3.1.2 Metode og datamateriale problemstilling 2 . 10 3.1.3 Metode og datamateriale problemstilling 3 . 11 3.2 Gyldighet og p\u00e5litelighet..... 11 3.3 Avgrensninger ... 12 4 Internkontroll 13 4.1 Organisering ... 13 4.2 Internkontroll i forbindelse med behandling av enkeltsaker... 15 4.3 M\u00e5nedlig internkontroll... 15 4.3 Rutinebeskrivelser... 17 4.4 Avdekking og oppf\u00f8lging av avvik.... 17 4.5 Risiko- og s\u00e5rbarhetsanalyser.... 18 4.6 Revisors vurderinger og konklusjon .. 18 5 Saksbehandling 20 5.1 Saksbehandlingstid og forel\u00f8pig svar ... 20 5.2 Vedtaksinnhold.... 21 5.3 Vilk\u00e5r til st\u00f8nadsmottakere under 30 \u00e5r ... 22 5.4 Klagebehandling.... 24 5.5 Konklusjon ... 25 6 Forebygging, h\u00e5ndtering og oppf\u00f8lging av hendelser med vold og trusler mot ansatte 27 6.1 Ansvar for helse- milj\u00f8- og sikkerhet i NAV... 27 6.2 Registrering og oppf\u00f8lging av avvik ... 27 6.3 Iverksatte sikkerhetstiltak.... 28 6.3.1 Fysisk og telefonisk utestengelse... 28 6.3.2 Sikkerhetstiltak i m\u00f8te mellom bruker og ansatt. 29 6.3.3 Adgangskontrollsystem.... 31 6.3.4 Samarbeid og dialog med politiet ... 31 6.4 Planverk og instrukser... 31 6.4.1 Oppl\u00e6ringsplan ... 31 6.4.2 Evakueringsplan.. 31 6.4.3 Tiltakskort... 32 KomRev NORD IKS Kvalitet i NAV/Sosialtjenesten 6.4.4 Lokal sikkerhetsinstruks ... 33 6.4.5 Beredskapsplan ... 34 6.4.6 ROS-analyser ... 35 6.5 Vurderinger og konklusjon.... 36 7 Uttalelse 37 8 Anbefalinger 38 9 Referanser 39 5 KomRev NORD IKS Kvalitet i NAV/Sosialtjenesten 1 BAKGRUNN OG BESTILLING Kontrollutvalget i Troms\u00f8 kommune vedtok i m\u00f8te 26.1.2023 under sak 6/23 \u00e5 f\u00e5 gjennomf\u00f8rt en forvaltningsrevisjon rettet mot kvalitet i NAV/Sosialtjenesten. Overordnet prosjektskisse fra KomRev NORD ble vedtatt i m\u00f8te 23.2.2023 under sak 18/23. I Troms\u00f8 kommunes plan for forvaltningsrevisjon 2020 - 2024 st\u00e5r et forvaltningsrevisjonsprosjekt om kvalitet i NAV/Sosialtjenesten prioritert som nr. 8. Form\u00e5let med forvaltningsrevisjonen er, if\u00f8lge bestillingsskjema fra K-Sekretariatet, \u00e5 unders\u00f8ke kvaliteten p\u00e5 tjenestene i NAV. 2 PROBLEMSTILLINGER OG REVISJONSKRITERIER 2.1 Problemstillinger For denne forvaltningsrevisjonen gjelder f\u00f8lgende problemstillinger: 1 Har Troms\u00f8 kommune etablert internkontroll i NAV/sosialtjenesten for \u00e5 p\u00e5se at saker om \u00f8konomisk sosialhjelp behandles i tr\u00e5d med regelverket? 2 Er Troms\u00f8 kommunes behandling av saker om \u00f8konomisk sosialhjelp i samsvar med gjeldende krav til a) saksbehandlingstid b) begrunnelse og utforming av vedtak c) behandling av klager d) bruk av vilk\u00e5r om aktivitetspliktfor mottakere under 30 \u00e5r 3 Har Troms\u00f8 kommune utarbeidet rutiner og systemer for \u00e5 forebygge, h\u00e5ndtere ogf\u00f8lge opp hendelser ved vold og trusler ved NAV/sosialtjenesten i tr\u00e5d med sentrale krav i lov ogforskrift? 2.2 Revisjonskriterier 2.2.1 Kilder for utledning av revisjonskriterier Revisjonskriterier er krav, normer og/eller standarder som kommunens praksis p\u00e5 det reviderte omr\u00e5det skal vurderes opp mot. Revisjonskriterier utledes fra autoritative eller anerkjente kilder innenfor det aktuelle omr\u00e5det. De relevante kildene for utledning av revisjonskriterier i denne forvaltningsrevisjonen er: \u2022 Lov 22.6.2018 nr. 83 om kommuner og fylkeskommuner (kommuneloven) \u2022 Lov 18.12.2009 nr. 131 om sosiale tjenester i arbeids- og velferdsforvaltningen (sosialtjenesteloven) \u2022 Lov 2.10.1967 om behandlingsm\u00e5ten i forvaltningssaker (forvaltningsloven) \u2022 Veileder til kommunelovens internkontrollbestemmelser, Kommunal- og moderniseringsdepartementet, 13.10.2021 \u2022 Orden i eget hus. Kommunedirekt\u00f8rens internkontroll - en praktisk veileder, Kommunesektorens organisasjon, april 2020 \u2022 Lov 17.6.2005 nr. 62 om arbeidsmilj\u00f8, arbeidstid og stillingsvern mv. (arbeidsmilj\u00f8loven) \u2022 Forskrift 6.12.1996 nr. 1127 om systematisk helse-, milj\u00f8- og sikkerhetsarbeid i virksomheter (internkontrollforskriften) KomRev NORD IKS Kvalitet i NAV/Sosialtjenesten 2.2.2 Utledning av revisjonskriterier for problemstilling I Den overordnede plikten til \u00e5 ha internkontroll med kommunens virksomheter p\u00e5ligger kommunedirekt\u00f8ren og fremg\u00e5r av kommuneloven\u00a7 25-1. Av denne f\u00f8lger det at kommuner og fylkeskommuner skal ha internkontroll med administrasjonens virksomhet for \u00e5 sikre at lover og forskrifter f\u00f8lges. Kommunedirekt\u00f8ren er ansvarlig for internkontrollen. Videre fremg\u00e5r det at internkontrollen skal v\u00e6re systematisk og tilpasses virksomhetens st\u00f8rrelse, egenart, aktiviteter og risikoforhold. Ved internkontroll etter bestemmelsen skal kommunedirekt\u00f8ren a) utarbeide en beskrivelse av virksomhetens hovedoppgaver, m\u00e5l og organisering b) ha n\u00f8dvendige rutiner og prosedyrer c) avdekke og f\u00f8lge opp avvik og risiko for avvik d) dokumentere internkontrollen i den formen og det omfanget som er n\u00f8dvendig e) evaluere og ved behov forbedre skriftlige prosedyrer og andre tiltak for internkontroll Ovenst\u00e5ende tiltak i bokstav a-e utgj\u00f8r et minstekrav til hvordan kommunens internkontroll skal v\u00e6re. Sammenlignet med internkontrollbestemmelsen i tidligere gjeldende kommunelov, inneholder \u00a7 25-1 mer omfattende og definerte krav til internkontrollens innhold. Likevel m\u00e5 bestemmelsen sies \u00e5 angi krav til internkontrollen p\u00e5 et overordnet niv\u00e5. Det vil i stor grad v\u00e6re opp til den enkelte kommune \u00e5 gi n\u00e6rmere innhold til kravene i bokstav a-e, og \u00e5 utforme og utvikle et system for internkontroll som er tilpasset den enkelte virksomhet. De konkrete kravene til internkontrollen m\u00e5 sees i sammenheng med bestemmelsens f\u00f8rste og andre ledd; internkontrollens innretning og omfang, samt alle tiltak som er iverksatt etter bestemmelsens tredje ledd, m\u00e5 v\u00e6re egnet til \u00e5 sikre etterlevelse av lover og forskrifter1. Bestemmelsen retter seg mot alle delene av kommunens administrasjon, herunder ogs\u00e5 den kommunale delen av NAV. Internkontrollen skal v\u00e6re systematisk. Det vil si at arbeidet med internkontrollen ikke skal v\u00e6re tilfeldig, hendelsesbasert eller spontant. Det m\u00e5 v\u00e6re fungerende rutiner for det l\u00f8pende kontrollarbeidet som det jobbes med p\u00e5 en planmessig og metodisk m\u00e5te.2 Bestemmelse om internkontroll innenfor kommunens sosialtjenester er gitt i Lov 18.12.2009 nr. 131 om sosiale tjenester i arbeids- og velferdsforvaltningen (sosialtjenesteloven). Loven p\u00e5legger kommunen ansvar for \u00e5 utf\u00f8re oppgavene etter loven som ikke er lagt til et statlig organ, og \u00e5 yte tjenester etter loven til alle som oppholder seg i kommunen. Av \u00a7 5 i loven fremg\u00e5r det \u00abKommunen skal ha internkontroll etter reglene i \u00a7 25-1.\u00bb Bestemmelsen gir alts\u00e5 kun en henvisning til kommunelovens bestemmelse om internkontroll, og viser til at denne gjelder ogs\u00e5 i arbeids- og velfersforvaltningen. Det gis ikke i denne forskriften n\u00e6rmere innhold i plikten til internkontroll etter kommuneloven. Utforming av internkontrollen vil v\u00e6re opp til den enkelte kommune eller virksomhet. Dette samsvarer med kommunelovens bestemmelse som sier at internkontrollen skal tilpasses virksomhetens st\u00f8rrelse, egenart, aktiviteter og risikoforhold. Det er naturlig \u00e5 legge til grunn at i st\u00f8rre virksomheter som eksempelvis forvalter betydelige midler p\u00e5 vegne av fellesskapet, vil det v\u00e6re n\u00f8dvendig mer en mer omfattende internkontroll enn i mindre virksomheter. Det samme gjelder for kommunens virksomheter som yter tjenester til personer i s\u00e6rlig s\u00e5rbare eller utsatte grupper. I slike tilfeller vil avvik fra regelverk kunne medf\u00f8re betydelige 1 Veilederen Internkontroll i kommunesektoren kravene i kommuneloven pkt. 2.1 2 Prop.46 L (2017-2018) s. 412 2 KomRev NORD IKS Kvalitet i NAV/Sosialtjenesten \u00f8konomiske konsekvenser for tjenestemottaker. P\u00e5 slike tjenesteomr\u00e5der m\u00e5 det ogs\u00e5 kunne legges til grunn et krav om en omfattende internkontroll. Det finnes kilder utarbeidet for kommunesektoren som kan bidra til \u00e5 gi n\u00e6rmere innhold til kommunelovens bestemmelse om internkontroll. Disse kildene er ogs\u00e5 relevante for revisors utledning av revisjonskriterier. I forbindelse med ikrafttredelse av ny kommunelov utarbeidet KS en veileder kalt Orden i eget hus Kommunedirekt\u00f8rens internkontroll. Veilederen er ikke rettslig bindende for kommunene, men er \u00e5 betrakte som praktiske r\u00e5d og anbefalinger til kommuner som vil styrke sin internkontroll. Kommunal- og modemiserings-departementet har ogs\u00e5 utgitt en veileder kalt Internkontroll i kommunesektoren kravene i kommuneloven. Veilederen er utgitt med henblikk p\u00e5 \u00e5 s\u00f8ke \u00e5 sikre at alle akt\u00f8rene som skal tolke kommunelovens bestemmelse om internkontroll, forst\u00e5r bestemmelsen p\u00e5 samme m\u00e5te. Veilederen omhandler de rettslige rammene for den nye internkontrollbestemmelsen i kommuneloven, og sier ikke noe om den praktiske h\u00e5ndteringen av internkontroll og hva som er god internkontrollpraksis utover lovens minstekrav. Kommunal- og modemiserings- departementet understreker i veilederen at kommunelovens regler om internkontroll skal tolkes likt uavhengig av hvilken sektor de anvendes p\u00e5. Figur 1: Forholdet mellom internkontroll og ledelse i kommunen Styring/ledelse Internkontroll (lovkrav generelt og egeninitiert internkontroll) Internkontroll etter kommuneloven Kilde: Veilederen Internkontroll i kommunesektoren kravene i kommuneloven Ovenst\u00e5ende figur er hentet fra veilederen, og skal illustrere forholdet mellom internkontroll og ledelse i kommunen. Internkontrollen er en del av kommunens styring/ledelse, men 3 Kommunesektorens organisasjon 3 KomRev NORD IKS Kvalitet i NAV/Sosialtjenesten styring/ledelse er ogs\u00e5 mye mer. Figuren skal ogs\u00e5 illustrere at internkontroll kan v\u00e6re mer enn internkontrollen etter kommuneloven; det kan ogs\u00e5 v\u00e6re internkontroll etter andre lover, eller internkontroll som kommunene velger \u00e5 gj\u00f8re uten at det inng\u00e5r i noen lovkrav. Selv om det er kommunedirekt\u00f8ren som har det overordnede ansvaret for internkontrollen, er det ikke meningen at kommunedirekt\u00f8ren skal utf\u00f8re det konkrete internkontrollarbeidet i sin helhet selv. De ulike tjenesteomr\u00e5dene i kommunen m\u00e5 if\u00f8lge kommunen involveres i internkontrollarbeidet, for eksempel ved utarbeidelse av risikovurderinger, tilpasninger og innretninger p\u00e5 internkontrollen innenfor ulike tjenesteomr\u00e5der og formalisering av rutiner. Kommunedirekt\u00f8ren b\u00e5de kan og vil normalt delegere ansvaret for utf\u00f8relsen av det konkrete internkontrollarbeidet nedover i organisasjonen. Internkontrollen skal tilpasses virksomhetene st\u00f8rrelse, egenart, aktiviteter og risikoforhold. I dette ligger at det m\u00e5 gj\u00f8res konkrete vurderinger b\u00e5de samlet sett for hele kommunen og i den aktuelle virksomheten, for \u00e5 vurdere hvor omfattende og hva slags internkontroll det er behov for. Risikovurderinger er sentralt i dette arbeidet, og kommunen m\u00e5 gj\u00f8re en konkret analyse og vurdering av sannsynligheten for at lover og forskrifter ikke f\u00f8lges, og hvilke konsekvenser dette i s\u00e5 fall kan f\u00e5. Virksomheten m\u00e5 vurdere hvor vesentlige de aktuelle risikofaktorene er. 2.2.2.1 N\u00e6rmere om innholdet i internkontrollen Beskrivelse av virksomhetens hovedoppgaver, m\u00e5l og organisering If\u00f8lge bestemmelsens tredje ledd bokstav a skal det utarbeides en beskrivelse av virksomhetens hovedoppgaver, m\u00e5l og organisering. En slik oversikt skal gi overordnet informasjon om den kommunale virksomheten, og klargj\u00f8re ansvars- og rapporteringslinjer. Det skal beskrives hvordan ansvar, oppgaver og myndighet er fordelt innad i virksomheten. Dette kan, if\u00f8lge veilederen, for eksempel gj\u00f8res som en oversikt over lederstrukturer, rapporterings- og styringslinjer, delegeringer, funksjonsbeskrivelser o.l., eller det kan henvises til delegeringsreglement eller andre relevante dokumenter. Det er opp til den enkelte kommune hvordan beskrivelsen skal gj\u00f8res, og hvor detaljert den skal v\u00e6re, s\u00e5 lenge man holder seg innenfor rammene i bestemmelsens ordlyd. N\u00f8dvendige rutiner og prosedyrer Virksomheten m\u00e5, for \u00e5 sikre regeletterlevelse, utarbeide n\u00f8dvendige rutiner og prosedyrer. Hva som er n\u00f8dvendig, m\u00e5 sees i sammenheng med de andre kravene i bestemmelsen, og m\u00e5 bero p\u00e5 en konkret vurdering. Sentralt vil, if\u00f8lge veilederen, blant annet v\u00e6re vurderingen av risiko for avvik. Rutinene kan v\u00e6re b\u00e5de muntlige og skriftlige, men de fleste litt st\u00f8rre og viktige rutiner b\u00f8r fastsettes skriftlig. If\u00f8lge veilederen vil en helhetlig tolkning av internkontrollkravet tilsi at skriftlighet ofte vil v\u00e6re n\u00f8dvendig. Det f\u00f8lger indirekte at rutiner og prosedyrer m\u00e5 gj\u00f8res kjent og v\u00e6re tilgjengelige. Avdekke og f\u00f8lge opp avvik og risiko for avvik Avdekking og oppf\u00f8lging av avvik og risiko for avvik er et sentralt element i arbeidet med internkontroll. Internkontrollen skal b\u00e5de avdekke og f\u00f8lge opp konkrete avvik som allerede har skjedd, og risiko for at avvik skal skje. \u00c5 f\u00e5 avdekket konkrete avvik eller feil er sentralt for \u00e5 kunne gj\u00f8re korrigeringer eller forbedringer b\u00e5de i den konkrete situasjonen og for fremtiden. Konkrete avvik som er avdekket, skal f\u00f8lges opp eller korrigeres p\u00e5 egnet m\u00e5te. Dette m\u00e5 vurderes konkret ut fra hva slags avvik 4 KomRev NORD IKS Kvalitet i NAV/Sosialtjenesten det dreier seg om. I noen tilfeller vil det ikke v\u00e6re praktisk mulig \u00e5 korrigere avvik, for eksempel fordi det har g\u00e5tt for lang tid. \u00c5 avdekke risiko for at avvik skal skje, handler om forebygging. Det inneb\u00e6rer at det m\u00e5 skaffes en oversikt over saksomr\u00e5der i virksomheten hvor det er fare for manglende etterlevelse av lov og forskrifter. Det m\u00e5 s\u00e5 iverksettes relevante forebyggende og risikoreduserende tiltak for \u00e5 hindre og forebygge brudd p\u00e5 lov og forskrift. Dette m\u00e5 gj\u00f8res b\u00e5de ut fra et langsiktig og et kortsiktig perspektiv. Det langsiktige perspektivet er viktig for at virksomheten kan l\u00e6re og korrigere fremtidige aktiviteter. Dokumentasjon av internkontrollen \u00c5 dokumentere internkontrollen er, if\u00f8lge veilederen, et viktig virkemiddel for at internkontrollen skal fungere som forutsatt. Likevel er det ikke et m\u00e5l om dokumentasjon dersom det kun skaper un\u00f8dvendig merarbeid og ikke har \u00f8nsket effekt. Det legges derfor opp til at kommunen selv m\u00e5 gj\u00f8re en vurdering av i hvilken grad internkontrollen m\u00e5 dokumenteres. Virksomhetens risikoforhold, st\u00f8rrelse, egenart og aktiviteter vil v\u00e6re sentralt. Er det h\u00f8y risiko for avvik, vil det ogs\u00e5 v\u00e6re st\u00f8rre grunn til \u00e5 anse det n\u00f8dvendig med dokumentasjon av for eksempel rutiner og prosedyrer. Tilstrekkelig og oppdatert dokumentasjon vil v\u00e6re positivt ved for eksempel oppl\u00e6ring av nyansatte, og gj\u00f8r ogs\u00e5 organisasjonen mindre s\u00e5rbar ved frav\u00e6r av personell. Evaluere og forbedre prosedyrer og andre tiltak for internkontroll Skriftlige prosedyrer og andre tiltak for internkontroll skal evalueres. Det er ikke noen krav til hvordan evalueringen skal gj\u00f8res, men det skal v\u00e6re en evaluering av hvordan den aktuelle virksomhetenjobber med internkontroll. Videre er det krav om at dersom det er behov for det, skal skriftlige prosedyrer og andre tiltak for internkontroll forbedres. Det er ikke oppstilt noen lovkrav om tidsintervallene for slik evaluering, som skal gj\u00f8res ved behov. For \u00e5 kunne gj\u00f8re forbedringer n\u00e5r det er behov, m\u00e5 det naturlig nok gj\u00f8res en evaluering av behovet med jevne mellomrom. P\u00e5 bakgrunn av ovenst\u00e5ende utleder vi som revisjonskriterier at Troms\u00f8 kommune v/sosialavdelingen skal: \u2022 ha utarbeidet en beskrivelse av virksomhetens hovedoppgaver, mal og 0 organisering \u2022 ha utviklet rutiner og prosedyrer for \u00e5 sikre regeletterlevelse i virksomheten \u2022 iverksette tiltak for \u00e5 avdekke og f\u00f8lge opp eksisterende avvik \u2022 ha rutiner for \u00e5 kartlegge risiko for fremtidige avvik \u2022 evaluere og forbedre systemet for internkontroll ved behov \u2022 dokumentere systemet for internkontroll i det omfanget som er vurdert som n\u00f8dvendig 2.2.3 Utledning av revisjonskriterier for problemstilling 2 \u00d8konomisk sosialhjelp er en midlertidig \u00f8konomisk st\u00f8tte som skal dekke n\u00f8dvendige utgifter til \u00e5 leve og bo. Om \u00f8konomisk sosialhjelp skriver NAV p\u00e5 egne hjemmesider at n\u00e5r alle andre inntektsmuligheter, herunder inntektsgivende arbeid, egne midler og andre \u00f8konomiske rettigheter, er utnyttet fullt ut, men ikke strekker til, kan man ha rett p\u00e5 \u00f8konomisk sosialhjelp. Videre fremg\u00e5r det at alle har rett til \u00e5 s\u00f8ke om \u00f8konomisk sosialhjelp, og til \u00e5 f\u00e5 en individuell vurdering av s\u00f8knaden sin. 5 KomRev NORD IKS Kvalitet i NAV/Sosialtjenesten Om saksbehandlingen i saker som gjelder s\u00f8knad om \u00f8konomisk sosialhjelp fremg\u00e5r det av sosialtjenesteloven \u00a7 41 at forvaltningsloven gjelder med de s\u00e6rregler som er fastsatt i sosialtjenesteloven. Videre at avgj\u00f8relser om tildeling av sosiale tjenester skal regnes som enkeltvedtak. I det f\u00f8lgende utledes revisjonskriterier fra dette regelverket knyttet til kommunens saksbehandling i saker som omhandler s\u00f8knader om \u00f8konomisk sosialhjelp. Det utledes revisjonskriterier tilknyttet saksbehandlingstid, begrunnelse og utforming av vedtak, behandling av klager samt bruk av vilk\u00e5r om aktivitetsplikt for tjenestemottakere under 30 \u00e5r. Saksbehandlingstid Bestemmelser om saksbehandlingstid i forbindelse med enkeltvedtak er gitt i forvaltningsloven \u00a7 11 a. Etter denne skal forvaltningsorganet forberede og avgj\u00f8re saken uten ugrunnet opphold. I Arbeids- og velferdsetatens rundskriv til forvaltningsloven er det presisert at etter denne bestemmelsen skal forvaltningsorganet uten ugrunnet opphold vurdere om saken er tilstrekkelig opplyst og at all n\u00f8dvendig dokumentasjon er innsendt. Kriteriet uten ugrunnet opphold er skj\u00f8nnsmessig, og betydningen vil kunne variere fra sak til sak, og hva som i det enkelte tilfellet vil v\u00e6re en forsvarlig saksbehandlingstid vil, if\u00f8lge rundskrivet, m\u00e5tte variere med sakens art og omfang, tilgjengelige ressurser m.m. Dersom det m\u00e5 ventes at det vil ta uforholdsmessig lang tid f\u00f8r en henvendelse kan besvares, skal det forvaltningsorganet som mottok henvendelsen, snarest mulig gi et forel\u00f8pig svar. I svaret skal det gj\u00f8res rede for grunnen til at henvendelsen ikke kan behandles tidligere, og s\u00e5 vidt mulig angi n\u00e5r svar kan ventes. Forel\u00f8pig svar kan unnlates dersom det m\u00e5 ansees som \u00e5penbart un\u00f8dvendig. I saker som gjelder enkeltvedtak, skal det gis forel\u00f8pig svar etter annet ledd dersom en henvendelse ikke kan besvares i l\u00f8pet av en m\u00e5ned etter at den er mottatt. Etter rundskrivet skal det i et forel\u00f8pig svar, s\u00e5 langt det er mulig, informeres om reell saksbehandlingstid. Alternativt kan det opplyses om at den saksbehandlingstiden som vanligvis p\u00e5l\u00f8per for sakstypen. Det er ikke tilstrekkelig \u00e5 opplyse om at behandlingen vil skje s\u00e5 snart som mulig. NAV har ogs\u00e5, p\u00e5 sine hjemmesider, gitt informasjon om saksbehandlingstid for s\u00f8knader av ulike typer. Om \u00f8konomisk sosialhjelp fremg\u00e5r f\u00f8lgende: \u00abKommunene kan ha ulik svartid, men du skalj\u00e5 svar innen rimelig tid. Hvis det har g\u00e5tt mer enn en m\u00e5ned fra du s\u00f8kte, skal du f\u00e5 brev om at saksbehandlingstiden er forlenget\u00bb. Informasjonen p\u00e5 NAV sin hjemmeside viser at NAV ved behandling av s\u00f8knader om \u00f8konomisk sosialhjelp, legger til grunn forvaltningslovens bestemmelser om saksbehandlingstid. Begrunnelse og utforming av vedtak Forvaltningsloven har bestemmelser om vedtaksinnhold og utforming av vedtak. Etter \u00a7 23 skal et enkeltvedtak, som et vedtak om \u00f8konomisk sosialhjelp er, v\u00e6re skriftlig. Unntak kan gj\u00f8res dersom dette av praktiske grunner vil v\u00e6re s\u00e6rlig byrdefullt for forvaltningsorganet. Videre fremg\u00e5r det av \u00a7 24 at enkeltvedtak skal grunngis, og at forvaltningsorganet skal gi begrunnelsen samtidig med at vedtaket treffes. Dette tilsier at n\u00e5r det sendes ut vedtak i saker om \u00f8konomisk sosialhjelp til s\u00f8ker, skal begrunnelsen f\u00f8lge vedtaket. I andre saker enn klagesaker kan forvaltningsorganet la v\u00e6re \u00e5 gi en samtidig begrunnelse dersom det innvilger en s\u00f8knad og det ikke er grunn til \u00e5 tro at noen part vil v\u00e6re misforn\u00f8yd med vedtaket. Dersom det s\u00f8kes om flere tiltak, og kun deler av s\u00f8knaden innvilges, tilsier dette at vedtaket om delvis avslag skal begrunnes p\u00e5 vanlig m\u00e5te. I begrunnelsen skal det, etter \u00a7 25, vises til de regler vedtaket bygger p\u00e5, med mindre parten kjenner reglene. I den utstrekning det er n\u00f8dvendig for \u00e5 sette partene i stand til \u00e5 forst\u00e5 6 KomRev NORD IKS Kvalitet i NAV/Sosialtjenesten vedtaket, skal begrunnelsen ogs\u00e5 gjengi innholdet av reglene eller den problemstillingen vedtaket bygger p\u00e5. I begrunnelsen skal det ogs\u00e5 nevnes de faktiske forhold som vedtaket bygger p\u00e5. Er de faktiske forholdene beskrevet av parten selv eller i et dokument som er gjort kjent for parten, er en henvisning til den tidligere fremstillingen tilstrekkelig. I slike tilfeller skal det i underretningen til parten vedlegges kopi av fremstillingen. De hovedhensyn som har v\u00e6rt avgj\u00f8rende ved ut\u00f8ving av forvaltningsskj\u00f8nn, b\u00f8r nevnes. Er det gitt retningslinjer for skj\u00f8nnsut\u00f8vingen, vil i alminnelighet en henvisning til retningslinjene v\u00e6re tilstrekkelig. Det forvaltningsorganet som har truffet vedtaket, skal s\u00f8rge for at partene underrettes om vedtaket s\u00e5 snart som mulig. I saker der begrunnelse skal gis samtidig med vedtaket, b\u00f8r grunnene gjengis i underretningen. I underretningen skal det gis opplysning om klageadgang, klagefrist, klageinstans og den n\u00e6rmere fremgangsm\u00e5te ved klage, samt om retten til \u00e5 se sakens dokumenter. Behandling av klager Vedtak truffet p\u00e5 bakgrunn av s\u00f8knader om \u00f8konomisk sosialhjelp, kan p\u00e5klages av en part i saken, jf forvaltningsloven \u00a7 28 og sosialtjenesteloven \u00a7 48. Vedtak p\u00e5klages til Statsforvalteren, som har kompetanse til \u00e5 pr\u00f8ve alle sider av vedtaket. I praksis vil f\u00f8rst den NAV-enheten som har skrevet vedtaket, ved klagebehandler, vurdere saken p\u00e5 nytt. Dersom s\u00f8ker her f\u00e5r medhold i klagen, vil det utarbeides et nytt vedtak. Dersom s\u00f8ker ikke f\u00e5r medhold, vil klagen videresendes for behandling hos Statsforvalteren. For behandling av klagesaker gjelder samme saksbehandlingsfrister som for behandling av s\u00f8knader om \u00f8konomisk sosialhjelp. P\u00e5 samme m\u00e5te gjelder ogs\u00e5 bestemmelsene om forel\u00f8pig svar. Bruk av vilk\u00e5r for personer under 30 \u00e5r Kommunen har etter sosialtjenesteloven anledning til \u00e5 stille vilk\u00e5r for tildeling av \u00f8konomisk st\u00f8nad. Vilk\u00e5r om aktivitet skal ha som m\u00e5l at st\u00f8nadsmottakeren skal bli helt eller delvis selvfors\u00f8rget, og aktiviteten skal styrke st\u00f8nadsmottakeren muligheter for arbeid eller utdanning4. For st\u00f8nadsmottakere under 30 \u00e5r er det s\u00e6rskilt regulert i \u00a7 20 a at det skal stilles vilk\u00e5r om aktivitet for tildeling av \u00f8konomisk st\u00f8nad. Dersom det er manglende norsk- eller samiskkunnskaper som er \u00e5rsaken til at personen ikke er selvhjulpen, skal det vurderes \u00e5 stille vilk\u00e5r om slik spr\u00e5koppl\u00e6ring. Videre fremg\u00e5r det at dersom slike manglende spr\u00e5kkunnskaper foreligger, og vedkommende har rett og plikt til \u00e5 delta i introduksjonsprogram\u00b0, skal det stilles vilk\u00e5r om norskoppl\u00e6ring. Dette gjelder likevel ikke for samiske st\u00f8nadsmottakere. Det skal ikke stilles vilk\u00e5r om aktivitet n\u00e5r tungtveiende grunner taler mot det. Det vil blant annet gjelde for personer som allerede er i fulltidsaktivitet, som for eksempel heltidsarbeid, og mottar supplerende st\u00f8nad etter sosialtjenesteloven. Tilsvarende gjeler for personer som deltar i aktivitet etter annet regelverk. Dette vil regnes som tungtveiende grunner mot at det stilles aktivitetskrav6. Forhold ved den enkelte st\u00f8nadsmottaker eller den situasjonen som vedkommende er i, og som gj\u00f8r at aktivitet p\u00e5 vedtakstidspunktet ikke anses som form\u00e5lstjenlig 4 Prop.30 L (2014-2015) punkt 6.6.2 5 jf. integreringsloven \u00a7 8 6 Prop. 24 L (2021-2022) punkt 3.5.2 7 KomRev NORD IKS Kvalitet i NAV/Sosialtjenesten eller realistisk, kan ogs\u00e5 regnes som tungtveiende grunner mot av det stilles aktivitetskrav. Dette kan for eksempel v\u00e6re somatisk og/eller psykisk sykdom, helsehjelp eller oppf\u00f8lging som hindrer aktivitet. Unntak fra deltakelse i aktivitet kan ikke begrunnes med at kommunen ikke har et egnet aktivitetstilbud, med mindre den enkelte har s\u00e6rlige behov for tilrettelegging som det ikke med rimelighet kan forventes at kommunen skal dekke. Vurderingen skal dokumenteres som en del av saksbehandlingen.7 Det vil si at kommunen, i det tilfellet at det ikke stilles vilk\u00e5r om aktivitet for s\u00f8kere under 30 \u00e5r, skal dokumentere sin vurdering. P\u00e5 bakgrunn av ovenst\u00e5ende utleder vi som revisjonskriterier for problemstilling 2 at Troms\u00f8 kommune v/sosialavdelingen skal: \u2022 behandle innkomne s\u00f8knader om \u00f8konomisk sosialhjelp uten ugrunnet opphold \u2022 sende forel\u00f8pig svar i tr\u00e5d med regelverket \u2022 treffe skriftlige vedtak \u2022 begrunne vedtak samtidig som vedtaket treffes \u2022 vise til de reglene som vedtaket bygger p\u00e5 \u2022 vise til de faktiske forhold som vedtaket bygger p\u00e5 \u2022 opplyse om klageadgang, klagefrist, fremgangsm\u00e5ten ved klage og retten til \u00e5 se sakens dokumenter \u2022 stille vilk\u00e5r om aktivitet n\u00e5r det innvilges \u00f8konomisk sosialhjelp til personer under 30 \u00e5r \u2022 dokumentere sine vurderinger i de tilfellene der det ikke stilles vilk\u00e5r om aktivitet for personer under 30 \u00e5r \u2022 behandle klager p\u00e5 vedtak etter lov om sosiale tjenester uten ugrunnet opphold \u2022 dersom det gis medhold i klagesaker, utforme nye vedtak \u2022 dersom det ikke gis medhold i klagesaker, oversende klagen til Statsforvalteren for endelig behandling 2.2.4 Utledning av revisjonskriterier for problemstilling 3 Problemstilling 3 (rutiner og systemer for \u00e5 forebygge, h\u00e5ndtere og f\u00f8lge opp hendelser ved vold og trusler) gjelder forhold ved arbeidsplassen for den ansatte i NAV/sosialavdelingen i Troms\u00f8 kommune. For alle virksomheter som sysselsetter arbeidstakere gjelder lov 17.6.2017 nr. 62 om arbeidsmilj\u00f8, arbeidstid og stillingsvern mv. (arbeidsmilj\u00f8loven). I loven stilles krav til b\u00e5de psykososialt og fysisk arbeidsmilj\u00f8. Arbeidsmilj\u00f8et i virksomheten, i dette tilfellet NAV Troms\u00f8, skal v\u00e6re fullt ut forsvarlig ut fra en enkeltvis og samlet vurdering av faktorer i arbeidsmilj\u00f8et som kan innvirke p\u00e5 arbeidstakernes fysiske og psykiske helse og velferd. Krav til psykososialt arbeidsmilj\u00f8 fremg\u00e5r av arbeidsmilj\u00f8loven\u00a7 4-3. Bestemmelsen sl\u00e5r fast at arbeidet skal legges til rette slik at arbeidstakers integritet og verdighet ivaretas. Videre at arbeidstaker ikke skal utsettes for trakassering eller annen utilb\u00f8rlig opptreden, og at arbeidstaker, s\u00e5 langt det er mulig, skal beskyttes mot vold, trusler og uheldige belastninger som f\u00f8lge av kontakt med andre. Bestemmelser om det fysiske arbeidsmilj\u00f8et er gitt i \u00a7 4-4. 7 Prop. 39 L (2014-2015) punkt 6.6.2 8Jf.\u00a74-ll. 8 KomRev NORD IKS Kvalitet i NAV/Sosialtjenesten Her fremg\u00e5r at fysiske arbeidsmilj\u00f8faktorer som bygnings- og utstyrsmessige forhold, inneklima, lysforhold, st\u00f8y, str\u00e5ling o.l. skal v\u00e6re fullt forsvarlig ut fra hensynet til arbeidstakernes helse, milj\u00f8, sikkerhet og velferd. N\u00e6rmere bestemmelser om helse-, milj\u00f8- og sikkerhetsarbeid i virksomheter er gitt i internkontrollforskriften. Denne forskriften gjelder for alle virksomheter som omfattes av arbeidsmilj\u00f8loven, og dermed ogs\u00e5 for Troms\u00f8 kommune v/ NAV. If\u00f8lge\u00a7 4 i forskriften skal den som har er ansvarlig for virksomheten s\u00f8rge for at det innf\u00f8res og ut\u00f8ves internkontroll i virksomheten og at dette gj\u00f8res i samarbeid med arbeidstakerne og deres representanter. Forskriftens \u00a7 5 har n\u00e6rmere bestemmelser om innholdet i det systematiske helse-, milj\u00f8 og sikkerhetsarbeidet. Problemstilling 3 i denne forvaltningsrevisjonen omhandler konkret forebygging, h\u00e5ndtering og oppf\u00f8lging av hendelser ved vold og trusler mot ansatte i NAV. Det utledes derfor revisjonskriterier fra de kravene i internkontrollforskriften som er mest relevante sett opp mot en slik problemstilling. Dette er i hovedsak punkt 6 og 7 i \u00a7 5. Etter disse punktene skal virksomheten kartlegge farer og problemer og p\u00e5 denne bakgrunn vurdere risiko, samt utarbeide tilh\u00f8rende planer og tiltak for \u00e5 redusere risikoforholdene (jf. pkt. 6) samt iverksette rutiner for \u00e5 avdekke, rette opp og forebygge overtredelser av krav fastsatt i eller i medhold av helse-, milj\u00f8- og sikkerhetslovgivningen. Det fremg\u00e5r ikke av forskriften mer konkrete krav til hvordan disse aktivitetene skal gjennomf\u00f8res. Ogs\u00e5 her m\u00e5 det legges til grunn at virksomheten har stor frihet til \u00e5 utarbeide og utvikle et system som er egnet til \u00e5 sikre overholdelse av bestemmelser i lov og forskrift. Det fremg\u00e5r ogs\u00e5 av \u00a7 5 at internkontrollen skal tilpasses virksomhetens art, aktiviteter, risikoforhold og st\u00f8rrelse i det omfang som er n\u00f8dvendig for \u00e5 etterleve krav i eller i medhold av helse-, milj\u00f8- og sikkerhetslovgivningen. P\u00e5 bakgrunn av ovenst\u00e5ende utleder vi som revisjonskriterier for problemstilling 3 at Troms\u00f8 kommune v/sosialavdelingen skal: \u2022 kartlegge farer og problemer i virksomheten, og p\u00e5 bakgrunn av dette vurdere risiko for hendelser ved vold og trusler mot ansatte \u2022 utarbeide planer og tiltak for \u00e5 redusere risiko for hendelser ved vold og trusler mot ansatte \u2022 iverksette tiltak for \u00e5 avdekke, rette opp og forebygge hendelser ved vold og trusler mot ansatte Revisjonskriteriene vi har utledet, oppgis i tekstboks innledningsvis i kapitlene de brukes i. 9 KomRev NORD IKS Kvalitet i NAV/Sosialtjenesten 3 METODE, DATAMATERIALE OG AVGRENSING 3.1 Metode og datamateriale Forvaltningsrevisjonen er gjennomf\u00f8rt i henhold til gjeldende standard for forvaltningsrevisjon9. Revisors kontaktperson i kommunen har v\u00e6rt avdelingsleder for ungdomsavdelingen. Vi gjennomf\u00f8rte oppstartsm\u00f8te med kontaktpersonen 9. mai 2023. P\u00e5 oppstartsm\u00f8tet deltok ogs\u00e5 avdelingsleder for sosialavdelingen, samt fagansvarlig for sosialavdelingen. I det f\u00f8lgende redegj\u00f8res det for benyttet metode og innsamlet datamateriale tilknyttet forvaltningsrevisjonens tre problemstillinger. 3.1.1 Metode og datamateriale problemstilling 1 Problemstilling 1 omhandler internkontroll i NAV, herunder s\u00e6rlig i forbindelse med behandling av s\u00f8knader om \u00f8konomisk sosialhjelp. For besvarelse av problemstillingen er det innhentet data gjennom intervju med fagansvarlig for sosialavdelingen og avdelingsleder for ungdomsavdelingen. I intervjuene stilte revisor sp\u00f8rsm\u00e5l tilknyttet blant annet arbeidsprosedyrer, skriftlige og praktiserte rutiner, kontrollhandlinger og avviksbehandling i sosialavdelingen. I forbindelse med intervjuet fikk revisor ogs\u00e5 en gjennomgang av avdelingens dokumentsenter i Teams, og vi ble i den forbindelse vist det som foreligger av skriftlige rutinebeskrivelser. Vi har ogs\u00e5 i etterkant f\u00e5tt tilsendt per e-post enkelte rutinebeskrivelser og \u00f8vrige relevante dokumenter som vi har etterspurt. Disse dokumentene har vi analysert, og de inng\u00e5r i datamaterialet som utgj\u00f8r grunnlaget for besvarelse av problemstilling 1. Vi har ogs\u00e5 hatt dialog per e-post med enhetsleder i NAV Troms\u00f8, og har innhentet noe informasjon og dokumentasjon fra han. Funn under problemstilling 2 i forvaltningsrevisjonen vil kunne v\u00e6re relevante ogs\u00e5 ved besvarelse av problemstilling 1. Det redegj\u00f8res n\u00e6rmere for dette nedenfor. 3.1.2 Metode og datamateriale problemstilling 2 Problemstilling 2 omhandler regeletterlevelse i behandling av s\u00f8knader om \u00f8konomisk sosialhjelp. Problemstillingen besvares hovedsakelig gjennom funn fra revisors gjennomgang av konkrete saker. Vi fikk p\u00e5 forh\u00e5nd opplyst at NAV Troms\u00f8 \u00e5rlig behandler rundt 10 000 s\u00f8knader om \u00f8konomisk sosialhjelp. Med en s\u00e5 omfattende saksmengde vil det, innenfor denne forvaltningsrevisjonens tids- og ressursrammer, ikke v\u00e6re mulig \u00e5 gjennomg\u00e5 saker av et slikt antall at vi oppn\u00e5r et representativt utvalg. Vi m\u00e5 i slike tilfeller basere oss p\u00e5 en stikkpr\u00f8vekontroll for \u00e5 innhente data som kan belyse kommunens saksbehandling i disse sakene. Prosjektleder gjennomf\u00f8rte over en periode p\u00e5 to arbeidsdager en gjennomgang av saker i Troms\u00f8 kommunes lokaler. Vi fikk da tilgang til sosialavdelingens saksbehandlingssystem, og fant i systemet frem til den n\u00f8dvendige informasjonen knyttet til hver enkelt sak. Fagansvarlig for sosialavdelingen var tilgjengelig for revisor under hele gjennomgangen, og bisto med \u00e5 navigere i saksbehandlingssystemet og finne frem til den n\u00f8dvendige dokumentasjonen. I saksbehandlingssystemet l\u00e5 det en liste over ferdig behandlede saker. Ut fra denne listen gjorde revisor et tilfeldig utvalg av 50 s\u00f8knader fordelt p\u00e5 alle m\u00e5nedene i perioden 1.1.2022 - mai 2023. I bestillingen fra kontrollutvalget ble det s\u00e6rlig bedt om at vi unders\u00f8kte hvorvidt NAV har praksis for \u00e5 stille vilk\u00e5r om aktivitet for ytelsesmottakere under 30 \u00e5r. Revisor 9 RSK 001 Standard for forvaltningsrevisjon fastsatt av NKRFs styre 12.08.2020 og gjort gjeldende som god kommunal revisjonsskikk for forvaltningsrevisjoner med oppstartsbrev sendt etter 30.09.2020 10 KomRev NORD IKS Kvalitet i NAV/Sosialtjenesten fokuserte derfor i utvelgelsen s\u00e6rlig p\u00e5 s\u00f8knader der s\u00f8ker var under 30 \u00e5r. Av de 50 sakene vi unders\u00f8kte, var 23 s\u00f8knader fra s\u00f8kere under 30 \u00e5r. I bestillingen fra kontrollutvalget inng\u00e5r ogs\u00e5 problemstilling tilknyttet saksbehandling i klagesaker. Revisor unders\u00f8kte et tilfeldig utvalg av 19 saker der s\u00f8ker hadde klagd p\u00e5 avslag p\u00e5 sin s\u00f8knad. Som nevnt ovenfor i kapittel 3 .1.1, vil funn fra saksgjennomgangen ogs\u00e5 v\u00e6re av relevans for problemstilling 1 som gjelder internkontroll i virksomheten. En unders\u00f8kelse av utvalgte saker vil kunne gi indikasjoner p\u00e5 hvorvidt kommunen faktisk har tilfredsstillende systemer og rutiner p\u00e5 dette omr\u00e5det, som er egnet til \u00e5 sikre regeletterlevelse. I de tilfellene kommunen kan dokumentere \u00e5 ha skriftliggjorte retningslinjer og rutinebeskrivelser, vil funn fra en konkret gjennomgang av saker kunne indikere hvorvidt rutinene er implementert i den daglige driften og benyttes av de ansatte. 3.1.3 Metode og datamateriale problemstilling 3 Problemstilling 3 omhandler kommunens rutiner og systemer for \u00e5 forebygge, h\u00e5ndtere og f\u00f8lge opp vold og trusler mot ansatte i NAV. For \u00e5 besvare problemstillingen har vi basert oss p\u00e5 b\u00e5de intervju, dokumentanalyse og observasjon som metoder. NAV Troms\u00f8 har en ansatt sikkerhetsansvarlig. Vi har gjennomf\u00f8rt et intervju med sikkerhetsansvarlig der vi har stilt sp\u00f8rsm\u00e5l tilknyttet blant annet sikkerhetstiltak, utarbeidede planer og rutiner samt registrering og h\u00e5ndtering av avvik i virksomheten. I forbindelse med intervjuet fikk vi ogs\u00e5 en omvisning i NAV sine lokaler, herunder blant annet p\u00e5 m\u00f8terom som benyttes i forbindelse med m\u00f8ter mellom klienter og veileder/saksbehandler, samt i kundemottaket. Under omvisningen fikk vi se de konkrete, fysiske tiltakene som er iverksatt av hensyn til de ansattes sikkerhet. I etterkant av intervjuet og omvisningen, har vi etterspurt og f\u00e5tt oversendt de relevante skriftlige dokumentene som virksomheten har utarbeidet og benytter. Dette er blant annet beredskapsplan, rutinebeskrivelser og sikkerhetsinstrukser. 3.2 Gyldighet og p\u00e5litelighet Med gyldige data menes at dataene som samles inn i unders\u00f8kelsen, skal utgj\u00f8re et relevant og tilstrekkelig grunnlag for \u00e5 vurdere den reviderte virksomheten opp imot revisjonskriteriene og problemstillingene. Vi anser utvalget p\u00e5 50 saker, samt 19 klagesaker, som et tilstrekkelig antall for \u00e5 oppfylle dette gyldighetskravet. Revisors unders\u00f8ker og vurderer kun disse sakene, og konklusjonen p\u00e5 problemstillingen gjelder f\u00f8lgelig kun disse. Likevel vurderer vi at utvalget, samt at vi ogs\u00e5 unders\u00f8ker systemet for formalisert internkontroll, er tilstrekkelig til \u00e5 kunne gi en indikasjon p\u00e5 kommunens praksis p\u00e5 dette omr\u00e5det generelt. Det er likevel grunn til \u00e5 understreke at revisor ikke anser utvalget som et representativt utvalg. Ogs\u00e5 for de \u00f8vrige problemstillingene vurderer vi at vi har f\u00e5tt tilgang p\u00e5 den informasjonen som er n\u00f8dvendig for at vi skal kunne ha et tilstrekkelig og gyldig datagrunnlag for \u00e5 besvare problemstillingene. Vi har ikke indikasjoner p\u00e5 at det foreligger relevant informasjon og dokumentasjon som vi ikke er gjort kjent med. Med p\u00e5litelige data menes at dataene skal v\u00e6re mest mulig n\u00f8yaktige. Revisor har vurdert eventuelle feilkilder i det innsamlede datamaterialet. Vi har sammenlignet de ulike typene data med hverandre for \u00e5 avdekke eventuelle motsetninger i opplysninger som fremkommer i dem. Det er skrevet referater fra alle gjennomf\u00f8rte intervjuer, som i etterkant er bekreftet av 11 KomRev NORD IKS Kvalitet i NAV/Sosialtjenesten intervjuobjektene. I tillegg har vi fremlagt datamaterialet i sin helhet for kommunen, som har verifisert dette. Vi vurderer ogs\u00e5 at funnene fra gjennomgangen av saker oppfyller kravet til p\u00e5litelighet og n\u00f8yaktighet. Dette fordi revisors vurderinger og konklusjoner bygger p\u00e5 faktiske saksdokumenter som er utarbeidet i forbindelse med saksbehandlingen. Ogs\u00e5 for de \u00f8vrige problemstillingene er dokumentasjonen vi bygger p\u00e5, utarbeidet p\u00e5 et tidligere tidspunkt, og ikke i forbindelse med forvaltningsrevisjonen. P\u00e5liteligheten og gyldigheten i det presenterte datamaterialet er ogs\u00e5 p\u00e5 et overordnet niv\u00e5 sikret gjennom KomRev NORDs interne kvalitetssikringssystem. 3.3 Avgrensninger Revisor har unders\u00f8kt saker som er behandlet i perioden januar 2022 - m a i 2023. 12 KomRev NORD IKS Kvalitet i NAV/Sosialtjenesten 4 INTERNKONTROLL Har Troms\u00f8 kommune etablert internkontroll i NAV/Sosialtjenesten for \u00e5 p\u00e5se at saker om \u00f8konomisk sosialhjelp behandles i tr\u00e5d med regelverket? Troms\u00f8 kommune v/sosialavdelingen skal: \u2022 ha utarbeidet en beskrivelse av virksomhetens hovedoppgaver, m\u00e5l og organisering \u2022 ha utviklet rutiner og prosedyrer for \u00e5 sikre regeletterlevelse I virksomheten \u2022 iverksette tiltak for \u00e5 avdekke og f\u00f8lge opp eksisterende avvik \u2022 ha rutiner for \u00e5 kartlegge risiko for fremtidige avvik \u2022 evaluere og forbedre systemet for internkontroll ved behov \u2022 dokumentere systemet for internkontroll i det omfanget som er vurdert som n\u00f8dvendig 4.1 Organisering Utklipp 1: Utklipp fra NAV Troms\u00f8s organisasjonskart Sosialavdelingen Leder: Julie Terning Saksbehandling og oppf\u00f8lging av alle saker etter lov om sosiale tjenester Besluttere/fagansvarlig FACT Ovenst\u00e5ende utklipp fra NAV Troms\u00f8s organisasjonskart viser organiseringen av sosialavdelingen. Organisasjonskartet i sin helhet viser at sosialavdelingen er direkte underlagt NAV-leder. If\u00f8lge Troms\u00f8 kommunes delegeringsreglement er myndighet etter Lov om sosiale tjenester i arbeids- og velferdsforvaltningen delegert til enhetsleder for NAV Troms\u00f8. Avdelingen treffer vedtak i saker om \u00f8konomisk sosialhjelp. Avdelingen er organisert med veiledere, fagleder og avdelingsleder. Alle s\u00f8knader om \u00f8konomisk sosialhjelp som kommer inn til avdelingen, fordeles p\u00e5 veilederne, som har hovedansvar for behandling av den enkelte sak. Avdelingen er ogs\u00e5 organisert med s\u00e5kalte beslutterteam, som best\u00e5r av fire besluttere. Fagansvarlig inng\u00e5r i dette beslutterteamet. 13 KomRev NORD IKS Kvalitet i NAV/Sosialtjenesten Revisor har etterspurt et dokument som gir en beskrivelse av virksomhetens hovedoppgaver, m\u00e5l og organisering. Vi har p\u00e5 denne foresp\u00f8rselen f\u00e5tt oversendt organisasjonskart og Troms\u00f8 kommunes delegasjonsreglement. Revisor oppfatter ikke at det, som en f\u00f8lge av ikrafttredelse av kommunelovens internkontrollbestemmelse, er utarbeidet et dokument som skal beskrive virksomhetens hovedoppgaver, m\u00e5l og organisering. Vi har imidlertid f\u00e5tt oversendt partnerskapsavtalen mellom Troms\u00f8 kommune og NAV Troms, som er nedfelt i et dokument kalt Samarbeidsavtale. Avtalen er if\u00f8lge dokumentets forside sist revidert 28.2.2013. Avtalen gjelder delegasjon og drift av felles arbeids- og velferdskontor, NAV Troms\u00f8. Form\u00e5let med inng\u00e5else av avtalen er if\u00f8lge avtaleteksten \u00abi samsvar med m\u00e5lene i arbeids- og velferdsloven og rammeavtale om arbeids- og velferdsforvaltning mellom Arbeids- og inkluderingsdepartementet og KS, i fellesskap \u00e5 arbeide for: \u2022 flere i arbeid og aktivitet, f\u00e6rre p\u00e5 st\u00f8nad \u2022 enklere for brukerne og tilpasset brukernes behov \u2022 en helhetlig og effektiv arbeids- og velferdsforvaltning\u00bb Det er ogs\u00e5 satt lokale, overordnede m\u00e5l, herunder at NAV Troms\u00f8 skal: \u2022 v\u00e6re et fullverdig NAV kontor for innbyggerne i Troms\u00f8 kommune \u2022 fokusere p\u00e5 mennesker, m\u00e5l og resultater \u2022 skal sikre gode samarbeidsformer og brukermedvirkning Videre om m\u00e5l fremg\u00e5r det at partene utarbeider styringssignaler for NAV Troms\u00f8 som omhandler b\u00e5de sentrale m\u00e5l- og resultatkrav fra stat og kommune, og lokale m\u00e5l- og resultatkrav som partene finner hensiktsmessig for NAV Troms\u00f8.NAV leder skal, p\u00e5 bakgrunn av dette, lage en virksomhetsplan. Om tjenester og oppgaver som inng\u00e5r i NAV-kontoret, fremg\u00e5r det at kontoret har ansvar for alle tjenester og oppgaver som Arbeids- og velferdsetaten har besluttet at skal ligge i den enkelte kommune. Kontoret har ansvar for kommunens tjenester og oppgaver etter lov om sosiale tjenester i arbeids- og velferdsforvaltningen. Det fremg\u00e5r ogs\u00e5 informasjon om delegasjon av myndighet, herunder at ansvar for alle de ovenfor nevnte oppgaver og tjenester er delegert til NAV Troms\u00f8 v/ NAV-leder. NAV-leder skal inneha fullmakter som kommunal enhetsleder i Troms\u00f8 kommune, i henhold til delegasjonsreglementet. Dokumentet har videre informasjon om blant annet samarbeidsm\u00f8ter mellom partene, ledelse ved NAV-kontoret, tilsetting av ledere og medarbeidere, medbestemmelse for ansatte og deres tillitsvalgte, samhandling med tilliggende kommunale og statlige tjenester, brukermedvirkning, universell utforming, kompetanseutvikling, personvern, informasjonssikkerhet og beredskap. Revisor har f\u00e5tt oversendt virksomhetsplaner utarbeidet av og for NAV Troms og Finnmark i 2022 og 2023. Av planene fremg\u00e5r det blant annet hvilke m\u00e5l virksomheten skal jobbe mot, samt konkrete, lokale handlingsplaner for virksomhetene der aktiviteter som skal gjennomf\u00f8res er lagt inn. Revisor har etterspurt, og f\u00e5tt oversendt, stillingsbeskrivelse for avdelingsleder. Av denne fremg\u00e5r det ikke informasjon om hvordan ansvaret for internkontrollen er fordelt innad i avdelingen. 14 KomRev NORD IKS Kvalitet i NAV/Sosialtjenesten 4.2 Internkontroll i forbindelse med behandling av enkeltsaker Den enkelte veileder har ansvar for behandling av s\u00f8knadene som blir tildelt dem. Sakene legger seg p\u00e5 den enkelte veileders \u00abtavle\u00bb i saksbehandlingssystemet, slik at veilederne har oversikt over hvilke saker de har til behandling. N\u00e5r en veileder har behandlet en sak, og skrevet et vedtak i saken, s\u00e5 sendes dette i sin helhet til beslutterteamet. Beslutterteamet gjennomg\u00e5r hvert enkelt vedtak, og skal godkjenne det f\u00f8r det sendes ut til s\u00f8ker. Myndigheten til \u00e5 godkjenne vedtak etter Lov om sosiale tjenester er delegert fra NAV-leder til beslutterteamet. Myndigheten fremg\u00e5r av dokumentet Rutine for godkjenning av vedtak etter lov om sosiale tjenester i NAV, som revisor har f\u00e5tt oversendt og gjennomg\u00e5tt. Skjemaet benyttes av beslutterne ved gjennomgang og godkjenning av vedtak, og ligger tilgjengelig i sosialavdelingens omr\u00e5de p\u00e5 teams. Av skjemaet fremg\u00e5r det hvilke handlinger den som kontrollerer vedtaket skal gj\u00f8re som en del av kontrollen. Blant annet fremg\u00e5r f\u00f8lgende kontrollpunkter: \u2022 \u00c5pning og gjennomgang av tilh\u00f8rende dokumenter \u2022 Dersom saken gjelder n\u00f8dhjelp, unders\u00f8ke om rutiner for n\u00f8dhjelp er fulgt \u2022 Gjennomg\u00e5 og forst\u00e5 alle \u00f8konomiske beregninger, og unders\u00f8ke om de er dokumentert \u2022 Sjekke om valg av livsoppholdssats i beregningen er i samsvar med begrunnelsen i vedtaket - og om valg av livsoppholdssats er begrunnet tilstrekkelig \u2022 Kontrollere at bel\u00f8p, betalingsm\u00e5te, st\u00f8nadstype, kontonummer, periode og utbetalingsdato o.l. er riktig. \u2022 Kontrollere begrunnelse i vedtaket, herunder om s\u00f8knad er tilstrekkelig begrunnet, at riktige lovhjemler er benyttet og at det er samsvar mellom s\u00f8knad og \u00f8konomiske beregninger. \u2022 Ved avslag p\u00e5 s\u00f8knad, kontrollere hvorvidt det er vurdert om det likevel skal gis st\u00f8nad etter sosialtjenesteloven Av skjemaet fremg\u00e5r det ogs\u00e5 hva som skal gj\u00f8res dersom kontrollen avdekker avvik med hensyn til de ovenfor nevnte punktene. Saken merkes da med \u00abgodkjenning avvist\u00bb og sendes tilbake til veileder sammen med melding om hvilken sak det gjelder og hva som m\u00e5 endres i vedtaket f\u00f8r det kan godkjennes. N\u00e5r saken er utbedret i henhold til returmelding, gjennomg\u00e5s saken p\u00e5 nytt p\u00e5 samme m\u00e5te som nevnt ovenfor. 4.3 M\u00e5nedlig internkontroll Sosialavdelingen har etablert en rutine for m\u00e5nedlig internkontroll. Dette er en kontroll som gj\u00f8res i tillegg til kontroll av hvert enkelt vedtak som sendes ut, jf beskrivelsene i kapittelet ovenfor. Revisor har f\u00e5tt beskrevet at den m\u00e5nedlige internkontrollen gjennomf\u00f8res ved at den som er ansvarlig for internkontrollen, en av medlemmene i beslutterteamet, skaffer en oversikt over alle vedtak som er truffet i avdelingen i den foreg\u00e5ende m\u00e5neden. For eksempel vil kontrollen av vedtak som er truffet i februar, gjennomf\u00f8res i mars. Den som gjennomf\u00f8rer kontrollen, foretar s\u00e5 et tilfeldig utvalg av fem til ti saker som gj\u00f8res til gjenstand for kontroll. Revisor har f\u00e5tt oversendt skjemaet som benyttes i gjennomf\u00f8ringen av denne kontrollen. Skjemaet kalles Internkontroll av sosialhjelpsutbetalinger NAV Troms\u00f8, og ligger tilgjengelig p\u00e5 sosialavdelingens omr\u00e5de p\u00e5 teams. Av skjemaet fremg\u00e5r de kontrollpunktene som kontroll\u00f8ren unders\u00f8ke per utvalgte vedtak. I det f\u00f8lgende viser vi til et utvalg av punktene i skjemaet. \u2022 Informasjon om hvem som har gjennomf\u00f8rt kontrollen, saksnummer, samt hvem som har fattet vedtaket som kontrolleres. 15 KomRev NORD IKS Kvalitet i NAV/Sosialtjenesten \u2022 Informasjon om hvem som har v\u00e6rt veileder p\u00e5 den aktuelle saken, samt hvem i beslutterteamet som har godkjent vedtaket. \u2022 Om det er innhentet kopi av legitimasjon \u2022 Om vedtak er sendt til bruker \u2022 Om s\u00f8knad er svart ut \u2022 Om vedtak er i overensstemmelse n\u00e5r det gjelder bel\u00f8p, rammebel\u00f8p og kontonr. \u2022 Om det er satt vilk\u00e5r til ytelsen \u2022 Om det er vurdert innsatsbehov, aktuelle tiltak og kvalifiseringsprogram \u2022 Om det er gjort kartlegging av barneperspektivet \u2022 Om det er gitt opplysning, r\u00e5d og veiledning eller kartlagt behov for dette \u2022 Om evt. avvik er meldt til veileder, samt hvordan avviket er h\u00e5ndtert og om dette er gjort innenfor frist \u2022 Evt. andre avvik Revisor har f\u00e5tt informasjon om hvilke forhold som kan f\u00f8res under \u00abandre avvik\u00bb. Dette er stort sett dersom man finner mangler i de vurderingene som er gjort. For eksempel kan beslutterteamet her oppdage at det burde ha v\u00e6rt m\u00f8ter med bruker for \u00e5 kartlegge situasjonen bedre, at st\u00f8rre deler av s\u00f8knaden skulle v\u00e6rt innvilget fordi det ligger ved dokumentasjon p\u00e5 utgifter, at det er feil i de \u00f8konomiske beregningene o.l. N\u00e5r det avdekkes avvik gjennom denne formen for internkontroll, s\u00e5 sendes det en e-post til den ansvarlige beslutteren og til leder, som f\u00e5r ansvar for \u00e5 h\u00e5ndtere avviket. Oppf\u00f8lging av funnene som gj\u00f8res i forbindelse med denne kontrollen, skjer if\u00f8lge fagansvarlig p\u00e5 ulike m\u00e5ter. Dersom kontrollen viser at det er mangler, feil eller avvik som g\u00e5r igjen, s\u00e5 har beslutterteamet ved flere anledninger gjennomf\u00f8rt workshops der temaet har v\u00e6rt gjennomg\u00e5tt. Det har if\u00f8lge fagansvarlig v\u00e6rt gjennomf\u00f8rt workshops om saksbehandlingsregler, blant annet fordi det gjennom internkontrollen ble avdekt at det ikke i alle tilfeller ble sendt ut forvaltningsmeldinger, s\u00e5kalt forel\u00f8pig svar, n\u00e5r det var p\u00e5krevd, og fordi det ble avdekt at saker i alle tilfeller ikke var godt nok kartlagt. Det er ogs\u00e5 gjennomf\u00f8rt workshops p\u00e5 behandling av klagesaker, da det ble avdekt gjennom internkontrollen at klagesaker ble liggende for lenge p\u00e5 veiledernes \u00abtavle\u00bb f\u00f8r de ble p\u00e5begynt. Videre opplyser fagansvarlig at dersom man gjennom internkontrollen avdekker at det er enkelte veiledere som ofte har avvik, s\u00e5 gis det ekstra veiledning til denne. N\u00e5r internkontrollen er gjennomf\u00f8rt, utarbeider beslutterteamet et m\u00e5nedlig infobrev hvor det blant annet fremg\u00e5r hvilke funn som er gjort i internkontrollen og hvilke tema avdelingen m\u00e5 ha fokus p\u00e5 i tiden som kommer. I infobrevet fremg\u00e5r det ogs\u00e5 informasjon om funn som avdekkes gjennom kvalitetssikringen av hvert enkelt vedtak. Revisor har f\u00e5tt oversendt eksempler p\u00e5 slike infobrev. Her fremg\u00e5r blant annet hvor mange vedtak som er truffet den forutg\u00e5ende m\u00e5neden, hvor mange saker som er godkjent og hvor store utbetalinger som er gjort, samt gjennomsnittlig saksbehandlingstid. Infobrevet er ogs\u00e5 en kanal der beslutterteamet informerer om nye rutiner. Eksempelvis er det, i de infobrevene som revisor har f\u00e5tt oversendt, gitt informasjon om: \u2022 Nye satser for livsopphold \u2022 Presiseringer og instrukser fra Statsforvalteren \u2022 Utforming av vedtak gjeldende tannbehandling for ektefelle eller barn, samt dekninger av utgift til bruk av tolk ved tannbehandling 16 KomRev NORD IKS Kvalitet i NAV/Sosialtjenesten \u2022 Mulighet for \u00e5 s\u00f8ke st\u00f8tte til bompenger etter 3 mnd. med dokumenterte utgifter med bombrikke \u2022 Rutiner rundt veiledning av E\u00d8S-borgere \u2022 \u00d8kte billettpriser p\u00e5 kollektivtransport Det signaliseres fra NAV-leder at alle ansatte m\u00e5 lese det m\u00e5nedlige infobrevet, for p\u00e5 den m\u00e5ten \u00e5 gj\u00f8re seg kjent med funnene fra internkontrollen i avdelingen og annen relevant info. 4.3 Rutinebeskrivelser Sosialavdelingen benytter seg av Teams som arbeidsverkt\u00f8y. Her foreg\u00e5r det utstrakt grad av kommunikasjon mellom de ansatte, og det ligger et omfattende dokumentsenter i systemet. Alle de ansatte i sosialavdelingen har tilgang p\u00e5 dette dokumentsenteret. Revisor har, i forbindelse med v\u00e5rt intervju av fagansvarlig, f\u00e5tt en gjennomgang der vi ble vist hvordan dokumentsenteret ser ut og hvilke rutiner som ligger der. Gjennomgangen viste at avdelingen har et omfattende sett av rutiner p\u00e5 flere omr\u00e5der. Det foreligger blant annet skriftlige rutiner for saksbehandlingstid, klagesaksbehandling, barneperspektivet, gjeldsr\u00e5dgivning, kvalifiseringsprogrammet, midlertidig bolig, frivillig tvungen forvaltning og E\u00d8S-borgere. Det foreligger rutiner som viser hvordan veilederne skal sende ut dokumentforesp\u00f8rsler og forh\u00e5ndsvarsler. Det foreligger ogs\u00e5 rutiner som skal gi retningslinjer for de vurderingene som veileder m\u00e5 gj\u00f8re, herunder blant annet n\u00e5r man skal skrive ut rekvisisjon og hvilke vurderinger som skal gj\u00f8res tilknyttet s\u00f8knader om tannlege, str\u00f8mst\u00f8tte og medisiner. Det finnes ogs\u00e5 skriftlige rutiner p\u00e5 hvilke vurderinger som skal gj\u00f8res n\u00e5r st\u00f8nadsmottaker er under 30 \u00e5r. Fagansvarlig oppgir at hun opplever at rutinene brukes i utstakt grad, og at det raskt kommer tilbakemeldinger fra de ansatte dersom de ikke finner rutiner. Fagansvarlig oppgir at rutinene vurderes og revideres l\u00f8pende n\u00e5r det for eksempel dukker opp nye problemstillinger eller endringer og p\u00e5legg fra statsforvalteren. Eksempelvis venter sosialavdeling p\u00e5 rapport fra et st\u00f8rre tilsyn fra statsforvalteren sommeren 2023, og skal p\u00e5 bakgrunn av denne rapporten gj\u00f8re endringer i rutinene for vurdering av barneperspektivet. De fagansvarlige har faste m\u00e5nedlige m\u00f8ter med NAV-leder og avdelingsleder, hvor endring og revidering av rutiner er tema dersom det er behov for det. 4.4 Avdekking og oppf\u00f8lging av avvik Sosialavdelingen benytter seg av kvalitetssystemet Compilo. I dette systemet skal ogs\u00e5 faglige avvik registreres, det vil si avvik som knytter seg til saksbehandlingen og den daglige driften. Avvik knyttet til helse, milj\u00f8 og sikkerhet registreres p\u00e5 annen m\u00e5te. Revisor har rettet en henvendelse til NAV-leder, der vi har bedt om \u00e5 f\u00e5 en oversikt over omfanget av registrerte avvik s\u00e5 langt i 2023. P\u00e5 henvendelsen fikk vi tilbakemelding om at det ikke er registrert noen faglige avvik i systemet s\u00e5 langt i 2023. Fagansvarlig har ogs\u00e5 gitt tilbakemelding til revisor om at det i sv\u00e6rt liten grad registreres faglige avvik i Compilo. Det er i utgangspunktet hver enkelt veileders ansvar \u00e5 melde avvik, og beslutterteamet har informert veilederne om dette og om hvor de kan henvende seg dersom de er usikre p\u00e5 fremgangsm\u00e5ten. Avvik blir likevel f\u00f8rt i sv\u00e6rt begrenset grad, og fagansvarlig opplyser at dette er et tema de n\u00e5 skal utarbeide en skriftlig rutine for. Videre at avviksbehandling i realiteten skjer ved at veiledere henvender seg direkte til besluttere eller ledere som h\u00e5ndterer og retter det uten at det dokumenteres p\u00e5 noen m\u00e5te. Det gjennomf\u00f8res s\u00e5ledes heller ingen systematisk gjennomgang av avvik til bruk for l\u00e6ring og forbedring i avdelingen. 17 KomRev NORD IKS Kvalitet i NAV/Sosialtjenesten 4.5 Risiko- og s\u00e5rbarhetsanalyser Revisor har rettet sp\u00f8rsm\u00e5l til fagansvarlig om hvordan man i avdelingen avdekker hvor det er s\u00e6rskilt risiko for avvik og regelbrudd, og om det for eksempel gjennomf\u00f8res systematiske risiko- og s\u00e5rbarhetsanalyser i avdelingen. Vi har f\u00e5tt tilbakemelding om at dette i hovedsak gj\u00f8res gjennom kontrollen av de enkelte vedtak, samt den m\u00e5nedlige kontrollen. P\u00e5 denne m\u00e5ten avdekker beslutterne hvor risikoene for avvik ligger. Ut over dette gjennomf\u00f8res det ingen former for systematiske risiko- og s\u00e5rbarhetsanalyser. 4.6 Revisors vurderinger og konklusjon Som en f\u00f8lge av ikrafttredelse av ny kommunelov, ble det p\u00e5krevd at kommunale virksomheter skal ha utarbeidet en beskrivelse av virksomhetens hovedoppgaver, m\u00e5l og organisering. Revisor har ikke f\u00e5tt oversendt et slikt samlet dokument som er utarbeidet med henblikk p\u00e5 \u00e5 oppfylle dette lovbestemte kravet. Vi har likevel f\u00e5tt oversendt ulike former for dokumentasjon som samlet sett oppfyller kravet. Dette er blant annet organisasjonskart, delegasjonsreglement, samarbeidsavtale med Troms\u00f8 kommune samt virksomhetsplaner. Revisors vurdering er at disse dokumentene samlet gir et bilde av NAV Troms\u00f8 sin organisering, herunder hvordan oppgaver og myndigheter er fordelt innad i virksomheten. Samarbeidsavtalen og virksomhetsplanene gir en beskrivelse av virksomhetens m\u00e5l, b\u00e5de p\u00e5 overordnet og mer detaljert niv\u00e5. If\u00f8lge veiledning til kommunelovens internkontrollbestemmelse er det opp til den enkelte kommune hvordan denne beskrivelsen skal gj\u00f8res, og hvor omfattende den skal v\u00e6re. Revisors vurdering er at Troms\u00f8 kommune v/sosialavdelingen i stor grad har oppfylt revisjonskriteriet om \u00e5 ha utarbeidet en beskrivelse av virksomhetens hovedoppgaver, m\u00e5l og organisering. Vurderingen er begrunnet i at gjeldende krav er en samlet beskrivelse, og at internkontrolldokumentasjon skal v\u00e6re oppdatert og tilgjengelig. Revisors har funnet at sosialavdelingen i NAV Troms\u00f8 har utarbeidet en rekke skriftlige rutinebeskrivelser som er tilgjengelig for de ansatte og benyttes i den daglige driften. I kapitlene ovenfor vises det ogs\u00e5 til iverksatte prosedyrer som skal sikre regeletterlevelse, herunder beslutterteamets kontroll av alle utg\u00e5ende vedtak, samt den m\u00e5nedlige internkontrollen. Revisor har funnet at disse prosedyrene ogs\u00e5 er skriftliggjort, og vi har f\u00e5tt dokumentert at de ogs\u00e5 f\u00f8lges opp og gjennomf\u00f8res. Det er i vurderingen grunn til \u00e5 legge vekt p\u00e5 at disse prosedyrene er systematiske, ved at de gjennomf\u00f8resjevnlig. Det er ogs\u00e5 grunn til \u00e5 vektlegge funn som viser at sosialavdelingen gj\u00f8r bruk av funn og resultater fra disse prosedyrene til forbedring i tjenesten. Det er imidlertid ogs\u00e5, som vist nedenfor, avdekt enkelte mangler i systemet for internkontroll. Her nevnes s\u00e6rlig manglende rutiner for avviksregistrering og risiko- og s\u00e5rbarhetsanalyser. P\u00e5 bakgrunn av disse funnene er revisors vurdering at Troms\u00f8 kommune v/sosialavdelingen i stor grad har oppfylt revisjonskriteriet om \u00e5 ha utviklet rutiner og prosedyrer for \u00e5 sikre regeletterlevelse i virksomheten. Ovenfor nevnte prosedyrer ved kontroll av utg\u00e5ende vedtak og m\u00e5nedlig, systematisk internkontroll, er ogs\u00e5 funn som taler for at sosialavdelingen har utviklet tilfredsstillende systemer for \u00e5 avdekke og f\u00f8lge opp eksisterende avvik, samt \u00e5 kartlegge risiko for fremtidige avvik. Disse prosedyrene er egnet til \u00e5 avdekke avvik, og det er dokumentert overfor revisor at disse lukkes f\u00f8r saker ferdigbehandles. Dette er en sentral den av den kommunale internkontrollen. Revisor har ogs\u00e5 funnet at sosialavdelingen gjennom for eksempel m\u00e5nedlige infobrev og gjennomf\u00f8ring av workshops og temadager, s\u00f8ker \u00e5 gj\u00f8re bruk av erfaringene fra de avvikene som avdekkes. Dette er ogs\u00e5 prosedyrer som er egnet til \u00e5 kartlegge hvor i virksomheten det er risiko for fremtidige avvik. I denne vurderingen er det imidlertid ogs\u00e5 grunn til \u00e5 legge vekt p\u00e5 mangler ved avdelingens generelle praksis for melde faglige avvik. Revisor har funnet at det i 2023 ikke har v\u00e6rt meldt noen faglige avvik gjennom 18 KomRev NORD IKS Kvalitet i NAV/Sosialtjenesten avvikssystemet. Vi legger ogs\u00e5 vekt p\u00e5 info om at avdelingen hverken har tilstrekkelige skriftlige rutiner eller praksis for at hver enkelt ansatt kan melde faglige avvik i kommunens avvikssystem. N\u00e5r det ikke er tilstrekkelige rutiner for dette, er det etter revisors vurdering en risiko for at avvik fra regelverket ikke avdekkes. Avdelingen mister ogs\u00e5 muligheten til \u00e5 gj\u00f8re bruk av resultater fra gjennomgang og oppf\u00f8lging av avvik til l\u00e6ring og forbedring i virksomheten. P\u00e5 bakgrunn av ovenst\u00e5ende er revisors vurdering at Troms\u00f8 kommune v/sosialavdelingen til dels har oppfylt revisjonskriteriene om \u00e5 iverksette tiltak for \u00e5 avdekke og f\u00f8lge opp eksisterende avvik, samt \u00e5 ha rutiner for \u00e5 kartlegge risiko for fremtidige avvik. Det vektlegges ogs\u00e5 at det ikke gjennomf\u00f8res systematiske ROS-analyser i avdelingen. For kriteriene som gjelder evaluering og forbedring av systemet for internkontroll, legger vi vekt p\u00e5 informasjon fra fagleder om at dette gj\u00f8res b\u00e5de i formelle m\u00f8ter og l\u00f8pende i den daglige driften. Vi legger ogs\u00e5 vekt p\u00e5 dokumenterte funn, for eksempel m\u00e5nedlige informasjonsbrev, der det fremg\u00e5r at man eksempelvis gj\u00f8r endringer i rutinebeskrivelser p\u00e5 bakgrunn av ulike forhold; endringer i regelverk, presiseringer fra statsforvalteren o.l. Vi vektlegger imidlertid ogs\u00e5 manglende rutiner for avviksregistrering og ROS-analyser. Dette er tiltak som vil kunne gi avdelingen et bedre kunnskapsgrunnlag i arbeidet med \u00e5 forbedre og evaluere internkontrollsystemet. Revisors vurdering er derfor at Troms\u00f8 kommune v/ sosialavdelingen til dels har oppfylt revisjonskriteriet om \u00e5 evaluere og forbedre systemet for internkontroll ved behov. Gjennomg\u00e5ende funn viser at systemet for internkontroll i sosialavdelingen i stor grad er dokumentert, og revisors vurdering er f\u00f8lgelig at Troms\u00f8 kommune v/sosialavdelingen har oppfylt revisjonskriteriet om \u00e5 dokumentere systemet for internkontroll i det omfanget som er vurdert som n\u00f8dvendig. Revisors vurdering av de utlede revisjonskriteriene tilsier at Troms\u00f8 kommune ved sosialavdelingen har utviklet flere rutiner og prosedyrer med henblikk p\u00e5 \u00e5 sikre regeletterlevelse i virksomheten. Det er s\u00e6rlig grunn til \u00e5 vektlegge sosialavdelingens systematiske rutiner for kontroll av alle vedtak samt gjennomf\u00f8ring av en m\u00e5nedlig internkontroll. Under problemstillingen om internkontroll er det ogs\u00e5 grunn til \u00e5 legge vekt p\u00e5 funn og vurderinger gjort under problemstillingen som gjelder den konkrete saksbehandlingen i avdelingen. Blant annet viser revisors funn en i stor grad tilfredsstillende praksis for saksbehandlingstid samt innhold i og begrunnelse av vedtak. V\u00e5re funn fra unders\u00f8kelse av klagesaksbehandlingen i avdelingen er ogs\u00e5 relevante for vurderingen av problemstillingen, blant annet funn som viser at statsforvalteren i alle de unders\u00f8kte tilfellene har stadfestet NAV Troms\u00f8 sine vedtak. Dette er funn som kan indikere en stor grad av regeletterlevelse i sosialavdelingens saksbehandling. Det er likevel grunn til \u00e5 understreke at revisors unders\u00f8kelser av konkrete saker baserer seg p\u00e5 stikkpr\u00f8ver, ikke en fullstendig gjennomgang av saksbehandlingen i alle saker. P\u00e5 bakgrunn av de funn og vurderinger som er vist til ovenfor, er revisors konklusjon p\u00e5 problemstillingen at Troms\u00f8 komme i stor grad har etablert internkontroll i NAV/Sosialtjenesten for \u00e5 p\u00e5se at saker om \u00f8konomisk sosialhjelp behandles i tr\u00e5d med regelverket. I konklusjonen gis det trekk for at sosialavdelingen ikke har etablert tilstrekkelige rutiner eller praksis for melding av faglige avvik i kommunens avvikssystem. Det vektlegges ogs\u00e5 at det ikke er rutiner for gjennomf\u00f8ring av systematiske risiko- og s\u00e5rbarhetsanalyser. Revisors vurderer dette som svakheter i avdelingens internkontroll. 19 KomRev NORD IKS Kvalitet i NAV/Sosialtjenesten 5 SAKSBEHANDLING Er Troms\u00f8 kommunes behandling av saker om \u00f8konomisk sosialhjelp i samsvar med gjeldende krav til a) saksbehandlingstid b) begrunnelse og utforming av vedtak c) behandling av klager d) bruk av vilk\u00e5r om aktivitetspliktfor mottakere under 30 \u00e5r Revisjonskriterier Troms\u00f8 kommune v/sosialavdelingen skal: \u2022 behandle innkomne s\u00f8knader om \u00f8konomisk sosialhjelp uten ugrunnet opphold \u2022 sende forel\u00f8pig svar i tr\u00e5d med regelverket \u2022 treffe skriftlige vedtak \u2022 begrunne vedtak samtidig som vedtaket treffes \u2022 vise til de reglene som vedtaket bygger p\u00e5 \u2022 vise til de faktiske forhold som vedtaket bygger p\u00e5 \u2022 opplyse om klageadgang, klagefrist, fremgangsm\u00e5ten ved klage og retten til \u00e5 se sakens dokumenter \u2022 stille vilk\u00e5r om aktivitet n\u00e5r det innvilges \u00f8konomisk sosialhjelp til personer under 30 \u00e5r \u2022 dokumentere sine vurderinger i de tilfellene der det ikke stilles vilk\u00e5r om aktivitet for personer under 30 \u00e5r \u2022 behandle klager p\u00e5 vedtak etter lov om sosiale tjenester uten ugrunnet opphold \u2022 dersom det gis medhold i klagesaker, utforme nye vedtak \u2022 dersom det ikke gis medhold i klagesaker, oversende klagen til Statsforvalteren for endelig behandling 5.1 Saksbehandlingstid og forel\u00f8pig svar Revisors funn Revisor har unders\u00f8kt saksbehandlingstiden i 50 saker der det er s\u00f8kt om \u00f8konomisk sosialhjelp. Saksbehandlingstiden er beregnet fra datoen der s\u00f8knaden ble registrert i NAV sine systemer, og frem til vedtak ble truffet. Saksbehandlingstiden i de 50 unders\u00f8kte sakene presenteres i nedenst\u00e5ende tabell. Tabell 1: Saksbehandlin stid i 50 unders\u00f8kte saker Saksbehandlingstid Antall 1-7 dager 17 8-14 dager 16 15-21 dager 5 2 2 - 31 dager 7 32 dager eller flere 5 20 KomRev NORD IKS Kvalitet i NAV/Sosialtjenesten Tabellen viser at 33 av 50 saker, tilsvarende 66%, ble behandlet innen to uker etter at s\u00f8knaden kom inn. 11 saker, tilsvarende 6%, ble behandlet innenfor en tidsramme p\u00e5 en m\u00e5ned etter at s\u00f8knaden kom inn. Ytterligere fem saker hadde saksbehandlingstid p\u00e5 mer enn en m\u00e5ned. Disse fem sakene ble behandlet innenfor en tidsramme p\u00e5 henholdsvis 32, 34, 36, 44 og 362 dager. Revisor har funnet at i flere av sakene der sosialavdelingen brukte mer enn en m\u00e5ned p\u00e5 \u00e5 behandle saken, er det etterspurt dokumentasjon fra s\u00f8ker som er n\u00f8dvendig for \u00e5 kunne behandle s\u00f8knaden. For saker som NAV bruker mer enn en m\u00e5ned p\u00e5 \u00e5 besvare, skal det sendes et s\u00e5kalt forel\u00f8pig svar til s\u00f8ker. I den forbindelse skal det informeres om bakgrunnen for at det vil ta lengre tid \u00e5 behandle saken, samt n\u00e5r s\u00f8ker kan forvente \u00e5 motta svar. I NAV Troms\u00f8 er det praksis for \u00e5 sende slike forel\u00f8pige svar, som omtales som forvaltningsmeldinger innenfor denne virksomheten. Tabellen ovenfor viser at det er totalt fem saker som det tok lengre enn 31 dager \u00e5 besvare. I disse tilfellene skulle det, n\u00e5r man legger til grunn at en m\u00e5ned har 31 dager, v\u00e6rt sendt forel\u00f8pig svar til s\u00f8ker. Revisor har funnet at dette ble gjort i tre av fem saker. I disse tre tilfellene ble det ogs\u00e5 informert om hva som var grunnen til forlenget saksbehandlingstid, samt n\u00e5r s\u00f8ker kunne forvente \u00e5 motta svar. I to av fem unders\u00f8kte saker der dette var relevant, er det ikke sendt et forel\u00f8pig svar. En av de unders\u00f8kte sakene hadde en saksbehandlingstid p\u00e5 31 dager. I dette tilfellet har revisor ogs\u00e5 funnet at det ble sendt et forel\u00f8pig svar til bruker. Revisors vurdering For s\u00f8knader om \u00f8konomisk sosialhjelp er kravet i forvaltningsloven at Troms\u00f8 kommune skal behandle s\u00f8knadene uten ugrunnet opphold. Bestemmelsen er skj\u00f8nnsmessig, og det m\u00e5 vurderes fra sak til sak hva som ligger i uten ugrunnet opphold. Funn fra revisors mappegjennomgang viser at de fleste unders\u00f8kte sakene er behandlet innenfor en tidsperiode p\u00e5 en m\u00e5ned. Ikke alle s\u00f8knadene ble av sosialavdelingen vurdert som fullstendige n\u00e5r de kom inn til NAV. Prosessen med \u00e5 ettersp\u00f8rre og f\u00e5 tilsendt n\u00f8dvendig dokumentasjon fra bruker er forhold som kan medf\u00f8re ekstra saksbehandlingstid. Funnene fra mappegjennomgangen viser at NAV i de fleste av disse tilfellene var i dialog med bruker underveis i saksbehandlingstiden, blant annet vedr\u00f8rende ettersendelse av dokumentasjon. P\u00e5 bakgrunn av en helhetsvurdering av saksbehandlingstiden i de unders\u00f8kte sakene, sammenholdt med kommunens dokumenterte praksis for \u00e5 holde kontakt med s\u00f8ker underveis i prosessen, er revisors vurdering at Troms\u00f8 kommune i de fleste, men ikke alle, sakene har behandlet innkomne s\u00f8knader om \u00f8konomisk sosialhjelp uten ugrunnet opphold En av sakene har en saksbehandlingstid p\u00e5 rett i underkant av ett \u00e5r. Dette er etter revisors vurdering ikke en tilfredsstillende saksbehandlingstid, og revisor anser at det utgj\u00f8r et kritikkverdig forhold. I to av fem saker som det har tatt mer enn en m\u00e5ned \u00e5 behandle, er det ikke sendt et forel\u00f8pig svar til s\u00f8ker. Revisors vurdering er derfor at Troms\u00f8 kommune v/sosialavdelingen i to saker ikke har oppfylt revisjonskriteriet om \u00e5 sende forel\u00f8pig svar i tr\u00e5d med regelverket. Kriteriet vurderes som oppfylt i tre saker. 5.2 Vedtaksinnhold Revisors funn Revisor har gjennomg\u00e5tt vedtakene i alle de 50 unders\u00f8kte sakene. Alle vedtakene var alts\u00e5 skriftlige. Vi har funnet at det i alle de 50 sakene er gitt en begrunnelse for vedtaket, og at denne er gitt samtidig med at vedtaket er truffet. Det vil si at begrunnelsen fremg\u00e5r av samme 21 KomRev NORD IKS Kvalitet i NAV/Sosialtjenesten dokument som vedtaket. I alle tilfellene er det vist til de faktiske forholdene, alts\u00e5 de forholdene som fremg\u00e5r av s\u00f8knaden der det blant annet vises til hvilken situasjon s\u00f8ker befinner seg i. I alle de unders\u00f8kte sakene er det ogs\u00e5 vist til hjemmel for vedtaket, alts\u00e5 hvilke konkrete lovbestemmelser vedtaket bygger p\u00e5. NAV Troms\u00f8 benytter seg av en standardisert mal for vedtak. I denne malen er det tatt inn standardisert tekst hvor det opplyses om klageadgang, klagefrist, klageinstans og den n\u00e6rmeste fremgangsm\u00e5ten ved klage, samt om retten til \u00e5 se sakens dokumenter. Revisor har f\u00f8lgelig funnet at denne informasjonen er gitt til s\u00f8ker i alle de 50 unders\u00f8kte sakene. Revisors vurdering Basert p\u00e5 ovenst\u00e5ende funn er det revisors vurdering at Troms\u00f8 kommune v/sosialavdelingen har oppfylt f\u00f8lgende revisjonskriterier: \u2022 treffe skriftlige vedtak \u2022 begrunne vedtak samtidig som de treffes \u2022 vise til de reglene som vedtaket bygger p\u00e5 \u2022 vise til de faktiske forhold som vedtaket bygger p\u00e5 \u2022 opplyse om klageadgang, klagefrist, fremgangsm\u00e5ten ved klage og retten til \u00e5 se sakens dokumenter 5.3 Vilk\u00e5r til st\u00f8nadsmottakere under 30 \u00e5r Revisors funn N\u00e5r mottaker av \u00f8konomisk sosialhjelp er under 30 \u00e5r, er det lovfestet at kommunen v/ NAV skal stille vilk\u00e5r om aktivitet hos tjenestemottaker.NAV Troms\u00f8 har en egen ungdomsavdeling med 20 medarbeidere som arbeider med ungdommer i alderen 16-30 \u00e5r. Medarbeiderne i ungdomsavdelingen har arbeidsrettet oppf\u00f8lging som sitt hovedoppdrag, hvor m\u00e5let er \u00e5 f\u00e5 ungdommene ut i utdanning, jobb eller andre tiltak. Avdelingen har ogs\u00e5 en erfaringskonsulent som jobber i prosjektstilling s\u00e6rskilt med brukere med utfordringer knyttet til rus og psykiatri. N\u00e5r en s\u00f8ker om \u00f8konomisk sosialhjelp, og er under 30 \u00e5r, involveres et kartleggingsteam. Dette skjer dersom s\u00f8ker ikke har s\u00f8kt f\u00f8r, og allerede er inne i NAV sine systemer og har oppf\u00f8lgingstiltak. I de fleste tilfeller blir ungdommen bedt om \u00e5 registrere seg som arbeidss\u00f8ker dersom hen ikke allerede er det. N\u00e5r vedkommende har registrert seg som arbeidss\u00f8ker, blir det gjennomf\u00f8rt en behovskartlegging med en p\u00e5f\u00f8lgende arbeidsrettet oppf\u00f8lging. If\u00f8lge avdelingsleder i ungdomsavdelingen skal det som utgangspunkt alltid stilles vilk\u00e5r om aktivitet n\u00e5r man innvilger s\u00f8knader om \u00f8konomisk sosialhjelp til s\u00f8kere under 30 \u00e5r. Dersom det ikke stilles vilk\u00e5r, skal det tungtveiende grunner til. Vilk\u00e5r om aktivitet skal alltid vurderes. Det stilles som hovedregel ikke krav om aktivitet dersom det vurderes at s\u00f8ker allerede er i en form for godkjent aktivitet. Dette kan v\u00e6re hvis s\u00f8ker allerede er i jobb eller i et studiel\u00f8p. Det stilles heller ikke krav til aktivitet dersom s\u00f8ker mottar arbeidsavklaringspenger. Dette fordi det allerede er en aktivitetsplikt knyttet til arbeidsavklaringspenger; en skal enten v\u00e6re i arbeidsrettet tiltak, eller i et behandlingsl\u00f8p med utsikt til bedring. Troms\u00f8 kommune har utarbeidet programmet STA:RT (Sammen til arbeid:ressursteam), som er det tiltaket det stilles vilk\u00e5r om for unge mottakere av sosialhjelp som ikke er under andre former for aktivitet. STA:RT har aktivitet mandag-torsdag i tidsrommet 09.00-11.30. Dersom en s\u00f8ker har vedtak om deltakelse i STA:RT, skal de m\u00f8te opp i NAV sine lokaler p\u00e5 disse 22 KomRev NORD IKS Kvalitet i NAV/Sosialtjenesten tidspunktene og gjennomf\u00f8re ulike aktiviteter. Slike aktiviteter er for eksempel skriving av CV og jobbs\u00f8knader med veiledning fra ansatte og trening p\u00e5 jobbintervju. NAV kan invitere inn arbeidsgivere med rekrutteringsbehov eller markedsavdelingen som foreller om ledige stillinger. P\u00e5 v\u00e5ren er det stort fokus p\u00e5 \u00e5 bist\u00e5 ungdommene i \u00e5 skaffe sommerjobb. Det gjennomf\u00f8res ogs\u00e5 samtaler om for eksempel arbeidslivets regler og s\u00e5kalt \u00abjobbkondis\u00bb, hva det vil si \u00e5 st\u00e5 i en jobb. De ansatte i STA:RT f\u00f8ler ogs\u00e5 opp kontakt med arbeidsgivere i de tilfellene tjenestemottakere er ute i arbeidstrening eller mottar l\u00f8nnstilskudd. Programmet kan ogs\u00e5 inneholde felles turer til for eksempel Jekta, der ungdommene f\u00e5r i oppgave \u00e5 snakke med arbeidsgivere og s\u00f8ke p\u00e5 jobber. Ved oppstart i STA:RT signeres det kontakt med ungdommen. Kontrakten inneholder informasjon om blant annet plikten til \u00e5 m\u00f8te opp, samt hvilke konsekvenser det kan f\u00e5 \u00e5 ikke m\u00f8te, herunder konsekvenser for den \u00f8konomiske sosialhjelpen. Dersom en ungdom uteblir fra STA:RT, og senere s\u00f8ker om \u00f8konomisk sosialhjelp, risikerer de \u00e5 f\u00e5 avslag p\u00e5 s\u00f8knaden. Det vil da forklares i vedtaket. Av de 50 sakene som revisor unders\u00f8kte i forbindelse med v\u00e5r mappegjennomgang, var 23 s\u00f8knader fra s\u00f8kere under 30 \u00e5r. I alle sakene ble \u00f8konomisk sosialhjelp innvilget. Revisor fant at det i \u00e5tte av 23 saker var stilt vilk\u00e5r om deltakelse i STA:RT. Det ble ogs\u00e5 i disse vedtakene informert om at NAV Troms\u00f8 ville f\u00f8lge opp s\u00f8ker med hensyn til deltakelse, samt hvilke konsekvenser det kan f\u00e5 \u00e5 unnlate \u00e5 m\u00f8te opp til programmet. I 15 saker ble det alts\u00e5 ikke stilt vilk\u00e5r om aktivitet. Dette ble i de aktuelle vedtakene begrunnet med en (eller flere) av f\u00f8lgende forhold: \u2022 S\u00f8ker var i full jobb \u2022 S\u00f8ker hadde f\u00e5tt skoleplass eller var i et utdannings- eller l\u00e6rlingel\u00f8p \u2022 Vedkommende var under AAP \u2022 Vedkommende var aktiv arbeidss\u00f8ker, under et aktivitetsprogram eller mottok allerede arbeidsrettet oppf\u00f8lging I ett av de unders\u00f8kte tilfellene er det ikke stilt vilk\u00e5r om aktivitet, og det er heller ikke dokumentert fra veileders side hvorvidt aktivitetsplikten har v\u00e6rt vurdert og hva som var \u00e5rsaken til at det ikke ble stilt vilk\u00e5r. Revisors vurdering Revisor legger til grunn informasjonen fra NAV Troms\u00f8 om at s\u00f8kere som er i arbeid eller utdanningsl\u00f8p, mottar arbeidsavklaringspenger, eller er aktiv arbeidss\u00f8ker/mottaker av arbeidsrettet oppf\u00f8lging, regnes for allerede \u00e5 v\u00e6re i aktivitet. Basert p\u00e5 at det i en av ni aktuelle saker ikke er stilt vilk\u00e5r om aktivitet for s\u00f8ker under 30 \u00e5r, er revisors vurdering at Troms\u00f8 kommune v/ sosialavdelingen i de fleste, men ikke alle, aktuelle saker har oppfylt revisjonskriteriet om \u00e5 stille vilk\u00e5r om aktivitet n\u00e5r det innvilges sosialhjelp til personer under 30 \u00e5r. I 14 av 15 tilfeller der det ikke ble stilt vilk\u00e5r om aktivitet, er det dokumentert i saksbehandlers vurderinger i vedtaket at s\u00f8ker er i jobb, utdanningsl\u00f8p, mottar AAP eller lignende. Imidlertid i ett tilfelle foreligger det ikke skriftliggjorte vurderinger som belyser hvorfor det ikke er stilt vilk\u00e5r om aktivitet. Revisors vurdering er derfor at Troms\u00f8 kommune v/sosialavdelingen i de fleste, men ikke alle, aktuelle saker har oppfylt revisjonskriteriet om \u00e5 dokumentere sine vurderinger i de tilfellene der det ikke stilles vilk\u00e5r om aktivitet for personer under 30 \u00e5r. 23 KomRev NORD IKS Kvalitet i NAV/Sosialtjenesten 5.4 Klagebehandling Revisors funn Revisor har, i forbindelse med v\u00e5r mappegjennomgang, gjennomg\u00e5tt 19 saker som gjelder klage p\u00e5 avslag p\u00e5 s\u00f8knad om \u00f8konomisk sosialhjelp. Saksbehandlingstiden i de 19 unders\u00f8kte sakene presenteres i det f\u00f8lgende. Saksbehandlingstiden er beregnet fra klagen kom inn til NAV, og frem til NAV traff et vedtak i saken, herunder om \u00e5 omgj\u00f8re eget vedtak eller \u00e5 stadfeste det og oversende det til Statsforvalteren. Tabell 2: Saksbehandlin stid i unders\u00f8kte kla esaker Sak Total saksbehandlingstid (antall dager) 1 35 dager 2 35 dager 3 34 dager 4 33 dager 5 32 dager 6 66 dager 7 56 dager 8 36 dager 9 107 dager 10 58 dager 11 62 dager 12 4 dager 13 56 dager 14 32 dager 15 79 dager 16 27 dager 17 33 dager 18 38 dager 19 89 dager Ovenst\u00e5ende tabell viser at NAV Troms\u00f8 i de unders\u00f8kte sakene har hatt en gjennomsnittlig saksbehandlingstid p\u00e5 48 dager. To av 19 saker er behandlet innenfor en tidsramme p\u00e5 en m\u00e5ned. I de resterende 17 sakene varierer saksbehandlingstiden fra 32 dager til 107 dager. Ogs\u00e5 ved behandling av klagesaker skal det sendes forel\u00f8pig svar til klager dersom klagen ikke kan behandles innenfor en m\u00e5ned. Av de 19 unders\u00f8kte klagesakene har 17 hatt saksbehandlingstid p\u00e5 over en m\u00e5ned. Revisor har funnet at i 11 av disse sakene er det sendt et forel\u00f8pig svar til klager der det er informert om n\u00e5r det kan forventes at det treffes et vedtak i saken, men det gj\u00f8res ikke alltid rede for hvorfor det er forlenget saksbehandlingstid. I de resterende seks sakene er det ikke sendt forel\u00f8pig svar til klager. I ett tilfelle ble resultatet av klagebehandlingen at NAV delvis omgjorde eget vedtak om avslag. I det tilfellet ble det utarbeidet et nytt vedtak som ble sendt til s\u00f8ker, der dette ble informert om. Den delen av vedtaket om NAV ikke omgjorde, ble sendt til Statsforvalteren for endelig avgj\u00f8relse der. I alle de \u00f8vrige klagesakene ble sakene i sin helhet ikke omgjort av NAV, og dermed sendt til Statsforvalteren for endelig avgj\u00f8relse. I alle tilfellene der klagene ble oversendt Statsforvalteren for avgj\u00f8relse, valgte Statsforvalteren \u00e5 stadfeste kommunens vedtak om avslag. 24 KomRev NORD IKS Kvalitet i NAV/Sosialtjenesten Revisors vurdering Revisors mappegjennomgang avdekte at det er lengre saksbehandlingstid ved behandling av klagesaker ved NAV Troms\u00f8, enn ved behandling av s\u00f8knader om \u00f8konomisk sosialhjelp. Revisor er ikke kjent med at det foreligger s\u00e6regne forhold ved klagesakene som tilsier at det skal v\u00e6re betydelig lengre saksbehandlingstid p\u00e5 disse. I 11 av 19 saker er det sendt forel\u00f8pig svar der det informeres om at saksbehandlingstiden er p\u00e5 over fire uker, men det gj\u00f8res ikke alltid n\u00e6rmere rede for hvorfor det er lang saksbehandlingstid. I revisors vurdering av saksbehandlingstid for s\u00f8knader om \u00f8konomisk sosialhjelp, er det lagt til grunn at en saksbehandlingstid p\u00e5 rundt en m\u00e5ned kan vurderes \u00e5 v\u00e6re uten ugrunnet opphold Dette synspunktet legges til grunn ogs\u00e5 i dette tilfellet. Imidlertid har flere av de unders\u00f8kte sakene saksbehandlingstid som langt overstiger en m\u00e5ned. \u00c5tte saker har en saksbehandlingstid p\u00e5 56- 107 dager. Dette er etter revisors vurdering en saksbehandlingstid som i utgangspunktet ikke kan legges til grunn som uten ugrunnet opphold Basert p\u00e5 en helhetsvurdering av saksbehandlingstiden i alle de 19 unders\u00f8kte sakene, er revisors vurdering at Troms\u00f8 kommune v/ sosialavdelingen i flere, men ikke alle, saker har behandlet klager p\u00e5 vedtak etter lov om sosiale tjenester uten ugrunnet opphold Revisors vurdering er at Troms\u00f8 kommune v/sosialavdelingen i seks saker ikke har oppfylt revisjonskriteriet om \u00e5 sende forel\u00f8pig svar i tr\u00e5d med regelverket. Kriteriet vurderes som oppfylt i 11 saker. I ett tilfelle endte sosialavdelingen med \u00e5 delvis omgj\u00f8re sitt eget vedtak etter klagebehandlingen. I dette tilfellet ble det utformet et nytt vedtak. Revisors vurdering er at Troms\u00f8 kommune v/sosialavdelingen har oppfylt revisjonskriteriet om \u00e5 utforme nye vedtak n\u00e5r det gis medhold i klagesaker. Det er dokumentert at alle \u00f8vrige saker ble oversendt til Statsforvalteren for endelig vedtak. Revisors vurdering er at Troms\u00f8 kommune v/sosialavdelingen har oppfylt revisjonskriteriet om \u00e5 oversende klagen til Statsforvalterenfor endelig behandling dersom det ikke gis medhold i klagesaker. 5.5 Konklusjon Revisors funn og vurderinger ovenfor indikerer at Troms\u00f8 kommunes behandling av saker om \u00f8konomisk sosialhjelp i mange, men ikke alle, tilfeller skjer uten ugrunnet opphold. V\u00e5re funn indikerer videre at vedtakene i slike saker utformes i tr\u00e5d med forvaltningslovens krav til vedtaket samt begrunnelse for det. N\u00e5r det gjelder kommunens behandling av klager p\u00e5 avslag om \u00f8konomisk sosialhjelp, indikerer v\u00e5re funn av saksbehandlingen i mange tilfeller tar for lang tid - sett i forhold til forvaltningslovens krav om saksbehandling uten ugrunnet opphold. Endelig indikerer v\u00e5re funn at kommunens behandling av saker om \u00f8konomisk sosialhjelp i mange, men ikke alle, tilfeller tilfredsstiller regelverkets krav om bruk av vilk\u00e5r om aktivitetsplikt for sosialhjelpsmottakere under 30 \u00e5r. P\u00e5 bakgrunn av disse vurderingene finner vi grunn til \u00e5 treffe f\u00f8lgende konklusjoner p\u00e5 problemstillingene: \u2022 Troms\u00f8 kommunes behandling av saker om \u00f8konomisk sosialhjelp er i de fleste, men ikke alle, tilfeller i samsvar med gjeldende krav til saksbehandlingstid. \u2022 Troms\u00f8 kommunes behandling av saker om \u00f8konomisk sosialhjelp er fullt ut i samsvar med gjeldende krav til begrunnelse og utforming av vedtak. \u2022 Troms\u00f8 kommunes behandling av saker om \u00f8konomisk sosialhjelp er i flere, men ikke alle, saker i samsvar med gjeldende krav til behandling av klager. \u2022 Troms\u00f8 kommunes behandling av saker om \u00f8konomisk sosialhjelp er i de fleste, men ikke alle, tilfeller i samsvar med gjeldende krav til bruk av vilk\u00e5r om aktivitetsplikt for mottakere under 30 \u00e5r. 25 KomRev NORD IKS Kvalitet i NAV/Sosialtjenesten Revisors vurderinger og konklusjoner knytter seg utelukkende til de unders\u00f8kte sakene. Det er likevel sannsynlig at funnene fra stikkpr\u00f8vekontrollen gir klare indikasjoner p\u00e5 den generelle saksbehandlingspraksisen i sosialavdelingen. 26 KomRev NORD IKS Kvalitet i NAV/Sosialtjenesten 6 FOREBYGGING, H\u00c5NDTERING OG OPPF\u00d8LGING AV HENDELSER MED VOLD OG TRUSLER MOT ANSATTE Har Troms\u00f8 kommune utarbeidet rutiner og systemer for \u00e5 forebygge, h\u00e5ndtere og f\u00f8lge opp hendelser ved vold og trusler ved NAV/Sosialtjenesten i tr\u00e5d med sentrale krav i lov og forskrift? Revisjonskriterier Troms\u00f8 kommune v/sosialavdelingen skal: \u2022 kartlegge farer og problemer i virksomheten, og p\u00e5 bakgrunn av dette vurdere risiko for hendelser ved vold og trusler mot ansatte \u2022 utarbeide planer og tiltak for \u00e5 redusere risiko for hendelser ved vold og trusler mot ansatte \u2022 iverksette tiltak for \u00e5 avdekke, rette opp og forebygge hendelser ved vold og trusler mot ansatte 6.1 Ansvar for helse- milj\u00f8- og sikkerhet i NAV NAV Troms\u00f8 har en ansatt sikkerhetsansvarlig i 50% stilling, som har arbeidssted ved NAV- kontoret. Stilling som sikkerhetsansvarlig er opprettet p\u00e5 grunn av at kontoret er relativt stort, og at det derfor kommer mange henvendelser og problemstillinger knyttet til sikkerhet. Sikkerhetsansvarlig har hovedansvar for arbeidet tilknyttet de ansattes sikkerhet, herunder ogs\u00e5 utarbeidelse og oppdatering av rutiner, instrukser og planverk. Den sikkerhetsansvarlige er organisert under internlogistikk/stabsavdeling, men arbeider ut mot alle ansatte i NAV Troms\u00f8. Sikkerhetsansvarlig samarbeider med vernetjenesten, verneombudene og sitter i arbeidsmilj\u00f8- utvalget. Vedkommende har m\u00e5nedlige m\u00f8ter med disse utvalgene og tjenestene. Sikkerhetsansvarlig opplyser at det er en nullvisjon i NAV Troms\u00f8 knyttet til vold og trusler p\u00e5 kontoret. Likevel oppleves det som utfordrende \u00e5 overholde en slik nullvisjon, og m\u00e5let er at det skal v\u00e6re minst mulig vold og trusler p\u00e5 NAV. De ansatte skal i st\u00f8rst mulig grad skal beskyttes mot slike forhold. Dette gj\u00f8res blant annet ved iverksettelse av ulike former for sikkerhetstiltak, og ved utarbeidelse og implementering av instrukser, planverk og oppl\u00e6ringsmateriell for ansatte. Slike tiltak og planverk ved NAV Troms\u00f8 gj\u00f8res rede for i det f\u00f8lgende. 6.2 Registrering og oppf\u00f8lging av avvik Avvik relatert til HMS registreres av ansatte i Compilo, og gjennomg\u00e5s ukentlig av sikkerhetsansvarlig, NAV-leder og verneombudene. Avvik defineres som \u00e5pne til de lukkes ved at det er satt i verk tiltak. Sikkerhetsansvarlig opplyste per juni 2023 at han nylig hadde hatt en informasjonsrunde p\u00e5 alle avdelingene der det ble gitt veiledning med hensyn til registrering av avvik. Omfanget av avvik er if\u00f8lge sikkerhetsansvarlig sv\u00e6rt varierende. Sikkerhetsansvarlig rapporterer minst en gang \u00e5rlig til NAV Troms og Finnmark og til Arbeids- og velferdsdirektoratet. Revisor har f\u00e5tt oversendt en oversikt over avvik for perioden 2019- 2022. Disse fremg\u00e5r av nedenst\u00e5ende utklipp. 27 KomRev NORD IKS Kvalitet i NAV/Sosialtjenesten Utklipp 3: Oversikt over avvik i perioden 2019 - 2022 2019 2020 2021 2022 Kommunale - Compilo 7 16 7 10 Statlige - ASYS 10 10 15 13 Antall H M S avvik 17 26 22 23 2019 2020 2021 2022 Anmeldelser 6 12 5 7 2019 2020 2021 2022 Fysisk utestengelse 9 14 10 7 Varsel om mulig utestengelse 7 4 1 2019 2020 2021 2022 To ansatte i samtale 22 19 20 Ansatte i henholdsvis den kommunale og den statlige delen av NAV forholder seg til ulike avvikssystemer. Kommunalt ansatte registrerer avvik i Compilo. Ovenst\u00e5ende tabell viser at det for \u00e5rene 2019, 2020, 2021 og 2022 ble registrert henholdsvis 7, 16, 7 og 10 avvik i Compilo, alts\u00e5 fra kommunalt ansatte i NAV. Tabellen gir ogs\u00e5 informasjon om antall anmeldelser, antall brukere med vedtak om fysisk utestengelse, samt antall brukere som hadde f\u00e5tt varsel om fysisk utestengelse. Det fremg\u00e5r ogs\u00e5 tall for hvor mange brukere som i tidsperioden har hatt vedtak om to ansatte i samtale. Tallene indikerer at dette er det mest brukte sikkerhetstiltaket hos NAV Troms\u00f8. N\u00e6rmere informasjon om innhold i, og bruk av, ulike sikkerhetstiltak, gis i kapitlene nedenfor. 6.3 Iverksatte sikkerhetstiltak 6.3.1 Fysisk og telefonisk utestengelse Sikkerhetsansvarlig opplyser, som nevnt, at det er nulltoleranse for trusler mot ansatte. Dersom det forekommer drapstrusler mot en ansatt, blir den aktuelle brukeren alltid fysisk utestengt fra NAV-kontoret. Brukeren f\u00e5r da ikke lov til \u00e5 opps\u00f8ke kontoret fysisk. Utestengelsen skrives i vedtaks form, og signeres av enhetsleder. Vedtaket forkynnes ved oppm\u00f8te, eller sendes til digital postkasse dersom det er mulig. Etter en slik trussel og et vedtak om utestengelse sendes det ogs\u00e5 alltid en anmeldelse til politiet. NAV-kontoret er som arbeidsgiver den formelle anmelderen, og anmeldelsen signeres av enhetsleder. Dersom utestengelse ikke respekteres, har NAV ved enkelte tilfeller anmodet politiet om, og f\u00e5tt innvilget, bes\u00f8ksforbud. Bes\u00f8ksforbud kan utstedes b\u00e5de for NAV-kontor og for ansattes private, anonymiserte hjemmeadresser. Overtredelse av bes\u00f8ksforbud er en straffbar handling. Det kan ogs\u00e5 benyttes s\u00e5kalt telefonisk utestengelse. Bruker f\u00e5r da ikke lov til \u00e5 ringe NAV kontaktsenter. Dette tiltaket kan ogs\u00e5 kombineres med fysisk utestengelse. Brukere som er underlagt sikkerhetstiltak merkes med dette i NAV sine systemer, slik at alle ansatte som s\u00f8ker 28 KomRev NORD IKS Kvalitet i NAV/Sosialtjenesten opp brukeren f\u00e5r tilgang til informasjon om aktive sikkerhetstiltak. Utestengelsesvedtak gjelder ogs\u00e5 andre NAV-kontorer. Det kan ogs\u00e5 gis muntlige eller skriftlige advarsler, med informasjon om at dersom lignende hendelse oppst\u00e5r igjen, vil brukeren bli utestengt fra kontoret. If\u00f8lge Sivilombudsmannen kan slike sikkerhetstiltak kun ha en varighet p\u00e5 12 uker, og NAV Troms\u00f8 forholder seg til disse retningslinjene. N\u00e5r de 12 ukene med utestengelse er passert, er det praksis for \u00e5 trappe ned sikkerhetsniv\u00e5et til at det alltid skal v\u00e6re to ansatte i samtaler med den aktuelle brukeren. Dette tiltaket f\u00e5r ogs\u00e5 varighet i 12 uker, slik at det til sammen blir seks m\u00e5neder med tiltak. Utestengelsesvedtaket varer kun de 12 f\u00f8rste ukene av denne perioden. 29 KomRev NORD IKS Kvalitet i NAV/Sosialtjenesten 30 KomRev NORD IKS Kvalitet i NAV/Sosialtjenesten 10 P\u00e5g\u00e5ende livstruende vold 31 KomRev NORD IKS Kvalitet i NAV/Sosialtjenesten 6.4.3 Tiltakskort Bilde 5: Tiltakskort NAV Troms\u00f8 32 KomRev NORD IKS Kvalitet i NAV/Sosialtjenesten 33 KomRev NORD IKS Kvalitet i NAV/Sosialtjenesten 34 KomRev NORD IKS Kvalitet i NAV/Sosialtjenesten Utklipp 3: Tiltakskort for hendelser ved vold og trusler Som vedlegg til beredskapsplanen ligger ogs\u00e5 en avtale mellom NAV Troms\u00f8 og NAV Hjelpemiddelsentral Troms og Finnmark om alternativt driftssted, hvor form\u00e5let med avtalen er \u00e5 sikre avtalepartene alternativt driftssted/n\u00f8ddrift dersom det oppst\u00e5r en beredskaps- situasjon. 6.4.6 ROS-analyser NAV Troms\u00f8 har en mal for gjennomf\u00f8ring av ROS-analyser, som s\u00e6rlig omhandler utforming av samtalerom og kundemottak i et sikkerhetsperspektiv. Sikkerhetsansvarlig opplyser at det tidligere er gjennomf\u00f8rt ROS-analyser internt, og at NAV ogs\u00e5 per juni 2023 har leid inn selskapet Avarn Secutiry for \u00e5 foreta en ekstern analyse av risiko- og s\u00e5rbarhet. Dette er, if\u00f8lge sikkerhetsansvarlig, noe som er \u00f8nsket \u00e5 gj\u00f8re blant annet p\u00e5 bakgrunn av endringer som er gjort i bygget. Videre er avtalen begrunnet med at sikkerhet er et viktig tema i NAV b\u00e5de lokalt og nasjonalt, ogs\u00e5 p\u00e5 bakgrunn av hendelser ved andre NAV-kontorer 35 KomRev NORD IKS Kvalitet i NAV/Sosialtjenesten 6.5 Vurderinger og konklusjon Revisor har unders\u00f8kt hvilke systemer, rutiner, planer og iverksatte tiltak NAV Troms\u00f8 har for \u00e5 forebygge, h\u00e5ndtere og f\u00f8lge opp hendelser ved vold og trusler mot ansatte. Funn fra v\u00e5re unders\u00f8kelser indikerer at det er iverksatt flere konkrete sikkerhetstiltak ved NAV-kontoret, og at det er utarbeidet rutinebeskrivelser og overordnet planverk knyttet til de ansattes sikkerhet. Ved ansettelse av en dedikert sikkerhetsansvarlig er ansvaret for sikkerheten ved kontoret tydelig definert og plassert. Revisors funn indikerer at NAV Troms\u00f8 har utarbeidet en praksis for melding, gjennomgang og oppf\u00f8lging av registrerte avvik knyttet til vold og trusler mot ansatte. Disse rutinene fremst\u00e5r som systematiske ved at meldte avvik gjennomg\u00e5s ukentlig. Ved gjennomgang og oppf\u00f8lging av meldte avvik f\u00e5r NAV et kunnskapsgrunnlag som bidrar til \u00e5 kartlegge farer og problemer og vurdere risiko for hendelser ved vold og trusler. Slik kartlegging gj\u00f8res ogs\u00e5 ved risiko- og s\u00e5rbarhetsanalyser gjennomf\u00f8rt b\u00e5de internt og av eksterne. Revisors vurdering er f\u00f8lgelig at Troms\u00f8 kommune v/sosialavdelingen har oppfylt revisjonskriteriet om \u00e5 kartlegge farer og problemer i virksomheten, og p\u00e5 bakgrunn av dette vurdere risiko for hendelser ved vold og trusler mot ansatte. Det er dokumentert at det \u00e5 bak runn av slik kartle 1n iverksettes tiltak for \u00e5 foreb e slike hendelser. Slike tiltak er iverksatt p\u00e5 bakgrunn av at det er avdekt en risiko for at u\u00f8nskede hendelser kan forekomme. I tillegg til de konkrete sikkerhetstiltakene som det er gjort rede for i kapitlene ovenfor, er det ogs\u00e5 dokumentert at NAV Troms\u00f8 har innarbeidet rutiner og prosedyrebeskrivelser knyttet til de ansattes sikkerhet i overordnet planverk. Dette er blant annet lokal sikkerhetsinstruks, evakueringsplan og beredskapsplan. Ansatte gj\u00f8res kjent med prosedyrer og rutiner gjennom blant annet oppl\u00e6ring tidlig i ansettelsesforholdet og tiltakskort som er fysisk tilgjengelig p\u00e5 kontoret. P\u00e5 bakgrunn av disse funnene er det revisors vurdering at Troms\u00f8 kommune v/sosialavdelingen ogs\u00e5 har oppfylt revisjonskriteriene om \u00e5 utarbeide planer og tiltak for \u00e5 redusere risiko for hendelser ved vold og trusler mot ansatte, og \u00e5 iverksette tiltak for \u00e5 avdekke, rette opp og forebygge hendelser ved vold og trusler mot ansatte. P\u00e5 bakgrunn av at de utledede revisjonskriteriene er vurdert som oppfylt, er revisors konklusjon p\u00e5 problemstillingen at Troms\u00f8 kommune har utarbeidet rutiner og systemer for \u00e5 forebygge, h\u00e5ndtere og f\u00f8lge opp hendelser ved vold og trusler ved NAV/Sosialtjenesten i tr\u00e5d med sentrale krav i lov og forskrift. Det er likevel grunn til \u00e5 p\u00e5peke enkelte forhold som sikkerhetsansvarlig har gitt informasjon om, o som indikerer at det o s\u00e5 er et otensiale for \u00e5 forbedre slike rutiner o s stemer. 36 KomRev NORD IKS Kvalitet i NAV/Sosialtjenesten 7 UTTALELSE If\u00f8lge RSK 001 Standard for forvaltningsrevisjon skal revisor sende et utkast til rapport fra forvaltningsrevisjonen til uttalelse til kommunedirekt\u00f8ren. Vi sendte rapporten til kommunedirekt\u00f8ren for slik uttalelse 19.10.2023. Vi fikk 14.11.2023 f\u00f8lgende tilbakemelding fra seksjonsleder ved Seksjon for velferd, arbeid og inkludering: \u00abV\u00e5rtilbakemelding er at vi ikke har noen innvendinger til rapporten. Den gir etter v\u00e5r vurdering et riktig bilde av situasjonen\u00bb. 37 KomRev NORD IKS Kvalitet i NAV/Sosialtjenesten 8 ANBEFALINGER P\u00e5 bakgrunn av de funn, vurderinger og konklusjoner som fremg\u00e5r av rapporten, har revisor funnet grunn til \u00e5 formulere f\u00f8lgende anbefalinger. Troms\u00f8 kommune v/ NAV anbefales \u00e5: \u2022 utarbeide et samlet internkontrolldokument der virksomhetens hovedoppgaver, m\u00e5l og organisering fremg\u00e5r. Dokumentet b\u00f8r gj\u00f8res tilgjengelig for de ansatte og oppdateres ved behov. \u2022 utvikle tilfredsstillende rutiner og praksis for registrering og oppf\u00f8lging av faglige avvik i Sosialtjenesten. Det anbefales videre at det gj\u00f8res bruk av funn og resultater fra slike prosesser til utvikling og forbedring i tjenesten. \u2022 gjennomf\u00f8re systematiske risiko- og s\u00e5rbarhetsanalyser i virksomheten. \u2022 treffe tiltak for \u00e5 sikre at alle innkomne s\u00f8knader om \u00f8konomisk sosialhjelp, samt klagesaker, behandles uten ugrunnet opphold \u2022 treffe tiltak for \u00e5 sikre at det sendes forel\u00f8pig svar i tr\u00e5d med regelverket i alle relevante tilfeller \u2022 stille vilk\u00e5r om aktivitet i alle tilfeller der s\u00f8ker er under 30 \u00e5r, og s\u00f8rge for \u00e5 dokumentere vurderingene i de tilfellene der det ikke stilles vilk\u00e5r om aktivitet 38 KomRev NORD IKS Kvalitet i NAV/Sosialtjenesten 9 REFERANSER \u2022 Lov 22.6.2018 nr. 83 om kommuner og fylkeskommuner (kommuneloven) \u2022 Lov 18.12.2009 nr. 131 om sosiale tjenester i arbeids- og velferdsforvaltningen (sosialtjenesteloven) \u2022 Lov 2.10.1967 om behandlingsm\u00e5ten i forvaltningssaker (forvaltningsloven) \u2022 Lov 17.6.2005 nr. 62 om arbeidsmilj\u00f8, arbeidstid og stillingsvern mv. (arbeidsmilj\u00f8loven) \u2022 Lov 6.22.2020 nr. 127 om integrering gjennom oppl\u00e6ring, utdanning og arbeid (integreringsloven) \u2022 Forskrift 6.12.1996 nr. 1127 om systematisk helse-, milj\u00f8- og sikkerhetsarbeid i virksomheter (internkontrollforskriften) \u2022 Prop.46 L (2017-2018) Lov om kommuner og fylkeskommuner (kommuneloven) \u2022 Prop.30 L (2009-2010) Endringer i utlendingsloven \u2022 Prop.24 L (2020-2021) Endringer i sosialtjenesteloven (vilk\u00e5r om norskoppl\u00e6ring for st\u00f8nad til livsopphold) \u2022 Prop.39 L (2014-2015) Endringer i arbeidsmilj\u00f8loven og sosialtjenesteloven (adgang til midlertidig ansettelse mv. og vilk\u00e5r om aktivitet for st\u00f8nad til livsopphold) \u2022 Veileder til kommunelovens internkontrollbestemmelser, Kommunal- og moderniseringsdepartementet, 13.10.2021 \u2022 Orden i eget hus. Kommunedirekt\u00f8rens internkontroll - en praktisk veileder, Kommunesektorens organisasjon, april 2020 39 KomRev NORD IKS Kvalitet i NAV/Sosialtjenesten Om selskapet og v\u00e5r KomRev NORD har tidligere gjennomf\u00f8rt f\u00f8lgende forvaltningsrevisjonskompetanse forvaltningsrevisjoner i Troms\u00f8 kommune: KomRev NORD IKS utf\u00f8rer helhetlig Kvalitet og ressursbruk i barneverntjenesten, 2008 revisjon av kommuner og Offentlige anskaffelser, 2009 fylkeskommuner, kommunale foretak, Arbeidsmilj\u00f8, sykefrav\u00e6r og skader ved sykehjemmene, 2009 interkommunale selskaper, offentlige Ressursbruk i forbindelse med OL-s\u00f8knaden, 2010 stiftelser, kirkeregnskap og legater. Psykisk helsearbeid, 2011 Selskapets eiere og oppdragsgivere er Farlig avfall, 2011 Troms og Finnmark fylkeskommune, Tromstun skole, 2012 Nordland fylkeskommune, tolv Kvalitet i eldreomsorgen, 2013 kommuner i Nordland og 28 kommuner Brann og redning (tre rapporter), 2014 i Troms og Finnmark. Ressursbruk i grunnskolen, 2014 Kvalitet i grunnskolen, 2014 V\u00e5rt hovedkontor ligger i Harstad, og Barnevern, 2015 vi har avdelingskontorer i Alta, Flyktningtjenesten (to rapporter), 2016 Hammerfest, Lakselv, Troms\u00f8, Narvik, Remiks Husholdning AS, 2016 Finnsnes, Bod\u00f8, Sortland, Leknes og Offentlige anskaffelser Troms\u00f8 Havn KF, 2017 Svolv\u00e6r. Anskaffelse av redningsb\u00e5t, 2017 H\u00e5ndtering av henvendelser fra innbyggere, 2018 Vi har 52 medarbeidere som samlet \u00d8konomistyring og \u00f8konomisk internkontroll i innehar lang erfaring fra og god Brann og redning, 2018 kunnskap om offentlig sektor og Bierverv i barneverntjenesten, 2019 revisjon. Selskapskontroll i Arnestedet Eiendom AS, 2019 Investeringsprosjektet Prostneset Havneterminal, 2019 Selskapet er uavhengig i forhold til Beslutningsgrunnlaget for Troms\u00f8badet, 2019 kommuner, stat, privat n\u00e6ringsliv og Offentlige anskaffelser, 2019 andre institusjoner i samfunnet. Internkontroll og ressursbruk i barneverntjenesten, 2020 Investeringsprosjektet Otium bo- og velferdssenter, 2020 V\u00e5rt forvaltningsrevisjonsteam best\u00e5r Avdelingen Dreis, 2020 av 16 medarbeidere med h\u00f8yere Gjennomf\u00f8ring av investeringsprosjektet Troms\u00f8badet, 2020 utdanning innen ulike fag: Eierskapskontroll Aurora Kino IKS, 2021 \u2022 Rettsvitenskap Saksutredninger og oppf\u00f8lging av politiske vedtak, 2021 \u2022 Sosiologi BPA-ordningen, 2022 \u2022 Statsvitenskap Kvalitet og ressursbruk i pleie- og omsorgstjenestene, 2022 \u2022 Samfunns\u00f8konomi Helsehuset og utskrivningsklare pasienter, 2022 Rammeavtaler, 2022 Eierskapskontroll Alfheim Stadion AS, 2023 Elevenes skolemilj\u00f8, 2023 Tilpasset oppl\u00e6ring og spesialundervisning 2023 \u00e1 "
}