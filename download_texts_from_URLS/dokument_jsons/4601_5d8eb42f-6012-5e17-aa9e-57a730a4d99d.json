{
  "dokument_id": "5d8eb42f-6012-5e17-aa9e-57a730a4d99d",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 9 fra Katrine Berg N\u00f8dtvedt (MDG) om bystyrets arbeid med redusering av st\u00f8ybelastningen fra fly-",
  "url": "https://bergen.kommune.no/politikere-utvalg/api/fil/bk360/9732091/Svar-pa-skriftlig-sporsmal-nr-9-fra-Katrine-Berg-Nodtvedt-MDG-om-bystyrets-arbeid-med-redusering-av-stoybelastningen-fra-fly-",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/06381-3 Saksbehandler: Malene Nesse Gr\u00f8nningen Fra Dato: 18. januar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 9 fra Katrine Berg N\u00f8dtvedt (MDG) om bystyrets arbeid med redusering av st\u00f8ybelastningen fra fly- og helikoptertrafikk - Utvalg for milj\u00f8 og byutvikling 2024 I byr\u00e5dsplattformen kan vi lese at byr\u00e5det skal arbeide med Avinor for \u00e5 redusere st\u00f8ybelastningen fra fly- og helikoptertrafikk, og revidere kommunens handlingsplan mot st\u00f8y. Sp\u00f8rsm\u00e5l til byr\u00e5den: Hva har byr\u00e5det konkret foretatt seg for \u00e5 redusere st\u00f8ybelastningen? Hvordan vil byr\u00e5det g\u00e5 frem for \u00e5 f\u00e5 dette til? N\u00e5r vil byr\u00e5det levere den reviderte handlingsplanen mot st\u00f8y? Svar fra byr\u00e5den: Handlingsplanen mot st\u00f8y for Bergen kommune utvikles i samarbeid med de store anleggseierne, herunder Avinor. Kommunens oppgave er \u00e5 sammenstille deres kartlegginger og handlingsplaner. Frist for \u00e5 levere disse er juni 2024, og kommunens sammenstilling av dette til en revidert handlingsplan mot st\u00f8y vil skje etter at materialet er ferdigstilt fra anleggseiernes side. Byr\u00e5den vil g\u00e5 i dialog med Avinor for \u00e5 vurdere tiltak for \u00e5 redusere st\u00f8ybelastningen fra fly- og helikoptertrafikk, som del av utviklingen av deres handlingsplan mot st\u00f8y. Christine Kahrs - Byr\u00e5d for byutvikling Dokumentet er godkjent elektronisk. "
}