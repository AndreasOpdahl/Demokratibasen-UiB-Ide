{
  "dokument_id": "fb8ead6d-8351-5ef1-8ba7-1038cb1060df",
  "doc_type": "case_attachment",
  "kommune": 4601,
  "tittel": "H\u00f8ringsbrev -  lov- og forskriftsendringer for \u00e5 kunne opprette individregistre over barn i barnehager og barn i grunnskoleoppl\u00e6ring",
  "url": "https://bergen.kommune.no/politikere-utvalg/api/fil/bk360/11249347/Horingsbrev-lov-og-forskriftsendringer-for-a-kunne-opprette-individregistre-over-barn-i-barnehager-og-barn-i-grunnskoleopplaering",
  "tekst": "I f\u00f8lge liste Deres ref V\u00e5r ref Dato 24/5055- 30. september 2024 H\u00f8ring av lov- og forskriftsendringer for \u00e5 kunne opprette individregistre over barn i barnehager og barn i grunnskoleoppl\u00e6ring Kunnskapsdepartementet sender med dette p\u00e5 h\u00f8ring forslag om endringer i barnehageloven, oppl\u00e6ringsloven og privatskoleloven med tilh\u00f8rende forskrifter. Hensikten er \u00e5 etablere et hjemmelsgrunnlag for \u00e5 kunne opprette to nasjonale registre med personopplysninger om barn i barnehager og barn i grunnskoleoppl\u00e6ring. Det er behov for bedre kunnskap om hvordan barn har det i barnehager og skoler. De nasjonale registrene vil gi oss muligheten til \u00e5 f\u00f8lge opp barnas utvikling over tid og se effekten av ulike tiltak, slik at politikken som myndighetene utformer, er mer kunnskapsbasert og treffsikker. De nasjonale registrene med opplysninger om barn i barnehager og barn i grunnskoleoppl\u00e6ring, vil gi grunnlag for bedre statistikk og ny forskningsbasert kunnskap. I dag samles det inn personopplysninger lokalt om barn i barnehager og skoler, og nasjonalt samles det stort sett inn aggregerte opplysninger. Nasjonale myndigheter mangler kunnskap om viktige temaer som sosial ulikhet, spesialpedagogisk hjelp, individuell tilrettelegging og s\u00e6rskilt spr\u00e5koppl\u00e6ring, om skolefrav\u00e6r, og om sammenhengen mellom disse forholdene. Departementet foresl\u00e5r \u00e5 sammenstille personopplysningene som allerede samles inn til nasjonale individregistre. Dataene skal kun brukes til statistikk, analyse og forskning, ikke til saksbehandling eller annet som ang\u00e5r enkeltindivider. Forslaget inneb\u00e6rer ingen nye tester eller m\u00e5linger. Registrene vil gi et bedre grunnlag for \u00e5 evaluere, utvikle og forbedre barnehage- og grunnskoletilbudet i Norge. Forslaget inneb\u00e6rer i hovedsak en systematisering og sammenstilling av personopplysninger som i dag samles inn i administrative systemer og brukes lokalt. Det vil derfor ikke inneb\u00e6re merarbeid for ansatte i barnehagene og skolene. Det vil v\u00e6re behov for Postadresse Kontoradresse Telefon* Avdeling Saksbehandler Postboks 8119 Dep Kirkeg. 18 22 24 90 90 Avdeling for Ferdinand Mohn 0032 Oslo Org.nr. fellestjenester og 22 24 90 90 postmottak@kd.dep.no www.kd.dep.no 872 417 842 strategiske satsingsomr\u00e5der noe tilpasning og administrativt arbeid s\u00e6rlig for enkelte av opplysningene. Departementet ber derfor s\u00e6rskilt om h\u00f8ringsinnspill om hva som er n\u00f8dvendig av tilpasninger av registrerte data i de lokale administrative systemene, s\u00e6rlig n\u00e5r det gjelder opplysninger om minoritetsspr\u00e5klighet og spesialpedagogisk hjelp i barnehagen, og individuell tilrettelegging og s\u00e6rskilt spr\u00e5koppl\u00e6ring i skolen. H\u00f8ringsnotatet er tilgjengelig p\u00e5 www.regjeringen.no. Vi ber om at h\u00f8ringsuttalelser sendes elektronisk ved \u00e5 bruke den digitale l\u00f8sningen for h\u00f8ringsuttalelser p\u00e5 www.regjeringen.no/id3054474. H\u00f8ringen er \u00e5pen for alle. Ogs\u00e5 andre enn de som st\u00e5r p\u00e5 listen over h\u00f8ringsinstanser, er velkomne til \u00e5 uttale seg. Vi ber h\u00f8ringsinstansene vurdere om saken b\u00f8r forelegges underordnede organer som ikke er nevnt p\u00e5 listen over h\u00f8ringsinstanser. H\u00f8ringsfristen er 5. januar 2025. H\u00f8ringsuttalelser er offentlige etter offentlighetsloven og vil bli publisert. Med hilsen Eivind Heder (e.f.) ekspedisjonssjef H\u00e5kon Kavli avdelingsdirekt\u00f8r Dokumentet er elektronisk signert og har derfor ikke h\u00e5ndskrevne signaturer Side 2 "
}