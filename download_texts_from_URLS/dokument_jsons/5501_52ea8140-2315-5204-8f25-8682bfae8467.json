{
  "dokument_id": "52ea8140-2315-5204-8f25-8682bfae8467",
  "doc_type": "case_presentation",
  "kommune": 5501,
  "tittel": "S\u00f8knad om fritak fra verv som folkevalgt - Berit Peggy Sm\u00e5bakk",
  "url": "https://innsyn.tromso.kommune.no/application/getMoteDokument?dokid=2001818575",
  "tekst": "Arkivsaksnr. 24/04838-4 Saksbehandler Rebekka Ringholm Saksgang M\u00f8tedato Formannskapet 17.09.2024 S\u00f8knad om fritak fra verv som folkevalgt - Berit Peggy Sm\u00e5bakk Kommunedirekt\u00f8rens innstilling til vedtak: Berit Peggy Sm\u00e5bakk (Industri- og N\u00e6ringspartiet) innvilges fritak fra alle sine verv som folkevalgt i perioden 17.09.2024 \u2013 31.12.2025. Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Behandling av s\u00f8knad om fritak fra verv som folkevalgt i Troms\u00f8 kommune fra Berit Peggy Sm\u00e5bakk (Industri- og N\u00e6ringspartiet). Saksutredning Berit Peggy Sm\u00e5bakk er folkevalgt i Troms\u00f8 kommune for Industri- og N\u00e6ringspartiet i perioden 2023 til 2027, og har f\u00f8lgende verv: \u2022 Medlem i kommunestyret \u2022 Medlem i formannskapet \u2022 Medlem i administrasjonsutvalget \u2022 Medlem i helse- og velferdsutvalget \u2022 Medlem i valgstyret Sm\u00e5bakk s\u00f8ker om fritak fra alle verv for perioden 17.09.2024 \u2013 31.12.2025. Kommuneloven \u00a7 7-9 andre ledd lyder som f\u00f8lger: \u00abHvis en folkevalgt ikke kan ivareta vervet sitt uten at det f\u00f8rer til vesentlig ulempe for han eller henne, kan kommunestyret eller fylkestinget etter s\u00f8knad frita den folkevalgte for vervet midlertidig eller for resten av valgperioden.\u00bb Vilk\u00e5ret for \u00e5 gi fritak er at den folkevalgte ikke kan utf\u00f8re sine plikter i vervet uten at det f\u00f8rer til vesentlig ulempe. Politisk sekretariat har mottatt s\u00f8knad og er forelagt dokumentasjon p\u00e5 at s\u00f8knaden oppfyller vilk\u00e5rene for fritak. Dersom Sm\u00e5bakk innvilges midlertidig fritak fra sitt verv som kommunestyrerepresentant vil f\u00f8rste vararepresentant for Industri- og N\u00e6ringspartiet m\u00f8te som fast vara for Sm\u00e5bakk i kommunestyret i perioden. N\u00e5r det gjelder de \u00f8vrige vervene f\u00f8lger det av kommunelovens \u00a7 7-11 at kommunestyret kan velge et settemedlem for Sm\u00e5bakk for perioden fritaket gjelder, fordi fritaket er p\u00e5 minst tre m\u00e5neder. Settemedlemmet skal velges fra den samme gruppen som det fritatte medlemmet tilh\u00f8rte. Industri- og N\u00e6ringspartiet kan foresl\u00e5 hvem som skal velges som settemedlem. De skal deretter informere kommunestyret, som skal velge den foresl\u00e5tte kandidaten hvis de lovbestemte vilk\u00e5rene er oppfylt. Dersom Industri- og N\u00e6ringspartiet \u00f8nsker at det skal velges settemedlemmer behandles dette av kommunestyret i en egen sak etter innvilget fritak. Konklusjon Det anbefales at Berit Peggy Sm\u00e5bakk (Industri- og N\u00e6ringspartiet) innvilges fritak for perioden 12.03.2024 \u2013 31.12.2025. Vedtakskompetanse Formannskapet Vedlegg 2 "
}