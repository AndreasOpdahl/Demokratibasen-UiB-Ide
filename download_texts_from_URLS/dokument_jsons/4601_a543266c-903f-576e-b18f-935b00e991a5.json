{
  "dokument_id": "a543266c-903f-576e-b18f-935b00e991a5",
  "doc_type": "case_attachment",
  "kommune": 4601,
  "tittel": "H\u00f8ringsinnspill fra Demokratiakademiet",
  "url": "https://bergen.kommune.no/politikere-utvalg/api/fil/bk360/10738584/Horingsinnspill-fra-Demokratiakademiet",
  "tekst": " Innsendt: 30.06.2024 12:33 Ref.nr: KPMXMP Bergen kommune Hjemmeside: http://www.bergen.kommune.no H\u00f8ringsinnspill Innspill Sender p\u00e5 vegne av: o P\u00e5 vegne av meg selv T P\u00e5 vegne av en organisasjon/virksomhet Organisasjonsnummer Organisasjonsnavn 931313258 Demokratiakademiet Fornavn kontaktperson Etternavn kontaktperson Bj\u00f8rnar Dahle Telefonnummer +4790946734 Epost bjornar@demokratiakademiet.no Saksnummer 2024/84916 Sakstittel Forskrift om skoleregler og elevdemokrati Merknader Innspill til H\u00f8ring: Ny forskrift om skoleregler og skoledemokrati Undertegnedes kompetanse og interesser avgrenser seg til h\u00f8ringsutkastets Kapittel 3: Skoledemokrati med tilh\u00f8rende paragrafer \u00a711-16. https://www.bergen.kommune.no/politikk/byradet/behandlede-saker/barnehage-og-skole/horing-ny-forskrift-om- skoleregler-og-skoledemokrati Avsender: Bj\u00f8rnar Dahle, Demokratiakademiet Innledning: Det er undertegnedes oppfatning at forskriften er uklar, upresis og med vedvarende lave ambisjoner for hvordan skoledemokratiet kan organiseres for en god og relevant demokratisk erfaring for Bergensskolens elever. Det er undertegnedes syn at forskriften b\u00f8r og kan v\u00e6re en m\u00e5te \u00e5 vise at Bergen tar demokratiske oppl\u00e6ring p\u00e5 alvor. Slik forskriften er formulert p.t. er den tom for visjoner og ambisjoner, og er ikke i samsvar med hverken Bergens h\u00f8ye ambisjoner eller L\u00e6replanen for Kunnskapsl\u00f8ftets m\u00e5l om at skolen skal v\u00e6re en arena for demokratiske erfaringer. Under f\u00f8lger undertegnedes merknader og anbefalinger p\u00e5 hvordan forskriften kan tydeliggj\u00f8res, forbedres og hjelpe b\u00e5de skoleansatte og elever til \u00e5 f\u00e5 til en god og relevant demokratisk erfaring gjennom elevr\u00e5d. Merknader og anbefalinger: Det er en selvmotsigelse \u00e5 kreve minimum elevr\u00e5d, FAU og SU i \u00a712 a-c, og samtidig \u00e5pne for at \u00abskolen kan velge \u00e5 organisere seg p\u00e5 andre m\u00e5ter.\u00bb (jf \u00a712 annet ledd). Dette skaper en uklarhet om skolene m\u00e5 elevr\u00e5d, FAU og SU (jf \u00a712) eller om dette er noe skolene kan velge vekk dersom de velger \u00e5 organisere seg p\u00e5 en annen m\u00e5te. Man kan ikke ha minimumskriterier man kan velge bort, da er det ikke lenger minimumskriterier. Anbefaling: Det er undertegnedes anbefaling at skolene er forpliktet til \u00e5 ha institusjonalisert og formalisert demokratisk deltaking for elevene gjennom elevr\u00e5d. Det b\u00f8r v\u00e6re forpliktet \u00e5 ha elevr\u00e5d som er en organisert for \u00e5 v\u00e6re en relevant demokratisk arena p\u00e5 alle skolene. BK388-Plan_hoeringsinnspill, Sem & Stenersen Prokom AS Side 1 av 2 H\u00f8ringsinnspill \u00a7 13 f\u00f8rste setning \u00abInnen utgangen av september hvert kalender\u00e5r skal skolen legge til rette for valg av elevr\u00e5d.\u00bb. \u00abSkolen\u00bb er ikke en akt\u00f8r som gj\u00f8r noe, det er de ansatte og/eller elever som m\u00e5 legge til rette for valget. Dette er en semantisk nyanse, og denne kommentaren er for \u00e5 p\u00e5peke at en forskrift b\u00f8r v\u00e6re tydelig p\u00e5 hvem som er den ansvarlige akt\u00f8ren som skaper handling. Anbefaling: Akt\u00f8ren som har ansvaret for en demokratisk gjennomf\u00f8ring av nevnte valg b\u00f8r presiseres entydig.. Undertegnedes forslag er at ansvaret tillegges rektor, med en \u00e5pning for at rektor kan delegere ansvaret videre. \u00a7 13 tredje setning: \u00abElevene p\u00e5 skolen kan selv velge \u00e5 organisere seg p\u00e5 en annen m\u00e5te enn elevr\u00e5d\u00bb. Det er ikke presisert hva et elevr\u00e5d er, og dermed heller ikke hva det ikke er. Forskriftens andre formuleringer kan heller ikke oppfylles dersom elevene organiserer seg p\u00e5 en annen m\u00e5te enn med elevr\u00e5d, f.eks. \u00a713 f\u00f8rste setning \u2013 hvordan og hvorfor skal det organiseres elevr\u00e5dsvalg innen september dersom elevene har organisert seg p\u00e5 en annen m\u00e5te enn elevr\u00e5d? Anbefaling: Det anbefales \u00e5 avgrense elevr\u00e5dets rolle i skoledemokratiet. Hva har elevr\u00e5det medbestemmelse over, hva har de beslutningsmakt over, n\u00e5r (og hvorfor) kan skolens ledelse eventuelt overkj\u00f8re en beslutning tatt av elevr\u00e5det, hvilke beslutninger kan elevr\u00e5det ta som ikke kan overkj\u00f8res av skolens ledelse? Med andre ord: forskriften m\u00e5 tydeliggj\u00f8re hva elevr\u00e5dets ansvar og saksfelt faktisk er. \u00a713 mangler en presisering av hva som m\u00e5 v\u00e6re til i skoledemokratiet for at det skal anses som demokratisk. Det mangler ogs\u00e5 grunnleggende funksjoner for \u00e5 sikre at det er demokratisk.. Anbefaling: Forskriften b\u00f8r skissere enkelte minimumskrav til hva som utgj\u00f8r et demokratisk elevr\u00e5d. Videre anbefales det at disse minimumskravene er faglig forankret, se for eksempel artikkelen \u201cEr demokratiske elevr\u00e5d mulig?\u201d av Dahle og B\u00f8rhaug (2023). Overordnet: Alle som g\u00e5r p\u00e5 skolen har et forhold til elevr\u00e5det. Det er en langvarig tradisjon som har v\u00e6rt lovforankret i Norge i \u00e5rtier. Elevr\u00e5det har et stort potensiale for \u00e5 bli en relevant demokratisk erfaring for alle elevene. Da m\u00e5 forskriften tydeliggj\u00f8res i vesentlig grad. Undertegnede mener at den st\u00f8rste mangelen er frav\u00e6ret av \u00e5 sette kriterier til hva som menes er demokratisk og hvordan dette skal oppn\u00e5s. Dette overlater gjennomf\u00f8ringen av elevr\u00e5dsvalg, selve elevr\u00e5dene og maktrelasjonen til skolens ansatte og ledelse, til tilfeldigheter. Demokrati er ikke tilfeldigheter. Bergen har her en mulighet til \u00e5 utforme en forskrift som hjelper byens l\u00e6rere, skoleledelse og elever til \u00e5 se p\u00e5 elevr\u00e5det som en arena for re\u00f8evant demokratisk erfaring og l\u00e6ring. Det gj\u00f8r ikke forskriften slik den er formulert n\u00e5. Eventuelle vedlegg lastes opp her: BK388-Plan_hoeringsinnspill, Sem & Stenersen Prokom AS Side 2 av 2 "
}