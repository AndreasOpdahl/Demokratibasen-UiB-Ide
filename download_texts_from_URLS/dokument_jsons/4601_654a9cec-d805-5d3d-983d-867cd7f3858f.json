{
  "dokument_id": "654a9cec-d805-5d3d-983d-867cd7f3858f",
  "doc_type": "case_presentation",
  "kommune": 4601,
  "tittel": "Oppjustering av kostnadsramme for Lyngb\u00f8veien trafikksikring",
  "url": "https://bergen.kommune.no/politikere-utvalg/api/fil/bk360/12614431/Framstilling-Oppjustering-av-kostnadsramme-for-Lyngboveien-trafikksikring",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2021/59488-198 Oppjustering av kostnadsramme for Lyngb\u00f8veien trafikksikring Hva saken gjelder: Saken gjelder oppjustering av kostnadsramme for investeringsprosjektet Lyngb\u00f8veien trafikksikring. Prosjektet omhandler bygging av fortau og ny offentlig infrastruktur mellom Nipedalskrysset og Nyg\u00e5rdslien skole. Prosjektet ble for f\u00f8rste gang budsjettert med en totalkostnad i Handlings- og \u00f8konomiplan 2019-2022. Totalkostnaden var da p\u00e5 48 mill. I H\u00d8P 2021-2024 ble Lyngb\u00f8veien trafikksikring budsjettert med en totalkostnad p\u00e5 60 mill. Dette inkluderte en kostnads\u00f8kning p\u00e5 12 mill. grunnet \u00f8kt behov for prosjektering og forventet risikop\u00e5slag. Da det i 2022 ble fattet gjennomf\u00f8ringsvedtak for prosjektet var kostnadsrammen oppjustert ytterligere til 144,8 mill. jf. bystyresak 59/22. Prosjektet har n\u00e5 en totalkostnad p\u00e5 202 mill. Prosjektet har etter gjennomf\u00f8ringsvedtak blitt prisjustert og har dermed 156,8 mill. avsatt i vedtatt investeringsbudsjett. Kostnads\u00f8kningen utover dette er 45,2 mill, hvorav 20 mill forsl\u00e5s dekket ved omdisponering av investeringsmidler. Behovet for friske midler er dermed 25,2 mill. I 2024 ble det gjennomf\u00f8rt en ny usikkerhetsanalyse som viste en betydelig kostnads\u00f8kning. P85 verdi for dav\u00e6rende prosjekt ble beregnet til 306 mill. inkl mva. Dette ble vurdert \u00e5 ikke v\u00e6re gjennomf\u00f8rbart og prosjektet ble dermed nedskalert. Prosjektet ble gjennomg\u00e5tt p\u00e5 nytt og usikkerhetsanalysen ble oppdatert. Det er dermed gjennomf\u00f8rt kostnadsreduksjoner i forhold til opprinnelig prosjekt p\u00e5 104 mill. L\u00f8sningen som anbefales og som det har v\u00e6rt jobbet videre med er et nedskalert prosjekt med en totalkostnad p\u00e5 202 mill. (P85). Dette omtales mer utdypende under fagetatens vurdering og anbefaling. Strekningen mangler i dag fortau, har begrenset sikt, h\u00f8y trafikkbelastning og d\u00e5rlig belysning. Oppgraderingen av Lyngb\u00f8veien skal skape en tryggere og mer tilrettelagt vei for g\u00e5ende, og spesielt for skolebarn. Det skal bygges et 900 meter langt og 2,5 meter bredt fortau fra Nipedalskrysset til Nyg\u00e5rdslien skole. Som en del av tiltakene begrenses gjennomkj\u00f8ring for privatbiler for \u00e5 redusere trafikken og bedre forholdene for myke trafikanter, s\u00e6rlig skolebarn. Veien ferdigstilles innenfor eksisterende veilinjer p\u00e5 oversiden, mens fortauet mot Lyngb\u00f8vatnet bygges i tr\u00e5d med reguleringsplanen. Store murer erstattes av skr\u00e5ninger og mindre st\u00f8ttemurer, slik at det nye veianlegget tilpasses eksisterende veier og bebyggelse, i stedet for at omgivelsene m\u00e5 tilpasses veiens behov. Kj\u00f8rebredder justeres etter trafikkmengden, med m\u00f8teplasser som sikrer god trafikksikkerhet. L\u00f8sningen gir et sammenhengende fortau, stopper gjennomgangstrafikken og inkluderer oppgradert belysning, noe som gir tryggere forhold for myke trafikanter. 1 Prosjektet er et samarbeidsprosjekt med Bergen Vann som foretar fornying og oppgradering av det kommunale ledningsnettet for vann og avl\u00f8p. Bergen Vann har et eget prosjekt for dette. Denne sak om oppjustering av kostnadsramme gjelder kun Bymilj\u00f8etatens prosjekt og det er kun endringer for Bymilj\u00f8etatens prosjekt som omtales. Fagetatens vurdering og anbefaling: Prosjektet startet h\u00f8sten 2022 med Vestafjell som entrepren\u00f8r, og m\u00f8tte raskt flere utfordringer. Grunnforholdene viste seg \u00e5 v\u00e6re mer krevende enn forventet, med st\u00f8rre forekomster av forurenset masse og lengre avstand til fjell enn forutsatt i prosjekteringen. Disse forholdene f\u00f8rte til omfattende omprosjektering, st\u00f8rre masseuttak og \u00f8kte kostnader knyttet til rassikring og st\u00f8ttemurer. Til tross for utfordringene ble flere konstruksjoner p\u00e5begynt, og fjellsikring utf\u00f8rt i prosjektets f\u00f8rste fase. Imidlertid gikk entrepren\u00f8ren konkurs h\u00f8sten 2023, noe som f\u00f8rte til at arbeidet stoppet opp. Kostnadsreduksjoner: En ny gjennomgang av prosjektet viste at kostnadene var betydelig h\u00f8yere enn opprinnelig forutsatt. Bymilj\u00f8etaten vurderte derfor fire alternative veier videre: 1) fullf\u00f8re prosjektet som planlagt 2) gjennomf\u00f8re deler av prosjektet n\u00e5 og resten senere 3) en delvis ny og nedskalert l\u00f8sning eller 4) avslutte prosjektet umiddelbart. Det ble tidlig vurdert om det var mulig \u00e5 gjennomf\u00f8re tilstrekkelig med kostnadsreduksjoner i eksisterende prosjekt ved \u00e5 se n\u00e6rmere p\u00e5 enkeltkonstruksjoner. Gjennomgangen viste at kostnadene ved \u00e5 ta ut mulige besparelser ble forholdsvis h\u00f8ye, bl.a. fordi nye l\u00f8sninger ville krevd kostnader til omprosjektering og tilpasninger. Denne l\u00f8sningen ble derfor valgt bort. Et annet alternativ var \u00e5 avslutte prosjektet. Det vil da ikke v\u00e6re utf\u00f8rt tilstrekkelig nok arbeid til \u00e5 trafikksikre veikrysset Nipedalen / Lyngb\u00f8veien, og trafikksikkerheten foran barnehage og sykehjem vil v\u00e6re uforandret. Det vil mangle fortau p\u00e5 over 600 meter med skolevei, med d\u00e5rlig siktforhold og smal veibane. Det er videre inng\u00e5tt flere grunneieravtaler som ikke ville blitt overholdt ved en stopp av prosjektet. En stopp av prosjektet ville ogs\u00e5 bety kostnader knyttet \u00e5 avslutte permanent p\u00e5 om lag 31,2 mill. inkl. mva. Dette alternativet er derfor ikke anbefalt. Et annet alternativ som ble vurdert var en trinnvis utbygging. En trinnvis utbygging ville redusert den umiddelbare \u00f8konomiske utfordringen, men reduserer i seg selv ikke kostnadsniv\u00e5et. En har derfor ikke funnet \u00e5 anbefale denne l\u00f8sningen heller Etter en grundig gjennomgang ble en delvis ny og nedskalert l\u00f8sning (alternativ 3) valgt som den beste veien videre. Den delvis nye og nedskalerte l\u00f8sningen inneb\u00e6rer at veien ferdigstilles innenfor eksisterende veilinjer p\u00e5 oversiden, mens fortauet mot Lyngb\u00f8vatnet bygges i tr\u00e5d med reguleringsplanen. Store murer erstattes av skr\u00e5ninger og mindre st\u00f8ttemurer, slik at det nye veianlegget tilpasses eksisterende veier og bebyggelse, i stedet for at omgivelsene m\u00e5 tilpasses veiens behov. Kj\u00f8rebredder justeres etter trafikkmengden, med m\u00f8teplasser som sikrer god trafikksikkerhet. L\u00f8sningen gir et sammenhengende fortau, stopper gjennomgangstrafikken og inkluderer oppgradert belysning, noe som gir tryggere forhold for myke trafikanter. Alternativet gir betydelige besparelser, men krever fortsatt mer midler enn f\u00f8rst planlagt. Den valgte l\u00f8sningen s\u00f8ker \u00e5 balansere behovet for kostnadsreduksjon med vesentlige forbedringer i trafikksikkerhet og infrastruktur. For \u00e5 redusere ulempene for n\u00e6romr\u00e5det og uheldige halveise l\u00f8sninger p\u00e5 utf\u00f8rt arbeid (grunnet plutselig stopp grunnet konkursen) engasjerte Bymilj\u00f8etaten h\u00f8sten 2024 en ny entrepren\u00f8r for \u00e5 ferdigstille de p\u00e5begynte konstruksjonene. Disse arbeidene er n\u00e5 gjennomf\u00f8rt innenfor budsjettrammen. 2 Status og fremdrift: Detaljprosjekteringen av en delvis ny og nedskalert l\u00f8sning p\u00e5g\u00e5r og forventes ferdigstilt v\u00e5ren 2025. Forutsatt godkjenning av oppjustert kostnadsramme i bystyret i juni, estimeres byggestart til h\u00f8sten 2025 og ferdigstillelse h\u00f8sten 2027. \u00d8konomiske konsekvenser: Det ble i 2022 fattet gjennomf\u00f8ringsvedtak for prosjektet med en kostnadsramme p\u00e5 144,8 mill. jf. bystyresak 59/22. Prosjektet har n\u00e5 en totalkostnad p\u00e5 202 mill. Tabellen under viser forventet periodisering. Usikkerhetsavsetningen ligger inne i 2028, \u00e5ret etter forventet ferdigstillelse. Forbrukt Totalkostnad tidligere \u00e5r 2025 2026 2027 2028 Sum Forarbeid, prosjektering og gjennomf\u00f8ring av tiltak 107,6 17,3 35,6 31,6 10,0 202,0 Prosjektet har etter gjennomf\u00f8ringsvedtak blitt prisjustert og har dermed 156,8 mill. avsatt i vedtatt investeringsbudsjett. Kostnads\u00f8kningen utover dette er 45,2 mill, hvorav 20 mill forsl\u00e5s dekket ved omdisponering av investeringsmidler fra budsjettposten Mobilitetstiltak G\u00e5byen. Bymilj\u00f8etaten har det siste \u00e5ret p\u00e5 grunn av bemanningssituasjonen hatt relativt f\u00e5 gangetiltak under prosjektering, og aktivitetsniv\u00e5et for budsjettposten Mobilitetstiltak g\u00e5byen har v\u00e6rt noe begrenset. Behovet for friske midler til Lyngb\u00f8veien er dermed 25,2 mill. Se tabellen under. Bel\u00f8p i millioner. Forbrukt tidligere Budsjettrunde \u00e5r 2025 2026 2027 2028 Sum Handlings- og Vedtatt \u00f8konomiplan investeringsbudsjet 2025-2028 t 107,6 17,3 32,0 - - 156,8 Innspill til Handlings- og \u00f8konomiplan Endring av 2026-2029 periodisering - -6,4 6,4 - 0,0 Kostnads\u00f8kning - omdisponering av Innspill til midler fra Handlings- og budsjettpost \u00f8konomiplan Mobilitetstiltak 2026-2029 G\u00e5byen - - 10,0 10,0 - 20,0 Innspill til Handlings- og Kostnads\u00f8kning - \u00f8konomiplan behov for tilf\u00f8rsel 2026-2029 av nye midler - - - 15,2 10,0 25,2 SUM 107,6 17,3 35,6 31,6 10,0 202,0 Tidligere \u00e5r er det p\u00e5l\u00f8pt utgifter p\u00e5 107,6 mill. P\u00e5l\u00f8pte utgifter dekker blant annet reguleringsplan, grunnerverv, prosjektering, entrepren\u00f8ranskaffelser, administrasjon, opprydding etter konkurs, grunnunders\u00f8kelser og ferdigstillelse av p\u00e5begynte arbeider. Det er \u00f8kte kostnader grunnet st\u00f8rre prisvekst enn budsjettert i tillegg til mer krevende grunnforhold enn forventet. Det ble st\u00f8rre forekomster av forurenset masse og lengre avstand til fjell enn forutsatt i prosjekteringen. Disse forholdene f\u00f8rte til omfattende omprosjektering, st\u00f8rre masseuttak og \u00f8kte kostnader knyttet til rassikring og st\u00f8ttemurer. I 3 vedtatt investeringsbudsjett er det innarbeidet prisjustering p\u00e5 ca 8 %. Mellom 2022-2025 hadde SSB sin indeks \u00abVeianlegg\u00bb en \u00f8kning p\u00e5 24%. Differansen i indeksregulering gjelder manglende prisjustering for 2022 og utgj\u00f8r 22 mill inkl. mva. Prisstigningen som har lagt til grunn for prosjektet, har dermed v\u00e6rt for lav til \u00e5 m\u00f8te utviklingen i markedet. Usikkerhetsanalyse: Siden 2022 er det etablert som rutine \u00e5 gjennomf\u00f8re usikkerhetsanalyser for prosjekter, men dette gjaldt ikke p\u00e5 tidspunktet for behandlingen av Lyngb\u00f8veien. Den gang la en til grunn mer standard usikkerhet, og ofte tilsvarte dette dagens P50. I juni 2024 ble det gjennomf\u00f8rt en usikkerhetsanalyse p\u00e5 det nedskalerte prosjektet, og denne viser et budsjettbehov p\u00e5 192 mill. kr inkl. mva. tilsvarende P50 og et budsjettbehov med P85 p\u00e5 202 mill. inkl. mva. Sum eks MVA inkl MVA Beregnet totalkostnad (P50) 153,5 192,0 Differanse mellom P50 og P85 8,0 10,0 Totalkostnad P85 161,5 202,0 Garantisak: Entrepren\u00f8ren gikk konkurs h\u00f8sten 2023. Det p\u00e5g\u00e5r en sak mot garantist etter konkursen til Vestafjell, som skal gi en utbetaling p\u00e5 8 mill for Bymilj\u00f8etatens prosjekt. F\u00f8r saken er endelig avgjort hersker det alltid en prosessrisiko for om Bergen kommune vil motta midlene. Driftskostnader Lyngb\u00f8veien er kommunal vei som Bergen kommune har ansvar for i dag. Det vil ikke v\u00e6re \u00f8kte driftskostnader knyttet til Lyngb\u00f8veien. Ny veibelysning forventes ikke \u00e5 gi \u00f8kte kostnader. Byr\u00e5dets vurdering og anbefaling/konklusjon: Byr\u00e5det st\u00f8tter etatens anbefalinger om at prosjektet tilf\u00f8res midler og dermed kan ferdigstilles. Den \u00f8kte kostnaden er delvis innarbeidet i vedtatt investeringsbudsjett og foresl\u00e5s delvis dekket ved \u00e5 flytte midler fra Mobilitetstiltak g\u00e5byen. Behovet for friske midler er 25,2 mill. Dette er innarbeidet i innspill til revidert budsjett 2025. Det har v\u00e6rt arbeidet mye med \u00e5 redusere kostnadene i prosjektet og samtidig ivareta mest mulig av prosjektets m\u00e5lsettinger. I lys av kommunens alvorlige \u00f8konomiske situasjon er byr\u00e5det tilfreds med at man har nedskalert prosjektet med 104 mill., og at man delvis dekker kostnads\u00f8kningen innenfor rammene til vedtatt investeringsbudsjett. Det er likevel sv\u00e6rt uheldig at prosjektet viser seg \u00e5 bli over fire ganger dyrere enn kostnaden prosjektet ble budsjettert til for f\u00f8rste gang i 2019. Kvaliteten p\u00e5 vurderingene som ligger bak tallene i kommunenes langtidsbudsjetter, er avgj\u00f8rende for en god \u00f8konomistyring. Ved gjentatte overskridelser i investeringssaker, \u00f8ker gjelden til kommunen tilsvarende, reserver brukes opp og kommunens netto rentekostnader stiger. Situasjonen i Lyngb\u00f8veien har likevel v\u00e6rt sv\u00e6rt krevende, s\u00e6rlig for beboerne i omr\u00e5det, som har m\u00e5ttet forholde seg til et uferdig anleggsomr\u00e5de, forsinkelser og usikkerhet. Klosterhagenerkl\u00e6ringen sl\u00e5r ogs\u00e5 fast at \u00abdet m\u00e5 gj\u00f8res tryggere \u00e5 ferdes til fots og p\u00e5 sykkel i byen v\u00e5r\u00bb, og at byr\u00e5det vil \u00ab\u00f8ke veivedlikeholdet og sikre tryggere skoleveier\u00bb. Det anbefales derfor at prosjektet ferdigstilles. Begrunnelse for framleggelse til bystyret: 4 I henhold til Bergen kommunes \u00f8konomireglement punkt 2.3.c er det bystyret som behandler saker om \u00f8kning av prosjektkostnader for investeringsprosjekter hvor bystyret har fattet gjennomf\u00f8ringsvedtak. Byr\u00e5det innstiller til bystyret \u00e5 fatte f\u00f8lgende vedtak: 1. Prosjektet Lyngb\u00f8veien trafikksikring fullf\u00f8res med en totalramme (P85) p\u00e5 202 mill. P50 er beregnet til \u00e5 v\u00e6re 192 mill. 2. Kostnaden finansieres p\u00e5 f\u00f8lgende m\u00e5te a) 156,8 mill er avsatt p\u00e5 prosjekt 715011 Lyngb\u00f8veien trafikksikring i vedtatt H\u00d8P 2025-2028, tjenesteomr\u00e5de 08 Samferdsel. b) 20 mill. flyttes fra prosjekt 700310 Mobilitetstiltak G\u00e5byen til prosjekt 715011 Lyngb\u00f8veien ved rullering av Handlings- og \u00f8konomiplan 2026-2029. c) 25,2 mill. tilf\u00f8res prosjekt 715011 Lyngb\u00f8veien trafikksikring ved rullering av Handlings- og \u00f8konomiplan 2026-2029. Dato: 20. mai 2025 Christine B. Meyer Eivind N\u00e6vdal-Bolstad Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat, datert 25.04.2025 F\u00f8lgeskjema oppjustering kostnadsramme Lyngb\u00f8veien Kostnadskalkyle Lyngb\u00f8veien - P85. Oppdatert 5 "
}