{
  "dokument_id": "a5c72200-08c9-52a0-ac3a-0eb7fbeb0700",
  "doc_type": "case_attachment",
  "kommune": 5501,
  "tittel": "H\u00f8ringsuttalelse - forskrift om permisjon fra pliktig grunnskoleoppl\u00e6ring",
  "url": "https://innsyn.tromso.kommune.no/application/getMoteDokument?dokid=2001727046",
  "tekst": "From: \"Ranja Olaisen\" <raawspikez@me.com> Sent: Tue, 7 May 2024 23:36:04 +0200 To: \"Postmottak Troms\u00f8 kommune\" <postmottak@tromso.kommune.no> Subject: 24/05663 - H\u00f8ringsuttalelse forskrift om permisjon fra pliktig grunnskoleoppl\u00e6ring. Categories: Gr\u00f8nn kategori \u00abH\u00f8ringsinnspill sendes til postmottak@tromso.kommune.no eller til Troms\u00f8 kommune, postboks 6900, 9299 Troms\u00f8. Innspill merkes: 24/05663 - H\u00f8ringsuttalelse forskrift om permisjon fra pliktig grunnskoleoppl\u00e6ring. H\u00f8ringsfrist 07.05.2024 Her kommer herved innspill til kommunens forslag til paragraf 7: \u00abTroms\u00f8 kommunes forslag til nye regler for permisjon (utdrag): \u00ab\u00a7 6 \u00d8vrige permisjoner Elever kan kun f\u00e5 permisjon hvis oppl\u00e6ringen samlet sett er forsvarlig. Hvorvidt permisjon skal innvilges m\u00e5 vurderes individuelt. I vurderingen av om permisjon kan innvilges skal det legges vekt p\u00e5; a) Elevens frav\u00e6rs- og permisjonshistorikk b) Skolens undervisningsopplegg i perioden c) Elevens l\u00e6ringsresultat og hvorvidt det foreligger tilstrekkelig vurderingsgrunnlag d) Om det skal gjennomf\u00f8res muntlig eller skriftlig eksamen, tentamen, nasjonale pr\u00f8ver eller obligatorisk statlige kartlegginger i perioden. e) Barnets beste jf. oppl\u00e6ringsloven \u00a7 10-1 f) Elevens mening jf. oppl\u00e6ringsloven \u00a7 10-2 \u00a7 7 Permisjonens varighet Skolen kan innvilge permisjon i inntil to uker (10 skoledager) sammenhengende.\u00bb I forarbeidene til ny oppl\u00e6ringslov som kommunene har inkludert i sin tekst, st\u00e5r det f\u00f8lgende; \u00abKva som er forsvarleg, m\u00e5 vurderast individuelt og m\u00e5 gjerast med grunnlag i fagleg- pedagogisk kunnskap og erfaring. I forsvarlegvurderinga kan det vere relevant \u00e5 leggje vekt p\u00e5 om foreldra vil s\u00f8rgje for at eleven f\u00e5r den oppl\u00e6ringa som m\u00e5 til for \u00e5 kunne f\u00f8lgje med i undervisninga p\u00e5 skolen etter permisjonen. Dagens begrensning om maksimal permisjon p\u00e5 to uker er fjernet i ny oppl\u00e6ringslov. Dette inneb\u00e6rer at kommunen st\u00e5r fritt til selv \u00e5 fastsette en \u00f8vre grense for permisjonens lengde og antall permisjoner. Kravet i loven om at oppl\u00e6ringen samlet sett skal v\u00e6re forsvarlig vil likevel i seg selv sette ei grense for hvor mange og hvor lange permisjoner eleven kan f\u00e5.\u00bb Man m\u00e5 nok regne med stort sprik mellom barns muligheter til \u00e5 f\u00f8lge pensum og \u00e5 f\u00e5 oppfylt kravene i oppl\u00e6ringsloven, n\u00e5r de er i permisjon. Selv om det er viktig \u00e5 s\u00f8rge for at alle barn f\u00e5r oppfylt sine krav til oppl\u00e6ring, s\u00e5 burde familier med ressurser og muligher til \u00e5 oppfylle alle disse selv ved lengre permisjoner, f\u00e5 mulighet til dette. N\u00e5r n\u00e5 loven faktisk \u00e5pnes for \u00e5 gi st\u00f8rre rom for de familier som f\u00e5r til dette, s\u00e5 burde Troms\u00f8 kommune f\u00e5 til et lokalt lovverk som fremmet disse mulighetene p\u00e5 en adekvat m\u00e5te. Permisjon m\u00e5 fortsatt s\u00f8kes p\u00e5 og vurderes individuelt, og med de gjeldende forutsetninger de skal vurderes opp mot, vil man uten problemer kunne godkjenne antall og varighet basert p\u00e5 hver enkelt families forutsetninger. Med vennlig hilsen, Ranja Olaisen, for FAU p\u00e5 Lunheim skole "
}