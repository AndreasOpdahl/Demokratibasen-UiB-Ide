{
  "dokument_id": "4935c88b-9167-5f2c-88b7-77c3fcb435db",
  "doc_type": "case_attachment",
  "kommune": 5501,
  "tittel": "Vedlegg 1 - kort om Viltfondet",
  "url": "https://innsyn.tromso.kommune.no/application/getMoteDokument?dokid=2001596102",
  "tekst": "Vedlegg 1: Et kort notat om Viltfondet Troms\u00f8 kommune har som alle kommuner med adgang til jakt p\u00e5 hjortevilt, et Viltfond. Viltfondet ble p\u00e5lagt opprettet etter forskrift, i 2001. Forskriften gir rammer for hva som kan f\u00f8res til inntekt og utgift for fondet. I Troms\u00f8 ble viltfond opprettet i 2003. I Troms\u00f8 blir f\u00f8lgende inntekter f\u00f8rt til fondet: 1. Inntekt fra fellingsavgifter for elg \u2013 i st\u00f8rrelsesorden kr 40.000,- pr \u00e5r. Det ble i 2023 innbetalt totalt kr 39100,- i fellingsavgift for 104 felte i Troms\u00f8, fra jakta i 2022, og jakta i 2023 vil det bli innbetalt kr 46070,- for 119 felte dyr. Fellingsavgiften er i Troms\u00f8 kr 440,- for voksent dyr, og kr 255,- for kalv. 2. Inntekt fra salg av kj\u00f8tt fra fallvilt \u2013 har f\u00f8r variert mellom kr 3000,- og kr 20000,- pr \u00e5r. Denne posten er i praksis frafalt, da det pr i dag ikke finnes kontrollsteder for fallvilt i Troms\u00f8, og omsetning av ikke kontrollert vilt ikke er tillatt. F\u00f8lgende kan, og kan ikke f\u00f8res til utgift: Fondet kan brukes til: 1. \u00e5 dekke kommunens utgifter til etters\u00f8ksarbeid og fallviltarbeid i kommunen. 2. tiltak for \u00e5 fremme viltforvaltning, styrke kunnskapen om viltet, jaktorganisering m.m. i kommunen og nabokommuner gjennom samarbeid i regi av organisasjoner, enkeltpersoner eller kommunen selv. 3. tiltak for \u00e5 forebygge skader p\u00e5 landbruksn\u00e6ring voldt av hjortevilt. Fondet kan ikke brukes til: 4. kommunal administrasjon av viltforvaltningen (faste utgifter til l\u00f8nn, m\u00f8tegodtgj\u00f8relser, reiser mv.). 5. \u00e5 erstatte skader voldt av vilt. 6. skuddpremier. Fondet er blitt brukt til \u00e5 finansiere tiltak innen viltforvaltning som beiteunders\u00f8kelser, utarbeidelse av ulike forvaltningsplaner for vilt, st\u00f8tte til viltrelaterte prosjekter, deltakelse p\u00e5 fagsamlinger, bidrag til dekking av kostnader ved elgtelling mm. "
}