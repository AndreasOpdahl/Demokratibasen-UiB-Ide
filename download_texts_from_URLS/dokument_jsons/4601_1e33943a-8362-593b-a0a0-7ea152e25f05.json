{
  "dokument_id": "1e33943a-8362-593b-a0a0-7ea152e25f05",
  "doc_type": "case_attachment",
  "kommune": 4601,
  "tittel": "Vurdering fra Kommuneadvokaten",
  "url": "https://bergen.kommune.no/politikere-utvalg/api/fil/bk360/11922159/Vurdering-fra-Kommuneadvokaten",
  "tekst": " BERGEN KOMMUNEADVOKATEN KOMMUNE Til Notat Byr\u00e5dsleders avdeling stab (Arbeidssted) V\u00e5r referanse: 2025/62255-1 v/Trine Jeanette Samuelsberg Saksbehandler: Helge Anton Strand Dato: 21. januar 2025 Fra Kommuneadvokaten Unntatt offentlighet: Offl \u00a7\u00a7 13 og 14 Christine Meyer - Vurdering av habilitet - H\u00f8ring av meldinger om ny kraftleidning 1 Innledning Vi viser til anmodning om at Kommuneadvokaten vurderer habiliteten til byr\u00e5dsleder Christine Meyer (heretter ogs\u00e5 Meyer) i forbindelse med byr\u00e5dets behandling av sak 15/25: H\u00f8ringsuttalelse - H\u00f8yring av meldingar om ny 420 kV kraftleidning Sauda - Bl\u00e5falli - Mauranger - Samnanger - \u00d8ygarden. Vi har ikke f\u00e5tt noen skriftlig bestilling av oppdraget og heller ingen redegj\u00f8relse for sakens bakgrunn og byr\u00e5dsleders tilknytning til sakskomplekset. Men vi har f\u00e5tt oversendt noen dokumenter fra kommunens behandling av saken. V\u00e5r beskrivelse av sakens bakgrunn bygger p\u00e5 opplysninger i disse saksdokumentene, fra h\u00f8ringsbrevet samt noe informasjon fra medienes dekning av saken. V\u00e5r konklusjon basert p\u00e5 sakens opplysninger, er at det vil v\u00e6re forsvarlig \u00e5 konkludere med at Meyer var habil til \u00e5 behandle saken i byr\u00e5det slik den forutg\u00e5ende vurdering fra byr\u00e5dsleders avdeling gjorde. Men det er ogs\u00e5 et faglig forsvarlig juridisk standpunkt \u00e5 konkludere med at hun var inhabil. Vi har f\u00e5tt en sv\u00e6rt kort saksbehandlingstid p\u00e5 \u00e5 utrede habilitetssp\u00f8rsm\u00e5let Meyer. Hvis vi skulle gitt en klarere konklusjon, m\u00e5tte vi hatt mer tid til \u00e5 lete i rettskilder. Et klarere svar p\u00e5 hvor den aktuelle \u00abBergenstraseen\u00bb eventuelt vil g\u00e5, ville ogs\u00e5 gjort det vesentlig enklere \u00e5 konkludere. Skal man legge samme norm til grunn for Meyer som bystyrets kontor har gjort i andre habilitetsvurderinger i saken, vil konklusjonen v\u00e6re at Meyer er inhabil. Kommuneadvokatens forel\u00f8pige vurdering er at disse vurderingene synes \u00e5 bygge p\u00e5 en streng norm. Men vi m\u00e5 ta forbehold om at de konkrete omstendighetene i sakene ikke er grundig belyst. Kommuneadvokaten mener en eventuell inhabilitet ved byr\u00e5dets behandling lar seg reparere gjennom den etterf\u00f8lgende behandling i bystyret, uten at saken trenger \u00e5 behandles p\u00e5 nytt i byr\u00e5d. Postadresse: Telefon: Postboks 7700, 5020 Bergen 55 56 61 03 Kontoradresse: \u00b7 E-post: Allehelgens gate 2 post.kab@bergen.kommune.no 2 Sakens bakgrunn 2.1 Innledning Habilitetssp\u00f8rsm\u00e5let i denne saken gjelder Bergen kommunes politiske behandling av en h\u00f8ringsuttalelse som skal avgis til NVE. Vi vil nedenfor begynne med \u00e5 presentere bakgrunnen for denne h\u00f8ringen. Deretter vil vi presentere den politiske behandlingen av saken i Bergen kommune. Til slutt vil vi redgj\u00f8re for byr\u00e5dsleder Christine Meyers tilknytning til saken. 2.2 Presentasjon av H\u00f8ringsbrevet fra NVE Ved brev av 16.10.2024 sendte NVE ut h\u00f8ringsbrevet \u00abH\u00f8yring av meldingar om ny 420 kV kraftleidning Sauda-Bl\u00e5falli-Mauranger-Samnanger-\u00d8ygarden\u00bb 1. Brevets mottakerliste er lang og omfatter mange kommuner p\u00e5 Vestlandet, herunder Bergen kommune samt en lang rekke interesseorganisasjoner. Av brevets innledning fremg\u00e5r f\u00f8lgende: \u00abNoregs vassdrags- og energidirektorat (NVE) har motteke tre meldingar fr\u00e5 Statnett SF for ny 420 kV kraftleidning fr\u00e5 Sauda i Rogaland via Bl\u00e5falli, Mauranger og Samnanger til \u00d8ygarden i Vestland fylke. Meldingane gjer ei overordna beskriving av Statnetts planar og forslag til kva konsekvensutgreiingar dei meiner m\u00e5 gjennomf\u00f8rast f\u00f8r det kan s\u00f8kjast om konsesjon. Tiltaket p\u00e5verkar Sauda, Etne, Kvinnherad, Ullensvang, Kvam, Samnanger, Vaksdal, Oster\u00f8y, Alver, Ask\u00f8y og \u00d8ygarden kommunar. Dei tre meldingane sendast med dette p\u00e5 ei felles h\u00f8yring. H\u00f8yringsfristen er sett til 16. januar 2025.\u00bb I h\u00f8ringsbrevets innledning opplyses det ogs\u00e5 hva en melding er: \u00abEi melding er ei tidleg varsling av eit tiltak og gjer ei overordna beskriving av ein utbyggjars planar med vurdering av moglege verknader for omgjevnadane. Vidare blir det gjeve eit forslag til kva konsekvensutgreiingar utbyggjar meiner m\u00e5 gjennomf\u00f8rast f\u00f8r det kan s\u00f8kjast om konsesjon seinare i prosessen. Dette blir kalla eit utgreiingsprogram. F\u00f8rem\u00e5let med meldingane er \u00e5 gje dei som kan bli p\u00e5verka av tiltaket informasjon om planane, samtidig som desse f\u00e5r h\u00f8ve til \u00e5 korne med fr\u00e5segn og innspel til kva som b\u00f8r greiast ut vidare. P\u00e5 bakgrunn av meldinga, og innkomne h\u00f8yringsfr\u00e5segner, vil NVE fastsetje endelege krav til kva konsekvensutgreiingar som m\u00e5 gjennomf\u00f8rast. \u00bb Fordi den planlagte kraftledningen strekker seg helt fra Sauda til \u00d8ygarden, er h\u00f8ringsbrevet delt i tre: \u2022 420 kV Sauda-Bl\u00e5falli: www.nve.no/16181/a \u2022 420 kV Bl\u00e5falli-Mauranger-Samnanger: www.nve.no/20465/a \u2022 420 kV Samnanger-\u00d8ygarden: www.nve.no/19275/a Det er kun den siste som har interesse for dette oppdraget. Tiltaket fra Samnanger til \u00d8ygarden opplyses \u00e5 inneb\u00e6re ny om lag 60 til 90 km lang 420 kV kraftledning fra Samnanger til \u00d8ygarden. Statnett hadde meldt om tre traseer som var vist i h\u00f8ringsbrevet, 1 https://www.nve.no/konsesjon/konsesjonssaker/konsesjonssak?id= 19275&type=A-1 Side 2 av 16 V\u00e5r ref.: 2025/62255-1 og det opplyses i h\u00f8ringsbrevet at disse vil p\u00e5virke kommunene Samnanger, Vaksdal, Oster\u00f8y, Alver, Ask\u00f8y og \u00d8ygarden i Vestland fylke. Konsesjonsbehandling av kraftledninger som dette m\u00e5 gjennom en omfattende saksbehandling f\u00f8r utbygging kan skje. Saksbehandlingen etter energiloven best\u00e5r av f\u00f8lgende trinn: Trinn 1: Konseptvalgutredning Trinn 2: Melding etter forskrift om konsekvensutredning Trinn 3: H\u00f8ring av melding Trinn 4: NVE fastsetter et utredningsprogram Trinn 5: S\u00f8knad med konsekvensutredning Trinn 6: H\u00f8ring av s\u00f8knad Trinn 7: NVE sender innstilling til Energidepartementet Trinn 8: Behandling i Energidepartementet og vedtak Trinn 9: Detaljplan (Milj\u00f8-, transport- og anleggsplan) Det aktuelle h\u00f8ringsbrevet utgj\u00f8r alts\u00e5 trinn tre i saksbehandlingen. NVE har i h\u00f8ringsbrevet gitt f\u00f8lgende bestilling p\u00e5 hva slags innspill de s\u00e6rlig \u00f8nsker seg p\u00e5 dette stadiet: \u00ab\u2022 Manglar i Statnetts forslag til konsekvensutgreiingar (utgreiingsprogram), eksempelvis tema eller spesielle lokale forhold som ikkje er vareteke og metodar som b\u00f8r nyttast til s\u00e6rskilde tema i utgreiingane. \u2022 lnnspel til Statnetts melde leidningstrasear \u2022 Om det er nye trasear som b\u00f8r greiast ut utover dei som er melde\u00bb H\u00f8ringsmeldingens trasealternativer for strekningen Samanger - \u00d8ygarden er vist med f\u00f8lgende kart i meldingsbrevet: \\ \u00d8ygarden stj. \u2022 \\ , (omsokt 2023) a. - ~.:-\\::.,_ \u00d8yga~d:n\u00b7 ~ \\- ,-. kommune \u00b7\u2022-:\\-\u00b7 ~ ' -~ \\ Tegnforklaring \u25a0 Transformatorstasjon -- Sjokabel -1.0 -1.4 -2.0 -4.0 -1.7 Kommunegrenser 0 2.5 S K,k>lnat\u00f8r L___J Side 3 av 16 V\u00e5r ref.: 2025/62255-1 Statnetts Melding om ny forbindelse Samnanger - \u00d8ygarden er et omfattende dokument2 og omtaler en lang rekke forhold som begrunnelse for tiltaket, lovbestemmelser og saksbehandlingsprosessen, beskrivelse av selve tiltaket, arealbruk og forholdet til eksisterende planer og virkninger for milj\u00f8, naturressurer og samfunn. Begrunnelsen for tiltaket er gitt i pkt. 2, p\u00e5 side 8 flg. Det fremg\u00e5r at \u00f8kende forbruksbehov i Bergensomr\u00e5det er den utl\u00f8sende faktoren for den nye forbindelsen. Videre heter det p\u00e5 side 8: \u00ab\u00d8kende forbruksbehov i Bergensomr\u00e5det er den utl\u00f8sende faktoren for at ny 420 kV forbindelse mellom Samnanger og \u00d8ygarden meldes. KVU (2020) konkluderer med at en ny 420 kV forbindelse fra \u00f8st vil v\u00e6re den mest rasjonelle l\u00f8sningen for forsyning av forbruket. I analyser i etterkant av KVU (2020) har behovet for spenningsoppgradering mellom Sauda og Samnanger blitt enda tydeligere, dels for \u00e5 styrke overf\u00f8ringskapasiteten inn mot Bergensomr\u00e5det og dels for \u00e5 redusere flaskehalser og prisforskjeller i S\u00f8r-Norge. Ett av hovedfunnene i \"Analyse av transportkanaler 2023\" (ATK), er s\u00e6rlig stort behov for en gjennomg\u00e5ende 420 kV forbindelse fra Sogndal til Sauda. 420 kV Sogndal-Krossdalen- \u00d8ygarden (trinn 1 og 2 i omr\u00e5deplanen) sammen med den tredje forbindelsen mellom Samnanger og \u00d8ygarden og 420 kV Sauda-Samnanger etablerer denne 420 kV korridoren i vest. I dag er nettet i omr\u00e5det h\u00f8yt utnyttet og systemdriften er periodevis krevende med h\u00f8y belastning p\u00e5 snitt og enkeltkomponenter. Det er omfattende bruk av systemvern for \u00e5 \u00f8ke overf\u00f8ringskapasitet og samtidig ivareta forsyningssikkerheten i omr\u00e5det. I underskuddssituasjoner vil aktivering av systemvern medf\u00f8re utkopling av forbruk i omr\u00e5det.\u00bb Under pkt. 4 p\u00e5 side 13 gis f\u00f8lgende beskrivelse av tiltaket: \u00ab4. Beskrivelse av tiltaket Statnett har per i dag ikke prioritert mellom de meldte traseene, og avventer dette til eksterne innspill, videre prosjektering og konsekvensutredning er kommet lenger. 4.1. Trasealternativer som meldes Statnett melder bygging av ny 420 kV forbindelse mellom Samnanger og \u00d8ygarden stasjoner. Figur 1 (og vedlegg) viser de alternative traseene som meldes for ny 420 kV forbindelse mellom Samnanger og \u00d8ygarden. Alternativene som meldes m\u00e5 ses p\u00e5 som korridorer og ikke som endelige linjer. Det betyr at det er mulig \u00e5 gj\u00f8re justeringer innenfor en viss avstand fra de linjene som presenteres i denne meldingen. Dette \u00e5pner for \u00e5 redusere konflikter som identifiseres i kommende h\u00f8ring, i konsekvensutredning og/eller i videre prosjektering/planlegging.\u00bb P\u00e5 side 15 er det vist et n\u00e6rbilde av en standardmast som benyttes for slike anlegg: 2 https://webfileservice. nve. no/API/Pu bl ished Fi les/Down load/98cff6a b-f302-4638-980a- d7ef2b3eaaf0/202402439/34407 59 Side 4 av 16 V\u00e5r ref.: 2025/62255-1 Figur 6 N\u00e6rbilde av standardmast med dupleks ledninger. Foto: Statnett. Under pkt. 5 i meldingen presenteres l\u00f8sninger som \u00abikke meldes\u00bb av Statnett. Her presenteres ogs\u00e5 de hensyn som har blitt vektlagt av Statnett ved denne vurderingen: \u00abDe meldte l\u00f8sningene er valgt ut fra tekniske, driftsmessige og \u00f8konomiske hensyn. Statnett har vektlagt vurderinger av virkninger for milj\u00f8 og samfunn. I dette kapittelet presenteres vurderte trasel\u00f8sninger for ny 420 kV forbindelse som Statnett har valgt \u00e5 ikke g\u00e5 videre med. Forut for valg av meldte traseer ble en av flere alternativ vurdert ut fra en rekke tema\u00bb Av fremstillingen f\u00f8lger at blant annet det i disse vurderingene har v\u00e6rt vektlagt verneomr\u00e5der, naturmangfold, kulturminner, friluftsliv, landbruk, offentlige planer, st\u00f8y, n\u00e6rf\u00f8ring p\u00e5 bebyggelse mm. P\u00e5 side 19 i meldingen er det ogs\u00e5 inntatt et kart som viser hvilke trasealternativ som ikke meldes: N \\ 1., Alver ., 1.0 ,\u2713 C:::::'::=~ ~~ . -.. . ... \u00d8ygarden sk\u00f8y ,-1.. ~ ~ \u00b7\u00b7t Bergen \u00abFigur 7 Forkastede alternativ illustrert med svart linje, mens meldte alternativer er illustrert med r\u00f8d linje.\u00bb P\u00e5 side 22 gis f\u00f8lgende begrunnelse for at alternativ 6.0 - som ville ber\u00f8rt Bergen kommune - ikke ble omfattet av meldingen: Side 5 av 16 V\u00e5r ref.: 2025/62255-1 \u00abAlternativ 6.0 skiller seg fra de meldte alternativene som et eget hovedalternativ. Alternativet ville i stor grad blitt f\u00f8rt gjennom Bergen og Ask\u00f8y kommuner. Alternativet ble forkastet p\u00e5 grunn av et sv\u00e6rt h\u00f8yt konfliktpotensial knyttet til eksisterende bebyggelse, samt flere milj\u00f8tema, samt en rekke tekniske utfordringer.\u00bb Under pkt. 6 i meldingen gis en beskrivelse av arealbruken til kraftledningene og hvordan denne forholder seg til eksisterende planer. I dette avsnittet beskrives hvordan et anlegg vil ber\u00f8re kjente verneplaner, regionale planer samt kommunale og private planer langs traseen. Siden traseen gjennom Bergen kommune ikke er omfattet av meldingen, gj\u00f8res det ingen slik vurdering av forholdet til Bergen kommunes kommuneplan/omr\u00e5deplaner/detaljplaner. Under pkt. 8 i meldingen gis det generelle beskrivelser av tiltaket, virkninger for milj\u00f8, naturressurser og samfunn. Under pkt. 8.1. uttales: \u00abLedninger i transmisjonsnettet har store dimensjoner og kan virke dominerende i \u00e5pne landskapsrom. Det er derfor viktig \u00e5 tilpasse ledningsf\u00f8ringen til landskapsrommet, landskapsformer og vegetasjon. I skogsterreng vil ryddebeltet (anslagsvis 40 m bredt) kunne bli den mest dominerende landskapsp\u00e5virkningen. Kryssing av fjord, sj\u00f8 og vassdrag vil ogs\u00e5 kunne virke dominerende i landskapet da dette er arealer med liten mulighet for \u00e5 begrense de visuelle virkningene.\u00bb Under pkt. 10 i meldingen presenteres \u00abForslag til utredningsprogram\u00bb. Her gis en omfattende beskrivelse av hvilken fremgangsm\u00e5te som skal benyttes i den videre utredning av saken. Det gis en omfattende beskrivelse av alle forhold som m\u00e5 belyses i den videre utredning av saken, og hvordan man skal g\u00e5 frem i denne prosessen. 2.3 M\u00f8te mellom Statnett og Bergen kommune I september 2024 tok Statnett initiativ til et m\u00f8te med Bergen kommune for \u00e5 presentere meldingen. M\u00f8tet ble holdt 17.10.2024 og m\u00f8tedeltakerne var: Christine B. Meyer, Christine Kahrs, Jacob M\u00e6hle, Tor Corneliussen, Rune Indr\u00f8y, Sondre Hillestad, Tobias \u00d8vstedal, Kenneth Teigene, Steinar Parelius og Richard Taule. Vi har mottatt en kopi av et notat som gjengir at det er holdt et m\u00f8te, og at Statnett presenterte behovet for \u00e5 \u00f8ke kapasiteten i kraftnettet for \u00e5 m\u00f8te den forventede forbruksveksten. Som vedlegg til dette notatet er arkivert presentasjonen som ble gitt av Statnetts representanter i m\u00f8tet. Denne presentasjonen gir en kortfattet oppsummering av h\u00f8ringsbrevet. Foil 14 har f\u00f8lgende tekst: \u00abAlternativ 6 er ikke meldt, men f\u00e5r stor oppmerksomhet Ettersom Bergen kommune ikke er direkte ber\u00f8rt av de meldte alternativene, vil kommunen ikke kontaktes direkte av NVE \u2022 Dersom alternativ 6, eller andre alternativ som m\u00e5tte komme opp, vil ber\u00f8re Bergen kommune, vil NVE ta kontakt for \u00e5 avholde m\u00f8ter \u2022 Viktig at Bergen kommune er klar over at omkringliggende kommuner mener at alternativ 6 b\u00f8r utredes\u00bb I foil 17 omtales videre planer som vil ber\u00f8re Bergen kommune f.eks. \u00abSamnanger-Fana- lille Sotra-Kollsnes\u00bb. Slik vi tolker opplysningene, er dette planer som vil bli utredet uavhengig av trasesp\u00f8rsm\u00e5let i denne h\u00f8ringsmeldingen. Side 6 av 16 V\u00e5r ref.: 2025/62255-1 2.4 Den politiske behandlingen av saken i Bergen kommune I Bergen kommune behandles h\u00f8ringsuttalelser p\u00e5 ulike niv\u00e5 i organisasjonen. Noen h\u00f8ringsuttalelser avgis av byr\u00e5det, mens andre avgis av bystyret. Bergen kommune har fortsatt ikke fullf\u00f8rt den politiske behandlingen av h\u00f8ringsuttalelsen i denne saken. Men byr\u00e5det behandlet saken i m\u00f8tet 10.01.2025, sak 15/25 og traff f\u00f8lgende vedtak: \u00abBystyret avgir h\u00f8ringsuttalelse til \u00abH\u00f8yring av meldingar om ny 420 kV kraftleidning Sauda Bl\u00e5falli-Mauranger-Samnanger-\u00d8ygarden\u00bb slik den fremkommer av byr\u00e5dets vurdering og forslag.\u00bb I saksframstillingen gis en presentasjon av meldingen. P\u00e5 side 4 er inntatt kart som viser de meldte traseene p\u00e5 strekingen Samnanger - \u00d8ygarden, jfr. kartet ovenfor. P\u00e5 side 4 i saksutredningen uttales: \u00abFor Bergen kommune vil sistnevnte melding 420 kV Samnanger-\u00d8ygarden v\u00e6re relevant \u00e5ta stilling til. Her er det i vurderingen av alternativ systeml\u00f8sning til etablering av tredje forbindelse fra Samnanger til \u00d8ygarden, v\u00e6rt tale om spenningsoppgradering av eksisterende nett i hele Bergensomr\u00e5det, til 420 kV. Bergen har ogs\u00e5 v\u00e6rt vurdert som trasealternativ for bygging av ny 420 kV forbindelse. Statnett utarbeidet i 2020 en konseptvalgutredning (KVU) for tiltak i nettet i Bergen og omland (2020), hvor behov og alternative konsepter ble vurdert. Det er her Statnett har foresl\u00e5tt \u00e5 bygge en \"tredje forbindelse\" (ny 420 kV forbindelse) fra Samnanger til Kollsnes p\u00e5 \u00d8ygarden. Energidepartementet har sluttet seg til konklusjonene i konseptvalgutredningen i sin prosessledende uttalelse. I meldingen \u00ab420 kV Samnanger-\u00d8ygarden\u00bb redegj\u00f8r Statnett for hvorfor en har forkastet konseptet med en spenningsoppgradering av eksisterende nett i hele Bergensomr\u00e5det, som et alternativ til etablering av tredje forbindelse fra Samnanger til \u00d8ygarden. Hovedbegrunnelsen er at dette vil gi d\u00e5rligere forsyningssikkerhet til industrien lengst vest. A videref\u00f8re dagens l\u00f8sning med to forbindelser vil gi h\u00f8yere avbruddskostnader enn med tre forbindelser. Med tre forbindelser kan Statnett dessuten opprettholde st\u00f8rre deler av forsyningen ved feil n\u00e5r det utf\u00f8res vedlikehold eventuelt ved to samtidige feil. Spenningsoppgradering av nettet vil kreve mye utkoblinger av nettet i byggefase. Uten tredje forbindelse vil omr\u00e5det periodevis ha svak forsyningssikkerhet mens spenningsoppgradering p\u00e5g\u00e5r.\u00bb I byr\u00e5dssaken omtales ogs\u00e5 trasevalget som ville ber\u00f8rt Bergen, jfr. side 5 nederst: \u00abBergen kommune ser behovet for \u00e5 trekke frem at Statnett tidligere har vurdert ytterligere alternativer for etablering av ny kraftlinje mot Kollsnes. En linje som har v\u00e6rt vurdert som et hovedalternativ er 6.0, som i stor grad ville blitt f\u00f8rt gjennom Bergen og Ask\u00f8y kommuner. 5 Bergen kommune er glad for at denne l\u00f8sningen er forkastet i meldingen som n\u00e5 er lagt frem. Linjen ville if\u00f8lge kart fra Statnett krysset Gullbotn og Espeland i Arna-dalen, videre i byfjellsomr\u00e5det ved Vardegga, og videre mot Selvik og ut mot Astveitv\u00e5gen. Der ville den g\u00e5tt i sj\u00f8kabel i byfjorden til Ask\u00f8y og deretter over land og i sj\u00f8 mot Kollsnes. Se ellers svart linje p\u00e5 kart under.\u00bb I fortsettelsen av byr\u00e5dssaken argumenteres det for at en trase over Bergen kommunes arealer blant annet vil inneb\u00e6re h\u00f8yt konfliktpotensial knyttet til eksisterende bebyggelse, nedbygging av naturomr\u00e5der, hensyn til drikkevannskilden, behov for sj\u00f8- og jordkabler og ekstrakostnader knyttet til Jordalen stasjon. Side 7 av 16 V\u00e5r ref.: 2025/62255-1 Byr\u00e5det behandlet saken i m\u00f8te 10.10.2025 sak15/25 og traff slikt vedtak: \u00abBystyret avgir h\u00f8ringsuttalelse til \u00abH\u00f8yring av meldingar om ny 420 kV kraftleidning Sauda- Bl\u00e5falli-Mauranger-Samnanger-\u00d8ygarden\u00bb slik den fremkommer av byr\u00e5dets vurdering og forslag.\u00bb Vi har ikke funnet protokollen fra m\u00f8tet som viser hvem som deltok. Men vi legger til grunn at Meyer deltok ved behandlingen av saken. Det legges til grunn at man da la til grunn den habilitetsvurdering som fremg\u00e5r av dok 25-1083, jfr. nedenfor. 2.5 Behandling av saken i Utvalg for byutvikling Utvalg for byutvikling (UMBY) behandlet h\u00f8ringssaken i m\u00f8te 16.1.2025. Saken ble da besluttet utsatt til et ekstra m\u00f8te i UMBY i forkant av bystyrem\u00f8te 29.1.2024. UMBY behandlet i saken en habilitetsvurdering av representanten Trond Tystad. Bakgrunnen var hans eierforhold til en eiendom i Alver kommune som kan f\u00e5 n\u00e6rf\u00f8ringsvirkninger av en mulig trase for kraftledningen. Tystad ble erkl\u00e6rt inhabil og vi vil presentere denne vurderingen n\u00e6rmere under den rettslige vurderingen av saken. I utvalgets m\u00f8te 16.1.2025 ga Statnett en presentasjon for medlemmene. Foliene for denne presentasjonen ligger blant saksdokumentene, og synes \u00e5 v\u00e6re noks\u00e5 lik den presentasjonen byr\u00e5det fikk i m\u00f8tet 17.10.2024. I dag har vi ogs\u00e5 f\u00e5tt opplyst at det er gjort habilitetsvurderinger for bystyrerepresentant Bolstad (H) og by\u00e5d Jacob M\u00e6hle(H). 2.6 Byr\u00e5dsleder Christine Meyers tilknytning til saken Byr\u00e5dsleders avdeling har gjort en habilitetsvurdering av Christine Meyer ved behandling av h\u00f8ringssaken, jfr. dok 25-1083. Her beskrives f\u00f8lgende om hennes tilknytning til saken: \u00abTraseen som NVE \u00f8nsker tilbakemelding p\u00e5, ber\u00f8rer ikke byr\u00e5dsleders eiendom. Det forkastede alternativ 6.0, traseen gjennom Bergen.ville imidlertid if\u00f8lge Statnetts kartskisse kunne g\u00e5 over eller i n\u00e6rheten av Christine B. Meyers eiendom p\u00e5 Astveit.\u00bb Kommuneadvokaten har f\u00e5tt opplyst at byr\u00e5dsleder Christine Meyer er eier av av eiendommen ik. If\u00f8lge kartdatabasen Visgi er det p\u00e5 eiendommen oppf\u00f8rt en enebolig med sokkelleilighet (263m2) agen garasje (18m2). Tomtens areal er ca. 1,2 m\u00e5l. Eiendommen grenser mot s\u00f8rvest til en golfbane. I husets bakkant mot nord\u00f8st er det en \u00e5srygg, og Meyers hus synes \u00e5 ligge noe ned fra toppen av denne \u00e5sryggen. Vi har etterlyst om det finnes noe kartgrunnlag som viser hvor den forel\u00f8pig forkastede traseen for kraftledningene ville g\u00e5tt i forhold til Meyers eiendom. N\u00e5r det gjelder Berqenstraseen som ble forkastet av Statnett, har vi etterlyst om det finnes noe kartgrunnlag som n\u00e6rmere beskriver avstanden mellom Meyers eiendom og en mulig trase. Det er opplyst at det ikke er mulig \u00e5 gi noe slikt kart. Vi har forst\u00e5tt det slik at dette skyldes at den n\u00f8yaktige traseen ikke er klarlagt. Med det kartgrunnlag som er presentert, er det v\u00e5r tolkning at traseen er tegnet inn nord\u00f8st for eiendommen. Traseen synes \u00e5 v\u00e6re tegnet med sj\u00f8kabel fra Astveitv\u00e5gen. Hvis dette blir Side 8 av 16 V\u00e5r ref.: 2025/62255-1 plasseringen, vil trolig Meyers eiendom bli visuelt skjermet av \u00e5sryggen som ligger i bakkant av eiendommen hennes. 3 Rettslig vurdering 3.1 Innledende bemerkninger om inhabilitet etter forvaltningsloven Reglene om habilitet f\u00e5r anvendelse der en saksbehandler eller en politiker har en s\u00e6rlig og n\u00e6r tilknytning til saken. Foreligger det inhabilitet skal vedkommende ikke behandle saken. Inhabilitetsreglene skal blant annet sikre at vedtak blir riktige og at skj\u00f8nnsut\u00f8velse bygger p\u00e5 saklige hensyn. Har en politiker egen-/s\u00e6rinteresser i en sak, er det en risiko for at disse interessene bevisst eller ubevisst p\u00e5virker vedtakets innhold. Reglene om inhabilitet skal ogs\u00e5 sikre befolkningens tillit til forvaltningen. Selv om en politiker klarer \u00e5 opptre saklig og objektivt p\u00e5 tross av slike egen-/s\u00e6rinteresser, kan det for utenforst\u00e5ende lett fremst\u00e5 som at slike interesser har p\u00e5virket prosessen. Habilitetsreglene skal forhindre at det er grunnlag for slike spekulasjoner, og bidra til at befolkningen kan ha tillit til forvaltningen. Samtidig m\u00e5 disse hensynene avveies mot effektiviteten i forvaltningen. Settes terskelen for inhabilitet for lavt, vil det skape mange diskusjoner, forsinke og fordyre prosesser. I ytterste konsekvens kan det bli vanskelig \u00e5 finne noen habile til \u00e5 treffe avgj\u00f8relser. Ved sp\u00f8rsm\u00e5l om inhabilitet hos en politiker, er det ogs\u00e5 et viktig hensyn at politikere nettopp er valgt inn for \u00e5 ivareta ulike interesser. De kan da ikke v\u00e6re inhabil til \u00e5 jobbe for disse interessene. S\u00e6rlig ved vurdering av politikeres habilitet, m\u00e5 det derfor kreves at omstendighetene m\u00e5 v\u00e6re av kvalifisert art for at det skal lede til inhabilitet. Vi nevner ogs\u00e5 at det verken er noe galt eller kritikkverdig i det \u00e5 v\u00e6re inhabil. Men foreligger det en inhabilitetsgrunn, er det viktig \u00e5 forhindre at den inhabile deltar i forberedelsen eller i behandlingen av saken. Inhabilitet blant folkevalgte i en kommune er regulert i kommuneloven\u00a7 11-10. I f\u00f8rste ledd i bestemmelsen er det fastsl\u00e5tt at de alminnelige reglene i forvaltningsloven kapittel II gjelder for folkevalgte. Den sentrale bestemmelsen i denne saken er forvaltningsloven \u00a7 6. Bestemmelsen er bygget opp slik at f\u00f8rste ledd angir noks\u00e5 klare grenser for en del type inhabilitetssituasjoner, mens andre ledd angir et generelt og mer skj\u00f8nnsmessig vurderingstema. l Forvaltningsloven \u00a7 6 f\u00f8rste ledd bokstav a. angir at den som er part i en sak, automatisk blir inhabil til \u00e5 behandle saken. Vi anser ikke denne bestemmelsen som relevant i denne saken. Forvaltningsloven \u00a7 2 definerer hvem som er part i en sak. Hvis saken \u00abretter seg mot\u00bb vedkommende, blir hun part. Likeledes om saken \u00abdirekte gjelder\u00bb henne. Ut fra disse kriteriene kan vi ikke se at hun er part i saken. Dette bekreftes ogs\u00e5 av at h\u00f8ringsbrevet er sendt til kommuner, fylkeskommuner, offentlige etater og ulike interesseorganisasjoner. H\u00f8ringsbrevets adressatliste angir ingen grunneiere, selv om det er klart at en endelig trase naturlig nok vil ber\u00f8re en rekke grunneiere. Fvl. \u00a7 6 annet ledd har slik ordlyd: \u00abLikes\u00e5 er han ugild n\u00e5r andre s\u00e6regne forhold foreligger som er egnet til \u00e5 svekke tilliten til hans upartiskhet; blant annet skal legges vekt p\u00e5 om avgj\u00f8relsen i saken kan inneb\u00e6re s\u00e6rlig Side 9 av 16 V\u00e5r ref.: 2025/62255-1 fordel, tap eller ulempe for ham selv eller noen som han har n\u00e6r personlig tilknytning til. Det skal ogs\u00e5 legges vekt p\u00e5 om ugildhetsinnsigelse er reist av en part.\u00bb Om vilk\u00e5rene i andre ledd er oppfylt, beror p\u00e5 en utpreget konkret vurdering, der en rekke ulike momenter m\u00e5 trekkes inn. Det sentrale vurderingstemaet er i hvilken grad den fordel, tap eller ulempe vedtaket vil inneb\u00e6re er noe som er s\u00e6regent eller spesielt for politikeren, eller noen vedkommende har tilknytning til. Bestemmelsen er en s\u00e5kalt rettslig standard. Det inneb\u00e6rer at terskelen for inhabilitet er ment \u00e5 f\u00f8lge samfunnsutviklingen. Samfunnsutviklingen de siste 50 \u00e5rene har g\u00e5tt i retning av \u00e5 stille strengere krav til habilitet. Dette tilsier at terskler som er angitt i eldre juridisk litteratur m\u00e5 tillegges lavere vekt enn nyere rettskilder. 3.2 Var Christine Meyer inhabil til \u00e5 delta i byr\u00e5dets behandling av byr\u00e5dssak 15/25 Habilitetssp\u00f8rsm\u00e5let for Christine Meyer er alts\u00e5 aktualisert av at hun er eier av eiendommen 'Slik vi har f\u00e5tt opplyst saken, er det p\u00e5 dette trinn i NVE sin saksbehandling ikke mulig \u00e5 fastsl\u00e5 avstanden fra Meyers eiendom til en eventuell fremtidig kraftlinje. Den grundigste redegj\u00f8relsen for habilitetsreglene i norsk rett, er boken \u00abInhabilitet etter forvaltningsloven\u00bb av Arvid Frihagen, heretter ogs\u00e5 benevnt Frihagen \u00abInhabilitet\u00bb. Framstillingen gir b\u00e5de en grundig generell innf\u00f8ring i emnet, samtidig som den dr\u00f8fter habilitetssp\u00f8rsm\u00e5l som kan oppst\u00e5 i ulike sakstyper i forvaltningen. Boken er imidlertid utgitt i 1985, og den er f\u00f8lgelig ikke oppdatert for nye rettskilder. Den regnes likevel fortsatt som et standardverk i norsk forvaltningsrett. N\u00e5r boken brukes som rettskilde, m\u00e5 man imidlertid ta i betraktning at terskelen for inhabilitet generelt m\u00e5 anses \u00e5 ha blitt senket siden boken ble utgitt; sagt p\u00e5 en annen m\u00e5te er reglene blitt strengere slik at det generelt skal noe mindre til for at tilknytning til en sak medf\u00f8rer inhabilitet i dag. Det f\u00f8lger av forvaltningsloven \u00a7 1, jfr. \u00a7 3 f\u00f8rste ledd at habilitetsreglene i lovens kap. Ill gjelder for alle typer saker. Til illustrasjon er reglene i kap. IV-VI s\u00e6rregler for enkeltvedtak. Et enkeltvedtak er definert i lovens \u00a7 2, og det er klart at h\u00f8ringsuttalelsen som behandles i bystyresak 15/25 ikke er et enkeltvedtak. Det fremg\u00e5r av Frihagen \u00abInhabilitet\u00bb side 74 at inhabilitetssp\u00f8rsm\u00e5l kan oppst\u00e5 i mange sakstyper i forvaltningen: \u00abI utgangspunktet vil inhabilitetsreglene gjelde ved utferdigelse av forskrifter, rundskriv, retningslinjer o.l. I prinsippet vil inhabilitetsreglene gjelde ogs\u00e5 ved forberedelse av lovregler og stortingsvedtak. I praksis vil bestemmelsen likevel f\u00f8rst og fremst f\u00e5 betydning ved saker som gjelder en eller flere bestemte personer ved individuelle avgj\u00f8relser. Ved utferdigelse av forskrifter eller andre generelle saker vil den enkelte tjenestemanns tilknytning til saken sjelden v\u00e6re slik at\u00a7 6 etter sitt innhold kan anvendes .... \u00bb Frihagen er likeledes klar p\u00e5 at habilitetsreglene ogs\u00e5 kommer til anvendelse ved h\u00f8ringsuttalelser3, men det m\u00e5 p\u00e5 samme m\u00e5te som for forskrifter antas at 3 Frihagen \u00abInhabilitet\u00bb side 84. Side 10 av 16 V\u00e5r ref.: 2025/62255-1 habilitetssp\u00f8rsm\u00e5l da sjeldnere kommer p\u00e5 spissen. Ogs\u00e5 Bernt/Rasmussen legger til grunn at h\u00f8ringsuttalelser omfattes av habilitetsreglene. 4 Ordlyden i fvl. \u00a7 6 annet ledd viser at det ved habilitetsvurderinger skal legges s\u00e6rskilt vekt p\u00e5 om avgj\u00f8relsen vil inneb\u00e6re s\u00e6rlig \u00abfordel, tap eller ulempe\u00bb tjenestepersonen eller noen som st\u00e5r henne n\u00e6r. Momenter som m\u00e5 tas i betraktning etter \u00a7 6, annet ledd vil v\u00e6re: Hva slags virkninger vil saken ha for den tjenesteperson som deltar i behandling av saken? Her er det et stort spenn fra sterke \u00f8konomiske interesser til mer ideelle interesser. Vil saken ha virkning for vedkommende selv, eller n\u00e6rst\u00e5ende. I s\u00e5 fall blir det en vurdering av hvor n\u00e6rt forholdet er. Er det mange eller f\u00e5 som ber\u00f8res av vedtaket, med andre ord er virkningen generell eller spesiell? Er det en aktuell interesse som ber\u00f8res, eller er det en mulighet for \u00e5 bli ber\u00f8rt? I hvilken grad inneb\u00e6rer vedtaket ut\u00f8velse av skj\u00f8nn. I denne saken dreier det seg om Meyers egen tilknytning til saken. Det som danner grunnlag for \u00e5 reise sp\u00f8rsm\u00e5l om hennes habilitet, vil gjelde et st\u00f8rre antall grunneiere. Samtidig er det en risiko for at hennes eiendom blir ber\u00f8rt p\u00e5 en noks\u00e5 direkte m\u00e5te. Det som gj\u00f8r habilitetsvurderingen s\u00e6rlig vanskelig, er at det p\u00e5 n\u00e5v\u00e6rende tidspunkt ikke er mulig \u00e5 fastsl\u00e5 om eller i hvilken grad hennes eiendom vil bli ber\u00f8rt av tiltaket. Skulle et ledningsstrekk bli f\u00f8r direkte over eiendommen hennes, er det klart at hun vil f\u00e5 en meget sterk interesse i saken. I senere faser av saksbehandlingen vil hun i s\u00e5 fall bli ansett som part. Men hva om kraftlinjene f\u00f8res i en viss avstand fra eiendommen. Topografien i omr\u00e5det slik vi leser den ut av kartdatabasen Visgi, synes \u00e5 inneb\u00e6re at hun blir sterkere ber\u00f8rt om kraftledningen f\u00f8res s\u00f8rvest for hennes eiendom, enn om den f\u00f8res nord-\u00f8st for eiendommen. I f\u00f8rstnevnte tilfelle vil kraftledningen komme i synsfeltet for eiendommen selv om avstanden er av en viss st\u00f8rrelse. Skulle traseen komme nord\u00f8st for eiendommen, vil et h\u00f8ydedrag medf\u00f8re at den fort faller utenfor synsfeltet. Slik vi leser kartgrunnlaget presentert i Statnetts melding og inntatt ovenfor under pkt. 3, ligger den forel\u00f8pige traseen i bakkant nord\u00f8st for eiendommen. Sp\u00f8rsm\u00e5let om kraftledningene f\u00f8res direkte over eiendommen eller om den g\u00e5r gjennom nabolaget, har en side til sp\u00f8rsm\u00e5let om det dreier seg om s\u00e6regne eller generelle virkninger av tiltaket. Frihagen er inne p\u00e5 dette temaet flere steder. P\u00e5 side 204 skriver han f\u00f8lgende: \u00abReguleringsbestemmelser og generelle bygningslov- og planlovsaker ellers kan ber\u00f8re s\u00e5 mange at det ikke uten videre kan f\u00f8re til inhabilitet for den ber\u00f8rte. Som vi skal komme n\u00e6rmere tilbake til nedenfor under pkt. 10.1, vil virkningene gjerne v\u00e6re noks\u00e5 forskjellige for de ber\u00f8rte. Det kan ogs\u00e5 v\u00e6re tale om temmelig betydelig virkninger for enkelte. Det kan derfor bli n\u00f8dvendig med en mer omfattende og nyansert vurdering for \u00e5 kartlegge hvorvidt en ber\u00f8rt av den grunn blir inhabil.\u00bb 4 At habilitetsreglene gjelder for h\u00f8ringsuttalelser, er ogs\u00e5 lagt til grunn av BernURasmussen \u00abFrihagens forvaltningsrett\u00bb 2010 side 207. Side 11 av 16 V\u00e5r ref.: 2025/62255-1 Frihagen dr\u00f8fter ogs\u00e5 temaet i kap. X som omtaler inhabilitetsreglene ved behandling av saker etter plan- og bygningsloven. P\u00e5 side 289 omtaler Frihagen betydningen av hvor stort omr\u00e5de som omfattes av en reguleringssak: \u00ab(4) det m\u00e5 ellers legges vekt p\u00e5 hvor stort omr\u00e5de som reguleres. Dersom det er lite omr\u00e5de eller f\u00e5 som blir ber\u00f8rt, vil dette lett f\u00f8re til at alle som direkte f\u00e5r sine eiendommer regulert blir inhabile. Desto st\u00f8rre omr\u00e5de og mer generelle virkninger det er tale om, jo mer direkte og s\u00e6rpreget m\u00e5 virkningen v\u00e6re for vedkommende f\u00f8r han blir inhabil.\u00bb Vi understreker at n\u00e6rv\u00e6rende sak ikke er en reguleringssak, men derimot h\u00f8ringsuttalelse til en konsesjonssak for fremf\u00f8ring av kraftledninger. Som vi har sett gjelder konsesjonssaken et stort geografisk omr\u00e5de, fra Samnanger til \u00d8ygarden. Det er klart at sv\u00e6rt mange eiendommer vil bli ber\u00f8rt. Men virkningen av tiltaket blir forskjellig beroende p\u00e5 om luftstrekket g\u00e5r direkte over bebyggelse eller om den g\u00e5r over utmark. Eiendommer som f\u00e5r et luftstrekk direkte over boligbebyggelse, m\u00e5 anses for \u00e5 p\u00e5f\u00f8res s\u00e6rpregede virkninger som lettere f\u00f8rer til inhabilitet. Det er klart at et langt st\u00f8rre antall eiendommer vil bli omfattet av mer \u00abgenerelle\u00bb virkninger som at ledningsstrekket i noen grad vil forringe utsiktsforhold eller at rekreasjonsomr\u00e5der i n\u00e6rheten p\u00e5virkes. I tillegg til usikkerhet om grad av p\u00e5virkning p\u00e5 Meyers eiendom, er det alts\u00e5 ogs\u00e5 sv\u00e6rt usikkert om hun overhodet blir ber\u00f8rt. At det er usikkert om man blir ber\u00f8rt, utelukker imidlertid ikke at inhabilitet kan oppst\u00e5, jfr. Frihagen \u00abInhabilitet\u00bb side 209: \u00ab(7) En person kan ha slike latente interesser i sakens utfall at han b\u00f8r fratre som inhabil, selv om dette er knyttet til et fremtidig, potensielt forhold slik at det forel\u00f8pig ikke er helt konkrete og aktuelle interesser. En kan bli inhabil pga. potensielle interesser i saksutfallet der det ut fra de allerede foreliggende forhold f\u00f8lger at en vil kunne, eller lett kan komme, i en partslignende posisjon senere. Det kan f.eks. v\u00e6re tale om arvefall, odelsl\u00f8sning eller fullf\u00f8ringen av en ikke fullt ferdig salgsavtale - sml. .... \u00bb Det er alts\u00e5 klart at ogs\u00e5 mulige ulemper kan medf\u00f8re at en person blir inhabil. Samtidig er det slik at man i helhetsvurderingen etter \u00a7 6 annet ledd m\u00e5 legge vekt p\u00e5 om det dreier seg om en aktuell interesse eller en mulig interesse, jfr. Frihagens \u00abForvaltningsrett\u00bb side 200: \u00ab(3) Ut fra lovens system og generelle ordlyd m\u00e5 det legges vekt p\u00e5 sakens art og tvi Isom hetsg rad. Ordlyden i 2. setning viser til om avgj\u00f8relsen som s\u00e5dan \u00abkan\u00bb gi ulempe eller fordeler - ikke om det er sannsynlig eller om vedkommende tjenestemann kan ventes \u00e5 influere p\u00e5 dette. Det betyr at det etter 2. ledd skal legges vekt p\u00e5 om det er en slik mulighet. Dette er imidlertid ikke til hinder for at en ved den n\u00e6rmere bed\u00f8mmelse legger stor vekt p\u00e5 hvor stor muligheten er, og hvor viktig ulempen eller fordelen er for vedkommende.\u00bb Slike betraktninger er ogs\u00e5 lagt til grunn av Sivilombudet i sak SOMB-1998-9, referatet side 6: \u00abI den helhetsvurdering som m\u00e5 foretas etter\u00a7 6 annet ledd, m\u00e5 det bl.a. sees hen til ovennevnte hensyn og form\u00e5l. For \u00f8vrig vil sentrale elementer v\u00e6re hvor store mulige fordeler (eventuelt ulemper) som foreligger og hvor n\u00e6rliggende det er at disse kan bli aktuelle. Som nevnt foran, er det antatt at inhabilitet etter\u00a7 6 annet ledd ogs\u00e5 vil kunne oppst\u00e5 i tilfeller hvor en eventuell forretningsmessig fordel i sakens utfall Side 12 av 16 V\u00e5r ref.: 2025/62255-1 fremst\u00e5r som indirekte og usikker. Forutsetningen m\u00e5 imidlertid v\u00e6re at disse virkningene er noenlunde sannsynlige og aktuelle. Det er nettopp situasjonen i denne saken - at de forretningsmessige fordelene fremst\u00e5r som b\u00e5de indirekte og usikre. Det er usikkerhet knyttet til de fleste av de punktene jeg har gjennomg\u00e5tt foran, s\u00e6rlig fordi det gjelder fremtidige virkninger, men ogs\u00e5 fordi saken p\u00e5 noen punkter er d\u00e5rlig opplyst.\u00bb I denne saken konkluderte Sivilombudet med at det forel\u00e5 inhabilitet. Men det er viktig \u00e5 v\u00e6re oppmerksom p\u00e5 at det da var summen av flere forhold som til sammen var inhabiliserende. Vi har s\u00f8kt i rettskilder for \u00e5 finne saker som omhandler habilitet ved h\u00f8ringsuttalelser av denn karakter, uten \u00e5 finne saker som er direkte sammenlignbare. N\u00e5r det gjelder den konkrete vurderingen av Meyers habilitet, vektlegger vi at saken bare gjelder en h\u00f8ringsuttalelse og ikke endelig valg av trase. Bergenstraseen er heller ikke en del av de meldte traseene, men aktualiseres som f\u00f8lge av at NVE i h\u00f8ringsbrevet har bedt om innspill p\u00e5 om andre enn de \u00abmeldte\u00bb traseene b\u00f8r utredes. Det fremg\u00e5r at meldingen gir en overordnet beskrivelse av Statnett sine planer og mulige virkninger for omgivelsene. Videre fremsettes forslag til hvilke konsekvensutredninger utbygger mener m\u00e5 gjennomf\u00f8res f\u00f8r det kan s\u00f8kes om konsesjon. I meldingen kalles dette et utredningsprogram. Form\u00e5let med denne del av prosessen er at de som kan bli p\u00e5virket av tiltaket skal bli informert om planene og at de kan gi innspill til hva som b\u00f8r utredes n\u00e6rmere. Meldingen er sendt til alle ber\u00f8rte kommuner slik at disse skal kunne uttale seg om utredningsprogrammet, men ogs\u00e5 om trasevalg. Meldingen er ogs\u00e5 sendt til en lang rekke andre h\u00f8ringsinstanser, og det m\u00e5 antas at NVE vil motta et stort antall h\u00f8ringsinnspill som gir et godt grunnlag for videre behandling av saken. Vi mener at disse omstendigheter tilsier at man ikke er p\u00e5 en sakstype der det gjelder en s\u00e6rlig streng habilitetspraksis. I den vurderingen har vi ogs\u00e5 tatt hensyn til at sakens overordnede tema gjelder dagsaktuelle politiske sp\u00f8rsm\u00e5l som forsyningssikkerhet og prisdannelse i energimarkedet. Dette er h\u00f8yaktuelle sp\u00f8rsm\u00e5l i det politiske ordskiftet lokalt, nasjonalt og internasjonalt. Likeledes ligger det i sakens natur at det vil kunne oppst\u00e5 interessemotsetninger mellom kommuner med hensyn til hvem som m\u00e5 b\u00e6re ulempene med framf\u00f8ring av slik infrastruktur. Med henvisning til redegj\u00f8relsen foran om sakens bakgrunn, legger vi til grunn at det p\u00e5 n\u00e5v\u00e6rende tidspunkt ikke er mulig \u00e5 vurdere om og eventuelt hvor sterkt Meyers eiendom kommer til \u00e5 bli ber\u00f8rt. Det vi vet er at Bergenstraseen ikke er en del av meldingen som er sendt p\u00e5 h\u00f8ring. Av meldingen som er sendt p\u00e5 h\u00f8ring, fremg\u00e5r det at Bergenstraseen er valgt bort av p\u00e5 grunn av \u00ab ... et sv\u00e6rt h\u00f8yt konfliktpotensial knyttet til eksisterende bebyggelse, samt flere milj\u00f8tema, samt en rekke tekniske utfordringer.\u00bb Konfliktpotensialet med eksisterende bebyggelse, har intet med Meyers konkrete eiendom \u00e5 gj\u00f8re, men m\u00e5 antas \u00e5 gjelde generelt n\u00e5r slike kraftledninger skal f\u00f8res gjennom tettbygd str\u00f8k. Av h\u00f8ringsbrevet fremg\u00e5r at ogs\u00e5 flere andre hensyn vektlagt i denne avgj\u00f8relsen. Siden Bergenstraseen er tatt ut av h\u00f8ringsbrevet, b\u00f8r det kreves noen konkrete holdepunkter for at hun kan komme til \u00e5 bli ber\u00f8rt av trasevalget for \u00e5 bli erkl\u00e6rt inhabil. De holdepunktene man har for at Berqenstraseen kan bli aktuell igjen, blant annet epostutveksling med Statnett datert 17.12.2024, jfr. saksdokumentene til utvalget. Side 13 av 16 V\u00e5r ref.: 2025/62255-1 Kommuneadvokaten vurderer sp\u00f8rsm\u00e5let som usikkert, ettersom NVE uttaler at de ikke vil tilleggsmelde alternativet. Byr\u00e5dets saksframstilling i saken presenterer meldingen fra NVE med hele traseen fra Sauda til \u00d8ygarden. Under byr\u00e5dets vurdering formidles det at kommunen deler Statnetts vurdering av at spenningsoppgradering i Bergensomr\u00e5det ikke er et godt alternativ til det forslaget som ligger i meldingen. P\u00e5 side 5 og 6 i byr\u00e5dssaken formidles det at man er tilfreds med at Bergenstraseen ble valgt bort av Statnett. Argumentene er arealkonflikter i befolkningstette omr\u00e5der, nedbygging av naturomr\u00e5der. Det oppsummeres slik: Vi vil derfor sterkt anmode om at NVE og Statnett fastholder de faglige vurderingene og konklusjonene for alternativ 6.0. Saksframstillingen viser at trasesp\u00f8rsm\u00e5let har v\u00e6rt et viktig tema for byr\u00e5det i forslaget til h\u00f8ringsuttalelse. Man kunne ha sett for seg en h\u00f8ringsuttalelse der Bergen kommune tok til etterretning de opplysninger som var gitt om trasevalg i meldingen, og i stedet vektla andre sider av saken i h\u00f8ringsuttalelsen. Den omstendighet at trasevalget vies s\u00e5 vidt mye oppmerksomhet i h\u00f8ringsuttalelsen, tilsier at det er berettiget \u00e5 stille sp\u00f8rsm\u00e5let om Meyer er habil selv om det er usikkert om og eventuelt i hvilken grad hun vil bli ber\u00f8rt. I pressens omtale av Meyers habilitet, fremg\u00e5r det at bystyrerepresentant Trond Tystad (Bergenslisten) ogs\u00e5 har f\u00e5tt vurdert sin habilitet. Av dokument 2025/07581-2 i BK360 (kommunens arkiv og saksbehandlingsverkt\u00f8y) fremg\u00e5r at Tystad og ektefellen eier g\u00e5rden 129/5 i Alver kommune og at et av alternativene for ny kraftlinje g\u00e5r n\u00e6r en utmarksteig i fjellet p\u00e5 hans eiendom. Kraftlinjen er i dokumentet opplyst \u00e5 ligge 50 meter fra teigen som er n\u00e6r \u00abproduktiv skog i NIBIO sitt gardskart\u00bb. Tystad har ogs\u00e5 blitt invitert til informasjonsm\u00f8te av NVE. Bystyrets kontor har konkludert med at Tystad er inhabil med vektlegging av f\u00f8lgende hensyn: \u00abDu vurderer selv at g\u00e5rden du eier sammen med din kone ikke har \u00f8konomisk interesse av sakens utfall. Selv om din eiendom ikke ber\u00f8res direkte \u00f8konomisk, vil mastene og kraftledningene kunne oppleves \u00e5 ha en betydelig visuell negativ innvirkning i landskapet. Det legges her til at kraftlinjen p\u00e5 det n\u00e6rmeste er kun 50 meter fra din eiendom. En slik negativ innvirkning vil for publikum flest fremst\u00e5 som en s\u00e6rlig ulempe som vil v\u00e6re egnet til \u00e5 svekke tilliten til upartiske avgj\u00f8relser, jf. vurderingstemaet i annet ledd. Samtidig vises det til det alminnelige forsvarlighetsprinsipp. Dette trekker i retning av \u00e5 kjenne noen inhabil ved tvil, s\u00e6rlig ved omr\u00e5der hvor det potensielt kan bli sterk politisk uenighet og debatt. Plassering av kraftlinjer med master er nettopp et slik tema med sterk politisk uenighet og debatt.\u00bb Avgj\u00f8relsen fremst\u00e5r som noe streng tatt i betraktning opplysningen om at traseen kun ligger i n\u00e6rheten av en utmarksteig og opplysningen om at eiendommen ikke blir ber\u00f8rt \u00f8konomisk. Det er ikke opplyst hvilken avstand det er til v\u00e5ningshus og innmark p\u00e5 g\u00e5rden. I vurderingen vektlegges at kraftledningene kan oppleves \u00e5 ha en betydelig visuell negativ innvirkning p\u00e5 landskapet, uten at det fremg\u00e5r om dette kun gjelder utmarksteigen eller om dette ogs\u00e5 vil oppleves fra andre deler av eiendommen. Samtidig er det opplyst at han er innkalt til et informasjonsm\u00f8te av NVE, noe som kan tyde p\u00e5 at han i den sammenheng er behandlet som part. Side 14 av 16 V\u00e5r ref.: 2025/62255-1 Tystads tilfelle skiller seg fra Meyer ved at man synes \u00e5 ha en bedre opplyst sak om hvordan hans eiendom blir ber\u00f8rt. For det f\u00f8rste vet man at en av de foresl\u00e5tte/meldte traseene g\u00e5r i n\u00e6rheten av hans eiendom. I tillegg er det oppgitt en konkret avstand til eiendomsgrensen; 50 meter. Det er ogs\u00e5 opplyst at det gjelder en utmarksteig. Vi m\u00e5 med andre ord legge til grunn at trasealternativet ikke vil g\u00e5 over v\u00e5ningshuset. Det er imidlertid ikke opplyst om denne utmarksteigen ligger adskilt fra hovedbruket, og om et fremtidig anlegg vil v\u00e6re synlig fra andre deler av eiendommen og da s\u00e6rlig fra bebyggelsen. I forvaltningen gjelder det et generelt likhetsprinsipp. I utgangspunktet gjelder dette f\u00f8rst og fremst som et krav om at private parter skal behandles likt i m\u00f8te med forvaltningen. Men prinsippet kan nok ogs\u00e5 ha en mer generell anvendelse i forvaltningsretten. Hvis en skal legge samme norm til grunn ved vurderingen av Meyer som man har gjort ved vurderingen av Tystad, tilsier nok dette at ogs\u00e5 Meyer kan v\u00e6re inhabil. Grunnen til dette er at vi tolker bystyrets kontor dithen at ogs\u00e5 mer generelle virkninger m\u00e5 vektlegges betydelig i avgj\u00f8relsen av om noen er inhabil. Ogs\u00e5 avgj\u00f8relsen om representanten Bolstad synes \u00e5 bygge p\u00e5 en streng norm, og vi er usikre p\u00e5 om den rettslig sett er holdbar. Men for Beistads vedkommende er det et tilleggsmoment at han selv har erkl\u00e6rt seg inhabil. Dermed blir det ikke like lett \u00e5 sammenligne sakene. Vi mener at sp\u00f8rsm\u00e5let om Meyers habilitet er et tvilstilfelle, jfr. dr\u00f8ftelsen ovenfor. Det at det gjelder en h\u00f8ringsuttalelse i en tidlig fase av en sak som utredes av statlige myndigheter, der hovedform\u00e5let er \u00e5 f\u00e5 innspill til hvordan den videre utredningen b\u00f8r foreg\u00e5 i regi av de samme statlige myndigheter, tilsier etter v\u00e5r vurdering at terskelen for inhabilitet ikke m\u00e5 settes for lavt for de folkevalgte. Saken gjelder store dagsaktuelle samfunnssp\u00f8rsm\u00e5l som forsyningssikkerhet og prisdannelse i energimarkedet. Samtidig er det slik at noen grunneiere vil bli veldig sterkt ber\u00f8rt av et slikt h\u00f8yspentanlegg. Bildet vi har inntatt fra h\u00f8ringsbrevet ovenfor, viser at det er store dimensjoner p\u00e5 mastene. De som f\u00e5r anlegget direkte over sine eiendommer, eller som f\u00e5r det tett p\u00e5 utsikten vil bli sterkt ber\u00f8rt av et fremtidig anlegg. Vi mener det slik saken er opplyst, vil v\u00e6re forsvarlig \u00e5 konkludere med at Meyer var habil til \u00e5 behandle saken i byr\u00e5det slik den forutg\u00e5ende vurdering fra byr\u00e5dsleders avdeling gjorde. Men det er ogs\u00e5 et faglig forsvarlig juridisk standpunkt \u00e5 konkludere med at hun var inhabil. Vi har f\u00e5tt en sv\u00e6rt kort saksbehandlingstid p\u00e5 \u00e5 utrede habilitetssp\u00f8rsm\u00e5let Meyer. Hvis vi skulle gitt en klarere konklusjon, m\u00e5tte vi hatt mer tid til \u00e5 lete i rettskilder. 4 Konsekvenser av at Meyer eventuelt var inhabil Avslutningsvis vil vi si noen ord om eventuelle konsekvenser dersom Meyer vurderes som inhabil. Byr\u00e5dets traff vedtak med innstilling til byr\u00e5det. Sp\u00f8rsm\u00e5let er da om bystyrets vedtak blir \u00abugyldig\u00bb. I rettspraksis er det lagt til grunn at inhabilitet er \u00e5 anse som en saksbehandlingsfeil, og dermed skal vurderes etter forvaltningslovens \u00a7 41. Vedtaket er da lilkevel gyldig hvis det er grunn ti l\u00e5 regne med at feilen ikke kan ha virket bestemmende p\u00e5 vedtakets innhold. En h\u00f8yesterettsdom inntatt i Rt-1996-64 belyser at feilen kan repareres ved senere behandling i kommunen. I denne saken hadde kommunens ordf\u00f8rer deltatt i behandling av en skjenkesak selv om han var inhabil. H\u00f8yesterett uttalt p\u00e5 side 70: \u00abJeg ser imidlertid ikke grunn til \u00e5 ta stilling til hvordan Kristiansens deltakelse virket inn p\u00e5 vedtaket 18 mars, fordi jeg mener at kommunestyrets nye vedtak 19 mai i alle fall var gyldig. Det var der en klar stemmeovervekt, 18-11, for det tidligere vedtaket. Ogs\u00e5 ved dette vedtaket Side 15 av 16 V\u00e5r ref.: 2025/62255-1 heftet riktignok den feilen at Kristiansen deltok. Men ved avstemningen i skjenkesaken n\u00e5 var kommunestyret kjent med hans tilknytning til nabotomten, og stemte alts\u00e5 ut fra et faktisk grunnlag som i denne henseende i hovedtrekk var riktig. Man kan da vanskelig g\u00e5 inn p\u00e5 noen vurdering av hvorfor enkelte medlemmer endret standpunkt, - om det for eksempel var fordi de \u00f8nsket \u00e5 slutte opp om et flertall; en slik vurdering ville n\u00e6rmest inneb\u00e6re \u00e5 frata kommunestyremedlemmene ansvaret for beslutningen de tok. I gyldighetsvurderingen m\u00e5 det ogs\u00e5 ha en viss vekt p\u00e5 at det ikke dreide seg om noen grov feil.\u00bb N\u00e5r byr\u00e5det bare har innstilt i saken, vil inhabilitet som eventuelt foreligger for Meyer, kunne repareres gjennom bystyrets behandling av saken. Saken har v\u00e6rt grundig dekket i mediene, og alle representanten i bystyret vil v\u00e6re kjent med forholdet. Saken kan undergis en grundig politisk behandling i bystyret (og eventuelt forutg\u00e5ende behandling i UMBY) Helge Strand - kommuneadvokat Dokumentet er godkjent elektronisk. Side 16 av 16 V\u00e5r ref.: 2025/62255-1 "
}