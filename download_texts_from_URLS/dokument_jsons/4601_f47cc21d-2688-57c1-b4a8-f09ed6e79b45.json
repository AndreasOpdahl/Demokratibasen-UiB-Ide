{
  "dokument_id": "f47cc21d-2688-57c1-b4a8-f09ed6e79b45",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 23 fra Christine \u00d8degaard (MDG)  om kommunens arbeid opp mot papirl\u00f8se. Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/10055081/Svar-pa-skriftlig-sporsmal-nr-23-fra-Christine-Odegaard-MDG-om-kommunens-arbeid-opp-mot-papirlose-Utvalg-for-helse-og-sosial-2024",
  "tekst": " BBSM-kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/42975-3 Saksbehandler: Heidi Beate Fagerbakke Aasen Fra Dato: 13. mars 2024 Byr\u00e5d for barnevern, sosiale tjenester og mangfold Svar p\u00e5 skriftlig sp\u00f8rsm\u00e5l nr. 23 fra Christine \u00d8degaard (MDG) om kommunens arbeid opp mot papirl\u00f8se. Utvalg for helse og sosial 2024 Representanten Christine Henriksen \u00d8degaard (MDG) har den 6. mars sendt inn f\u00f8lgende skriftlige sp\u00f8rsm\u00e5l: Byr\u00e5den opplyste i UHSO 6. desember om at det er nedsatt en arbeidsgruppe som skal vurdere kommunens arbeid opp mot papirl\u00f8se, og at de skulle levere sitt arbeid p\u00e5 ny\u00e5ret. Sp\u00f8rsm\u00e5l til byr\u00e5den: Hva er status p\u00e5 arbeidet, og n\u00e5r kommer anbefalingen fra arbeidsgruppen? Svar fra byr\u00e5den: Arbeidsgruppen for styrking av de kommunale tjenestene til papirl\u00f8se hadde sitt f\u00f8rste m\u00f8te i september 2023. Gruppen best\u00e5r av to ansatte fra Byr\u00e5dsavdeling for barnevern, sosiale tjenester og mangfold og to ansatte fra Byr\u00e5dsavdeling for eldre, helse og omsorg (jurist og en representant for kommuneoverlegene). I tillegg har det v\u00e6rt hentet inn kompetanse fra Etat for barn og familie og Etat for sosiale tjenester. Arbeidsgruppen har arbeidet systematisk med de foresl\u00e5tte tiltakene i saken \u00abRedegj\u00f8relse om og styrking av kommunale tjenester til papirl\u00f8se\u00bb (2023/54036-1), i tillegg til andre problemstillinger som har oppst\u00e5tt underveis. Arbeidsgruppen har s\u00e6rlig sett p\u00e5 hvordan Bergen kommune kan s\u00f8rge for at vi oppfyller de tjenestene vi er p\u00e5lagt av loven \u00e5 gi til mennesker uten lovlig opphold i Norge. Arbeidsgruppen har ogs\u00e5 hentet innspill fra representanter fra frivillige organisasjoner underveis i prosessen. Byr\u00e5det vil legge frem en sak for bystyret f\u00f8r sommeren 2024. Anbefalingene fra arbeidsgruppen vil bli lagt frem samtidig som saken sendes til politisk behandling. Charlotte Spurkeland - Byr\u00e5d for barnevern, sosiale tjenester og mangfold Dokumentet er godkjent elektronisk. "
}