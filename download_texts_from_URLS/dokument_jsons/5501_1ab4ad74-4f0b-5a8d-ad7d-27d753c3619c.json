{
  "dokument_id": "1ab4ad74-4f0b-5a8d-ad7d-27d753c3619c",
  "doc_type": "case_attachment",
  "kommune": 5501,
  "tittel": "23 Innspill til varsel om oppstart",
  "url": "https://innsyn.tromso.kommune.no/application/getMoteDokument?dokid=2001897988",
  "tekst": "Troms\u00f8 Kommune Postboks 6900 9299 TROMS\u00d8 Deresreferanse Deresdato V\u00e5r referanse V\u00e5r dato 27.05.2021 17/00953-6 18.06.2021 Varsel om oppstart detalj.reg. Solneset B1-B2, C1-C2, PLID 1939, omr\u00e5deplan 1571, Troms\u00f8 Kommune Viser til mottatt varsel vedr\u00f8rende detaljregulering av Solneset B1-B2, C1-C2, PLID 1939 i Troms\u00f8 kommune. Arva har tidligere v\u00e6rt i dialog med utbygger vedr\u00f8rende innregulering av areal til v\u00e5re nettanlegg. Vi \u00f8nsker at dette ogs\u00e5 ivaretas i et eventueltreviderte plankart og \u00f8nsker derfor \u00e5 involveres i det videre arbeidet. Vedlagt ligger tidligere forslag til plassering av v\u00e5re nettanlegg. Undertegnede kan kontaktes p\u00e5 epost, oivind.blix@tromskraft.no eller telefon 48 89 59 53. Med vennlig hilsen Arva AS \u00d8ivind Viktor Blix Kraftnettplanlegger Vedlegg Dokumentet er elektronisk godkjent i henhold til interne rutiner Liste over mottakere: AT PLAN & ARKITEKTUR AS Liste over kopimottakere: Troms\u00f8 Kommune Postadresse: Arva AS \u20139291 Troms\u00f8 Telefon: 77 60 11 11 Side 1 E-post:kunde@tromskraft.no Organisasjonsnr.:979 151 950 Nettstasjon 1 Nettstasjon 4 Nettstasjon 2 TEGNFORKLARING PBL \u00a7 12-5 OG \u00a712-6 REGULERINGSPLAN BEBYGGELSE OG ANLEGG LINJE- OG PUNKTSYMBOLER (PBL \u00a712-5, nr 1) Planens begrensning Boligbebyggelse A-E, G-J Grense for Nettstasjon 3 Skole/barnehage T1, T2 reguleringsform\u00e5l Barnehage T3 Byggegrense Kvartalslekeplass Kvl1-4 Sikringgrense Str\u00f8kslekeplass Stl1, Stl2 St\u00f8ygrense Uteopphold Ut1 Frisiktlinje Regulert senterlinje SAMFERDSEL OG TEKNISK INFRASTRUKTUR (PBL \u00a712-5, nr 2) M\u00e5le og avstandslinje Kj\u00f8reveg Veg1-Veg4 Avkj\u00f8rsel Fortau Gangveg G1, G2 ILLUSTRASJONER Gangsti Gs1 Tursti Gr\u00f8ftesone Bussholdeplass Sn\u00f8deponi SD Ball-l\u00f8kke Teknisk infrastruktur KA1-KA3 GR\u00d8NNSTRUKTUR (PBL \u00a712-5, nr 3) Gr\u00f8nnstruktur F1-F6 Gangtras\u00e9 Gr1, Gr2 Turdrag F7 HENSYNSSONER (PBL \u00a712-6) Frisikt M\u00c5LESTOKK: 1:1000 St\u00f8ysoner * H210,H220 Trac\u00e9 for tekn. infrastruktur H410 TEGN.DATO: 19.11.2009 SIGN: db REVIDERINGER DATO SIGN DATO SIGN: 08.01.10 db 20.12.11 db 02.09.11 db 23.09.11 db FKB_B *Merknad: Hensynssoner vedr. st\u00f8y/st\u00f8ygrenser er tegnet etter 1m \"Veg og flyst\u00f8ysoner Hamna s\u00f8r, Troms\u00f8\" og er veiledende. 26.09.11 db 18.01.2006 SAKSGANG I F\u00d8LGE PLAN- OG BYGNINGSLOVEN DATO SAKSNR SIGN Kunngj\u00f8ring av oppstart 16.07.02 1. gangs behandling i byutviklingskomiteen / Byutviklingssjefens instruksvedtak 02.03.10 29/10 KK Offentlig ettersyn 04.03.-23.04.10 2. gangs behandling i byr\u00e5det 16.08.12 266/12 Offentlig ettersyn 31.08.-12.10.12 3. gangs behandling i byr\u00e5det 28.2.2013 56/13 KK KOMMUNESTYRETS VEDTAK (EGEN GODKJENNING) 20.3.13 31/13 KK OMR\u00c5DEREGULERING MED REGULERINGSBESTEMMELSER FOR: PLAN NR: TEGN.NR 09 005 SOLNESET 1571 Plan utarbeidet av: TROMS\u00d8 KOMMUNE Brendel\u00f8kkens arkitektkontor i samarbeid med Sweco AT Plan & Arkitektur AS V\u00e5r ref. V\u00e5r dato: Postboks 1232 19/00684-105 11.06.2021 9262 TROMS\u00d8 Deres ref. Deres dato: 27.05.2021 Att.: Christian Falch Kjellsen V\u00e5r saksbehandler: Einar K Merli - 976 51 687 Troms\u00f8 kommune - Reguleringsplaner - Varsel om oppstart - Plan 1939 - Detaljreguleringsplan - Solneset B1-B2 og C1-C2 - Uttalelse fra Avinor Vi viser til Deres brev av 27.05.2021 vedr\u00f8rende varsel om oppstart av arbeid med plan 1939, detaljreguleringsplan for Solneset, feltene B1-B2 og C1-C2, i Troms\u00f8 kommune. Plantiltaket skal tilrettelegge for boligutvikling med tilh\u00f8rende utearealer samt oppgradering av de trafikale disponeringene internt i omr\u00e5det. I oppstartsm\u00f8tet er det nevnt at det skal bygges boligblokker (lavblokker) med garasjeanlegg i underetasje eller under bakken. 1. Innledning Luftfartstilsynet har den 20.12.2017 med hjemmel i \u00a7 1 i Forskrift om sertifisering av flyplasser mv. datert 25.08.2015, jf. artikkel 6 i EU-forordning nr. 139/2014, sertifisert Troms\u00f8 lufthavn Langnes. Etter s\u00f8knad fra Avinor endret Luftfartstilsynet den 01.10.2020 sertifiseringsbasisen (CB) for lufthavnen til CS-ADR-DSN utgave 4. Planomr\u00e5det ligger ca. 990 \u2013 1700 meter \u00f8st-nord\u00f8st for landingsterskel til bane 18 (fra nord) ved Troms\u00f8 lufthavn. 2. Hinderflater/h\u00f8yderestriksjonsflater i restriksjonsplanen for Troms\u00f8 lufthavn Planomr\u00e5det ligger i sin helhet innenfor horisontalflaten, som er en h\u00f8yderestriksjonsflate/ hinderflate i restriksjonsplanen for lufthavnen, hjemlet i EASA-krav CS ADR-DSN.H.420 og CS ADR-DSN.J.480, gjeldende fra 08.12.2017. Horisontalflaten (hinderflate) ligger p\u00e5 kote 54,7 meter over havet (moh), dvs. 45 meter over rullebanen. Terrengh\u00f8yden innenfor planomr\u00e5det ligger p\u00e5 ca. kote 40 \u2013 94 moh. Det meste av den nye boligbebyggelsen vil bryte horisontalflaten (hinderflate). Det er h\u00f8yere terreng s\u00f8r for planomr\u00e5det (Rism\u00e5lshaugen kote 133 moh). Postboks 150 NO-2061 Gardermoen Tlf: +47 67 03 00 00 / Fax: +47 64 81 20 01 post@avinor.no / avinor.no NO 985 198 292 MVA I forbindelse med forrige byggetrinn, plan 1834 \u2013 detaljreguleringsplan for Solneset felt A1-A2, ble det utarbeidet en risikoanalyse v/Safetec, datert 22.05.2019. Avinor vurderer at denne analysen ogs\u00e5 vil v\u00e6re dekkende for plan 1939 \u2013 detaljreguleringsplan for Solneset feltene B1-B2 og C1-C2. Det vil si at det ikke vil v\u00e6re behov for slik ny analyse s\u00e5 lenge tiltakshaver holder seg under kote 100 moh, b\u00e5de for bygg og byggekraner. Det m\u00e5 for hvert enkelt utbyggingsform\u00e5l innenfor planomr\u00e5det legges inn en maksimal tillatt byggeh\u00f8yde. Avinor ber om at f\u00f8lgende bestemmelse tas inn i detaljreguleringsplanen: H\u00f8yderestriksjonsflater/hinderflater i restriksjonsplanen for Troms\u00f8 lufthavn Dersom det er \u00f8nskelig med byggeh\u00f8yder eller bruk av kraner over kote 100 meter over havet, m\u00e5 Avinor vurdere behov for utarbeidelse av ny risikoanalyse og s\u00f8knad om godkjennelse av tiltakene til Luftfartstilsynet p\u00e5 nytt. Tiltakshaver vil v\u00e6re ansvarlig for \u00e5 utarbeide en eventuell ny risikoanalyse. Tiltakshaver er ansvarlig for \u00e5 benytte byggekraner med p\u00e5monterte faste r\u00f8de hinderlys i tr\u00e5d med gjeldende regelverk samt varsle Troms\u00f8 lufthavn i forkant ved opp- og nedrigging av kraner. N\u00e5r det gjelder oppstilling og bruk av kraner, vises til f\u00f8lgende regelverk for rapportering, registrering og merking av luftfartshinder: https://luftfartstilsynet.no/aktorer/flysikkerhet/luftfartshinder-oppstilling-og-bruk-av-kraner/. Kontaktperson med hensyn til eventuelt behov for ny utarbeidelse av risikoanalyse er: Mette Krokstrand, tlf. 930 37 977 eller e-post: Mette.Krokstrand@avinor.no. Kontaktperson ved Troms\u00f8 lufthavn ved opp- og nedrigging av kraner er: Per-Erik Nordsveen, tlf. 67 03 45 22 / 913 32 842 eller Per-Erik.Nordsveen@avinor.no. 3. Byggerestriksjoner for flynavigasjonsanlegg Planomr\u00e5det er vurdert nedenfor med hensyn til byggerestriksjonskrav (BRA-krav) for flynavigasjonsanleggene ved Troms\u00f8 lufthavn, jf. \u00a7 6 i Forskrift om kommunikasjons-, navigasjons- og overv\u00e5kingstjeneste, BSL G 6-1 av 27.06.2011. BRA-krav er gitt av navigasjonsinstallasjonen LOC36 med 23,4 moh. Det er imidlertid ikke fri sikt til planomr\u00e5det f\u00f8r en n\u00e5r h\u00f8yder av 105 moh over planomr\u00e5det. BRA-krav settes derfor til 105 moh. Siden det ikke vil v\u00e6re tillatt med bebyggelse over kote 100 moh, er det ikke behov for en egen bestemmelse om radioteknisk vurdering av ny bebyggelse, jf. punkt 2. Med henvisning til tidligere gjennomf\u00f8rt \u00abRadioteknisk vurdering av Solneset felt A1-A2\u00bb, datert 20.06.2019, settes ingen BRA-krav til bruk av kraner i planomr\u00e5det uansett type kran. 4. Turbulensvurderinger Etablering av nye bygg/anlegg i n\u00e6romr\u00e5dene til rullebanen kan skape u\u00f8nsket turbulens, som vil v\u00e6re uheldig i forhold til flysikkerheten. St\u00f8rrelsen og plassering av tiltakene vil v\u00e6re avgj\u00f8rende med hensyn til turbulensp\u00e5virkning for rullebanen. Erfaring fra tilsvarende problemstillinger, og de vurderinger som er gjort, tilsier at st\u00f8rre bygg/anlegg mv. ikke b\u00f8r ha en h\u00f8yde over eksisterende Postboks 150 NO-2061 Gardermoen Tlf: +47 67 03 00 00 / Fax: +47 64 81 20 01 post@avinor.no / avinor.no NO 985 198 292 MVA terreng som er st\u00f8rre enn 1/35 av avstanden til rullebanens senterlinje eller dennes forlengelse. Dersom denne h\u00f8yden overskrides, m\u00e5 tiltaket vurderes mht. turbulenseffekter, eventuelt ved hjelp av en turbulensanalyse. En slik vurdering vil ta hensyn til tiltakets utforming, lokale vindforhold (vindretning og styrke, samt turbulensintensitet), vanlig banebruk, hvor turbulens kan inntreffe, hvilke flytyper som kan bli p\u00e5virket, hvilken fase i avgang/landing kan bli p\u00e5virket, hvor ofte problemet kan oppst\u00e5, risiko for personell og materiell etc. Avinor vil ikke tillate ny bebyggelse/anlegg som vil forverre turbulenssituasjonen ved Troms\u00f8 lufthavn, jf. EASA-krav CS ADR-DSN.B.015 med tilh\u00f8rende veiledning GM1 ADR-DSN.B.015 (b) samt AMC1 ADR.OPS.B.075. Avstanden fra rullebanens senterlinje til planomr\u00e5det er minimum ca. 700 meter. Varslingskravet til Avinor ved byggeh\u00f8yde/avstand til forlenget senterlinje (1/35) gir ca. 20 meter byggeh\u00f8yde f\u00f8r varsling til Avinor. Den beskrevne bebyggelsen lavblokker oppfattes \u00e5 v\u00e6re under denne h\u00f8yden. Turbulens/vindsskj\u00e6r fra bebyggelsen antas derfor ikke \u00e5 gi str\u00f8mningsp\u00e5virkninger som vil p\u00e5virke flyging til/fra Troms\u00f8 lufthavn. Avinor vil i forbindelse med offentlig ettersyn av detaljreguleringsplanen, n\u00e5r byggeh\u00f8yder er endelig fastsatt, ta stilling til om det vil v\u00e6re behov for en egen bestemmelse knyttet til turbulensforhold ved Troms\u00f8 lufthavn. Kontaktperson hos Avinor i forbindelse med sp\u00f8rsm\u00e5l knyttet til turbulensvurdering er: Olai Hjetland, tlf. 994 60 045 eller e-post: Olai.Rune.Hjetland@avinor.no 5. Farlig eller villedende belysning Det er av stor betydning for Avinor at det ikke etableres farlig eller villedende belysning ved innflygingen til bane 18 (fra nord), jf. EASA-krav AMC1 ADR.OPS.B.075 Safeguarding of aerodromes (a) og (d) og EU-regulativ nr. 139/2014, artikkel 9(c). Det er s\u00e6rlig lys som p\u00e5 grunn av intensitet, utforming eller farge, som kan medf\u00f8re en fare for flysikkerheten eller v\u00e6re villedende ved at de forhindrer eller vanskeliggj\u00f8r riktig tolkning av flyplassbelysningen. Det er avgj\u00f8rende at belysningen rettes mest mulig ned mot bakken. Dette gjelder ogs\u00e5 for anleggsmaskiner/lastebiler, kraner og bruk av flomlys i anleggsperioden. Dersom det kommer inn klager fra piloter i forbindelse med innflyging, vil Avinor kunne kreve at lysbruken endres. Avinor ber om at f\u00f8lgende bestemmelse tas inn i detaljreguleringsplanen: Farlig eller villedende belysning Av hensyn til sikkerheten for lufttrafikken ved Troms\u00f8 lufthavn skal det utarbeides en belysningsplan for bebyggelsen og uteomr\u00e5dene som oversendes Avinor for vurdering og godkjenning. Belysningsplanen m\u00e5 ogs\u00e5 omhandle anleggsperioden. Kontaktperson hos Avinor i forbindelse med sp\u00f8rsm\u00e5l knyttet til belysningsplan er: Jan Andersen, tlf. 469 14 098 eller e-post: Jan.Andersen@avinor.no. 6. Forebyggende tiltak mot \u00abbirdstrike\u00bb Av hensyn til flysikkerheten vurderer Avinor all ny virksomhet/aktivitet rundt en lufthavn som kan tiltrekke seg fugl. Det vil ved en lufthavn v\u00e6re en viss risiko for kollisjon mellom fly og fugl, s\u00e5kalt \u00abbirdstrike\u00bb, som Avinor har som m\u00e5l \u00e5 redusere til et minimum. Denne faren er mest kritisk ved avganger. I forbindelse med EU-regulativ nr. 139/2014 skal Avinor som flyplasseier overv\u00e5ke en 13 Postboks 150 NO-2061 Gardermoen Tlf: +47 67 03 00 00 / Fax: +47 64 81 20 01 post@avinor.no / avinor.no NO 985 198 292 MVA km sone. Kravet er at lufthavnoperat\u00f8ren skal overv\u00e5ke lufthavnens n\u00e6romr\u00e5de for endringer i risikobilde i forhold til menneskelig aktivitet og endret bruk av omr\u00e5der. Avinor ber om at f\u00f8lgende bestemmelse tas inn i detaljreguleringsplanen, jf. EU-regulativ nr. 139/2014, ADR.OPS.B.020 Wildlife strike hazard reduction (b) og (c) med tilh\u00f8rende AMC1 ADR.OPS.B.020 Wildlife strike hazard reduction \u2013 General (b) og (c) og ADR.OPS.B.075 Safeguarding of aerodromes med tilh\u00f8rende AMC1 ADR.OPS.B.075 Safeguarding of aerodromes \u2013 General: Forebyggende tiltak mot \u00abbirdstrike\u00bb ved Troms\u00f8 lufthavn Ny infrastruktur (bygg/anlegg) og endringer i landarealer som kommer i ber\u00f8ring / ligger i n\u00e6rheten av inn- og utflyging samt etablerte soner for n\u00f8dprosedyrer, m\u00e5 utformes slik at de ikke tiltrekker seg fugler for hvile, mat eller hekking. Kontaktperson hos Avinor i forbindelse med sp\u00f8rsm\u00e5l knyttet til forebyggende tiltak mot \u00abbirdstrike\u00bb er: Jan Andersen, tlf. 469 14 098 eller e-post: Jan.Andersen@avinor.no. 7. Flyst\u00f8ysoner Gjeldende flyst\u00f8ysonekart for Troms\u00f8 lufthavn er for perioden 2017 - 2035, og er beregnet av SINTEF, rapport 2019:00250, datert 21.01.2019. Til orientering er planomr\u00e5det ikke ber\u00f8rt av flyst\u00f8ysoner. Den vestre delen av planomr\u00e5det vil bli liggende innenfor gul flyst\u00f8ysone, i midtre og nedre del av st\u00f8ysonen, jf. utsnitt av flyst\u00f8ysonekartet nedenfor der planomr\u00e5det er vist med bl\u00e5 farge. I retningslinje for behandling av st\u00f8y i arealplanlegging (T-1442/2016), punkt 3.2.1, er hovedregelen at gul st\u00f8ysone er en vurderingssone hvor kommunene b\u00f8r vise varsomhet med \u00e5 tillate etablering av nye boliger, sykehus, pleieinstitusjoner, fritidsboliger, skoler og barnehager. I utgangspunktet b\u00f8r slik bebyggelse bare tillates dersom man gjennom avb\u00f8tende tiltak tilfredsstiller anbefalte st\u00f8ygrenser i tabell 3 nevnte i retningslinje. Ved etablering av nye bygninger med st\u00f8yf\u00f8lsomt bruksform\u00e5l i gul sone, skal kommunen kreve en st\u00f8yfaglig utredning som synliggj\u00f8r st\u00f8yniv\u00e5er ved ulike fasader p\u00e5 de aktuelle bygningene og p\u00e5 uteoppholdsareal. Utredningen skal foreligge samtidig med planforslag i plansaker eller ved s\u00f8knad om Postboks 150 NO-2061 Gardermoen Tlf: +47 67 03 00 00 / Fax: +47 64 81 20 01 post@avinor.no / avinor.no NO 985 198 292 MVA rammetillatelse i byggesaker. Utredningen b\u00f8r belyse innend\u00f8rs og utend\u00f8rs st\u00f8yniv\u00e5er ved alternative l\u00f8sninger for plassering av bebyggelse, og aktuelle avb\u00f8tende tiltak. Det skal legges vekt p\u00e5 at alle boenheter f\u00e5r en stille side, og tilgang til egnet uteoppholdsareal med tilfredsstillende st\u00f8yforhold. Det m\u00e5 presiseres at gul flyst\u00f8ysone starter ved Lden 52 dB, mens den for vegtrafikk st\u00f8y starter ved 55 dB. Avinor bemerker at det innenfor gul flyst\u00f8ysone sjelden vil v\u00e6re mulig \u00e5 overholde kravene til utend\u00f8rs st\u00f8y i henhold til grenseverdiene i tabell 3 i retningslinjen da det er vanskelig \u00e5 skjerme uteomr\u00e5der for st\u00f8y som kommer ovenfra. Gul flyst\u00f8ysonene b\u00f8r legges inn i detaljreguleringsplanen som egen hensynssone. Avinor foresl\u00e5r at f\u00f8lgende tekst benyttes som bestemmelser til hensynssonen: Gul flyst\u00f8ysone rundt Troms\u00f8 lufthavn Innenfor gul st\u00f8ysone (H220) kan ny st\u00f8yf\u00f8lsom bebyggelse vurderes dersom avb\u00f8tende tiltak gir tilfredsstillende st\u00f8yforhold i henhold til retningslinje T-1442/2016 eller senere gjeldende retningslinje. Ved s\u00f8knad om rammetillatelse etter Plan- og bygningsloven innenfor hensynssonen, skal det utarbeides rapport med bygningstegninger og utomhusplan som viser st\u00f8yisolering/st\u00f8yavskjerming i henhold til gjeldende retningslinjer og forskrifter. N\u00f8dvendige st\u00f8yreduserende tiltak skal v\u00e6re gjennomf\u00f8rt f\u00f8r ferdigattest kan gis. 8. Avsluttende merknader Dersom overnevnte bestemmelser med hjemmel i gjeldende regelverk for sivil luftfart ikke innarbeides i detaljreguleringsplanen, vil Avinor vurdere \u00e5 gj\u00f8re bruk av ytterligere tiltak i forbindelse med h\u00f8ring av planen. Punktet vedr\u00f8rende flyst\u00f8ysoner er et faglig r\u00e5d. Med vennlig hilsen Avinor AS Einar K Merli Arealplanlegger Konsept, plan og utforming Dokumentet er godkjent elektronisk. Kopi: Troms\u00f8 kommune, Statsforvalteren i Troms og Finnmark Postboks 150 NO-2061 Gardermoen Tlf: +47 67 03 00 00 / Fax: +47 64 81 20 01 post@avinor.no / avinor.no NO 985 198 292 MVA AT Plan & arkitektur AS Kopi: Troms\u00f8 kommune Troms\u00f8, 28.06.2021 Dette brevet sendes p\u00e5 vegne av Naturvernforbundet Troms, Norsk Ornitologisk Forening avd. Troms, Troms Orienteringskrets, Nordnorsk Botanisk Forening, BUL Troms\u00f8 Orientering (lokal avdeling Troms\u00f8). H\u00f8ringsuttalelse Oppstart detaljregulering, Solneset B1-B2, C1-C2, PLID 1939 Forum for natur og friluftsliv (FNF) Troms er et samarbeidsnettverk for natur- og friluftsorganisasjonene i regionen. V\u00e5rt m\u00e5l er \u00e5 ivareta natur- og friluftsinteressene i gamle Troms fylke ved \u00e5 styrke og fremme organisasjonenes arbeid, v\u00e6re en m\u00f8teplass for samarbeid og en arena for kompetansebygging for natur- og friluftsorganisasjonene med sitt virke i regionen. Vi \u00f8nsker i det f\u00f8lgende \u00e5 videreformidle et innspill gitt til Troms\u00f8 kommune tidligere i 2021 i forbindelse med behandling av denne utbyggingen. N\u00c6RFRILUFTSLIVET- OG N\u00c6RNATUREN TRENGER OGS\u00c5 AREALER; BEVAR MARKA VED SOLNESET N\u00c5! En reguleringsplan fra 2012 skal n\u00e5 detaljreguleres, og en stor del av gjenv\u00e6rende uber\u00f8rt natur p\u00e5 Troms\u00f8ya, indrefileten av skogsomr\u00e5der her, st\u00e5r i fare for \u00e5 bli lagt under betong. Prosessen frem mot avgj\u00f8relsen den gang da er dessverre preget av svake konsekvensutredninger, s\u00e6rlig for Samarbeidsnettverk mellom natur- og friluftslivsorganisasjoner troms@fnf-nett.no | Holtvegen 66, 9269 Troms\u00f8 | 951 75 403 organisasjonsnummer 996 197 786 | www.fnf-nett.no/troms naturmangfold, dyreliv og friluftsliv. Vi g\u00e5r sterkt imot disse planene og mener at her m\u00e5 Troms\u00f8 kommune redde det som reddes kan, og rette opp i feilene som ble beg\u00e5tt da dette ble vedtatt! Hva holder vi n\u00e5 p\u00e5 \u00e5 miste i Troms\u00f8yas siste \u00abvillmark\u00bb? Omr\u00e5det som planlegges utbygd p\u00e5 Solneset er for den gjengse bruker av omr\u00e5det en del av bymarka i Troms\u00f8 og slik m\u00e5 den ogs\u00e5 behandles- bymarka er spesielt viktig for friluftsliv i en by! For \u00e5 vise til omfanget: Fra Solneset skolegrense til Skihytta er det 740 m i luftlinje. \u00d8verste blokka p\u00e5 5 etasjer er planlagt reist 340 m inn i marka fra skolegjerdet. Det er n\u00e6r halve arealet mellom skolen og Skihytta! Dette er et friluftsomr\u00e5de med mangfoldig bruk. Her lufter folk hundene sine i den mye brukte \u00abhundel\u00f8ypa\u00bb som g\u00e5r tvers gjennom utbyggingsomr\u00e5det, tur- og orienteringskart viser at det g\u00e5r enormt mange stier i omr\u00e5det \u2013 b\u00e5de opp i marka og p\u00e5 tvers. Det er sv\u00e6rt mye brukte stisykkell\u00f8yper i omr\u00e5det og av mange stisyklister regnes omr\u00e5det mellom Skihytta og Solneset/rideskolen som det beste omr\u00e5det med flytstier byn\u00e6rt i Troms\u00f8. Rideskolen bruker stiene til ridning. Turg\u00e5ere, treningsgrupper, barnehager, skoler og soppsankere er andre flittige brukere. Myra der \u00f8verste blokka skal st\u00e5, om utbyggingen gjennomf\u00f8res til fulle, er den eneste m\u00f8rke plassen i denne delen av marka der en har vid horisont og ikke ser lys fra bebyggelsen. Dette er et omr\u00e5de tettpakket med n\u00e6rturkvaliteter\u2013 en dr\u00f8m for de fleste byer som satser p\u00e5 folkehelsa til sine innbyggere! Et omr\u00e5de som er viktig for de som \u00f8nsker \u00e5 se nattehimmelen, som s\u00f8ker seg til den minst ber\u00f8rte og mest rolige delen av marka p\u00e5 \u00f8ya. Omr\u00e5det som skal bygges ned er ogs\u00e5 n\u00e6rnaturen til en hel barneskole! Hva skjedde med l\u00f8ftet om mer uteskole? Side 2 av 6 Hva med naturmangfold og dyreliv? Solneset har et flott naturmangfold- under er det bilder av orkideer fra omr\u00e5det. Foto: Andy Sortland, Nordnorsk botanisk forening. Side 3 av 6 Hvem kan du m\u00f8te i Troms\u00f8yas siste villmark? Lokale brukere av omr\u00e5det rapporterer om m\u00f8ter med lappugla, hornugla, h\u00f8nsehauk, elg, ferske revespor, rein, r\u00f8yskatt og oter i det planlagte byggeomr\u00e5det, alt observert innenfor et par ukers tid. En slik diversitet midt i en by- hvor verdifullt er Side 4 av 6 ikke det? \u2013 Men igjen, mangelfulle konsekvensutredninger og saksutredning ellers, har dessverre ikke lyktes med \u00e5 belyse disse naturverdiene i v\u00e5r n\u00e6rnatur. N\u00e5r det gjelder biologisk mangfold er omr\u00e5det sv\u00e6rt verdifullt i regional sammenheng, medlemmer av Nordnorsk Botanisk Forening har dokumentert r\u00f8dlistede arter fra Solneset gjennom innsamling og innlegging av data i Artsobservasjoner. Deres observasjoner viser et sv\u00e6rt h\u00f8yt artsmangfold av karplanter, lav, mose og fugl i myr og gammelskog\u2013 dessverre ikke utredet i saksprosessen, men i en p\u00e5g\u00e5ende natur- og klimakrise burde det ikke v\u00e6re tvil om verdien av disse p\u00e5 en \u00f8y hvor store deler av naturen allerede er nedbygget! Leder i Nordnorsk botanisk forening, Andy Sortland, er sterkt kritisk til planene med hensyn til de rike naturverdiene i omr\u00e5det. Sjeldent Fjelltettegress Solneset. Foto: Andy Sortland. \u00c5 legge opp til boligfelt i et omr\u00e5de som ikke engang kan tilrettelegges for kollektivtrafikk, mens man samtidig tar et digert jafs av marka til folk, planter og dyr- dette er en byutvikling vi mener ikke er forenelig med en verden med natur og klimakrise. Vi \u00f8nsker at det blir en ny befaring og at gamle reguleringsplaner b\u00f8r anses som utdatert i lys av nye nasjonale f\u00f8ringer, endret bruk og bedre kunnskapsgrunnlag om n\u00e6rnatur, myr, tap av artsmangfold ved nedbygging, bit-for-bit nedbygging og klima. Troms O-Krets og BUL Troms\u00f8 Orientering har kommet med en uttalelse i saken- dette er et viktig omr\u00e5de for orienteringskretsen! Uttalelse utbygging Solneset v/ Haldis Valestrand, Troms O-krets og Liv Karin Johannesen, BUL Troms\u00f8 Orientering Omr\u00e5det som planlegges utbygd p\u00e5 Solneset vil sterkt innskrenke og avgrense Troms\u00f8yas fineste terreng for turopplevelser, skiturer- og trening og ulike former for orientering. O-gruppa i BUL-Troms\u00f8 har siden midt p\u00e5 1960-tallet kontinuerlig konstruert, synfart og oppdatert kart over dette terrenget, til dagens sv\u00e6rt gode og digitaliserte orienteringskart. Dette har v\u00e6rt gjort gjennom Side 5 av 6 frivillig arbeid blant lagets medlemmer. Dette terrenget er v\u00e5rt mest popul\u00e6re omr\u00e5de for tur- orientering b\u00e5de sommer og vinter. I tillegg til kvaliteten p\u00e5 terrenget er beliggenheten med at det er byn\u00e6rt og derved lett tilgjengelig viktige grunner til at det er s\u00e5 mye brukt. Omr\u00e5det brukes ogs\u00e5 til 100-p\u00e5-\u00f8ya som er et enkelt turorienteringsopplegg beregnet p\u00e5 barn og andre nybegynnere. Det brukes ogs\u00e5 av skolene til oppl\u00e6ring av barn og unge i kart og kompass og skoleorientering. Spesielt for barn og ungdom i Hamna er dette et viktig omr\u00e5de, og medlemmer i Bul- Troms\u00f8 orientering har organisert og bidratt til at de l\u00e6rer seg \u00e5 bli trygge i terrenget. Skogen er orienteringsl\u00f8pernes idrettsarena. Terrenget rundt Solneset er det beste og mest utfordrende vi har i Troms\u00f8 til orienteringstrening og -konkurranser; det er skogkledt, sv\u00e6rt detaljrikt, det er lite menneskeskapte konstruksjoner (veier, bygninger osv), og det er kupert. Dette er orienteringstekniske detaljer som det ellers er vanskelig \u00e5 finne i Troms\u00f8, og noe som har gjort at BUL Troms\u00f8 har kunnet arrangere store nasjonale og internasjonale konkurranser nettopp her. Utbygging slik det er planlagt vil forringe denne muligheten. Med den \u00f8vrige utbyggingen p\u00e5 Troms\u00f8ya har allerede store deler av terreng til orienteringsbruk forsvunnet. Derfor er det s\u00e5 viktig \u00e5 skjerme nettopp denne delen av Troms\u00f8marka. Skogen og terrenget ligger der, tilsynelatende lite brukt, fordi tur- orienterere og orienteringsl\u00f8pere gj\u00f8r lite av seg n\u00e5r de er i skogen, og de setter f\u00e5 spor etter seg. Men dette er en arena for trim og idrett som er viktig \u00e5 huske p\u00e5 n\u00e5r man tenker arealbruk til idretts- og mosjonsform\u00e5l i idrettsbyen Troms\u00f8. Forum for natur og friluftsliv Troms \u00f8nsker at marka ved Solneset blir bevart og at befolkning, planter og dyr f\u00e5r beholde dette omr\u00e5det ogs\u00e5 i fremtiden. I lys av at det er store endringer i kunnskapen om b\u00e5de betydning av n\u00e6rnatur for friluftsliv og bolyst, men ogs\u00e5 at dette medf\u00f8rer et naturtap som ikke er akseptabel byutvikling. Vennlig hilsen Forum for natur og friluftsliv Troms _____________________________ Christine Myrseth Koordinator FNF Troms Side 6 av 6 AT Plan & Arkitektur AS Postboks 1232 9262 TROMS\u00d8 V\u00e5r dato: 23.06.2021 V\u00e5r ref.: 202110263-3 Arkiv: 323 Saksbehandler: Deres dato: 27.05.2021 S\u00f8ren Elkj\u00e6r Kristensen Deres ref.: 22959291/sek@nve.no 1 NVEs generelle innspill - Varsel om oppstart - Detaljregulering - Reguleringsplan - Solneset boligomr\u00e5de, felt B1-B2, C1-C2 - PlanID 1939 - Troms\u00f8 kommune Vi viser til varsel av planoppstart datert 27.05.21. Varselet gjelder utarbeidelse av reguleringsplan for Solneset boligomr\u00e5de i Troms\u00f8 kommune. Bakgrunn Forslagsstiller har til hensikt \u00e5 detaljregulere feltene B1, B2, C1 og C2 i omradeplan 1571 i Troms\u00f8 kommune. Plantiltaket skal tilrettelegge for boligutvikling med tilh\u00f8rende utearealer samt oppgradering av de trafikale disponeringene internt i omr\u00e5det. Dagens traseer er planlagt bevart og oppgradert i henhold til kommunal norm. Om NVE Norges vassdrags- og energidirektorat (NVE) er nasjonal sektormyndighet med innsigelseskompetanse innenfor saksomr\u00e5dene flom-, erosjons- og skredfare, allmenne interesser knyttet til vassdrag og grunn- vann, og anlegg for energiproduksjon og framf\u00f8ring av elektrisk kraft. NVE har ogs\u00e5 ansvar for \u00e5 bist\u00e5 kommunene med \u00e5 forebygge skader fra overvann gjennom kunnskap om avrenning i tettbygde str\u00f8k (urbanhydrologi). NVE gir r\u00e5d og veiledning om hvordan nasjonale og vesentlige regionale interesser innen disse saksomr\u00e5dene skal tas hensyn til ved utarbeiding av arealplaner etter plan- og bygningsloven (pbl). Forslagstiller har ansvar for at disse interessene blir vurdert i planarbeidet. Flom, erosjon, skred og overvann God arealplanlegging er det viktigste virkemiddelet for \u00e5 forebygge skader fra flom, overvann, erosjon og skred. P\u00e5g\u00e5ende klimaendringer vil \u00f8ke risikoen for disse faretypene. Pbl setter tydelige krav til sikkerhet mot naturfare og sikker byggegrunn ved planlegging og utbygging, og byggteknisk forskrift (TEK17) kapittel 7 utdyper dette i forhold til flom-, erosjon- og skredfare. P\u00e5 reguleringsplanniv\u00e5 vil det ofte v\u00e6re behov for en detaljert fagkyndig utredning av faren. Mer utbygging i nedb\u00f8rfeltet gir \u00f8kt andel tette flater. Dette bidrar til raskere avrenning og st\u00f8rre mengder vann p\u00e5 terrengoverflaten (overvann). \u00d8kningen kan f\u00f8re til oversv\u00f8mmelser i byggeomr\u00e5dene E-post: nve@nve.no, Postboks 5091, Majorstuen, 0301 OSLO, Telefon: 22 95 95 95, Internett: www.nve.no Org.nr.: NO 970 205 039 MVA Bankkonto: 7694 05 08971 Hovedkontor Region Midt-Norge Region Nord Region S\u00f8r Region Vest Region \u00d8st Middelthunsgate 29 Abels gate 9 Kongens gate 52-54 Anton Jenssensgate 7 Naustdalsvegen. 1B Vangsveien 73 Postboks 5091, Majorstuen Capitolg\u00e5rden Postboks 2124 Postboks 4223 0301 OSLO 7030 TRONDHEIM 8514 NARVIK 3103 T\u00d8NSBERG 6800 F\u00d8RDE 2307 HAMAR Side 2 og flom i vassdragene. Det er viktig \u00e5 v\u00e6re oppmerksom p\u00e5 at ny utbygging ogs\u00e5 kan blokkere avrenningen ovenfra, som igjen kan f\u00f8re til skader p\u00e5 selve bygget eller lede overvannet i u\u00f8nsket retning. \u00d8kosystem som eks. flomskog, myrer og v\u00e5tmarker har en flomdempende funksjon som b\u00f8r bevares i st\u00f8rst mulig grad. Dersom omgivelsene og/eller resipienten ikke har kapasitet til \u00e5 ta imot \u00f8kt avrenning, m\u00e5 det planlegges kompenserende tiltak i nedb\u00f8rfeltet. Klimaendringenes p\u00e5virkning p\u00e5 avrenningen i byggeomr\u00e5dene m\u00e5 ogs\u00e5 avklares. Dette m\u00e5 gj\u00f8res tidlig i planprosessen slik at det blir satt av tilstrekkelig areal f\u00f8r bygninger og infrastruktur planlegges. Se ellers informasjon om overvann p\u00e5 www.nve.no/hydrologi/urbanhydrologi. Vassdrag- og grunnvannstiltak Det er store allmenne interesser knyttet til vassdrag og grunnvann. Tiltak som kan medf\u00f8re skader eller ulemper for allmenne interesser, kan utl\u00f8se konsesjonsplikt etter vannressursloven. Hvis det er behov for at NVE gj\u00f8r en konsesjonspliktvurdering av vassdragstiltak i planen, s\u00e5 ber vi om at dette kommer klart frem av oversendelsesbrev. NVE kan avgj\u00f8re at reguleringsplan kan erstatte konsesjon, dersom vassdragsinteressene er godt nok ivaretatt i planen. Energianlegg Et velfungerende system for produksjon og overf\u00f8ring av energi er avgj\u00f8rende for samfunnet. Planen m\u00e5 derfor ta hensyn til anlegg som er planlagt eller har konsesjon etter energi- og vassdragslovgivningen. Hvis planen kommer i ber\u00f8ring med energiinteresser, b\u00f8r ber\u00f8rte energiselskap involveres tidlig. Ved oppstart av planarbeidet anbefaler vi \u00e5 bruke f\u00f8lgende veiledere og verkt\u00f8y: \uf0b7 Kartbasert sjekkliste-NVE-tema \u2013 kartbasert veiledning for reguleringsplan. \uf0b7 NVEs karttjenester viser informasjon om flom- og skredfare, vassdrag og energianlegg. \uf0b7 NVEs veileder 2/2017 Nasjonale og vesentlige regionale interesser innen NVEs saksomr\u00e5der i arealplanlegging beskriver hvordan interessene b\u00f8r ivaretas i planen, slik at en unng\u00e5r innsigelse. \uf0b7 NVEs retningslinje 2/2011 Flaum- og skredfare i arealplanar beskriver hvilke flom- og skredprosesser som kan utgj\u00f8re fare, og hvordan disse farene b\u00f8r utredes og innarbeides i planen. \uf0b7 NVEs sjekkliste for reguleringsplan er et nyttig verkt\u00f8y, for \u00e5 sikre at alle relevante saksomr\u00e5der er vurdert og godt nok dokumentert. \uf0b7 Milj\u00f8direktoratets overvannsveileder gir nyttige tips om overvannsh\u00e5ndtering i arealplanlegging. \uf0b7 Klimaservicesenteret/klimaprofilene gir et kortfattet sammendrag av dagens klima, forventede klimaendringer og klimautfordringer. \uf0b7 De Statlige planretningslinjene for klima og energiplanlegging og klimatilpasning av 28.09.2018 gir f\u00f8ringer for hvordan kommunene skal ivareta klimaendringer i planleggingen. \uf0b7 For vurdering av overvann kan ogs\u00e5 f\u00f8lgende publikasjoner fra Norsk Vann v\u00e6re aktuelle. Norsk Vanns veileder A162 \u2013 \u00abVeiledning i klimatilpasset overvannsh\u00e5ndtering\u00bb og Norsk Vanns rapport B22 - \u00abVann og avl\u00f8p i arealplanlegging og byggesaksbehandling\u00bb. \uf0b7 Flere nyttige veiledere og verkt\u00f8y finnes p\u00e5 www.nve.no/arealplanlegging. Side 3 Dersom planen ber\u00f8rer NVEs saksomr\u00e5der, skal NVE ha tilsendt planen ved offentlig ettersyn. NVE legger til grunn at kommunen vurderer om planen ivaretar nasjonale og vesentlige regionale interesser. I plandokumentene m\u00e5 det g\u00e5 tydelig fram hvordan de ulike interessene er vurdert og innarbeidet i planen. Alle relevante fagutredninger innen NVEs saksomr\u00e5der m\u00e5 v\u00e6re vedlagt. NVE vil prioritere \u00e5 gi innspill og uttalelser til reguleringsplaner der det bes om faglig bistand til konkrete problemstillinger. Dette fremg\u00e5r av brev til kommunene 29.09.2017 om NVEs bistand og verkt\u00f8y i arealplanleggingen. Vi ber derfor om at det skrives tydelig i oversendelsesbrevet til NVE hva en eventuelt \u00f8nsker konkret bistand til i den enkelte saken. Ta gjerne kontakt p\u00e5 e-post eller telefon ved konkrete sp\u00f8rsm\u00e5l om NVEs saksomr\u00e5der. Med hilsen Ann-Kristin Larsen S\u00f8ren Elkj\u00e6r Kristensen fung. seksjonssjef senioringeni\u00f8r Dokumentet sendes uten underskrift. Det er godkjent i henhold til interne rutiner. Kopi til: STATSFORVALTEREN I TROMS OG FINNMARK Troms\u00f8 kommune AT Plan & arkitektur AS Arbeidersamfunnets plass 1 0181 OSLO Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Transport og samfunn Mariann Lisbeth Larsen / 21/115170-3 28.06.2021 77617242 Innspill til varsel om oppstart - detaljregulering - Solneset B1-B2, C1-C2, PLID 1939, Troms\u00f8 Vi viser til brev datert 27.05.2021 samt korrigert oppstartsvarsel datert 07.06.2021. Saken gjelder P\u00e5 vegne av Bonord Eiendomsutvikling AS sender AT plan & arkitektur oppstartsvarsel for detaljregulering av Solneset B1-B2 og C1-C2, plan-ID 1939, Troms\u00f8 kommune. Forslagsstiller har til hensikt \u00e5 detaljregulere feltene B1, B2, C1 og C2 i omr\u00e5deplan 1571 i Troms\u00f8 kommune. Plantiltaket skal tilrettelegge for boligutvikling med tilh\u00f8rende utearealer og veger internt i omr\u00e5det. Dagens traseer er planlagt bevart og oppgradert i henhold til kommunal norm. Planiniativ var behandlet i Kommune- og byutviklingsutvaget (KOBY) den 11.02.2021 og KOBYs innstilling var at planiniativet skulle stoppes. Begrunnelsen er basert p\u00e5 flere forhold: - Omr\u00e5deplanens premiss om at bybuss skal betjene holdeplasser i planomr\u00e5det blir ikke videref\u00f8rt. - Planinitiativet er ikke i henhold til Nasjonale forventninger til regional og kommunal planlegging 2019-2023, Statlige planretningslinjer for samordnet bolig-, areal- og transportplanlegging, og nye kommunale planstrategier. De statlige planretningslinjene legger opp til at det skal fortettes n\u00e6rmere sentrum, slik at transportbehovet kan begrenses og det legges til rette for klima- og milj\u00f8vennlige transportformer. Videre skal potensialet for fortetting og transformasjon utnyttes f\u00f8r nye utbyggingsomr\u00e5der tas i bruk. Postadresse Telefon: 22 07 30 00 Kontoradresse Fakturaadresse Statens vegvesen Stakkevollvegen 35-37 Statens vegvesen Transport og samfunn firmapost@vegvesen.no 9010 TROMS\u00d8 Regnskap Postboks 1010 Nordre \u00c5l Postboks 702 2605 LILLEHAMMER Org.nr: 971032081 9815 Vads\u00f8 2 Planomr\u00e5det er ikke sentrumsn\u00e6rt, noe som n\u00f8dvendigvis vil inneb\u00e6re \u00f8kte transportbehov. Planinitiativet har store utfordringer knyttet til kollektivtransport og vil ikke bidra til \u00e5 n\u00e5 nullvekstm\u00e5let. - Planinitiativet vil inneb\u00e6re \u00f8kte inngrep i ur\u00f8rt natur i randsonen mot Troms\u00f8marka, og som i dag benyttes til friluftsliv. Videre sier KOBY i sitt vedtak: \u00abDetaljregulering kan igangsettes innenfor nye rammer, slik at nullvekstm\u00e5let og hensynet til natur og friluftsliv i st\u00f8rre grad kan ivaretas. Terrenginngrep avgrenses til rammene i Byutviklings planskisse av 19.10.2020. Boligomr\u00e5det skal som helhet sikres tilfredsstillende kollektivdekning.\u00bb I etterkant av vedtaket i KOBY har det v\u00e6rt en dialog mellom planmyndigheten og forslagsstiller for \u00e5 avklare innholdet i vedtaket med tanke p\u00e5 det forest\u00e5ende planarbeidet. Partene har vurdert det hensiktsmessig \u00e5 utvide planavgrensningen til \u00e5 omfatte hele planomr\u00e5det i gjeldende omr\u00e5deplan (1571). Begrunnelsen for dette er behovet for \u00e5 se n\u00e6rmere p\u00e5 adkomstvei og trafikale l\u00f8sninger for g\u00e5ende og syklende ned mot Ringvegen, samt behovet for \u00e5 regulere helhetlig for bebyggelse, veianlegg og \u00f8vrig infrastruktur. Gr\u00f8nne kvaliteter og naturverdier skal i st\u00f8rre grad ivaretas. Reguleringsendringen er vurdert til ikke \u00e5 utl\u00f8se krav til konsekvensutredning etter forskrift om konsekvensutredninger. Konklusjonen er gitt med bakgrunn i utbyggingens og planomr\u00e5dets st\u00f8rrelse og en samlet vurdering av virkninger p\u00e5 milj\u00f8 og samfunn. Plantiltaket ligger under grenseverdiene definert i forskriften og er vurdert til \u00e5 v\u00e6re i tr\u00e5d med overordnet og gjeldende plan. Statens vegvesens rolle i planleggingen Statens vegvesen har ansvar for at f\u00f8ringer i Nasjonal transportplan (NTP), Statlige planretningslinjer for samordnet bolig-, areal- og transportplanlegging, vegnormalene og andre nasjonale og regionale arealpolitiske f\u00f8ringer blir ivaretatt i planleggingen. Vi uttaler oss som forvalter av riksveg p\u00e5 vegne av staten, og som statlig fagmyndighet med sektoransvar innenfor vegtransport. Statens vegvesen har det generelle ansvaret for \u00e5 p\u00e5se at trafikksikkerhet og fremkommelighet ivaretas i transportsystemet. Dette gir oss rett til \u00e5 stille krav til b\u00e5de statlige, fylkeskommunale og kommunale veger, gater og l\u00f8sninger for g\u00e5ende og syklende. Statens vegvesens rolle i denne saken er som statlig fagmyndighet med sektoransvar innenfor vegtransport. Innspill til planarbeidet Statens vegvesen har med bakgrunn i v\u00e5rt sektoransvar f\u00f8lgende kommentarer: - Vi st\u00f8tter Troms\u00f8 kommune, KOBY sin vurdering som gjengitt over. Planen er ikke i henhold til Nasjonale forventninger til regional og kommunal planlegging 2019- 2023, Statlige planretningslinjer for samordnet bolig-, areal- og 3 transportplanlegging, og nye kommunale planstrategier. I denne planen er en vesentlig premiss endret fra omr\u00e5deplanen ved at det ikke lenger kan legges opp til at rutebussene g\u00e5r innom dette boligfeltet. Slik det er n\u00e5 blir det langt fra bussholdeplass i Ringvegen til planlagte boliger, det er i tillegg stor h\u00f8ydeforskjell, noe som vil medf\u00f8re at flere vil velge \u00e5 bruke bil. Dette er ikke forenlig med overordnet m\u00e5lsetting om at \u00f8kningen i persontrafikk skal tas med kollektiv, sykkel og gange. Det m\u00e5 tilstrebes gode l\u00f8sninger for de som bruker kollektiv. Dersom ikke utbygger kan komme med en tilfredsstillende l\u00f8sning p\u00e5 dette kan ikke SVV akseptere en utbygging i dette omr\u00e5det. - Det m\u00e5 planlegges for gode, trafikksikre l\u00f8sninger for g\u00e5ende og syklende b\u00e5de for skoleveger og ellers internt i omr\u00e5det og mot eksisterende bebyggelse i Hamna, mot Mortensnes og mot Langnes. - I rekkef\u00f8lgekrav til omr\u00e5deplanen, 1571, er det knyttet en bestemmelse om at \u00abF\u00f8r det igangsettes planlegging av boenhet nr.128, skal det fremlegges en analyse av trafikksituasjonen og en erkl\u00e6ring fra Statens vegvesen, hvor det fremkommer at Gi\u00e6verbukta har kapasitet for \u00f8kt biltrafikk.\u00bb Etter dialog mellom Statens vegvesen og Troms\u00f8 kommune og andre utbyggere i omr\u00e5det har disse kravene i senere planer blitt endret til krav om utbygging av kollektivfelt langs Ringveien fra \u00d8rnevegen fram til eksisterende kollektivfelt ved Heilovegen f\u00f8r igangsettingstillatelse kan gis. Vi foresl\u00e5r at dette kravet blir tatt med som rekkef\u00f8lgebestemmelse ogs\u00e5 i denne planen, som erstatning for bestemmelsen som er i omr\u00e5deplanen. Det blir en sak mellom Troms\u00f8 kommune og utbyggere hvordan dette l\u00f8ses konkret. - Det m\u00e5 settes av areal til sn\u00f8deponi p\u00e5 omr\u00e5der der de ikke er sikthindrende for noen trafikantgrupper. - Omr\u00e5det m\u00e5 gj\u00f8res tilgjengelig for alle ved hjelp av prinsippene for universell utforming. - Det m\u00e5 tegnes inn sikttrekanter i alle kryss, og disse m\u00e5 sikres med hensynssoner i plankart og bestemmelse om at det ikke kan etableres noe som er h\u00f8yere enn 0,5 meter innenfor denne sonen. For videre planlegging \u00f8nsker Statens vegvesen \u00e5 vise til vegnormalen H\u00e5ndbok N100 Veg- og gateutforming. I tillegg \u00f8nsker vi \u00e5 trekke frem V122 Sykkelh\u00e5ndboka, V127 Kryssingssteder for g\u00e5ende, V128 Fartsdempende tiltak, V129 Universell utforming av veger og gater. Alle Statens vegvesens h\u00e5ndb\u00f8ker er tilgjengelig p\u00e5 v\u00e5re nettsider: http://www.vegvesen.no/fag/Publikasjoner/Handboker 4 Transport nord, Transportforvaltning Troms og Finnmark Med hilsen Oddbj\u00f8rg Mikkelsen Seksjonsleder Mariann Larsen Senioringeni\u00f8r Dokumentet er godkjent elektronisk og har derfor ingen h\u00e5ndskrevne signaturer. Kopi STATSFORVALTEREN I TROMS OG FINNMARK, Postboks 700, 9815 VADS\u00d8 TROMS OG FINNMARK FYLKESKOMMUNE, Postboks 701, 9815 VADS\u00d8 TROMS\u00d8 KOMMUNE, Postboks 6900, 9299 TROMS\u00d8 V\u00e5r dato: V\u00e5r ref: 24.06.2021 2021/5813 Deres dato: Deres ref: 27.05.2021 AT PLAN & ARKITEKTUR AS Saksbehandler, innvalgstelefon Postboks 1232 Ola Aronsen, 77642092 9262 TROMS\u00d8 Innspill til varsel om oppstart av detaljreguleringsplan for Solneset B1-B2, C1-C2, PlanID 1939 - Troms\u00f8 kommune Statsforvalteren i Troms og Finnmark viser til ovennevnte sak med h\u00f8ringsfrist 28.06.2021. Form\u00e5let med planen er \u00e5 legge til rette for boligutvikling med tilh\u00f8rende utearealer samt infrastruktur. Forslagsstiller har til hensikt \u00e5 detaljregulere feltene B1, B2, C1, og C2 i omr\u00e5deplan 1571 som ble vedtatt i 2013. Av referat fra oppstartsm\u00f8te fremg\u00e5r det at omr\u00e5deplanen muliggj\u00f8r bygging av 206 boenheter, men at forslagsstiller \u00f8nsker h\u00f8yere utnyttingsgrad. Det er konkludert med at planen ikke vil utl\u00f8se krav til konsekvensutredning. Planen inng\u00e5r i Statsforvalterens samordningsoppgave. Ordningen gir Statsforvalteren fullmakt til \u00e5 samordne og eventuelt avskj\u00e6re innsigelser fra statlige myndigheter. Faglige r\u00e5d Samordnet bolig- areal og transportplanlegging Planforslaget vil kunne muliggj\u00f8re bygging av et stort antall boliger som blir liggende relativ langt unna sentrum og sykehus- og universitetsomr\u00e5det. Detaljreguleringsplanen tar utgangspunkt i omr\u00e5deplan 1571 som ble vedtatt i 2013 f\u00f8r n\u00e5gjeldende statlig planretningslinjer for samordnet bolig-, areal og transportplanlegging var p\u00e5 plass. Statsforvalteren viser til v\u00e5rt brev av 24.09.2020 der vi legger til grunn at Troms\u00f8 kommune er bundet av nullvekstm\u00e5let uavhengig en eventuell byvekstavtale, og der vi ber kommunen dr\u00f8fte nullvekstm\u00e5let i alle p\u00e5g\u00e5ende og fremtidige planprosesser. I utgangspunktet anser Statsforvalteren det hensiktsmessig at sp\u00f8rsm\u00e5l om framtidig utbygging i Hamna-omr\u00e5det gj\u00f8res i forbindelse med revisjon av kommuneplanens arealdel som n\u00e5 er i prosess. Dersom det likevel fremmes planer for utbygginger er det viktig at nullvekst vurderes i den enkelte plansaken. Statsforvalterens forel\u00f8pige vurdering av planen er at det foreligger klare utfordringer med tanke p\u00e5 nullvekstm\u00e5let, hovedsakelig grunnet beliggenhet og kollektivdekning. Vi ber kommunen konkret ta E-postadresse: Postadresse: Bes\u00f8ksadresse: Telefon: 78 95 03 00 sftfpost@statsforvalteren.no Postboks 700 Strandvegen 13, Troms\u00f8 www.statsforvalteren.no/tf Sikker melding: 9815 Vads\u00f8 Damsveien 1, Vads\u00f8 www.statsforvalteren.no/melding Org.nr. 967 311 014 Side: 2/6 stilling til om planen, etter kommunens oppfatning, er forenelig med m\u00e5let om nullvekst i personbiltrafikken. St\u00f8y Statsforvalteren skal som statlig fagmyndighet for st\u00f8y i plansaker bl.a. sikre at nye og eksisterende boenheter f\u00e5r tilfredsstillende st\u00f8yforhold som f\u00f8lge av planen. Statsforvalteren baserer sin uttalelse p\u00e5: \uf0b7 Milj\u00f8verndepartementets Retningslinje for behandling av st\u00f8y i arealplanlegging (T- 1442/2021) med tilh\u00f8rende veileder M-2061. \uf0b7 Troms\u00f8 kommunes kommuneplanbestemmelser (2017-2026) pkt. 18.4 St\u00f8ysoner, som angir f\u00f8ringer for st\u00f8ygrenser, og andre st\u00f8yrelaterte krav som skal overholdes i reguleringsplaner hvor st\u00f8yf\u00f8lsom bebyggelse utsettes for st\u00f8ykilder Hovedregelen for etablering av ny bebyggelse med st\u00f8yf\u00f8lsomt bruksform\u00e5l n\u00e5r st\u00f8ykilden er flyst\u00f8y er: 1. Boliger skal etableres med en stille side (utend\u00f8rsst\u00f8y lavere enn Lden 52 dB) 2. Stue og soverom (i boliger) skal prim\u00e6rt ha vindu mot stille side, kompromiss er at soverom skal ha vindu mot stille side 3. Balkonger/veranda skal prim\u00e6rt plasseres p\u00e5 stille side, kompromiss er at de skjermes slik at utend\u00f8rsst\u00f8y p\u00e5 balkong/veranda er lavere enn Lden 52 dB 4. Felles uteoppholdsareal/lekeplasser skal ha st\u00f8y lavere enn Lden 52 dB 5. Innend\u00f8rs lydniv\u00e5 (fra vegtrafikkst\u00f8y) i oppholds- og soverom skal tilfredsstille NS 8175 klasse C \u2013 tabell 5 (LpAeq 24 h 30 dB). Kravene til st\u00f8y skal overholdes samtidig med at teknisk forskrifts krav til ventilasjon/luftutskiftning oppfylles Form\u00e5let med planarbeidet er \u00e5 legge til rette for etablering av et boligomr\u00e5de med tilh\u00f8rende gr\u00f8ntareal, lekeplasser og intern infrastruktur. Deler av planomr\u00e5det ligger i gul flyst\u00f8ysone fra Troms\u00f8 lufthavn Langnes. Dette er en vurderingssone der st\u00f8yf\u00f8lsom bebyggelse kan oppf\u00f8res mot at det gjennomf\u00f8res n\u00f8dvendige avb\u00f8tende tiltak som gir tilfredsstillende st\u00f8yniv\u00e5er b\u00e5de ute og inne. Statsforvalteren har forst\u00e5else for at det er vanskelig \u00e5 skjerme bort flyst\u00f8y. N\u00e5r det likevel velges \u00e5 f\u00f8re opp nye boenheter i gul flyst\u00f8ysone forventes det at det gj\u00f8res b\u00e5de planmessige grep og foresl\u00e5s avb\u00f8tende tiltak som skal bringe st\u00f8yniv\u00e5et for stille side, private og felles utearealer samt lekeplasser, ned mot nedre grense for gul st\u00f8ysone, Lden 52 dB. For denne planen m\u00e5 det gjennomf\u00f8res en st\u00f8yfaglig utredning av st\u00f8yfaglig konsulent som viser beregnet st\u00f8y for hver boenhet, uteoppholdsareal og eventuelle balkonger. Beregningen m\u00e5 vise st\u00f8yniv\u00e5 p\u00e5 st\u00f8yutsatt fasade og p\u00e5 de \u00f8vrige fasader hvor vindu for soverom/stue/ er tenkt plassert (stille side). Det m\u00e5 p\u00e5 bakgrunn av st\u00f8yberegningene dimensjoneres n\u00f8dvendige tiltak for \u00e5 overholde krav til utend\u00f8rs lydniv\u00e5. I reguleringsbestemmelsene m\u00e5 det angis st\u00f8ygrenser for uteplasser/verandaer/balkonger som skal overholdes, samt hvilke avb\u00f8tende tiltak som er n\u00f8dvendige for \u00e5 klare st\u00f8ykravene. Side: 3/6 Naturmangfold Det m\u00e5 fremg\u00e5 av planbeskrivelsen at regjeringen forventer at kommunene skal identifisere og ta hensyn til viktig naturmangfold i sin arealplanlegging. I referatet fra oppstartsm\u00f8tet heter det blant annet: \u00abPlanen skal vise konsekvensene for omr\u00e5det rundt og de ulike brukerne av omr\u00e5det. Hensynet til friluftsliv, landskap og naturmangfold skal ut redes spesielt.\u00bb Statsforvalteren har vurdert at planomr\u00e5det ber\u00f8rer nasjonale og vesentlige regionale interesser p\u00e5 milj\u00f8omr\u00e5det, se i Klima- og milj\u00f8departementets Rundskriv T-2/16 Nasjonale og vesentlige regionale interesser p\u00e5 milj\u00f8omr\u00e5det \u2013 klargj\u00f8ring av milj\u00f8forvaltningens innsigelsespraksis. Naturtypene er per i dag d\u00e5rlig kartlagte innenfor det foresl\u00e5tte planomr\u00e5det. Omr\u00e5det ble kartlagt som bj\u00f8rkeskog med h\u00f8gstauder i 2004, med regional verdi eller verdi B (jf. Naturbase, DN-h\u00e5ndbok 13). Omr\u00e5det ble da vurdert som en mosaikk av rik bj\u00f8rkeskog og rikmyrer, men kartleggingen gikk ikke i detalj p\u00e5 hvilke naturtyper som fantes her, slik at informasjonen om omr\u00e5det er generell. Omr\u00e5det er leveomr\u00e5der for mange arter, ogs\u00e5 r\u00f8dlistearter. I artskart er f\u00f8lgende sjeldne og trua arter observert innenfor planomr\u00e5det: h\u00f8nsehauk (NT), kjertelvier (NT), smalmarihand (VU)/lappmarihand, vrangull (VU) og lirype (NT). Myrene g\u00e5r fram av vedlagt figur (kilden.no). Gjeldende r\u00f8dliste for naturtyper (2018) skal ligge til grunn for vurderingen av trua naturtyper. Innenfor omr\u00e5det som n\u00e5 skal detaljreguleres finnes ei ekstremrik kildemyr tilknyttet flere sjeldne og trua arter. Detaljplanen m\u00e5 derfor utarbeides p\u00e5 en slik m\u00e5te at det ekstremrike kildemyr- komplekset bevares. Det er av stor viktighet at en unng\u00e5r drenering av selve myra og omr\u00e5dene rundt, og ivaretar vannsystemene slik at myra ikke t\u00f8rker ut. Det kan av forel\u00f8pige tegninger se ut som om det g\u00e5r en vei rett over myra, noe som vil legge beslag p\u00e5 myrarealer, ta hull p\u00e5 myrkomplekset, t\u00f8rke ut dette og en vil st\u00e5 i fare for \u00e5 miste de sjeldne og trua artene som lever her p\u00e5 relativt kort tid. Planen m\u00e5 endres slik at veien g\u00e5r utenom myrpartiene rett s\u00f8r for Solneset skole, i tillegg til at veien og veigrunnen m\u00e5 bygges slik at hydrologien i omr\u00e5det ikke endres. Vi viser til Statsforvalterens uttalelse av 08.03.2017, med innspill til varsel om oppstart av planarbeid Solneset felt A1-A3 i Troms\u00f8 kommune, der lokalitetene med smalmarihand/lappmarihand spesielt p\u00e5pekes. Berggrunnen i omr\u00e5det best\u00e5r av kalkspatmarmor i veksling av glimmerskifer og gneis, og er dette som gir gode vekstvilk\u00e5r for disse ekstremrike myrene og de rike h\u00f8ystaudebj\u00f8rkeskogene i omr\u00e5det (jf. vedlagt kart, NGU). Side: 4/6 Figur x: Lysebl\u00e5tt felt rett s\u00f8r for Solneset skole viser at berggrunnen best\u00e5r av kalkspatmarmor, som gir gode vekstvilk\u00e5r for kalkkrevende og trua plantearter (NGU). Naturtypene innenfor omr\u00e5det er ikke tilstrekkelig utredet. Det er fra 1.1.2021 krav om \u00e5 benytte Milj\u00f8direktoratets instruks ved kartlegging av naturtyper i konsekvensutredninger. Vi vurderer at kartlegging i tr\u00e5d med Milj\u00f8direktoratets instruks (NiN) m\u00e5 ligge til grunn f\u00f8r h\u00f8ring av planen. Naturtypene i planomr\u00e5det og omegn b\u00f8r kartlegges i felt, slik at en har et godt kunnskapsgrunnlag n\u00e5r en vurderer alternative plasseringer av veier og boliger, og eventuell reduksjon av utbyggingen, slik at myrkomplekset bevares. Figur x: Oversikt over myrer og r\u00f8dlistearter i planomr\u00e5det. Bl\u00e5stripete felter: Uklassifisert myr. Gule prikker/firkanter: r\u00f8dlistearter. (Kilden.no) Side: 5/6 Naturmangfoldloven Naturmangfoldloven sentrale prinsipper, kunnskapsgrunnlaget og milj\u00f8rettslige prinsipper, skal legges til grunn ved myndighetsut\u00f8ving etter naturmangfoldloven og annen lovgivning, herunder plan- og bygningsloven. Det skal komme frem av enhver beslutning som fattes ved ut\u00f8ving av offentlig myndighet hvordan disse prinsippene er vurdert, jf. naturmangfoldloven \u00a7 7. Dette inneb\u00e6rer en noe utvidet begrunnelsesplikt i forhold til det som f\u00f8lger av forvaltningsloven \u00a7 24 f\u00f8rste ledd. Se mer informasjon i Klima- og milj\u00f8departementets veileder T-1554 B Naturmangfoldloven kapittel II Alminnelige bestemmelser om b\u00e6rekraftig bruk. Kunnskap om kilder til milj\u00f8informasjon om naturmangfold kan kommune og/eller konsulent finne i Milj\u00f8direktoratets Veileder om konsekvensutredninger for klima og milj\u00f8. Eventuelt, Statsforvalteren oppfordrer tiltakshaver til \u00e5 legge inn ny kunnskap om naturmangfoldet i Milj\u00f8direktoratets naturbase og Artsdatabanken, se Milj\u00f8direktoratets Veileder om konsekvensutredninger for klima og milj\u00f8 for mer informasjon. Friluftsliv Statsforvalteren viser til Nasjonale forventninger til regional og kommunal planlegging som sier at kommunen skal legge vekt p\u00e5 \u00e5 \u00abivareta byrom og bl\u00e5gr\u00f8nn infrastruktur med stier og turveger som sikrer naturverdiene (...) og legger til rette for fysisk aktivitet og naturopplevelser for alle\u00bb. Videre viser vi til Meld. St. 18 (2015-2016) Friluftsliv. Meldingen legger betydelig vekt p\u00e5 friluftslivets verdi som helsefremmende aktivitet og p\u00e5 tilrettelegging for lavterskelaktivitet i n\u00e6rmilj\u00f8et. Hovedm\u00e5lsettingen i friluftslivspolitikken er at \u00aben stor del av befolkningen driver jevnlig med friluftsliv. Regjeringen vil derfor at friluftsliv i n\u00e6rmilj\u00f8et skal prioriteres i det offentlige friluftslivsarbeidet.\u00bb. Omr\u00e5det som er tenkt utbygget er kartlagt som et sv\u00e6rt viktig friluftsomr\u00e5de og fungerer som n\u00e6rturomr\u00e5det for befolkningen i Hamna og ferdsels\u00e5re gjennom marka. Skoler og barnehager i Hamna bruker omr\u00e5det til undervisning og lek. Statsforvalteren st\u00f8tter kommunens vurderinger som er gjort i referat fra oppstartsm\u00f8te og vi ser det p\u00e5 som viktig at planen sikrer gode l\u00f8sninger for hvordan man skal ta seg gjennom boligomr\u00e5det og videre ut i marka. Eksisterende ferdsels\u00e5rer b\u00f8r bevares. Planen m\u00e5 ogs\u00e5 beskrive hvilke konsekvenser en utbygging f\u00e5r for friluftsliv. Barn og unge Rikspolitiske retningslinjer for \u00e5 styrke barn og unges interesser i planleggingen har som form\u00e5l \u00e5 synliggj\u00f8re og styrke barn og unges interesser i all planlegging og byggesaksbehandling etter plan- og bygningsloven samt \u00e5 gi kommunene bedre grunnlag for \u00e5 integrere og ivareta barn og unges interesser i sin l\u00f8pende planlegging og byggesaksbehandling. Retningslinjene med tilh\u00f8rende veiledning til disse, beskriver viktige nasjonale m\u00e5l for barn og unges oppvekstmilj\u00f8. Planforslaget m\u00e5 redegj\u00f8re for tiltakets innvirkning p\u00e5 barn og unge. Det er viktig at uteomr\u00e5der og lekeomr\u00e5der ikke blir avsatt i bratte skr\u00e5ninger men blir avsatt p\u00e5 hensiktsmessige areal. Trygg skolevei m\u00e5 ogs\u00e5 redegj\u00f8res for i planbeskrivelsen. Vi anbefaler at det tas med rekkef\u00f8lgebestemmelser som sikrer at lekeomr\u00e5der er opparbeidet f\u00f8r boliger tas i bruk. Universell utforming Planbeskrivelsen m\u00e5 redegj\u00f8re for hvordan universell utforming er ivaretatt i planomr\u00e5de og m\u00e5 skrives p\u00e5 en slik m\u00e5te at den er lesbar og tydelig for folk flest. Dette vil blant annet bidra til \u00e5 legge Side: 6/6 til rette for god medvirkning. Beskrivelsen m\u00e5 ogs\u00e5 si noe om hvor og hvorfor man eventuelt ikke f\u00e5r til universell utforming. Her kommer vurdering av eventuelle avb\u00f8tende tiltak inn. Vi anbefaler dere \u00e5 utarbeides en kotesatt uteromsplan som viser hvordan fremkommeligheten og orienterbarheten er l\u00f8st i planforslaget. Uteromsplanen b\u00f8r minimum vise avstand og fremkommelighet til: parkering (HC), inngangsparti, trinnfri adkomst, avfallsh\u00e5ndtering, sykkelparkering, fremkommelighet til alle aktivitetsarealene. Uteromsplanen kan gj\u00f8res juridisk bindende i bestemmelsene til reguleringsplanen. (jfr PBL \u00a7 12-7 punkt 4). Sikker byggegrunn Statsforvalteren \u00f8nsker \u00e5 understeke viktigheten av \u00e5 avklare sikker byggegrunn i en tidlig fase, og viser til departementets rundskriv H-5/18 Samfunnssikkerhet i planlegging og byggesaksbehandling som sier at reell fare for sikker byggegrunn skal v\u00e6re utredet p\u00e5 siste planniv\u00e5 og ikke forskyves til byggesak. Dette gjelder faremomenter som sn\u00f8skred og steinsprang, jord- og flomskred, flom i elver og bekker samt stabile grunnforhold. Med hilsen Oddvar Brenna Ola Aronsen fagkoordinator plan r\u00e5dgiver Dokumentet er elektronisk godkjent Kopi til: Troms og Finnmark fylkeskommune Fylkeshuset, Postboks 701 9815 VADS\u00d8 Troms\u00f8 kommune Postboks 6900 9299 TROMS\u00d8 Norges vassdrags- og energidirektorat Postboks 5091 Majorstua 0301 OSLO Plan, folkehelse og kulturarv TROMS\u00d8 KOMMUNE Dato: 28.06.2021 Postboks 6900 Dok.nr: 21/09237-5 9299 TROMS\u00d8 Deres ref: Saksbehandler: Christina Solhaug Joakimsen Fylkeskommunens innspill til oppstartsvarsel - detaljregulering Solneset B1-B2 og C1-C2 - planID 1939 - Troms\u00f8 kommune Troms og Finnmark fylkeskommune skal som regional planmyndighet veilede og bist\u00e5 kommunene i deres planleggingsoppgaver. Ved utarbeidelse av kommuneplaner og reguleringsplaner skal fylkeskommunen ivareta interesser som ber\u00f8rer kulturminne-, kulturmilj\u00f8- og landskapshensyn, friluftsliv, samordnet bolig- areal- og transportplanlegging, kj\u00f8pesenter, regional plan eller planstrategi, barn og unges interesser, universell utforming, fylkesveger, havbruksinteresser og akvakultur. Etter folkehelseloven har fylkeskommunen ogs\u00e5 et ansvar for \u00e5 ivareta folkehelse i planleggingen og samfunnsutviklingen. FNs b\u00e6rekraftsm\u00e5l og klimaloven legges til grunn for fylkeskommunens vurdering av plansaker. Troms og Finnmark Fylkeskommune viser til deres oversendelse, mottatt 27.05.2021, med frist 28.06.2021. Seksjon for areal- og samfunnsplanlegging har samordnet uttalelsen fra Troms og Finnmark fylkeskommune p\u00e5 vegne av v\u00e5re ulike fagomr\u00e5der. Form\u00e5l Form\u00e5let med planen er \u00e5 legge til rette for boligutbygging med tilh\u00f8rende utearealer samt oppgradering av trafikale disponeringer internt i omr\u00e5det. Planen har v\u00e6rt igjennom omfattende prosesser i kommunen f\u00f8r oppstart. Planinitiativet har v\u00e6rt til behandling i KOBY-utvalget i Troms\u00f8 kommune med vedtak om oppstart av arbeidet med vilk\u00e5r. Vilk\u00e5rene handler bl.a. om gr\u00f8ntarealer, fremkommelighet, medvirkning og konsekvenser. Planstatus Omr\u00e5det er i kommuneplanens arealdel fra 2017 avsatt til boligform\u00e5l. Omr\u00e5det omfattes ogs\u00e5 av omr\u00e5deregulering planID 1571 vedtatt i 2013. Dvs. at ved ev. motstrid er det kommuneplanen som gjelder. Planarbeidet er vurdert til \u00e5 ikke falle inn under forskrift om konsekvensvurdering, og heller ikke ha vesentlige virkninger for milj\u00f8 eller samfunn. Medvirkning Oppstartsvarselet gir ingen informasjon om planlagt medvirkning gjennom planarbeidet. Utbyggingsplanene i omr\u00e5det har tidligere skapt st\u00f8y og det er mange meninger tilknyttet saken. Planarbeidet m\u00e5 derfor legge til rette for god og bred medvirkning i bydelen og fra brukerne av det konkrete omr\u00e5det som \u00f8nskes regulert. Eksempelvis friluftsorganisasjoner, idrettsorganisasjoner, skole, bydelsr\u00e5d, m.m. Postadresse: Kontakt: Nettside: Troms og Finnmark E-post: tffk.no fylkeskommune postmottak@tffk.no Det savnes spesielt omtale av barn og unges interesser. Planen legger opp til boligbygging, barnehage og uteomr\u00e5de for Solneset skole. Rikspolitiske retningslinjer for \u00e5 styrke barn og unges interesser i planlegging (1995) angir i kapittel 4 krav planleggingsprosessen. Her st\u00e5r det at man skal \u00aborganisere planprosessen slik at synspunkter som gjelder barn som ber\u00f8rt part kommer fram og at ulike grupper barn og unge selv gis anledning til \u00e5 delta\u00bb. KMDs veileder om barn og unges i plan og byggesak skriver under pkt 3.2.7 medvirkning s. 17 at \u00aballe som utarbeider et planforslag har plikt til \u00e5 legge til rette for aktiv medvirkning fra barn og unge. Medvirkning b\u00f8r settes i gang tidlig i planprosessen. Kommuner har et s\u00e6rlig ansvar for \u00e5 sikre aktiv medvirkning fra barn og unge. Kommunen skal presentere planforslaget slik at det blir forst\u00e5elig for barn og unge.\u00bb Jf. pbl \u00a7 5-2 er barn og unge, ungdomspanel, barne- og ungdommens kommunestyre eller ungdomsr\u00e5d h\u00f8ringsinstanser n\u00e5r planforslag legges ut til offentlig ettersyn. Barn og unge skal gis anledning til \u00e5 uttale seg og komme med innspill til planforslaget dersom de \u00f8nsker det. Statlige planretningslinjer for samordnet bolig-, areal- og transportplanlegging og nullvekstm\u00e5l Planinitiativet baserer seg p\u00e5 omr\u00e5deplan 1571, vedtatt i 2013. Det totale antallet boenheter for feltene B1-B2 og C1-C2 er i henhold til gjeldende omr\u00e5deplan, 206. Forslagsstiller \u00f8nsker en h\u00f8yere utnyttingsgrad. Planomr\u00e5det har n\u00e6rhet til skole, barnehage og butikk, men har stor avstand til Troms\u00f8 sentrum. Avstanden fra nedre del av planomr\u00e5det til kollektivholdeplasser er if\u00f8lge saksdokumentene cirka 350-440 meter, med cirka 30 h\u00f8ydemeter i differanse til Ringvegen. Statlige planretningslinjer for samordnet bolig-, areal- og transportplanlegging ble vedtatt i 2014, og ligger s\u00e5dan ikke til grunn for gjeldende omr\u00e5deplan, vedtatt i 2013. Statlige planretningslinjer for samordnet bolig-, areal- og transportplanlegging har som m\u00e5l \u00e5 fremme samfunns\u00f8konomisk effektiv ressursutnyttelse, god trafikksikkerhet og effektiv trafikkavvikling, samt at veksten i persontransporten i storbyomr\u00e5dene skal tas med kollektivtransport, sykkel og gange. Dette samsvarer med Troms\u00f8s nullvekstm\u00e5l, som jamf\u00f8r gjeldende kommuneplans arealdel sier at fremtidens \u00f8kning i transportbehov skal skje gjennom gange, sykkel og kollektivreiser. Planinitiativets avstand til Troms\u00f8 sentrum kombinert med stor avstand til kollektivholdeplasser, utfordrer statlige planretningslinjer for samordnet bolig-, areal- og transportplanlegging og nullvekstm\u00e5let. Friluftsliv F\u00f8ringer I Nasjonale forventninger til regional og kommunal planlegging st\u00e5r det en forventning om at \u00abkommunene legger vekt p\u00e5 \u00e5 ivareta byrom og bl\u00e5gr\u00f8nn infrastruktur med stier og turveger som sikrer naturverdiene, hensyn til overvann og legger til rette for fysisk aktivitet og naturopplevelser for alle\u00bb. I Stortingsmeldingen om friluftsliv Meld. St. 18 (2015\u20132016) Friluftsliv \u2014 Natur som kilde til helse og livskvalitet synliggj\u00f8res viktigheten av gr\u00f8ntomr\u00e5der, stier og korridorer i umiddelbar n\u00e6rhet. Her heter det blant annet at: Gr\u00f8ntomr\u00e5der sv\u00e6rt n\u00e6r boligen er det som brukes markant mest av barn og unge. De fleste 5\u20136 \u00e5ringer oppholder seg mindre enn 100 meter fra egen inngangsd\u00f8r, og opp til 8-\u00e5rs alder er aksjonsradiusen for de fleste barn mindre enn 200 meter 2 fra hjemmet. Ogs\u00e5 ungdommer holder seg n\u00e6r bostedet. Mer enn halvparten av 13\u201316 \u00e5ringene oppholder seg under 300 meter fra boligen. I regional plan for friluftsliv, vilt og innlandsfisk i Troms 2016-2027 fremkommer det at n\u00e6rmilj\u00f8omr\u00e5der skal ha s\u00e6rskilt prioritet i friluftslivsarbeidet. Satsingen samsvarer med den nasjonale satsingen p\u00e5 n\u00e6rfriluftsliv. Betydningen av kvalitetsomr\u00e5der i n\u00e6rmilj\u00f8et har f\u00e5tt en ekstra relevans gjennom det siste \u00e5rets koronarestriksjoner, og begrep som gr\u00f8nne tilfluktsrom og gr\u00f8nn beredskap er aktualisert. Dette b\u00f8r legge rammer for det videre planarbeidet. Friluftsliv innenfor planomr\u00e5det Planomr\u00e5det ber\u00f8rer to friluftslivsomr\u00e5der som er kartlagt og verdisatt som sv\u00e6rt viktige. Dette gjelder Hamna n\u00e6romr\u00e5de (ID: FK00011396) og Gr\u00f8nn\u00e5sen (ID: FK00011545). Omr\u00e5dene har h\u00f8y brukerfrekvens hele \u00e5ret og har en viktig funksjon for hverdagsfriluftsliv, aktiv transport, rekreasjon og bolyst. Planomr\u00e5det inng\u00e5r ogs\u00e5 i et st\u00f8rre omr\u00e5de med relativt ur\u00f8rt preg, til tross for stinettverket. Omr\u00e5det gir opplevelsen av \u00e5 ikke se bebyggelse og f\u00f8lelsen av \u00e5 \u00abkomme seg langt bort\u00bb selv i n\u00e6romr\u00e5det. Dette har stor verdi, og det er relativt f\u00e5 omr\u00e5der som innehar disse kvalitetene. Friluftslivskartleggingen av kommunen ble ferdigstilt i 2016, tre \u00e5r etter vedtak av omr\u00e5deplan 1571. Kartleggingen har gitt ny informasjon om verdien og bruken av omr\u00e5det siden omr\u00e5deplanen ble vedtatt. Bruken har \u00f8kt, og det har kommet nye brukergrupper til. Fylkeskommunen mener dette m\u00e5 tillegges stor vekt og at utviklingen av omr\u00e5det m\u00e5 sees i lys av ny kunnskap. I kommuneplanens arealdel ligger planomr\u00e5det like utenfor streken som markerer markagrensa. Planomr\u00e5det oppleves likevel som en naturlig del av Troms\u00f8marka og fungerer b\u00e5de som en innfallsport til andre deler av marka, s\u00e5 vel som en aktivitets- og oppholdsarena i seg selv. Det bedrives en rekke ulike aktiviteter i planomr\u00e5det. Omr\u00e5det er blant annet popul\u00e6rt for stisykling, benyttes hyppig av rideskolen og vinterstid har hundel\u00f8ypa en viktig funksjon. Skolen og barnehagen bruker n\u00e6romr\u00e5det i hverdagen og som en del av prosjektet l\u00e6ring i friluft. For ytterligere aktiviteter vises det til faktaarkene for de to kartlagte friluftslivsomr\u00e5dene. I tillegg til allmennhetens bruk har omr\u00e5det stor betydning for frivillige organisasjoner innenfor natur, friluftsliv og idrett. Utredningsbehov Fylkeskommunen mener samlet belastning p\u00e5 friluftslivsbruken, de ulike brukergruppene og funksjonen til omr\u00e5det m\u00e5 utredes spesielt i det videre planarbeidet. Det m\u00e5 ogs\u00e5 sees tett opp mot landskap og naturmangfold. Det er avgj\u00f8rende \u00e5 sammenligne omr\u00e5dets bruk, kvaliteter og funksjon med andre friluftslivsomr\u00e5der p\u00e5 Troms\u00f8ya, s\u00e5 vel som med mulighetene for de som blir direkte ber\u00f8rt i n\u00e6romr\u00e5det. Omr\u00e5dets verdi som n\u00e6rfriluftslivsomr\u00e5de for barnehage, skole og store befolkningsmasser m\u00e5 tillegges vekt. Det m\u00e5 visualiseres og gj\u00f8res utredninger hvordan friluftsomr\u00e5dene rundt vil p\u00e5virkes av bebyggelse og infrastruktur. Av s\u00e6rlig betydning er graden av innsyn i friluftslivsomr\u00e5dene og hvordan dagens uber\u00f8rte omr\u00e5der p\u00e5virkes av eventuelt bygningsmasse, belysning og st\u00f8yniv\u00e5. Det b\u00f8r utredes ulike alternativer for \u00e5 nedskalere utbyggingen med m\u00e5l om \u00e5 redusere virkningene p\u00e5 friluftsliv og landskap, samt forslag til avb\u00f8tende tiltak. Mulige fysiske og psykologiske stengsler for allmennheten m\u00e5 dr\u00f8ftes, s\u00e5 vel som avsetting av gr\u00f8ntkorridorer, ivaretakelse av snarveier o.l. \u00c5 ivareta et sikkert og attraktivt n\u00e6rmilj\u00f8 til skole og barnehage, s\u00e5 vel som en 3 naturlig adkomst ut i marka, er av avgj\u00f8rende betydning. Fylkeskommunen anbefaler ogs\u00e5 \u00e5 se virkningene av planforslaget opp mot det p\u00e5g\u00e5ende arbeidet med plan for friluftslivets ferdsels\u00e5rer. Kulturminnevern Fylkeskommunen er myndighet for \u00e5 ivareta automatisk freda kulturminner i arealplanlegging jf. lov om kulturminner av 1978 og pbl av 2008. Planomr\u00e5det er sjekket mot v\u00e5re arkiver og ut fra v\u00e5r faglige vurdering av omr\u00e5det. S\u00e5 langt vi kjenner til, er det ikke i konflikt med kjente, automatisk freda kulturminner. Den generelle aktsomhet- og meldeplikten, m\u00e5 fremg\u00e5 av planens dokumenter: Dersom det i l\u00f8pet av arbeidets gang skulle komme frem gjenstander eller spor som indikerer eldre tids aktivitet i omr\u00e5det, m\u00e5 arbeidet stanses og fylkeskommunen kontaktes umiddelbart. B\u00e5de tiltakshaver og utf\u00f8rende entrepren\u00f8r har ansvar for at dette p\u00e5legget blir fulgt opp jf. lov om kulturminner av 1978 \u00a7 8, andre ledd. For uttalelse om samiske kulturminner viser vi til eget brev fra Sametinget. Universell utforming og uteromsplan Planbeskrivelsen m\u00e5 si noe om hvordan universell utforming er tenkt ivaretatt i omr\u00e5det, hvorvidt universell utforming ikke er gjennomf\u00f8rbart og ev. avb\u00f8tende tiltak. I likhet med statsforvalteren anbefaler vi at det utarbeides en kotesatt uteromsplan for hele planomr\u00e5det som viser hvordan fremkommelighet og orienterbarhet er l\u00f8st i planforslaget. Kollektivtilgang Planinitiativet har stor avstand og vesentlig h\u00f8ydeforskjell til kollektivholdeplasser p\u00e5 Ringvegen. Det kan ikke legges til grunn at bybussen skal betjene planomr\u00e5det internt. Det m\u00e5 derfor tas h\u00f8yde for at n\u00e5v\u00e6rende tras\u00e9 via Ringvegen benyttes som n\u00e6rmeste kollektivholdeplass ogs\u00e5 i framtiden. Planen m\u00e5 vise hvordan tilgangen til kollektivreiser sikres for alle brukergrupper, \u00e5ret rundt. Rekkef\u00f8lgebestemmelser Rekkef\u00f8lgekrav fra omr\u00e5deplan 1571 skal videref\u00f8res. Dette inkluderer rekkef\u00f8lgekravet ang\u00e5ende etablering av kollektivtras\u00e8 langs Ringvegen. Sykkel og gange Tilrettelegging for sykkel og gange m\u00e5 ivaretas i plan. Dette inneb\u00e6rer trygg skoleveg, og gode snarveier. Parkering Regjeringen har som m\u00e5l om \u00e5 jobbe mot et utslippsfritt nybilsalg fra 2025. Infrastruktur og krav i planer b\u00f8r tilpasse seg det, og vi anbefaler at det tilrettelegges for parkering med ladestasjon for el-biler. SOSI Ved h\u00f8ring av planforslag ber vi om at SOSI-fil og PDF inkl. tegnforklaring av plankartet sendes Kartverket p\u00e5 e-post; planTRF@kartverket.no. Kartverket utf\u00f8rer en teknisk kontroll av planen og melder ev. rettingsbehov tilbake til kommunen. Kontrollen b\u00f8r skje f\u00f8r h\u00f8ring, slik at eventuelle feil og mangler er rettet opp f\u00f8r plankartet sendes ut. 4 Oppsummering Siden vedtak av omr\u00e5deplanen er det kommet ny statlig planretningslinje for samordna areal-, bolig og transportplanlegging, nullvekstm\u00e5l og kunnskapsgrunnlag for friluftsomr\u00e5det innenfor planomr\u00e5det. Dette er viktige f\u00f8ringer som m\u00e5 tas med videre i planarbeidet, jf. ovenst\u00e5ende innspill. Vi \u00f8nsker lykke til med planarbeidet. Ta gjerne kontakt ved behov for avklaringer, r\u00e5d og veiledning underveis. Kontaktpersoner: Ole Remi Hausner Samferdsel ole.remi.hausner@tffk.no 993 33 767 Eivind H\u00f8stmark Borge Friluftsliv eivind.borge@tffk.no 414 17 339 Christina S. Joakimsen Arealplan christina.joakimsen@tffk.no 922 54 220 Med hilsen Vibeke Skinstad Christina Solhaug Joakimsen Avd. leder for plan, folkehelse og kulturarv R\u00e5dgiver, arealplanlegging Dokumentet er elektronisk godkjent og har ingen signatur Mottakere: AT PLAN & ARKITEKTUR AS Kopi til: STATENS VEGVESEN STATSFORVALTEREN I TROMS OG FINNMARK TROMS\u00d8 KOMMUNE SAMEDIGGI / SAMETINGET 5 "
}