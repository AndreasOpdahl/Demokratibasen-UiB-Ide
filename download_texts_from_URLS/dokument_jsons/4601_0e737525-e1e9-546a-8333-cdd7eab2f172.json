{
  "dokument_id": "0e737525-e1e9-546a-8333-cdd7eab2f172",
  "doc_type": "case_presentation",
  "kommune": 4601,
  "tittel": "Behandling av resterende saker fra \nbystyrem\u00f8te den 31.01.24",
  "url": "https://bergen.kommune.no/politikere-utvalg/api/fil/bk360/9854791/Framstilling-Behandling-av-resterende-saker-fra-bystyremote-den-31-01-24",
  "tekst": " Forretningsutvalget Saksframstilling V\u00e5r referanse: 2023/257830-22 Saksbehandler: Frank Wessels Behandling av resterende saker fra bystyrem\u00f8te den 31.01.24 Hva saken gjelder: I bystyrem\u00f8te den 31.01.24 behandlet bystyret i alt 45 saker av 52 saker som var satt opp p\u00e5 sakskartet. \u00c5tte saker ble utsatt p\u00e5 grunn av overskridelse av fastsatt tidsramme for m\u00f8tet. F\u00f8lgende saker ble utsatt: \u2022 Sak 24-24: ASSS Statistikk og analyse 2023 \u2022 Ny lokal forskrift om politivedtekt for Bergen kommune \u2022 Sak 37-24: Representantforslag fra H\u00e5kon Haatuft Opedal (MDG) og Christine Henriksen \u00d8degaard (MDG) om digitalt samhandlingsverkt\u00f8y for spesialundervisning og andre koordinerte tjenester \u2022 Sak 38-24: Representantforslag fra Marte Leirv\u00e5g (H), Eivind Hermansen (H), Vasan Singaravel (H) og Charlotte Spurkeland (H) om \u00e5 gjennomf\u00f8re en ungdomsskolereform i Bergen kommune \u2022 Sak 39-24: Representantforslag fra Mona H\u00f8gli (MDG) og Eline Haakestad (MDG) vedr\u00f8rende innf\u00f8ring av lobbyregister \u2022 Sak 40-24: Representantforslag fra Christine \u00d8degaard (MDG) om gratis kj\u00f8ttfri skolemat \u2022 Sak 41-24: Representantforslag fra Thor Haakon Bakke (MDG) om kollektivansvar \u2022 Sak 42-24: Representantforslag fra Andreas Madsen Berg (SV) og Jarle Brattespe (SV) om mer trafikksikker sykkell\u00f8sning ved Florida Disse sakene b\u00f8r prioriteres ved opprettelse av sakskart for neste bystyrem\u00f8te den 6. mars, slik at disse sakene n\u00e5 kan behandles. For bystyrem\u00f8te den 6. mars er det s\u00e5 langt satt opp 22 saker til behandling. 21 av disse (6 UFKN-saker, 6 UMBY-saker, 5 kontrollutvalgssaker, 2 USHO-saker og 2 saker med innstilling fra UBSI) skal behandles i utvalgene i m\u00f8tene i uke 12. I tillegg er det en sak med innstilling fra FORUTV. Forel\u00f8pig, usortert oversikt over saker til bystyret 6. mars f\u00f8lger vedlagt til orientering. Kj\u00f8replan for bystyrem\u00f8tet blir p\u00e5 vanlig m\u00e5te fremmet som sak for forretningsutvalget 20. februar. Sammen med de resterende 8 sakene vil sakskartet for bystyrets marsm\u00f8te omfatte i alt 30 saker. Det er betydelig f\u00e6rre saker enn p\u00e5 januarm\u00f8tet da det var satt opp 52 saker. Bystyrem\u00f8tene skal etter reglementet ha rom for inntil to timer til muntlige sp\u00f8rsm\u00e5l og interpellasjoner. Til dette kommer en time til middagspause og en halv time lunsjpause. Innenfor bystyrets normale tidsramme, jf. reglementet, vil det gi fem og en halv time til behandling av sakene. Tenker man seg at de fleste partier \u00f8nsker tegne seg til debattene, vil 1 det gi om lag 30 minutter til behandling av hver sak. Selv om sakskartet isolert sett tilsier at det skal v\u00e6re mulig \u00e5 gjennomf\u00f8re m\u00f8tet innenfor normal tidsramme, kan det v\u00e6re tjenlig i dette tilfellet \u00e5 utvide tidsrammen slik at alle sakene blir behandlet i samme m\u00f8te. Bystyredirekt\u00f8ren mener at en utvidet tidsramme vil gi tilstrekkelig tid til \u00e5 behandle b\u00e5de de resterende og de nye sakene i m\u00f8te den 6. mars og vil derfor ikke anbefale \u00e5 holde et ekstram\u00f8te i bystyre. Et ekstram\u00f8te vil medf\u00f8re ekstrakostnader p\u00e5 cirka 350.000 kr. Forslag til vedtak: Tidsrammen for bystyrem\u00f8tet 6. mars utvides med n\u00f8dvendig tid til \u00e5 gjennomf\u00f8re sakslisten. Dato: 7. februar 2024 Trine Pettersen Gr\u00f8nbech - bystyredirekt\u00f8r Frank Wessels - seniorr\u00e5dgiver Dokumentet er godkjent elektronisk. 2 "
}