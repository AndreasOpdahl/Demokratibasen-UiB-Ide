{
  "dokument_id": "3c15390d-8d01-51fe-bdb4-d3f6081fbda7",
  "doc_type": "case_attachment",
  "kommune": 4601,
  "tittel": "Tilleggsnotat til bystyresak: Ny lokal politivedtekt for Bergen kommune",
  "url": "https://bergen.kommune.no/politikere-utvalg/api/fil/bk360/9848467/Tilleggsnotat-til-bystyresak-Ny-lokal-politivedtekt-for-Bergen-kommune",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2019/60659-80 Postboks 7700 Saksbehandler: Andr\u00e9 Listhaug 5020 BERGEN Dato: 26. februar 2024 Deres ref.: Tilleggsnotat til bystyresak: Ny lokal politivedtekt for Bergen kommune Byr\u00e5det viser til bystyrets behandling av sak 8/24 i m\u00f8tet 31.01.2024. P\u00e5 bakgrunn av alle hendelsene som skjedde i Bergen sentrum nytt\u00e5rsaften 2023, er det bred enighet om en strengere regulering av bruken av fyrverkeri i Bergen sentrum. Byr\u00e5det ble derfor bedt om \u00e5 lage et tilleggsnotat om den rettslige adgangen til \u00e5 regulere fyrverkeri i anledning saken om ny politivedtekt. Gjeldende regulering: Bruk av fyrverkeri er regulert av nasjonal Forskrift om h\u00e5ndtering av eksplosjonsfarlig stoff (FOR-2002-06-26-922). Iht. forskriftens \u00a7 2-10, tredje ledd, kan forbrukere avfyre fyrverkeri klasse II og III p\u00e5 nytt\u00e5rsaften mellom kl. 18.00 og 02.00. Bruk av fyrverkeri utover dette er som utgangspunkt ikke tillatt, men innvilges etter s\u00f8knad for det enkelte tilfelle. Uavhengig av om det er nytt\u00e5rsaften eller ikke skal fyrverkeri, uansett klasse, ikke avbrennes dersom det kan oppst\u00e5 fare for brann eller personskade. Det er videre forbud mot avbrenning av fyrverkeri, krutt eller eksplosiver p\u00e5 offentlig sted uten politiets tillatelse i gjeldende forskrift om politivedtekt for Bergen kommune \u00a7 5, nr. 2: \u00a7 5.Farlig eller skremmende virksomhet P\u00e5, ut over eller i umiddelbar n\u00e6rhet av offentlig sted er det forbudt: 1. \u00e5 skyte med gev\u00e6r eller annet skytev\u00e5pen eller med bue o.l. 2. \u00e5 brenne av krutt, fyrverkeri eller eksplosive stoffer uten politiets tillatelse. 3. \u00e5 kaste eller slippe stein, sn\u00f8ball eller annet som kan v\u00e6re til skade eller ulempe for dem som ferdes der Bystyret har fastsatt ytterligere begrensninger i bruk av fyrverkeri med hjemmel i forskrift om h\u00e5ndtering av eksplosjonsfarlig stoff \u00a7 2-10A. I Bergen er forbudssonene gitt i lokal \u00abForskrift om forbudssoner for avfyring av fyrverkeri i de tette trehusomr\u00e5der, Bergen kommune.\u00bb Forbudet gjelder ogs\u00e5 i tidsrommet 18.00\u201302.00 p\u00e5 nytt\u00e5rsaften. Forskriften har tolv n\u00e6rmere avgrensede omr\u00e5der fra Sandviksbodene til Laksev\u00e5g, samt Salhus, hvor det er totalforbud mot avfyring av fyrverkeri. Byr\u00e5dets innstilling: Det fremg\u00e5r av Bymilj\u00f8etatens fagnotat til h\u00f8ringssaken om Revidert utkast til ny lokal forskrift om politivedtekt for Bergen kommune, datert 28. februar 2022, s. 10, siste avsnitt, at: \u00abI brevet fra Politidirektoratet datert 15.04.21 ble det foresl\u00e5tt \u00e5 gj\u00f8re endringer i n\u00e5v\u00e6rende \u00a7 5 om farlig eller skremmende virksomhet. Politidirektoratet foreslo \u00e5 innta et unntak om at det ikke er p\u00e5krevd med tillatelse fra politiet \u00ab[f]or godkjent fyrverkeri som skal benyttes i tidsrommet 31. desember kl. 18:00 til 1. januar kl. 02:00\u00bb. Det ble vist til at dersom unntaket Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 ikke blir innf\u00f8rt, m\u00e5 hver enkelt person som likevel \u00f8nsker \u00e5 avfyre fyrverkeri p\u00e5 nytt\u00e5rsaften, p\u00e5 forh\u00e5nd innhente slik tillatelse fra politiet. P\u00e5 denne bakgrunn finner Bymilj\u00f8etaten det hensiktsmessig \u00e5 innta endringen i en ny \u00a7 2-4.\u00bb Forslaget ble sendt p\u00e5 h\u00f8ring etter at byr\u00e5det vedtok den 30. juni 2022 (sak 1205/22) at forslag til ny lokal forskrift om politivedtekt for Bergen kommune skulle sendes p\u00e5 h\u00f8ring i samsvar med forvaltningsloven \u00a7 37. Ingen av h\u00f8ringsinnspillene som kom inn omhandlet fyrverkeri. Derfor ble det ikke gjort noen endringer i forslaget til ny bestemmelse i \u00a7 2-4, som ser slik ut: \u00a7 2-4. Farlig eller skremmende virksomhet P\u00e5, ut over eller i umiddelbar n\u00e6rhet av offentlig sted er det forbudt: 1. \u00e5 skyte med gev\u00e6r eller annet skytev\u00e5pen, herunder paintball, softgun, bue, sprettert o.l. 2. \u00e5 brenne av krutt, fyrverkeri eller eksplosive stoffer uten politiets tillatelse. Slik tillatelse er ikke p\u00e5krevd for godkjent fyrverkeri som skal benyttes i tidsrommet 31. desember kl. 18.00 til 1. januar kl. 02.00. 3. \u00e5 kaste eller slippe stein, sn\u00f8ball eller annet som kan v\u00e6re til skade eller ulempe for dem som ferdes der. Utover denne endringen er ikke bruk av fyrverkeri nevnt i verken fagnotatet eller byr\u00e5dets innstilling. Byr\u00e5det behandlet saken i m\u00f8tet 07. desember 2023 sak 421/23: Byr\u00e5det innstiller til bystyret \u00e5 fatte f\u00f8lgende vedtak: Bystyret vedtar forslag til ny Forskrift om politivedtekt i Bergen kommune, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR-2000-11-16-1151. Nytt\u00e5rsaften 2023: Bakgrunnen for tilleggsnotatet er alle hendelsene som skjedde i Bergen sentrum nytt\u00e5rsaften 2023. Politiet og Bergen Brannvesen opplevde sv\u00e6rt mange oppdrag og farlige hendelser i Bergen sentrum som f\u00f8lge av uvettig og ulovlig bruk av fyrverkeri. Bergen brannvesen opplyser at de alene hadde 28 oppdrag mellom kl. 21 og kl. 03.00 p\u00e5 nytt\u00e5rsaften. Byr\u00e5d for byutvikling Christine Kahrs har sammen med Politiet, Bergen brannvesen og Bergen legevakt hatt en gjennomgang av nytt\u00e5rsfeiringen i sentrum og hvilke tiltak som kan iverksettes for \u00e5 unng\u00e5 en lignende situasjon. Samtlige etater har tatt til orde for en strengere regulering av bruken av fyrverkeri i Bergen Sentrum. Innstilling fra utvalg for finans, kultur og n\u00e6ring: Utvalg for finans, kultur og n\u00e6ring behandlet byr\u00e5dets innstilling i m\u00f8tet 17.01.2024 sak 4/24, hvor de avga f\u00f8lgende innstilling: 1. Bystyret vedtar forslag til ny Forskrift om politivedtekt i Bergen kommune, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR- 2000-11-16-1151. 2. Bystyret ber byr\u00e5det vurdere en strengere praksis n\u00e5r det gjelder bruk av privat fyrverkeri, som reguleres enten i politivedtekt eller brannforskrift, og komme tilbake til bystyret med en sak rundt dette. Bystyret ber byr\u00e5det sikre en god risikoh\u00e5ndtering ved \u00e5rlige nytt\u00e5rsfeiringer, med risikoanalyser og adekvate tiltak; herunder holdningsskapende arbeid. 3. Bystyret ber byr\u00e5det vurdere bruk av LED-fyrverkeri/ lysshow i kommunal regi. Side 2 av 5 Forslag fremsatt i bystyret: Erik Abrahamsen (H) fremsatte p\u00e5 vegne av H, FrP, Sp og BL f\u00f8lgende alternative forslag til innstillingens punkt 1 og 2, i bystyrets m\u00f8te den 31.01.24: 1. Bystyret vedtar forslag til ny Forskrift om politivedtekt i Bergen kommune, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR-2000-11-16-1151, med f\u00f8lgende endring i forskriftens \u00a7 2-4, nr. 2. \u00a7 2-4. Farlig eller skremmende virksomhet P\u00e5, ut over eller i umiddelbar n\u00e6rhet av offentlig sted er det forbudt: i). \u00e5 skyte med gev\u00e6r eller annet skytev\u00e5pen, herunder paintball, softgun, bue, sprettert o.l. ii). \u00e5 brenne av krutt, fyrverkeri eller eksplosive stoffer uten politiets tillatelse. Slik tillatelse er ikke p\u00e5krevd for godkjent fyrverkeri som skal benyttes i tidsrommet 31. desember kl. 18.00 til 1. januar kl. 02.00, utenfor Bergen sentrum. Forbudet mot \u00e5 brenne av krutt, fyrverkeri eller eksplosive stoffer gjelder likevel innenfor Bergen Sentrum. Forbudssonen avgrenses i nord utenfor Gamle Bergen, i s\u00f8r ved Gamle Nyg\u00e5rdsbro, i vest ved Laksev\u00e5gneset og i \u00f8st ved Svartediket. iii). \u00e5 kaste eller slippe stein, sn\u00f8ball eller annet som kan v\u00e6re til skade eller ulempe for dem som ferdes der.\u00bb 2. Bystyret ber byr\u00e5det sikre god risikoh\u00e5ndtering ved \u00e5rlige nytt\u00e5rsfeiringer, med risikoanalyser og adekvate tiltak; herunder holdningsskapende arbeid. Bergen bystyre behandlet saken i m\u00f8tet 31.01.2024 sak 8/24 og fattet f\u00f8lgende vedtak: Saken utsettes. Byr\u00e5dets tilleggsnotat til forbud mot fyrverkeri: Byr\u00e5det vil innledningsvis peke p\u00e5 at dagens regelverk og forbudssoner er fragmenterte. Fra 2003 fram til 2016 var det totalforbud mot oppskyting i Bergen innenfor indre bompengering. Forbudssonen ble avl\u00f8st av \u00abForskrift om forbudssoner for avfyring av fyrverkeri i de tette trehusomr\u00e5der, Bergen kommune,\u00bb med tolv n\u00e6rmere angitt forbudssoner. Forskriften ble vedtatt av Bergen bystyre 16. november 2016, med hjemmel i hjemmel i forskrift om h\u00e5ndtering av eksplosjonsfarlig stoff \u00a7 2-10A. Det er videre forbud mot avbrenning av fyrverkeri, krutt eller eksplosiver p\u00e5 offentlig sted uten politiets tillatelse i gjeldende forskrift om politivedtekt for Bergen kommune \u00a7 5, nr. 2. Unntaket i forskriftsforslaget for tidsrommet 31. desember kl. 18.00 til 1. januar kl. 02.00, er tatt inn etter forslag fra Politidirektoratet. Det er allerede forbud mot bruk av fyrverkeri hvor det er fare for brann eller personskade, og p\u00e5 offentlig sted. Hendelsene som fant sted nytt\u00e5rsaften 2023 var etter alt \u00e5 d\u00f8mme ulovlige etter gjeldende regelverk, uten \u00e5 g\u00e5 n\u00e6rmere inn p\u00e5 de konkrete hendelsesforl\u00f8pene. Det kan derfor innvendes at det er etterlevelsen av regelverket som synes \u00e5 v\u00e6re problemet. Mange av overtrederne er unge eller mindre\u00e5rige som er beruset. Forebygging av denne type oppf\u00f8rsel m\u00e5 kommuniseres p\u00e5 en m\u00e5te som de forst\u00e5r og i deres kanaler. Det kan ikke kommunen, politiet eller brannvesenet alene v\u00e6re ansvarlig for. Under enhver omstendighet, skal folk f\u00f8le seg trygge i Bergen sentrum, ogs\u00e5 p\u00e5 nytt\u00e5rsaften. Byr\u00e5det har mottatt flere bekymringsmeldinger og forslag til innstramminger fra publikum. Bekymringsmeldingene gjelder b\u00e5de vern av publikums og dyrs helse, velferd og sikkerhet, trygge bomilj\u00f8er og tryggere alternativer til fyrverkeri. Samtlige etater har tatt til orde for en strengere regulering. Ingen \u00f8nsker at scenene fra nytt\u00e5rsaften 2023 skal gjenta seg. Det Side 3 av 5 forventes, med rette, av b\u00e5de publikum og de involverte etatene at det m\u00e5 gj\u00f8res noen grep f\u00f8r nytt\u00e5rsaften 2024. En unders\u00f8kelse gjort av Norstat for NRK viser at 53 % av de forespurte \u00f8nsket et totalforbud mot privat fyrverkeri. Byr\u00e5det deler \u00f8nsket om en strengere regulering av bruken av privat fyrverkeri. Etter byr\u00e5dets mening vil derfor en totalforbudssone tilsvarende det man hadde fram til 2016 tydeliggj\u00f8re hvor grensene g\u00e5r. \u00c9n samlet forbudssone vil v\u00e6re enklere \u00e5 kommunisere til publikum og enklere \u00e5 h\u00e5ndheve for de aktuelle etatene. De aktuelle regelverkene som kan hjemle en slik forbudssone og som ligger innenfor kommunens handlingsrom \u00e5 gj\u00f8re endringer i er \u00abForskrift om politivedtekt for Bergen kommune\u00bb og \u00abForskrift om forbudssoner for avfyring av fyrverkeri i de tette trehusomr\u00e5der, Bergen kommune\u00bb. Den tidligere forbudssonen fra 2003 var i likhet med gjeldende forbudssoner hjemlet i forskrift om h\u00e5ndtering av eksplosjonsfarlig stoff, jf. byr\u00e5dssak 1615-03. Det presiseres for ordens skyld at det ikke er foresl\u00e5tt noen endringer i \u00abForskrift om forbudssoner for avfyring av fyrverkeri i de tette trehusomr\u00e5der, Bergen kommune\u00bb i denne omgang. De tolv forbudssonene fastsatt i forskriften vil fortsatt gjelde. En eventuell utvidelse av disse forbudssonene vurderes ogs\u00e5, men det vil i s\u00e5 fall m\u00e5tte f\u00f8lge en egen prosess. B\u00e5de Oslo og Trondheim kommune har tilsvarende store omr\u00e5der innenfor sine bysentra, hvor det er totalforbud mot bruk av privat fyrverkeri. Forbudssonene er fastsatt med hjemmel i forskrift om h\u00e5ndtering av eksplosjonsfarlig stoff \u00a7 2-10A. Politiet i Bergen har selv i m\u00f8te vist til T\u00f8nsberg, hvor det er en forbudssone mot oppskyting av fyrverkeri i sentrum, fastsatt med hjemmel i politiloven \u00a7 14, jf. forskrift om politivedtekt, T\u00f8nsberg kommune, \u00a7 2-4, nr. 2: \u00a7 2-4.Farlig eller skremmende virksomhet \u00abP\u00e5, ut over eller i umiddelbar n\u00e6rhet av offentlig sted er det forbudt: ... 2. \u00e5 brenne av krutt, fyrverkeri eller eksplosive stoffer uten politiets tillatelse. Slik tillatelse er ikke p\u00e5krevd for godkjent fyrverkeri som skal benyttes i tidsrommet 31. desember kl. 18.00 til 1. januar kl. 02.00. Det er allikevel forbud mot all bruk av fyrverkeri, krutt, eksplosiver samt \u00e5pen ild fra Kanalbrua i syd til Olav Trygvasonsgate i nord, vest for Farmannsveien/Stoltenbergs gate ned til Byfjorden. I dette omr\u00e5det er Slottsfjellplat\u00e5et godkjent oppskytingsplass for privat fyrverkeri og Honn\u00f8rbrygga godkjent som oppskytingsplass for offentlig fyrverkeri p\u00e5 nytt\u00e5rsaften fra kl. 18.00 til 02.00.\u00bb T\u00f8nsbergs politivedtekt er stadfestet av Politidirektoratet med noen endringer 11. november 2020. Det synes derfor ikke \u00e5 v\u00e6re noe materielt sett i veien for \u00e5 fastsette en bestemmelse med et slikt innhold som endringsforslaget fra representanten Erik Abrahamsen m.fl. lyder. Selv om sonen som er beskrevet i forslaget er st\u00f8rre enn for T\u00f8nsbergs tilfelle, er det ogs\u00e5 forskjell i byenes st\u00f8rrelse. Det er likevel de samme hensyn som gj\u00f8re seg gjeldende. Byr\u00e5det legger derfor til grunn at politilovens \u00a7 14 gir kommunen hjemmel til \u00e5 fastsette en n\u00e6rmere avgrenset forbudssone mot \u00e5 brenne av krutt, fyrverkeri eller eksplosive stoffer. Det som imidlertid taler imot \u00e5 vedta en slik endring av innholdet i en bestemmelse i politivedtekten er at endringen ikke var en del av forslaget som har v\u00e6rt p\u00e5 h\u00f8ring. Aktuelle instanser og andre interesserte har dermed ikke f\u00e5tt anledning til \u00e5 komme med sine innspill og merknader til forslaget, og det kan anf\u00f8res at dette vil kunne v\u00e6re i strid med kommunens utredningsplikt i forvaltningsloven \u00a7 37: \u00abForvaltningsorganet skal p\u00e5se at saken er s\u00e5 godt opplyst som mulig f\u00f8r vedtak treffes.\u00bb Side 4 av 5 P\u00e5 den annen side kan det innvendes at endringsforslaget slik det lyder er en relativt liten endring. I realiteten foresl\u00e5s det \u00e5 gj\u00f8re et unntak fra det tidsavgrensede unntaket om at bruk av fyrverkeri ikke er tillatt. Unntaket fra unntaket gjelder ogs\u00e5 kun for et avgrenset omr\u00e5de i kommunen. Hovedregelen er fortsatt at bruk privat fyrverkeri er forbudt \u00ab[p]\u00e5, ut over eller i umiddelbar n\u00e6rhet av offentlig sted,\u00bb uten politiets tillatelse. P\u00e5 Politidirektoratets oppfordring i brev datert 15.04.21, er det foresl\u00e5tt tatt inn et unntak fra denne plikten til \u00e5 innhente tillatelse fra politiet i forskriftsforslagets \u00a7 2-4, nr. 2 for tidsrommet 31. desember kl. 18.00 til 1. januar kl. 02.00. Unntaket er begrunnet i at dersom det ikke innf\u00f8res, vil hver enkelt person som likevel \u00f8nsker \u00e5 avfyre lovlig fyrverkeri p\u00e5 nytt\u00e5rsaften, m\u00e5 p\u00e5 forh\u00e5nd innhente slik tillatelse fra politiet. Det vil \u00e5penbart f\u00f8re til kapasitetsproblemer. Dette tidsavgrensede unntaket er omtalt slik i Politidirektoratets rundskriv 2018/002 av 13. februar 2018 om Normalpolitivedtektens \u00a7 2-5, nr. 2: \u00abMed samtykke fra politiet kan kravet om innhenting av politiets tillatelse fravikes i lokal politivedtekt hva gjelder oppskyting av godkjent fyrverkeri p\u00e5 nytt\u00e5rsaften. Bestemmelsen er innf\u00f8rt p\u00e5 bakgrunn av vedvarende praksis fra en rekke kommuner. Bruk av fyrverkeri i tettbebyggelse, n\u00e6r t\u00f8rr skog eller andre brannfarlige omgivelser er ikke tillatt uten at ogs\u00e5 brannsjefens tillatelse foreligger, jf. forskrift av 26. juni 2002 nr. 922 om h\u00e5ndtering av eksplosjonsfarlig stoff \u00a7 2-10. Utenfor slike omr\u00e5der antas det tilstrekkelig med politiets tillatelse.\u00bb Videre sier forskrift om h\u00e5ndtering av eksplosjonsfarlig stoff \u00a7 2-10, fjerde ledd eksplisitt: \u00abPlass for avfyring av fyrverkeri skal velges slik at det ikke oppst\u00e5r skade p\u00e5 liv, helse, milj\u00f8 og materielle verdier.\u00bb Som nevnt tidligere er hendelsene fra nytt\u00e5rsaften 2023 allerede ulovlige etter gjeldende regelverk. Endringsforslaget vil inneb\u00e6re at tidsrommet hvor det er tillatt for private forbrukere \u00e5 avfyre fyrverkeri, likevel ikke gjelder innenfor et n\u00e6rmere avgrenset omr\u00e5de i Bergen sentrum. Et n\u00e6rmere avgrenset omr\u00e5de hvor det etter gjeldende regelverk allerede eksisterer et forbud mot fyrverkeri for store deler av omr\u00e5det. De gjeldende forbudssonene i \u00abForskrift om forbudssoner for avfyring av fyrverkeri i de tette trehusomr\u00e5der, Bergen kommune\u00bb vil fortsatt gjelde, i tillegg til det allmenne forbudet mot \u00e5 bruke fyrverkeri hvor det kan oppst\u00e5 fare for brann eller personskade. En forbudssone som strekker seg rundt Bergen sentrum vil derfor i liten grad inneb\u00e6re en ny rettstilstand for private forbrukere. Det taler for at endringsforslaget fra representanten Erik Abrahamsen m.fl. kan vedtas uten at det gjennomf\u00f8res ny h\u00f8ring. Det styrkes av at et vedtak om forbudssone vil bidra til \u00e5 tydeliggj\u00f8re regelverket, samt gj\u00f8re det enklere \u00e5 kommunisere til publikum hvor grensene g\u00e5r. Byr\u00e5det er positive til en forbudssone rundt Bergen sentrum og vil etterkomme bystyrets vedtak i saken. Christine B. Meyer - byr\u00e5dsleder Christine Kahrs \u2013 byr\u00e5d for byutvikling Dokumentet er godkjent elektronisk. Side 5 av 5 "
}