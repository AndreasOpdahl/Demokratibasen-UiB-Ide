{
  "dokument_id": "3b2acb95-179d-5ebf-b8be-0898150078b6",
  "doc_type": "case_attachment",
  "kommune": 4601,
  "tittel": "Fagnotat, datert 02.01.2025",
  "url": "https://bergen.kommune.no/politikere-utvalg/api/fil/bk360/11779614/Fagnotat-datert-02-01-2025",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) PLAN-2024/16958-4 V\u00e5r referanse: Og PLAN-2024/16959-5 Saksbehandler: Thomas John Leathem Dato: 02.01.2025 Fra Plan- og bygningsetaten Oppstart av detaljreguleringsplaner for Bybanen med hovedsykkelrute fra sentrum til \u00c5sane delstrekning Kaigaten \u2013 Sandviken. Arealplan-ID 71720000 og 71730000 Hva saken gjelder Denne saken gjelder oppstart av nye detaljreguleringer for bybane p\u00e5 strekningen Kaigaten \u2013 Sandviken, og for hovedsykkelrute p\u00e5 strekningen Christies gate \u2013 Sandviken. Tiltaket deles i to reguleringsplaner med teknisk forprosjekt. Bystyret vedtok i sak 334/24 at Bybanen skal reguleres i tunnel bak Bryggen. Planarbeidet som n\u00e5 startes opp er en del av prosjektet Bybanens byggetrinn 5 med bybane og hovedsykkelrute fra sentrum til \u00c5sane. Bybanetras\u00e9en Kaigaten - Sandviken er ca. 4,3 km lang. N\u00e5r den kobles til regulert tras\u00e9 nordover til V\u00e5gsbotn er hele byggetrinn 5 totalt ca. 12,5 km lang, og vil ha 11 holdeplasser. Bybanen gjennom bykjernen f\u00e5r holdeplasser ved R\u00e5dhuskvartalet og ved Sverresborg (under bakken). I Sandviken planlegges det for en holdeplass p\u00e5 Sandvikstorget. Banetraseen starter i Kaigaten der banen fra Flesland og Fyllingsdalen er etablert. Endelig plassering av banetras\u00e9 og holdeplasser, samt sykkeltras\u00e9, fastsettes gjennom arbeidet med reguleringsplanene og teknisk forprosjekt. Hovedsykkelruten skal kobles til ruten fra s\u00f8r i Christies gate, og g\u00e5 gjennom sentrum og Sandviken. I Sandviken skal den kobles p\u00e5 regulert hovedsykkelrute i \u00c5saneveien. Det skal vurderes flere traseer og l\u00f8sninger for sykkelruten. F\u00f8lgende to detaljreguleringsplaner startes opp: 1) Plan ID 71720000. BERGENHUS. BYBANEN, DELSTREKNING KAIGATEN \u2013 SANDVIKEN 2) Plan ID 71730000. BERGENHUS. HOVEDSYKKELRUTE, CHRISTIES GATE \u2013 SANDVIKEN Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Figur 1. Varslingsomr\u00e5de ved oppstart av planarbeidet for de to planene. Retning nord er opp. Kartskisse: PBE. Se ogs\u00e5 Varslingsgrenser for planarbeidet angitt p\u00e5 kart i vedlegg A. Saksnummer PLAN-2024/16959 Side 2 av 18 Figur 2. Oversiktskart over banetras\u00e9 og alternativer for sykkeltras\u00e9 i sentrum-Sandviken. Kilde: PBE. Saksnummer PLAN-2024/16959 Side 3 av 18 Hovedproblemstillinger Hovedproblemstillingene i reguleringsplanene er l\u00f8sning for tunneltras\u00e9 for banen mellom Heggebakken og Sandviken, plassering av holdeplasser i dagen og plassering av underjordisk holdeplass med innganger, samt finne l\u00f8sning for hovedsykkelruten gjennom sentrum og Sandviken. Problemstillinger som m\u00e5 vurderes er forholdet til kulturminner og verdensarv, landskap og bybilde, bruken av byrommene, samlet kollektivtilbud med overgang til buss, gang- og sykkell\u00f8sninger, trafikkomlegging, driftsopplegg for Bybanen med mulighet for vending i sentrum, omlegging av infrastruktur under bakken og prinsipper for gjennomf\u00f8ring av anleggsarbeid. Om planoppgaven Banetraseen skal ligge i Kaigaten, Christies gate, Allehelgens gate, Nygaten og Heggebakken. I Heggebakken skal banen g\u00e5 videre i tunnel i fjell bak \u00d8vregaten i retning Krohnengen. Det skal etableres et underjordisk stopp i n\u00e6rheten av Sverresborg festning. Tunnelen ender i Sj\u00f8gaten ved Slakthustomten, der traseen fortsetter som dagl\u00f8sning med en holdeplass ved Sandvikstorget. Bybanen f\u00f8lger deretter Sandviksveien, og vil trolig g\u00e5 i tunnel fra Sandviksveien til holdeplassen ved Sandviken Sykehus. Ved Sandviken sykehus kobles banetraseen p\u00e5 regulert tras\u00e9 videre nordover. Fra Sandviken sykehus er Bybanen regulert til V\u00e5gsbotn, og nye l\u00f8sninger i sentrum og Sandviken skal v\u00e6re en del av et samlet prosjekt for Bybanen og kollektivtilbudet i nordkorridoren. Det skal planlegges for \u00e5 etablere en attraktiv sykkelrute for \u00e5 legge bedre til rette for sykkeltrafikk p\u00e5 strekningen. I Sj\u00f8gaten og Sandviksveien er det trange tverrsnitt n\u00e5r Bybanen ogs\u00e5 skal etableres der. Det m\u00e5 derfor vurderes om hovedsykkelruten kan benytte parallelt vegnett, som Nye Sandviksvei og/eller Amalie Skrams vei. Hovedsykkelruten kobles i nord til den regulerte tras\u00e9en i \u00c5saneveien. Hovedsykkelruten fra Kaigaten til V\u00e5gsbotn vil totalt bli cirka 14 km lang. Teknisk forprosjekt skal sikre at l\u00f8sningene som legges til grunn for videre prosjektering er gjennomf\u00f8rbare, kostnadseffektive og oppfyller krav til sikkerhet. Reguleringsplanene skal sikre tilstrekkelig areal til \u00e5 bygge og drifte Bybanen og hovedsykkelruten. Planprosess og medvirkning Konsekvensutredning for Bybanen fra sentrum til \u00c5sane, med forlenget Fl\u00f8yfjelltunnel, ble utarbeidet i 2013 p\u00e5 kommunedelplanniv\u00e5 ihht vedtatt Planprogram (datert 4.mai 2012). Det er utarbeidet flere tilleggsutredninger til konsekvensutredningen som en del av planprosessen etter 2013. Konsekvensutredningen med utf\u00f8rte tilleggsutredninger ligger som grunnlag for planarbeidet som n\u00e5 startes opp. Tema som skal oppdateres i planarbeidet er beskrevet i dette fagnotatet. Det m\u00e5 gjennomf\u00f8res en konsekvensutredning for verdensarvstedet Bryggen, mens behov for eventuelle andre tilleggsutredninger til konsekvensutredningen skal vurderes underveis i planprosessen. Saksnummer PLAN-2024/16959 Side 4 av 18 Bybanen er det st\u00f8rste prosjektet i Milj\u00f8l\u00f8ftet. Vestland fylkeskommune og Statens vegvesen har deltatt aktivt i arbeidet med vedtatte reguleringsplaner, og vil delta aktivt i utarbeiding av de nye reguleringsplanene. Oppstartsvarsel for reguleringsplanene blir sendt til grunneiere, ber\u00f8rte parter, interesseorganisasjoner og offentlige etater. Det er lagt opp til en oversiktlig og forutsigbar planprosess der alle som skal delta i prosessen blir godt informert gjennom brev, offentlige m\u00f8ter og Bergen kommune og Milj\u00f8l\u00f8ftets nettsider. Fremdrift for reguleringsplanarbeidet De viktigste milep\u00e6lene i planprosessen er: o Kunngj\u00f8ring og varsel om oppstart av reguleringsplanarbeid, jan-feb 2025. Alle ber\u00f8rte parter, grunneiere og naboer varsles med brev. Bergen kommune informerer om prosjektet. o Utarbeiding av planforslag i perioden 2025-2026. Kontakt og m\u00f8ter med ber\u00f8rte parter og grunneiere etter \u00f8nske og behov. o Offentlig ettersyn (h\u00f8ring) av planforslag og tilleggsutredninger h\u00f8st 2026. Alle ber\u00f8rte parter, grunneiere og naboer varsles med brev. Offentlige informasjonsm\u00f8ter holdes. o Vedtak av reguleringsplanene 1. kv. 2027. Alle ber\u00f8rte parter, grunneiere og naboer varsles med brev. Den oppsatte framdriften for reguleringsplanprosessen forutsetter en rask og smidig planprosess uten noen former for forsinkelse i planfremstilling, beslutningsprosesser eller eventuelle innsigelser fra eksterne parter. Forslag til vedtak: I medhold av plan- og bygningslovens \u00a7 12-3 vedtas oppstart av offentlige detaljreguleringsplaner for Bybanen og hovedsykkelrute p\u00e5 strekningen Bergen sentrum til Sandviken: 1) Plan ID 71720000. BERGENHUS. BYBANEN, DELSTREKNING KAIGATEN \u2013 SANDVIKEN 2) Plan ID 71730000. BERGENHUS. HOVEDSYKKELRUTE, CHRISTIES GATE \u2013 SANDVIKEN Varsling foretas i medhold av \u00a712-8. Varslingsomr\u00e5det for reguleringsplanene er vist p\u00e5 vedlagte kart datert 17.12.2024 (vedlegg A). Med hilsen Plan- og bygningsetaten Hege L\u00f8tveit Avdelingsleder Tarje I. Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2024/16959 Side 5 av 18 SAKSUTREDNING Innhold 1. BAKGRUNN OG M\u00c5LSETTING FOR ARBEIDET ..........................................................................................7 Politisk forankring og vedtak ..........................................................................................................................7 Status for utbygging av bybanenettet ............................................................................................................8 M\u00e5lsetting for Milj\u00f8l\u00f8ftet ...............................................................................................................................8 M\u00e5l og prinsipper for Bybanen ........................................................................................................................8 M\u00e5l for sykkel og gange ..................................................................................................................................9 2. BESKRIVELSE AV TILTAKET OG HOVEDUTFORDRINGER I DELOMR\u00c5DER .................................................10 3. GJENNOMF\u00d8RTE UTREDNINGER OG TIDLIGERE UTF\u00d8RT PLANARBEID ..................................................12 Grunnlag fra vedtatte reguleringsplaner for bybanetras\u00e9 og hovedsykkelrute sentrum - Sandviken ..........12 4. NYTT PLANARBEID OG OPPF\u00d8LGING AV PLANPROGRAMMET ...............................................................13 Om planoppgaven .........................................................................................................................................13 Behov for oppdaterte vurderinger og tilleggsutredninger ............................................................................13 Sentrale plantema og fagomr\u00e5der i planarbeidet.........................................................................................14 5. ORGANISERING .....................................................................................................................................17 Organisering av arbeidet med partene i Milj\u00f8l\u00f8ftet og andre offentlige etater ...........................................17 Koordinering med p\u00e5g\u00e5ende planer og utbyggingsprosjekter ......................................................................17 6. PLANPROSESS OG FREMDRIFT ..............................................................................................................17 Fremdrift for reguleringsplanarbeidet ..........................................................................................................17 VEDLEGG .......................................................................................................................................................18 Saksnummer PLAN-2024/16959 Side 6 av 18 1. Bakgrunn og m\u00e5lsetting for arbeidet Politisk forankring og vedtak Planarbeidet som startes opp er forankret i vedtak om Bybanens tras\u00e9endring i bystyret 02.10.2024, sak 334/24 . Hovedpunktene lyder: o Bergen kommune starter opp regulering der en justert versjon av tunneltras\u00e9en fra 2021 legges til grunn for det videre arbeidet, men med noen endringer som vil minimere risiko og gi et \u00f8konomisk realiserbart prosjekt. o Det startes regulering av en tunneltras\u00e9 der bybanelinjen mot \u00c5sane g\u00e5r i dagen langs Kaigaten, Christies gate, Allehelgens gate og Nygaten, med tunnelinnslag i omr\u00e5det ved Heggebakken. o Den sentrale holdeplassen for linjen s\u00f8kes lagt til Christies gate, alternativt Allehelgens gate, for \u00e5 sikre best mulig kollektivdekning og overgangsmulighet i sentrum. o Den planlagte holdeplassen i fjell bak \u00d8vregaten, som for fylkeskommunen representerer en uakseptabel risiko pga. faren for grunnvannsinntrenging, tas ut av planen. o Det skal planlegges for underjordisk stopp lengre nord, i omr\u00e5det ved Sverresborg. Bybanetras\u00e9 og hovedrute for sykkel mellom sentrum og \u00c5sane er behandlet i overordnede planer, politiske vedtak og utredninger, i perioden 2010-2023: o Framtidig bybanenett (Bystyrevedtak 2010) o Planprogram Bybanen sentrum-\u00c5sane (4. mai 2012). Vedtatt av Byr\u00e5det 28.6.2012 o H\u00f8ringsuttale til Konseptvalgutredning for transportsystemet i Bergensomr\u00e5det (Bystyrevedtak 2012) o Kollektivstrategi for Hordaland. Utvikling frem mot 2030. (Vedtak i Fylkestinget juni 2014) o Konsekvensutredning med tilleggsutredninger (2013) og vedtak av tras\u00e9 for Bybanen i sentrum og \u00c5sane (Bystyrevedtak 20. april 2016, sak 88/16) o Tilleggsutredning for Sandviken (2017) og vedtak av tras\u00e9 for Bybanen gjennom Sandviken (Bystyrevedtak 31. januar 2018, sak 19/18). o Kommuneplanens samfunnsdel og arealdel 2018 o Sykkelstrategi for Bergen 2020 \u2013 2030 (Bystyrevedtak november 2020) o Trafikkplan sentrum vedtatt 03.05.2023 (Bystyret sak 127/23) o Reguleringsplaner for Bybane, Fl\u00f8yfjelltunnel og sykkel fra sentrum til \u00c5sane (Bystyrevedtak 31.05.2023 og 27.09.2023, sak 161/23 og 21.06.2023, sak 239/23 for s\u00f8ndre del av Fl\u00f8yfjelltunnelen) Saksnummer PLAN-2024/16959 Side 7 av 18 Status for utbygging av bybanenettet \u2022 F\u00f8rste byggetrinn fra sentrum til Nesttun har v\u00e6rt i drift siden sommeren 2010. \u2022 Andre byggetrinn mellom Nesttun og R\u00e5dal (Lagunen) har v\u00e6rt i drift siden sommeren 2013. \u2022 Tredje byggetrinn mellom R\u00e5dal og Flesland, inklusivt verksted og depot ved Flesland, ble \u00e5pnet 2016/2017. \u2022 Fjerde byggetrinn mellom sentrum og Fyllingsdalen \u00e5pnet november 2022. Regulert strekning fra Fyllingsdalen terminal til Spelhaugen er ikke bygget enn\u00e5. \u2022 Femte byggetrinn fra sentrum til \u00c5sane er regulert, men ikke bygget enn\u00e5. \u2022 Planoppstart av ny regulering av bybane i tunnel fra sentrum til Sandviken varsles n\u00e5. Figur 3. Status for utbygging av bybanenettet M\u00e5lsetting for Milj\u00f8l\u00f8ftet \u00abMilj\u00f8l\u00f8ftet\u00bb er samarbeidet om byvekstavtalen for bergensomr\u00e5det, som er inng\u00e5tt mellom Samferdselsdepartementet med Statens vegvesen og Jernbanedirektoratet og Kommunal- og moderniseringsdepartementet med Statsforvalteren i Vestland, og Vestland fylkeskommune og kommunene Bergen, Alver, Ask\u00f8y, Bj\u00f8rnafjorden og \u00d8ygarden. Byvekstavtalen 2019 \u2013 2029 sikrer over 16 milliarder kr til investeringer i bergensomr\u00e5det. Les mer her: miljoloftet.no. M\u00e5lene i byvekstavtalene for de store byomr\u00e5dene er: o Nullvekst i personbiltrafikken o Bedre fremkommelighet o Styrke kollektivtrafikken o Mer sykling og g\u00e5ing o Redusere klima- og milj\u00f8belastninger o Forsterke arealfokus Bybanen inng\u00e5r i Milj\u00f8l\u00f8ftet som det st\u00f8rste prosjektet. Byvekstavtalen/ Milj\u00f8l\u00f8ftet omfatter tiltak for alle transportformer, slik at m\u00e5lene om nullvekst kan n\u00e5s. M\u00e5l og prinsipper for Bybanen Det er formulert visjoner og m\u00e5l for Bybanen, som er lagt til grunn for utbyggingsetappe 1, 2, 3, 4 og 5, og for forslag til samlet bybanenett. M\u00e5lene l\u00e5 ogs\u00e5 til grunn for planprogrammet for Bybanen fra sentrum til \u00c5sane (2012). Bybanen i Bergen introduserer et nytt, synlig element i bybildet og et nytt transporttilbud. Som del av byen og bystrukturen skal banen bidra til god byutvikling. Bybanen skal v\u00e6re Saksnummer PLAN-2024/16959 Side 8 av 18 hovedstammen i kollektivsystemet og gi kvalitet og konkurransekraft til byens kollektivtransporttilbud. Bybanen skal bidra til den gode byen og den gode reisen. Bybanen skal styrke bymilj\u00f8et ved \u00e5: \u2022 bygge opp under m\u00e5l for byutviklingen \u2022 bidra til milj\u00f8vennlig byutvikling \u2022 v\u00e6re et synlig og integrert identitetsskapende element i bymilj\u00f8et \u2022 bidra til effektiv ressursbruk Bybanen skal gi en trygg og effektiv reise ved \u00e5: \u2022 v\u00e6re trafikksikker \u2022 gi forutsigbarhet mht reisem\u00e5l og reisetid \u2022 ha sikker regularitet og h\u00f8y frekvens \u2022 ha h\u00f8y prioritet, fremkommelighet og uhindret kj\u00f8ring \u2022 ha en linjef\u00f8ring som gir h\u00f8y fremf\u00f8ringshastighet \u2022 gi gode overgangsmuligheter med andre kollektivreiser, fotgjengere, syklister og bilister \u2022 ha holdeplasser med god tilgjengelighet \u2022 v\u00e6re \u00f8konomisk \u00e5 drive og vedlikeholde I tillegg til disse m\u00e5lene er det noen andre viktige kriterier som vektlegges i planarbeidet og teknisk forprosjekt: Egen tras\u00e9 Egen tras\u00e9 er viktig for \u00e5 sikre banens plassbehov og prioritet. L\u00f8sninger hvor banen g\u00e5r i blandet trafikk med tunge trafikkstr\u00f8mmer gir d\u00e5rlig framkommelighet, og er ikke forenlig med banens m\u00e5lsetting. De tilfellene hvor blandet trafikk kan tillates b\u00f8r kun v\u00e6re gatel\u00f8p og byrom med begrenset trafikk eller gater med kun kollektivtrafikk. Kapasitet Bybanen har som m\u00e5l \u00e5 v\u00e6re ryggraden i kollektivsystemet. Tilstrekkelig kapasitet er en viktig forutsetning for \u00e5 n\u00e5 dette m\u00e5let. De viktigste faktorene for \u00e5 gi banen kapasitet er frekvens, vognlengde og fleksibilitet til \u00e5 utvikle et godt linjenett. Det betyr at det m\u00e5 planlegges vendespor der det kan v\u00e6re aktuelt. Prioritet og framkommelighet for banen er en forutsetning. Kapasitetsbehovet og frekvens m\u00e5 vurderes konkret for den enkelte strekning. Det er s\u00e6rlig viktig der det er overlappende linjer og stort transportbehov. \u2022 Bybanens merkevare er et l\u00f8fte om \u00e5 skape \"en lettere hverdag\" i alt vi gj\u00f8r. \u2022 Bybanen skal alltid v\u00e6re lett, enkel, tilgjengelig og forutsigbar. \u2022 Arbeidet med Bybanen skal ivareta den identiteten og merkevaren som er etablert gjennom \u00e5rene. \u2022 Universell utforming skal legges til grunn for alle holdeplasser. Sitat fra Prosjekteringsveileder for Bybanen, del 1. M\u00e5l for sykkel og gange Kommuneplanens areal- og samfunnsdel (KPA og KPS) legger opp til at Bergen skal utvikles som en by tilrettelagt for mennesker. G\u00e5strategi for Bergen 2020-2030 f\u00f8lger opp og konkretiserer l\u00f8sninger for G\u00e5byen. Relevante m\u00e5lsettinger er: Saksnummer PLAN-2024/16959 Side 9 av 18 \u2022 Styrke tilrettelegging for gangtrafikk i tr\u00e5d med prinsippene for \u201dG\u00e5byen\u201d, i hht. G\u00e5strategien \u2022 Sikre et attraktivt fotgjengertilbud i planomr\u00e5det, med gode koblinger til gangnettet for \u00f8vrig. Milj\u00f8l\u00f8ftet fastlegger et omforent lokalt og nasjonalt m\u00e5l om at sykkelandelen i Bergen skal \u00f8kes. Sykkelstrategien for Bergen 2020-2030 har f\u00f8lgende visjon og hovedm\u00e5l: \u2022 Det er attraktivt og sikkert \u00e5 sykle i Bergen \u2022 Flere skal sykle mer Relevant delm\u00e5l: \u2022 Bergen skal ha et sammenhengende og sikkert sykkelnett med god tilgjengelighet og sykkelvennlig utforming. Figur 4.. Transportpyramiden fra KPS Bergen 2030. Fotgjengerne skal if\u00f8lge samfunnsplanen v\u00e6re den h\u00f8yest prioriterte m\u00e5lgruppen i transportsammenheng. 2. Beskrivelse av tiltaket og hovedutfordringer i delomr\u00e5der Banetras\u00e9 og sykkeltras\u00e9 skal g\u00e5 fra sentrum til Sandviken. Under f\u00f8lger en beskrivelse av tiltaket og hovedutfordringene som skal l\u00f8ses i planarbeidet. Sentrum \u2013 Slakthustomten Banetras\u00e9en kobler seg p\u00e5 eksisterende tras\u00e9 i Kaigaten, der endeholdeplass for banen til Fyllingsdalen er bygget. Fra Kaigaten f\u00f8lger bybanetras\u00e9en Christies gate, Allehelgens gate og Nygaten, f\u00f8r den krysser Kong Oscars gate og g\u00e5r inn i tunnel i Heggebakken. Bybanetras\u00e9en kommer ut i dagen ved Slakthustomten. Innenfor delomr\u00e5det skal det planlegges for holdeplass i dagen i sentrumsomr\u00e5det, og det skal planlegges for underjordisk stopp i omr\u00e5det ved Sverresborg. Sykkeltraseen skal g\u00e5 fra Christies gate til Sm\u00e5strandgaten, Torget og Bryggen. Ny bybanetras\u00e9 i Sj\u00f8gaten/Sandviksveien, og endrede trafikkl\u00f8sninger som f\u00f8lge av dette, gj\u00f8r at sykkeltraseen m\u00e5 vurderes p\u00e5 nytt. Det m\u00e5 spesielt vurderes om sykkeltraseen skal ligge i Sandviksveien-Sj\u00f8gaten eller i Amalie Skrams vei-Sandviksveien-Nye Sandviksveien, eller en kombinasjon av disse. Sykkeltilbudet skal ha hensiktsmessige koblinger til \u00f8vrig sykkelnett. Viktige problemstillinger i delomr\u00e5det: \u2022 Bymilj\u00f8, kulturminner og kulturmilj\u00f8 Bybanen og hovedsykkelruten skal f\u00f8res gjennom det historiske sentrum med automatisk fredet bygrunn, fredete bygninger og verneverdig kulturmilj\u00f8. Planarbeidet m\u00e5 finne l\u00f8sninger som ivaretar kulturminner og kulturmilj\u00f8 og den historiske byen, inkludert omlegging av infrastruktur i automatisk fredet bygrunn. Planarbeidet skal ha fokus p\u00e5 \u00e5 integrere verdensarvstedet i byen og styrke tilgjengeligheten til, og Saksnummer PLAN-2024/16959 Side 10 av 18 formidling av, kulturarven. Ved endret trafikkm\u00f8nster skal m\u00f8testeder og tilgang til sj\u00f8 prioriteres. L\u00f8sningsarbeidet langs V\u00e5gen skal ha et spesielt fokus p\u00e5 anbefalingene fra Konsekvensutredning for verdensarven (KUVA) ved \u00e5 videref\u00f8re vern av kulturlag under bakken, videref\u00f8re utformingen av bygulvet og den aktive bruken av byrommene Torget og Bryggen. \u2022 Trafikkplan sentrum og tiltakspakke for trafikale l\u00f8sninger Trafikkplan sentrum skal ligge til grunn for planarbeidet. Det er utfordrende \u00e5 stenge for biltrafikk over Bryggen og redusere trafikken over Torget, uten samtidig \u00e5 \u00f8ke trafikken i \u00d8vregaten og Sandviksveien. Planarbeidet m\u00e5 derfor se p\u00e5 ulike l\u00f8sninger som kan bidra til at denne \u00f8kningen skal bli minst mulig, herunder \u00e5 se p\u00e5 l\u00f8sninger i flere faser. Andre deler av sentrumstrafikken blir ogs\u00e5 p\u00e5virket av l\u00f8sningene i Trafikkplan sentrum. L\u00f8sninger for trafikk i sentrum og Sandviken m\u00e5 sees i sammenheng, der en vurderer tiltak som gir bedre forhold for g\u00e5ende og syklende og som hensyntar verdensarvstedet. \u2022 Bybane og buss - trafikk og tilgjengelighet Plassering av underjordisk holdeplass i omr\u00e5det ved Sverresborg, og av utganger som gir best mulig betjening av eksisterende bebyggelse og fremtidige utviklingsomr\u00e5der, og mulighet for \u00e5 forsterke tverrforbindelser i Sandviken. Kj\u00f8rem\u00f8nster og holdeplass for buss i Bergen sentrum; kapasitet og frekvens for Bybanen og buss, kollektivtrafikkdekning/kapasitetsutnyttelse, konsekvens for drift av Bybanen og buss, fysiske muligheter og forhold til annen trafikk, kulturminner og bruk av byrommene. Det m\u00e5 blant annet vurderes om busser fra Sandviken b\u00f8r kj\u00f8re langs Bryggen eller i \u00d8vregaten. For sykkeltilbudet m\u00e5 en s\u00e5 langt som mulig unng\u00e5 konflikt med kollektivtilbudet. Slakthustomten - Sandvikstorget Bybanetras\u00e9en g\u00e5r i dagen i Sj\u00f8gaten og Sandviksveien med holdeplass p\u00e5 Sandvikstorget. Det m\u00e5 i planarbeidet vurderes hvordan sykkeltraseen best kan l\u00f8ses p\u00e5 strekningen mellom Bryggen og \u00c5saneveien, enten i felles tras\u00e9 med Bybanen i Sj\u00f8gaten og Sandviksvegen eller i parallelt vegnett, for eksempel Amalie Skrams vei, Sandviksveien og/eller Nye Sandviksveien. Viktige problemstillinger i delomr\u00e5det: \u2022 Langs strekningen er det flere omr\u00e5der som har kulturhistorisk verdi. Planarbeidet skal vurdere og finne l\u00f8sninger, som ivaretar bevaring, bruk og allmenn ferdsel. \u2022 P\u00e5 denne strekningen blir det viktig \u00e5 tilrettelegge for god integrering mellom trafikkanlegg og bymilj\u00f8. Historiske byrom m\u00e5 styrkes, og det er viktig \u00e5 sikre tilgjengelighet fra sj\u00f8 til fjell. God flyt for de myke trafikantene m\u00e5 ivaretas. Stedstilpasning m\u00e5 f\u00e5 et spesielt fokus ved ny tunnelmunning ved Slaktehustomten, og ved nytt boligomr\u00e5de p\u00e5 Kristiansholm. \u2022 Plassering og utforming av holdeplass ved Sandvikstorget. \u2022 For hovedsykkelruten skal arbeidet innledningsvis avklare beste tras\u00e9, f\u00f8r det jobbes videre med plangrep og stedstilpassede l\u00f8sninger. Tilrettelegging m\u00e5 ivareta b\u00e5de gjennomgangstrafikk og lokaltrafikk p\u00e5 sykkel. I Sj\u00f8gaten skal sj\u00f8bodmilj\u00f8et sikres gode l\u00f8sninger for varelevering. Saksnummer PLAN-2024/16959 Side 11 av 18 \u2022 L\u00f8sninger for trafikk i sentrum og Sandviken m\u00e5 sees i sammenheng, der en vurderer tiltak som gir bedre forhold for g\u00e5ende og syklende. Sandvikstorget - Sandviken sykehus Bybanetras\u00e9en g\u00e5r i dagen langs Sandviksveien, og deretter videre i tunnel fra Sandviksveien til \u00c5saneveien ved Sandviken sykehus, der tras\u00e9en kobler seg p\u00e5 l\u00f8sning i gjeldende reguleringsplan for Bybanen delstrekning 2 (PlanID 65810000). Bybanen vil fortsette i \u00c5saneveien mot NHH og videre til \u00c5sane, jamf\u00f8r vedtatte reguleringsplaner. Sykkeltras\u00e9en skal f\u00f8lge Sandviksveien nordover og kobler seg p\u00e5 regulert l\u00f8sning for sykkel mot V\u00e5gsbotn i gjeldende planer for Bybanen mot \u00c5sane. Viktige problemstillinger i delomr\u00e5det: \u2022 Sandviksveien har et smalt tverrsnitt og det er mange trafikantgrupper som m\u00e5 ivaretas i omr\u00e5det. B\u00e5de Bybanen og vegsystemet m\u00e5 sikres kapasitet og fremkommelighet, og det er viktig at l\u00f8sningene ivaretar g\u00e5ende og syklende p\u00e5 en god m\u00e5te. \u2022 Alternative l\u00f8sninger for nytt kryss ved Glassknag / Munkebotstunnelen skal vurderes \u2013 det m\u00e5 tas hensyn til h\u00f8yder, terreng og omgivelser. Arbeidet skal ivareta og styrke kvalitetene i byrom og gatel\u00f8p i Sandviken. Landskap og tilgjengelighet til sj\u00f8 er viktige moment. Plangrepet m\u00e5 vise endret trafikal situasjon for bil- og busstrafikk, inkludert varetransport. 3. Gjennomf\u00f8rte utredninger og tidligere utf\u00f8rt planarbeid Konsekvensutredning og tilleggsutredninger Konsekvensutredning (KU) for Bybanen fra sentrum til \u00c5sane ble utarbeidet i 2013 p\u00e5 kommunedelplanniv\u00e5 ihht til vedtatt Planprogram (datert 4. mai 2012). Ved h\u00f8ring av KU ble det stilt krav om tilleggsutredninger knyttet til kulturminner og trafikk. Etter h\u00f8ring av tilleggsutredningene ans\u00e5 alle instanser at utredningsplikten var oppfylt. For Sandviken ble det utarbeidet en tilleggsutredning i 2017, og for sentrum er det utarbeidet en tilleggsutredning for rigg- og anleggsomr\u00e5de p\u00e5 Koengen i 2022. Det er ogs\u00e5 utarbeidet en konsekvensutredning for verdensarven Bryggen i henhold til UNESCOs metode. Tunnelutredning for sentrum ble utarbeidet i 2021, dette var ikke en tilleggsutredning til konsekvensutredningen med formell h\u00f8ring, men en vurdering av alternativer p\u00e5 skissefaseniv\u00e5. Konsekvensutredningen med utf\u00f8rte tilleggsutredninger, og skisseprosjekt for tunnel i sentrum, ligger som grunnlag for planarbeidet som n\u00e5 startes opp. Se utredningene her. Grunnlag fra vedtatte reguleringsplaner for bybanetras\u00e9 og hovedsykkelrute sentrum - Sandviken Planer for bybanetras\u00e9 og hovedsykkelrute fra sentrum til \u00c5sane, og forlengelse av Fl\u00f8yfjelltunnelen ble vedtatt av Bergen bystyre 31.05.2023 og 27.09.2023, sak 161/23. Plan for oppgradering av s\u00f8ndre del av Fl\u00f8yfjelltunnelen ble vedtatt av Bergen bystyre 21.06.2023, sak 239/23. Vi viser ogs\u00e5 til fagnotat og vedtak om oppstart av reguleringsplanene i byr\u00e5det, sak 1111/18, der planoppgaven og krav til utredning ble gjort Saksnummer PLAN-2024/16959 Side 12 av 18 rede for. For informasjon om Milj\u00f8l\u00f8ftet og prosjektet Bybanen til \u00c5sane, se Milj\u00f8l\u00f8ftets nettsider. Detaljert informasjon jf. Planregisteret: o Delstrekning 1 gjennom sentrum, Arealplan-ID: 65800000 o Delstrekning 2 gjennom Sandviken, Arealplan-ID: 65810000 o Hovedsykkelrute sentrum \u2013 Sandviken, Arealplan-ID: 65790000 Tema i konsekvensutredning fra 2013 som er oppdatert i reguleringsplanprosessen i perioden 2018-2023 er: \u2022 Veg og trafikk: Framkommelighet, kapasitet og s\u00e5rbarhet \u2022 Bane- og kollektivsystem, holdeplasser og terminal: Kapasitet, reisetid og driftsopplegg \u2022 Risiko- og s\u00e5rbarhetsanalyse (ROS-analyse) \u2022 Prosjektspesifikk m\u00e5loppn\u00e5else \u2022 Samfunns\u00f8konomisk analyse \u2022 Lokale og regionale virkninger \u2022 Hydrogeologi og p\u00e5virkning p\u00e5 naturmilj\u00f8 og kulturlag 4. Nytt planarbeid og oppf\u00f8lging av planprogrammet Om planoppgaven Reguleringsplanarbeidet skal utarbeide detaljreguleringsplaner og teknisk forprosjekt for: \u2022 Bybanen med holdeplasser fra sentrum til Sandviken, med tunnel sentrum \u2013 Slakthustomten \u2022 Hovedsykkelrute fra sentrum til Sandviken Utf\u00f8rt konsekvensutredning med tilleggsutredninger, og planarbeid i perioden 2013-23 skal legges til grunn for arbeidet, og utredninger skal oppdateres og suppleres etter behov. Behov for oppdaterte vurderinger og tilleggsutredninger Planprogrammet fra 2012 gjelder for planarbeidet. I henhold til forskrift om konsekvensutredning \u00a7 6, pkt. b, er det ikke krav om ny konsekvensutredning dersom det konkrete tiltaket er konsekvensutredet i en tidligere plan (planniv\u00e5), og reguleringsplanen som skal utarbeides er i samsvar med denne. Dersom tras\u00e9en eller l\u00f8sninger endres vesentlig fra tiltaket som er konsekvensutredet, skal konsekvensene av disse endringene utredes. Tilleggsutredningene skal foreligge senest ved h\u00f8ring av planforslag. Det m\u00e5 gjennomf\u00f8res en konsekvensutredning for verdensarvstedet Bryggen, mens behov for eventuelle andre tilleggsutredninger til konsekvensutredningen skal vurderes underveis i planprosessen. Arbeidet utf\u00f8rt i forbindelse med gjeldende reguleringsplan utgj\u00f8r et grunnlag for reguleringsplanene som n\u00e5 startes opp. Tema og virkninger skal oppdateres som en f\u00f8lge av endringene i det nye planarbeidet. Tema som skal vurderes og oppdateres i planarbeidet er beskrevet i dette fagnotatet, det m\u00e5 i tillegg vurderes behov for ytterlige oppdateringer i reguleringsplanprosessen. Saksnummer PLAN-2024/16959 Side 13 av 18 Dette kapittelet ansees som et utredningsprogram for reguleringsplanoppgaven, og er en oppf\u00f8lging av utredningstemaene fra det vedtatte planprogrammet fra 2012, og etterf\u00f8lgende tilleggsutredninger. Sentrale plantema og fagomr\u00e5der i planarbeidet Landskap, arkitektur og byrom Hensynet til landskap, arkitektur og byrom og tilpasning til sideterreng og omgivelsene skal vektlegges gjennom hele prosjektet, b\u00e5de for Bybanen og hovedsykkelruten. Ambisjonen er at prosjektet skal bidra til \u00e5 l\u00f8fte byens estetiske kvaliteter og styrke byens identitet. Bybanen skal gjennom formsikre, robuste og funksjonelle l\u00f8sninger gi kollektivreisen status og konkurransekraft. Bybanen skal oppfylle krav om universell utforming, framkommelighet og \u00e5penhet. Kulturminner, kulturmilj\u00f8 og bymilj\u00f8 Planarbeidet skal finne l\u00f8sninger som ivaretar kulturminner og kulturmilj\u00f8. Hensynet til kulturminner, kulturmilj\u00f8 og den historiske byen skal vektlegges gjennom hele prosjektet. Uttalelse og innspill til planarbeidet fra kulturminnemyndighetene skal f\u00f8lges opp i dialog med de aktuelle myndighetene gjennom hele planarbeidet. Hensynet til UNESCOs verdensarv og den historiske byen skal ivaretas. Det skal gjennomf\u00f8res en konsekvensutredning for verdensarven Bryggen (KUVA) for den nye l\u00f8sningen. Kulturminneforvaltningen og en oppnevnt kulturminnefaglig gruppe for ny, formell buffersone for verdensarven vil inviteres til dialog i arbeidet. Bybanetras\u00e9en Sporets linjef\u00f8ring skal optimaliseres og bygge opp under m\u00e5lsettingene for Bybanen om \u00e5 gi en trygg og effektiv reise. Banestr\u00f8mforsyning skal sikre at vognene kan forsynes med tilstrekkelig effekt, slik at disse kan m\u00f8te de driftsmessige kravene p\u00e5 en sikker og p\u00e5litelig m\u00e5te. Dette omfatter plassering av likeretter-stasjoner og plassering av kontaktledningsmaster. Banesignalanlegget gir f\u00f8ringer for utformingen av banens infrastruktur samt hastighet, kapasitet, fremkommelighet og sikkerhet. Konstruksjoner (Bybane og sykkel) Bybane- og sykkelprosjektet omfatter konstruksjoner som murer, broer og tunnelportaler. Omfanget av konstruksjoner er drivende for prosjektets milj\u00f8p\u00e5virkning og kostnader, og b\u00f8r s\u00f8kes minimert. Holdeplasser for Bybanen Plassering av holdeplassene skal optimaliseres i planarbeidet for \u00e5 betjene viktige m\u00e5lpunkt i eksisterende og planlagt bystruktur best mulig. Reisetider, driftsopplegg og etappevis utbygging for Bybanen Det skal utarbeides et revidert driftsopplegg for Bybanen mellom sentrum og \u00c5sane, med grunnlag i vurderinger i vedtatte reguleringsplaner og rammer utarbeidet av Vestland fylkeskommune. Sentrale tema er: - Reisetider og frekvens - Sammenkobling med linjene fra Flesland og Fyllingsdalen Saksnummer PLAN-2024/16959 Side 14 av 18 - Muligheter for vending: o Vending fra s\u00f8r i ordin\u00e6r drift o Vending fra nord ved avvik eller spesielle hendelser (17. mai e.l.) - Hensetting av vogner - Knutepunkt og overgang buss-bane, inkludert vurdering av l\u00f8sninger for buss for bane Trafikk og passasjergrunnlag I arbeidet skal passasjergrunnlaget for Bybanen oppdateres slik det er gjort i vedtatte planer, for hele strekningen og for hver holdeplass i dag og i 2040 og 2050. Det skal vurderes om endret l\u00f8sning for bane og sykkel i sentrum og Sandviken f\u00f8rer til endret reisemiddelfordeling i korridoren sentrum \u2013 \u00c5sane. Vei og trafikk Arbeidet omfatter analyser og kartlegging av trafikksituasjonen i kryss og p\u00e5 kritiske strekninger, vurdere og regulere l\u00f8sninger, utrede virkninger og foresl\u00e5 avb\u00f8tende tiltak. Nytt trafikksystem tar utgangspunkt i vedtatt Trafikkplan sentrum samt vedtak om bilfri Bryggen, og eventuelle justeringer av tiltakspakke for Trafikkplan sentrum som f\u00f8lge av endret banetras\u00e9 gjennom sentrum. Trafikkberegningene gjennomf\u00f8rt for gjeldende reguleringsplaner skal oppdateres og suppleres. Endret kj\u00f8rem\u00f8nster og n\u00f8dvendige tilpasninger som f\u00f8lge av dette skal inng\u00e5 som del av planarbeidet. Planarbeidet skal vurdere l\u00f8sninger for fotgjengere og syklende, der sikkerhet og attraktivitet vektlegges. L\u00f8sninger i planomr\u00e5det skal kobles til gang- og sykkelnettet omkring. Det skal vises plassering av sykkelparkering ved holdeplassene. VA og annen Infrastruktur Det skal utarbeides l\u00f8sninger for n\u00f8dvendig omlegging, og mulig rekkef\u00f8lge av infrastrukturtiltak. I automatisk fredet bygrunn skal l\u00f8sningene ivareta kulturminnene. Risiko- og s\u00e5rbarhetsanalyse For gjeldende planer for Bybanen sentrum \u2013 \u00c5sane ble det gjennomf\u00f8rt risiko- og s\u00e5rbarhetsanalyse (ROS). Denne analysen skal oppdateres for nye l\u00f8sninger. Flom, havniv\u00e5 og stormflo Koteh\u00f8yde for banens infrastruktur med alle n\u00f8dvendige tekniske installasjoner, banetras\u00e9 og tunnelportaler skal vurderes for at Bybanen skal kunne n\u00e5 sine tilgjengelighetsm\u00e5l ogs\u00e5 i fremtiden. Grunnlaget fra tidligere planarbeid m\u00e5 oppdateres med hensyn til ny kunnskap i klimarapport fra FNs klimapanel, veileder fra DSB og beregninger fra Milj\u00f8direktoratet. Det skal vurderes risiko og tiltak ved flom og forventet \u00f8kning i havniv\u00e5, stormflo og b\u00f8lgep\u00e5virkning. Risikoanalyse / sikkerhet for Bybanen Bybanen er underlagt Jernbaneloven, og ny infrastruktur skal godkjennes av Statens jernbanetilsyn f\u00f8r oppstart av drift. En systematisk h\u00e5ndtering av sikkerhet i hele plan- og utbyggingsprosessen er en forutsetning for godkjenning, og vil v\u00e6re en del av planarbeidet. Anleggsgjennomf\u00f8ring Anleggsgjennomf\u00f8ringen for prosjektet vil v\u00e6re utfordrende. Faseplaner og prinsippl\u00f8sninger for gjennomf\u00f8ring utarbeides i tett samarbeid mellom Bergen kommune, Bybanen Utbygging og Statens vegvesen. Det skal vurderes muligheter for en raskest mulig fremdrift. Saksnummer PLAN-2024/16959 Side 15 av 18 Reguleringsplanen vil avsette areal til midlertidige rigg- og anleggsomr\u00e5der. Masseh\u00e5ndtering Bybaneprosjektets m\u00e5lsetning for h\u00e5ndtering av overskuddsmasser er i samsvar med retningslinjene i kommuneplanens arealdel, og masseh\u00e5ndtering fra alle delene av prosjektet skal f\u00f8lge disse retningslinjene. Volum og kvalitet p\u00e5 overskuddsmasser vil vurderes, og det utarbeides en massedisponeringsplan. Klimabudsjett for anleggsfasen Klimagassberegninger skal brukes i forbindelse med selve utformingen av prosjektet, og til \u00e5 dokumentere utslippskonsekvenser av prosjektet. Det skal utarbeides et klimagassbudsjett for l\u00f8sning i planforslaget i tr\u00e5d med Veileder for klimagassberegninger i infrastrukturprosjekter (www.infraklima.no). St\u00f8y og lokal luftforurensing St\u00f8yberegninger for luftoverf\u00f8rt st\u00f8y, strukturlyd og vibrasjoner og tiltak for skjerming og isolering mot st\u00f8y, inng\u00e5r i planarbeidet. Aktuelle krav og grenseverdier skal tilfredsstilles. Rundt nye tunnelmunninger i Sandviken skal tiltak mot lokal forurensing vurderes. Vurderingene skal bygge p\u00e5 allerede gjennomf\u00f8rte vurderinger fra utf\u00f8rt planarbeid for gjeldende reguleringsplaner for Bybanen sentrum \u2013 \u00c5sane. Vurderingene skal oppdateres og suppleres. Andre virkninger av planen Virkninger av planen skal beskrives, jf. plan- og bygningsloven \u00a7 4.2, herunder ogs\u00e5 planens virkninger for barn og unge, biologisk mangfold og n\u00e6ringsvirksomhet. Ved omdisponering av arealer som er regulert til fellesareal eller friomr\u00e5de, og areal som er i bruk til lek eller egnet for lek, skal erstatningsarealer vurderes. Prosjektet vil s\u00f8ke l\u00f8sninger som skal fungere godt i byen over tid. Der det vurderes rivning av bygninger vil grunneiere kontaktes. Milj\u00f8oppf\u00f8lgingsplan I milj\u00f8oppf\u00f8lgingsplanen skal alle avb\u00f8tende tiltak og krav til det ytre milj\u00f8et som kommer frem i reguleringsplanarbeidet oppsummeres. Milj\u00f8oppf\u00f8lgingsplanen blir f\u00f8rt videre til prosjekterings-oppdraget. Grunnunders\u00f8kelser Geologiske, hydrogeologiske, geotekniske vurderinger vil gi innspill til valg av linjef\u00f8ring for bybane, og plassering av underjordisk holdeplass. Aktuelle tiltak og omfang av sikring vil inng\u00e5 i grunnlaget for kostnadsberegning av anlegget. Det skal rettes spesielt fokus p\u00e5: \u2022 P\u00e5huggsomr\u00e5der og tunneler \u2022 Holdeplass i fjell og adkomsten til denne I sentrum er kontroll p\u00e5 grunnvannsniv\u00e5et spesielt viktig. Milj\u00f8tekniske unders\u00f8kelser skal inkluderes. Utf\u00f8rt kartlegging av grunnforhold skal videref\u00f8res, og planlagte borepunkt skal godkjennes av Riksantikvaren. Samordning og gjennomf\u00f8ring Planarbeidet for Bybanen skal sikre gjennomf\u00f8ring av tiltak og regulere arealer som er n\u00f8dvendig for at Bybanen mot nord kan gjennomf\u00f8res. Dette inneb\u00e6rer samordning og avklaring av grensesnitt med tilst\u00f8tende offentlige og private reguleringsplaner og andre tilgrensende infrastruktur- og byggeprosjekter. Saksnummer PLAN-2024/16959 Side 16 av 18 5. Organisering Organisering av arbeidet med partene i Milj\u00f8l\u00f8ftet og andre offentlige etater Plan- og bygningsetaten ved Samferdselsavdelingen vil lede planarbeidet. Bergen kommune vil v\u00e6re oppdragsgiver og kontraktspart for konsulentteamet som skal engasjeres for \u00e5 utarbeide reguleringsplaner med teknisk forprosjekt. Styringsgruppen i Milj\u00f8l\u00f8ftet vil bli holdt orientert i planprosessen. Det legges opp til tett samarbeid mellom planmyndighet (Bergen kommune) og prosjekterings- og utbyggingsansvarlig (Bybanen utbygging) gjennom hele reguleringsplanprosessen. Partene i Milj\u00f8l\u00f8ftet deltar aktivt i arbeidet gjennom en prosjektgruppe med representanter fra Vestland fylkeskommune, Statens vegvesen og Bergen kommune. Partenes erfaring og kompetanse benyttes i arbeidet. Partene i Milj\u00f8l\u00f8ftet har ulike roller \u00e5 ivareta: \u2022 Bergen kommune er forslagsstiller og planmyndighet etter plan- og bygningsloven, og skal behandle reguleringsplanene politisk. \u2022 Vestland fylkeskommune er tiltakshaver for banen, eier av anlegget, ansvarlig for driften av den tekniske infrastrukturen for Bybanen, og har ansvaret for drift og utvikling av samlet kollektivtrafikk i fylket. \u2022 Statens vegvesen har ansvar for overordnet veinett, kollektivframkommelighet, trafikksikkerhet og sykkel. Samferdselsavdelingen vil v\u00e6re i jevnlig kontakt med offentlige faginstanser. I Bergen kommune vil Bergen Vann, Bymilj\u00f8etaten og Byantikvaren v\u00e6re viktige bidragsytere og diskusjonspartnere. I tillegg vil ressurser fra flere avdelinger i Plan- og bygningsetaten delta i planleggingen. Prosessm\u00f8ter med kulturminneforvaltningen avholdes jevnlig, der representanter fra Riksantikvaren, fylkets kulturarvavdeling, byantikvar og verdensarvkoordinator deltar. Kulturminneforvaltningens innspill behandles fortl\u00f8pende. Koordinering med p\u00e5g\u00e5ende planer og utbyggingsprosjekter Samarbeid med de store plan- og utbyggingsprosjektene langs linjen vil vektlegges i planarbeidet. Helt fra oppstarten av konsekvensutredningen og til vedtak av gjeldende planer har Plan- og bygningsetaten hatt m\u00f8ter med p\u00e5g\u00e5ende planarbeid og utbyggingsprosjekter langs linjen. 6. Planprosess og fremdrift Fremdrift for reguleringsplanarbeidet Varsel om oppstart av planarbeid er f\u00f8rste del av planprosessen etter plan- og bygningsloven. Alle ber\u00f8rte parter, interesseorganisasjoner og offentlige instanser f\u00e5r anledning til \u00e5 uttale seg til oppstart samt n\u00e5r reguleringsplanforslag legges frem. Det er lagt opp til en oversiktlig og forutsigbar prosess der alle som skal delta i prosessen blir godt Saksnummer PLAN-2024/16959 Side 17 av 18 informert gjennom brev, offentlige m\u00f8ter og Bergen kommune og Milj\u00f8l\u00f8ftet sine nettsider. Figuren viser hvor vi er i planprosessen: Figur 5. Fremdrift De viktigste milep\u00e6lene i planprosessen er: \u2022 Kunngj\u00f8ring og varsel om oppstart av reguleringsplanarbeid, januar-februar 2025. Alle ber\u00f8rte parter, grunneiere og naboer varsles med brev (se kartskisse under). Offentlige informasjonsm\u00f8ter holdes. \u2022 Utarbeiding av planforslag i perioden 2025-2026. Kontakt og m\u00f8ter med ber\u00f8rte parter og grunneiere etter \u00f8nske og behov. \u2022 Offentlig ettersyn (h\u00f8ring) av planforslag h\u00f8st 2026. Alle ber\u00f8rte parter, grunneiere og \u2022 naboer varsles med brev. Offentlige informasjonsm\u00f8ter holdes. \u2022 Vedtak av reguleringsplanene 1. kv. 2027. Alle ber\u00f8rte parter, grunneiere og naboer varsles med brev. Den oppsatte framdriften for reguleringsplanprosessen forutsetter en rask og smidig planprosess uten noen former for forsinkelse i planfremstilling, beslutningsprosesser eller eventuelle innsigelser fra eksterne parter. Vedlegg A. Varslingsomr\u00e5de ved oppstart av planarbeidet. Fullstendig dokumentoversikt og saksgang, se http://www.bergen.kommune.no/innsynpb/ snr PLAN- 2024/16959 Saksnummer PLAN-2024/16959 Side 18 av 18 "
}