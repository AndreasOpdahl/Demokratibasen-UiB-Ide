{
  "dokument_id": "2e92c6e5-d8f8-54dd-8a0f-1f91966ba538",
  "doc_type": "case_attachment",
  "kommune": 5501,
  "tittel": "Vedlegg 1 - Arkivverkets tilsynsrapport fra 2021",
  "url": "https://innsyn.tromso.kommune.no/application/getMoteDokument?dokid=2001950029",
  "tekst": "Returadresse: Arkivverket Pb.4013 Ullev\u00e5l Stadion 0806 OSLO Troms\u00f8 kommune Dato 06.07.2021 Postboks 6900 Din ref. 9299 TROMS\u00d8 V\u00e5r ref. 2020/297 Saksbehandler JONSAN/DOFO Endelig tilsynsrapport og p\u00e5legg om utbedring - Troms\u00f8 kommune Arkivverket gjennomf\u00f8rte tilsyn med arkivforvaltningen i Troms\u00f8 kommune 2. og 3. juni 2021. Tilsynet ble gjennomf\u00f8rt som dokumentanalyse og m\u00f8ter via Teams. Vi takker for godt samarbeid i forbindelse med tilsynet. Tilsynet hadde hovedfokus p\u00e5 arkivorganisering og elektronisk arkivdanning, blant annet arkivplan, journalf\u00f8ring og fagsystemer. En forel\u00f8pig tilsynsrappport ble oversendt kommunen 16.6.2021. I brev av 5.7.2021 opplyser kommunen at man ikke hadde innsigelser mot rapporten. Troms\u00f8 kommune hadde noen utdypende opplysninger om internkontroll og avviksh\u00e5ndtering, men disse gir ingen f\u00f8lger for innholdet i rapporten. De varslede p\u00e5leggene blir dermed st\u00e5ende. Deltakere: Fra Troms\u00f8 kommune: Stig Tore Johnsen, kommunedirekt\u00f8r Marita Tiller, kst. seksjonsleder, seksjon for IT og arkiv Johanne Lunga, byarkivar, Troms\u00f8 byarkiv Sissel R. Hansen, r\u00e5dgiver arkiv, seksjon for IT og arkiv Gaute J. Berg, kontorleder arkiv, seksjon for IT og arkiv Jon-Magnus Habberstad, systemadministrator Public360 og ansvarlig for digitale arkiv Lucas N. Pettersen, r\u00e5dgiver arkiv, seksjon for IT og arkiv Benjamin Baumg\u00e4rtel, arkivar, seksjon for IT og arkiv Arve S. S\u00f8rensen, arkivar, seksjon for vann og avl\u00f8p Organisasjonsnr.: 961181399 Telefon: 480 55 666 www.arkivverket.no Haakon Aasnes, systemansvarlig, seksjon for byutvikling Tone E. Isaksen, enhetsleder for tverrfaglig ressurs, helse- og omsorgstjenester til barn og unge under 23 \u00e5r P\u00e5l Jentoft Johnsen, seksjonsleder/kultursjef, seksjon for kultur og idrett Kjersti Lund Martinsen, juridisk r\u00e5dgiver, seksjon for eiendom Nina-Helen Br\u00e6ndeland, saksbehandler, kommunikasjon og innbyggerservice Maria T. Johansen, saksbehandler, barneverntjenesten Siw-Mona Tiber-Olsen, fagleder skoleteam, PPT Fra Arkivverket: Rebekka Rostrup, r\u00e5dgiver Jon Sandven, seniorr\u00e5dgiver Positive funn fra tilsynsbes\u00f8ket Medarbeiderne og lederne vi snakket med ga uttrykk for at det var lett \u00e5 be om hjelp fra arkivtjenesten. Arkivmedarbeiderne har god kjennskap til, og forst\u00e5else for, de reelle utfordringene Troms\u00f8 kommune st\u00e5r overfor innen arkiv- og dokumentasjonsforvaltning. Det er tatt ulike initiativer for \u00e5 ta tak i avvikene som ble avdekket ved tilsynet i 2016. Tidligere tilsyn Arkivverket gjennomf\u00f8rte ogs\u00e5 tilsyn med Troms\u00f8 kommune i desember 2016. Kommunen fikk 10 p\u00e5legg om utbedringer. Arkivverket avsluttet formelt tilsynet i 18.2.2019, uten av noen av avvikene var lukket. Fylkesmannen i Troms ble informert. Hvorfor har vi arkivtilsyn? Arkivverkets tilsyn med arkiv og dokumentasjonsforvaltning er lovlighetstilsyn, hvor m\u00e5let er \u00e5 vurdere om virksomheten oppfyller de pliktene som f\u00f8lger av arkivloven med forskrifter. Vi \u00f8nsker at v\u00e5re tilsyn skal f\u00f8re til bedre kvalitet p\u00e5 arkivarbeidet i virksomheten, slik at arkivene blir sikret for samtid og ettertid, blant annet som grunnlag for demokrati, rettssikkerhet og kulturarv. Endelige p\u00e5legg Denne rapporten beskriver avvikene vi fant og p\u00e5legg vi gir som f\u00f8lge av dette. Med hjemmel i lov av 4. desember 1999 nr. 126 om arkiv (arkivloven) \u00a7 7 c gir vi f\u00f8lgende p\u00e5legg: P\u00e5legg 1: Dokumenter hvordan arkivansvaret blir ivaretatt Krav If\u00f8lge arkivforskriften \u00a7 1 har den \u00f8verste ledelsen ansvaret for arkivarbeidet i organet. I henhold til arkivforskriften \u00a7 4 skal den \u00f8verste ledelsen s\u00f8rge for at arkivarbeidet er omfattet av kommunens internkontroll, jf. kommuneloven. If\u00f8lge Riksarkivarens forskrift \u00a7 1-1 skal arkivplanen dokumentere hvordan arkivansvaret blir ivaretatt. Dokumentasjonen skal vise hvordan arkivfunksjonen er organisert, og hvor ansvaret for \u00e5 forvalte arkivene er plassert. Hvorfor er Arkivholdet i en kommune er komplekst. Kommunen har ansvar for \u00e5 danne og dette viktig? bevare egne arkiver innenfor en rekke tjenesteomr\u00e5der. En forsvarlig dokumentasjonsforvaltning forutsetter at det er tydelig hvem som har ansvaret for de oppgavene og prosessene som er n\u00f8dvendige for \u00e5 sikre de enkelte delene av virksomhetens arkiv til enhver tid. Funn Troms\u00f8 kommunes arkivplan er fra 2007. Beskrivelsen av ansvar og fullmakter er ikke oppdatert og beskriver ikke den faktiske situasjonen. Kommunen har ikke lagt fram annen eller nyere dokumentasjon p\u00e5 ansvarsforhold og styringslinjer innen arkiv- og dokumentasjonsforvaltning, for eksempel delegeringsfullmakter. Kommunen har ikke innf\u00f8rt internkontroll for arkiv. Intervjuer under tilsynet og den mottatte dokumentasjonen viser at uklare ansvarslinjer sterkt begrenser muligheten for styring av arkivoppgavene i kommunen. Avviksmeldinger p\u00e5 arkivomr\u00e5det er i liten grad fulgt opp. Ansvarsproblematikken ble ogs\u00e5 p\u00e5pekt etter tilsynet i 2016. Hvordan \uf0fc Troms\u00f8 kommune m\u00e5 dokumentere rolle- og ansvarsforhold innen alle lukke arkivrelaterte omr\u00e5der. Dette gjelder s\u00e6rlig for samarbeidet mellom avviket? arkivtjenesten og fagenhetene. \uf0fc Kommunen m\u00e5 etablere internkontroll for arkiv for \u00e5 sikre at arkivarbeidet blir utf\u00f8rt i tr\u00e5d med gjeldende krav. \uf0fc Troms\u00f8 kommune m\u00e5 iverksette rutiner som sikrer at dere ivaretar arkivfaglige hensyn ved endringer som har betydning for dokumentasjonsforvaltningen, for eksempel innkj\u00f8p av elektroniske systemer og etablering av interkommunale samarbeid. \uf0fc Kommunen m\u00e5 dokumentere hvordan arkivansvaret i interkommunale samarbeid og selskaper ivaretas. Dokumentasjonen skal v\u00e6re en del av arkivplanen. Se v\u00e5r Veileder for dokumentasjon av arkivansvar for mer informasjon. Tips Frist 15.10.2021. P\u00e5legg 2: Oppdater arkivplanen Arkivforskriften \u00a7 4 sier at alle offentlige organ skal ha en arkivplan som beskriver Krav hva arkivet omfatter og hvordan funksjonen er organisert. Arkivplanen skal ogs\u00e5 vise hvilke instrukser, regler, planer osv. som gjelder for arkivarbeidet. Den skal v\u00e6re et levende dokument, som til enhver tid beskriver n\u00e5situasjonen. If\u00f8lge Riksarkivarens forskrift \u00a7 1-1 skal arkivplanen v\u00e6re innrettet slik at den kan bli brukt som redskap i virksomhetens internkontroll. Det er ogs\u00e5 konkrete krav til innholdet, som omtale av ansvar og delegerte fullmakter for arkivarbeidet. Arkivforskriften \u00a7 4 sier at arkivplanen skal inneholde en oversikt over arkivene til virksomheten, og Riksarkivarens forskrift \u00a7 1-1 sier at den skal inneholde dokumentasjon p\u00e5 hvor dokumentene er lagret. Hvorfor er Hensikten med en arkivplan er at offentlige organer skal ha en oppdatert oversikt dette viktig? over arkivmaterialet sitt og hvordan det er organisert. Den skal vise hvilke regler, instrukser og planer som gjelder for arkivarbeidet. Dette er n\u00f8dvendig for \u00e5 kunne forvalte arkivet i henhold til arkivloven med forskrifter. En god arkivplan gj\u00f8r det enklere \u00e5 planlegge periodiske arkivoppgaver og beregne framtidig ressursbehov. Arkivplanen er ogs\u00e5 et nyttig gjenfinningsverkt\u00f8y for ettertiden, og et redskap i organets arbeid med internkontroll. Funn Troms\u00f8 kommunes arkivplan ble vedtatt i 2004 og ble sist oppdatert for 14 \u00e5r siden. Siden den gang har kommunen v\u00e6rt gjennom flere betydelige organisasjonsendringer. Nye arkivsystemer og fagsystemer er tatt i bruk og andre er utfaset, uten at man har en samlet oversikt over disse. Arkivplanen dokumenterer ikke n\u00e5situasjonen, og er heller ikke oppdatert slik at den kan vise for eksempel arkivmessige konsekvenser av organistoriske endringer. Det mangler oversikter over bestanden av eldre, avsluttede og bortsatte papirarkiver. Kommunen har ingen samlet oversikt over arkivlokaler og deres tekniske tilstand. Videre mangler planer for langtidsbevaring for analoge og digitale arkiver. Kommunen har ikke de retningslinjer som er n\u00f8dvendige for \u00e5 arkivere dokumenter elektronisk. Det mangler oversikter over ulike former for interkommunale samarbeid og arkivfaglige og retningslinjer for bevaring av dokumentasjon for disse. Avvik om arkivplan ble ogs\u00e5 p\u00e5pekt i rapporten etter tilsynet i 2016. Troms\u00f8 kommune m\u00e5 oppdatere arkivplanen. Planen skal dokumentere: Hvordan \uf0fc arkiv som funksjon, det vil si styring, ansvar og fullmakter p\u00e5 lukke arkivomr\u00e5det, inkludert internkontrolltiltak avviket? \uf0fc arkiv som prosess, det vil si instrukser og rutiner som beskriver hvordan de ansatte i kommunen jobber med arkiv. \uf0fc arkiv som innhold, det vil si beskrivelser og oversikt over innholdet i arkivene, inkludert hvordan og hvor de lagres og sikres. Les om arkivplan og internkontroll og veilederen Etablere internkontroll for arkiv. Tips Frist 15.4.2022. P\u00e5legg 3: Utarbeid rutiner for elektronisk behandling av arkivdokumenter Krav Offentlige organer som arkiverer dokumenter elektronisk m\u00e5 f\u00f8lge bestemmelsene i Riksarkivarens forskrift, kapittel 3. Det skal utarbeides rutiner i samsvar med \u00a7\u00a7 3-2, 3-4 og 3-6 som dokumenterer ansvar og rettigheter i arkivsystem, oppbevaring og sikring av arkivdokumenter og skanning av dokumenter p\u00e5 papir. For at elektroniske dokumenter skal bevares for all framtid som p\u00e5litelig, Hvorfor er autentisk, uforandret og tilgjengelig dokumentasjon av kommunens virksomhet, dette viktig? m\u00e5 dere beskrive hvordan arkivene har blitt dannet. Elektroniske arkiver er utsatt for andre risikomomenter enn papirarkiver, og det stilles derfor st\u00f8rre krav til \u00e5 kunne dokumentere hvordan man m\u00f8ter risiko for elektronisk arkivmateriale. Kommunen begynte med elektronisk arkivering i sak-/arkivsystemet ESA i 2006, Funn og fra 2008 var det sentrale sakarkivet fullelektronisk. I 2019 byttet man til Public 360. Kommunen har en del rutiner for saksbehandling og arkivering i Public 360, men har ikke rutiner som er i samsvar med kravene i Riksarkivarens forskrift, kapittel 3. Slike rutiner mangler ogs\u00e5 for fagsystemer som arkiverer dokumenter elektronisk, og det er ufullstendige oversikter over omfanget av elektronisk arkivering i kommunen (jf. p\u00e5legg 5). Mangelen p\u00e5 rutiner for elektronisk arkivering ble ogs\u00e5 p\u00e5pekt i rapporten etter tilsynet i 2016. Troms\u00f8 kommune m\u00e5 utarbeide rutiner for elektronisk behandling av Hvordan arkivdokumenter i Public 360 og i andre systemer der dokumenter arkiveres lukke elektronisk. Rutinene skal v\u00e6re en del av arkivplanen. avviket? Hvis kartleggingen i p\u00e5legg 5 avdekker fullelektroniske fagsystemer, skal disse ogs\u00e5 ha tilsvarende rutiner. Se v\u00e5r veileder for dokumentasjonskrav for fullelektroniske arkivsystemer p\u00e5 Tips arkivverket.no. Frist 15.10.2021. P\u00e5legg 4: Utarbeid og f\u00f8lg opp rutiner for kvalitetssikring I sak-/arkivsystemet If\u00f8lge arkivforskriften \u00a7 9 har offentlige organer journalf\u00f8ringsplikt for Krav saksdokument som kommer inn til eller blir sendt ut fra organet, dersom de er eller blir saksbehandlet og har verdi som dokumentasjon. Arkivforskriften \u00a7 12 sier at organet skal utarbeide rutiner for oppretting, mottak, utveksling, arkivering, vedlikehold og bruk av dokumenter som skal inng\u00e5 i et arkiv. Riksarkivarens forskrift \u00a7 3-2 andre ledd bokstav d stiller blant annet krav til kvalitetssikring i elektroniske arkivsystem. Hvorfor er Journalf\u00f8ring gir oversikt over saksbehandlingen og dokumentene som skapes dette viktig? som ledd i den. I et elektronisk arkiv styres ogs\u00e5 arkiveringen av dokumenter gjennom registreringene i arkivsystemet. Korrekt og l\u00f8pende journalf\u00f8ring sikrer kvaliteten til arkivet, og er n\u00f8dvendig for at journalpostene skal bli tilgjengelige for offentligheten p\u00e5 offentlig journal. Funn Troms\u00f8 kommune har over tid hatt betydelige svakheter ved kvalitetskontrollen av journalen. I ESA er det flere tusen journalposter i ikke-ferdigstilte statuser. Det betyr at dere ikke kan v\u00e6re sikre p\u00e5 om dokumentene er sendt eller endret, og de har ikke kommet med p\u00e5 postlistene. Etter overgangen til Public 360 er antallet ikke-ferdigstilte statuser redusert. Det er likevel svakheter ved journalf\u00f8ringen og det er laget flere avviksmeldinger om dette. Ansatte har gitt uttrykk for at det finnes flere eksempler p\u00e5 at ledere og saksbehandlere lar v\u00e6re \u00e5 journalf\u00f8re for \u00e5 unng\u00e5 innsynskrav. Bevisstheten om journalf\u00f8ring kan v\u00e6re svak i deler av organisasjonen. Tilsynet i 2016 avdekket ogs\u00e5 avvik knyttet til journalf\u00f8ringsrutiner. Hvordan Troms\u00f8 kommune m\u00e5 utarbeide og sette i verk rutiner for \u00e5 f\u00f8lge opp lukke dokumentene som registreres i Public 360. avviket? \uf0b7 Lag en kvalitetssikringsrutine for s\u00f8k p\u00e5 dokumenter med status R. \uf0b7 Oppdater kvalitetssikringsrutinene for fagenhetene. \uf0b7 Lag arbeidsprosesser som gj\u00f8r at dere rekker \u00e5 kvalitetssikre dokumentasjonen som kommer til arkivet for registering. \uf0b7 Sikre at rutinene er kjent og tilgjengelige for saksbehandlere og ledere. \uf0b7 Dokumenter arkivtjenestens rutiner for kvalitetssikring. \uf0b7 Lag rutiner for avviksmelding i kvalitetssystemet dersom rutinene ikke f\u00f8lges opp av saksbehandlere. Dokumentasjonen skal v\u00e6re en del av arkivplanen. Avvik knyttet til kvalitetssikring og journalf\u00f8ring i det tidligere brukte sak-/arkiv systemet ESA m\u00e5 dokumenteres i arkivplanen og ved deponering. Se v\u00e5r veileder for kvalitetssikring av elektronisk journal p\u00e5 arkivverket.no. Tips Frist 15.1.2022. P\u00e5legg 5: Kartlegg og dokumenter aktive og avsluttede elektroniske systemer som inng\u00e5r i kommunens arkiv If\u00f8lge arkivloven \u00a7\u00a7 2 og 6 skal alle dokumenter som oppst\u00e5r som ledd i organets Krav virksomhet inng\u00e5 som en del av organets arkiv, med mindre de kan gj\u00f8res til gjenstand for arkivbegrensning. Arkivforskriften \u00a7 4 sier at arkivplanen skal inneholde en oversikt over arkivene til organet. Riksarkivarens forskrift \u00a7 1-1 (2) c) stiller krav om blant annet rutiner for oppbevaring og sikring av arkivene, og oppdatert arkivoversikt som viser hvor arkivdokumentene er lagret. Hvorfor er I de elektroniske arkivsystemene ligger det viktig rettighets- og dette viktig? forvaltningsdokumentasjon. Hvis systemene ikke blir dokumentert og ivaretatt p\u00e5 en god m\u00e5te, kan informasjonen g\u00e5 tapt. Innbyggere kan i verste fall miste muligheten til innsyn i sentral informasjon om seg selv, og kommunen vil ikke kunne dokumentere egen innsats i saker. For at elektroniske dokumenter skal bevares for all framtid som p\u00e5litelig, autentisk, uforandret og tilgjengelig dokumentasjon av kommunens virksomhet, m\u00e5 dere beskrive hvordan arkivene har blitt dannet. Kommunen har en liste over ulike fagsystemer som er i bruk. Under tilsynet ble Funn det utarbeidet en mer omfattende oversikt. Troms\u00f8 kommune har likevel ingen fullstendig oversikt over aktive og avsluttede fagsystemer. En slik oversikt m\u00e5 ogs\u00e5 inneholde arkivmessige vurderinger av systemer og innhold: for eksempel hvordan dokumentasjon skal bevares, sikring, uttrekk og langtidsbevaring. Tilsynet i 2016 avdekket ogs\u00e5 avvik knyttet til oversikt over elektroniske fagsystemer. Troms\u00f8 kommune m\u00e5 kartlegge og dokumentere de elektroniske systemene som Hvordan inng\u00e5r i kommunens arkiv, b\u00e5de aktive og avsluttede systemer. lukke \uf0fc Kartlegg og beskriv samtlige systemer, b\u00e5de sak-/arkivsystemer og avviket? fagsystemer \uf0fc Dokumenter for hvert enkelt system hvordan bevaringsverdig informasjon skal langtidsbevares, for eksempel gjennom Noark-uttrekk, tabelluttrekk, integrasjon eller utskrifter. Dokumentasjonen skal v\u00e6re en del av arkivplanen. Se v\u00e5r veileder for systemoversikt med beskrivelser p\u00e5 arkivverket.no. Tips Frist 15.1.2022. P\u00e5legg 6: Utarbeid en plan for langtidsbevaring av elektronisk arkivmateriale Arkivforskriften \u00a7 13 sier at deler av arkiv som ikke lenger er i bruk skal Krav periodiseres. De periodiserte arkivene skal tas vare p\u00e5 i en ordnet og tilgjengelig form. Riksarkivarens forskrift \u00a7\u00a7 4-4 til 4-6 stiller krav til h\u00e5ndteringen av periodisert elektronisk arkivmateriale. Regelverket gir bestemmelser om lagringsmedium, organisering av datauttrekk og dokumentasjon av system og informasjon i disse. For Noark-systemer gir den aktuelle versjonen av standarden flere detaljer. Arkivforskriften \u00a7 18 sier at offentlige organer skal overf\u00f8re eldre og avslutta arkiv til arkivdepot. Elektronisk arkivmateriale som g\u00e5r ut av aktiv bruk vil f\u00f8r eller siden g\u00e5 tapt. Dere Hvorfor er m\u00e5 ta vare p\u00e5 materialet gjennom regelmessige, systemuavhengige uttrekk og dette viktig? overf\u00f8re disse til digitalt depot. Det er viktig at dette blir gjort p\u00e5 en m\u00e5te som sikrer at arkivmaterialet blir tilgjengelig for ettertiden. Funn Troms\u00f8 kommune har et betydelig etterslep p\u00e5 uttrekk og deponering av elektronisk skapt arkivmateriale. ESA-basen, som strekker seg over perioden 2006-2019, er ikke periodisert. Det er ikke tatt uttrekk fra noen digitale arkivsystemer, med unntak av et uttrekk av kemner-saker fra Public 360 som dere n\u00e5 er i ferd med \u00e5 ferdigstille. Kommunen ble i 2019 medlem i Kommunearkivinstitusjonenes digitale ressurssenter (KDRS). Dermed er en digital depotordning formelt sett p\u00e5 plass. Dere har likevel ingen konkrete framdriftsplaner for bevaring av elektronisk skapt materiale. Dette avviket ble ogs\u00e5 p\u00e5pekt ved tilsynet i 2016. Troms\u00f8 kommune m\u00e5 utarbeide en konkret plan for deponering av uttrekk fra Hvordan ESA, Public 360 og andre systemer. Kartleggingen i p\u00e5legg 5 vil klargj\u00f8re hvilke lukke fagsystemer som inneholder bevaringsverdig informasjon. avviket? Planen m\u00e5 inneholde kostnadsberegning, finansiering, fremdriftsplan og tidsfrist for n\u00e5r arbeidet skal v\u00e6re ferdig. Dokumentasjonen skal v\u00e6re en del av arkivplanen. Se v\u00e5r veileder for hvordan planlegge langtidsbevaring av elektronisk Tips arkivmateriale p\u00e5 arkivverket.no. Frist 15.4.2022. P\u00e5legg 7: Utarbeid en plan for ordning og listef\u00f8ring av bortsatte, eldre og avsluttede papirarkiver I f\u00f8lge arkivforskriften \u00a7 13 skal man periodisere arkivmateriale som ikke lenger Krav er i bruk. Riksarkivarens forskrift \u00a7 4-3 omtaler rutiner ved bortsetting av arkivmaterialet. Kommuner og fylkeskommuner skal ha ordninger for arkivdepot for sine eldre og avsluttede arkiver, jf. arkivforskriften \u00a7 18. Ved overf\u00f8ring skal arkivmaterialet v\u00e6re ordnet og katalogisert. Arkivforskriften \u00a7 6 \u00e5pner for at offentlige organer i visse tilfeller kan kan overf\u00f8re informasjon i originaldokument til nytt lagringsmedium for bevaring. Riksarkivarens forskrift kapittel 8 har utfyllende bestemmelser om konvertering for digital bevaring, denne m\u00e5 f\u00f8lges om man velger en l\u00f8sning med mediekonvertering. Ordning og listef\u00f8ring er en forutsetning for \u00e5 finne fram i arkivene p\u00e5 en effektiv Hvorfor er m\u00e5te. Ved \u00e5 ordne arkivene systematisk og f\u00f8re lister over innholdet, f\u00e5r dere dette viktig? n\u00f8dvendig kontroll og oversikt. Papirarkiver kan bli skadet av feil oppbevaring og behandling. Funn Kommunen har i de siste \u00e5rene ordnet enkelte papirarkiver, men det er et betydelig etterslep. Det finnes ikke fullstendige lister over arkiv som oppbevares I kommunens lokaler. Kommunen har rundt hundre ulike enheter som er geografisk spredt og man har ingen helhetlig oversikt over behovet for ordning og katalogisering av papirarkiver i organisasjonen. Kommunen har ingen konkret framdriftsplan for bevaring av analogt skapt arkivmateriale. Tilsynet i 2016 p\u00e5pekte ogs\u00e5 avvik med hensyn til ordning og katalogisering av papirarkiver. Troms\u00f8 kommune m\u00e5 utarbeide en konkret plan for ordning og listef\u00f8ring av de Hvordan bortsatte, eldre og avsluttede papirarkivene. Alternativt kan kommunen utarbeide lukke en plan for \u00e5 konvertere arkivene for digital bevaring. avviket? Planen m\u00e5 inneholde opplysninger om beregnede kostnader og finansiering og en framdriftsplan med tidsfrist for n\u00e5r arbeidet skal v\u00e6re ferdig. Dokumentasjonen skal v\u00e6re en del av arkivplanen. Se v\u00e5r veileder for hvordan planlegge ordning og listef\u00f8ring av papirarkiv p\u00e5 Tips arkivverket.no. Frist 15.7.2022. P\u00e5legg 8: Sikre bortsatte, eldre og avsluttede arkiver Arkivforskriften \u00a7 7 stiller krav til arkivlokaler som benyttes til offentlige arkiver. Krav Riksarkivarens forskrift kapittel 2 gir utfyllende bestemmelser om arkivlokaler. Kommunen har selv ansvaret for \u00e5 bevare arkivene sine. Sentrale deler av Hvorfor er dokumentasjonen som blir til gjennom kommunens virksomhet skal bevares i dette viktig? lang tid, eller for all tid. Papirarkiver er s\u00e5rbare for fysiske skader, og lokalene som brukes til oppbevaring av eldre og avsluttede arkiver m\u00e5 derfor oppfylle bestemte krav. Grunnet pandemien kunne Arkivverket ikke gjennomf\u00f8re et stedlig tilsyn med Funn befaring av arkivlokalene. Tilsynet i 2016 avdekket avvik knyttet til arkivlokalene. Arkivverket kan ikke se at alle avvik er rettet, for eksempel med hensyn til luftfuktighet. For enkelte lokaler skal det v\u00e6re tilfredsstillende tilgangsstyring, men for de fleste er dette ikke dokumentert. Det mangler oversikter over lokalene og deres tilstand. Troms\u00f8 kommune m\u00e5 kartlegge samtlige lokaler som brukes til oppbevaring av Hvordan papirarkiv. Hvis de n\u00e5v\u00e6rende lokalene ikke oppfyller forskriftskravene, m\u00e5 dere lukke gj\u00f8re n\u00f8dvendige utbedringer eller flytte arkivmaterialet til nye lokaler. avviket? Dokumentasjonen skal v\u00e6re en del av arkivplanen. Se Krav til arkivlokaler - En veiledning for offentlige organer (PDF). Merk likevel Tips at denne er ikke er oppdatert etter dagens forskrift. Frist 15.4.2022. Tidsfrister Vi ber dere legge merke til at tidsfristene for retting av avvikene varierer fra 3 til 12 m\u00e5neder. Vi har tilpasset dette til kommunens situasjon, og gj\u00f8r oppmerksom p\u00e5 at vi kun i helt spesielle tilfeller vil vurdere eventuelle utsettelser. Ta kontakt om noe er uklart. Send inn handlingsplan og dokumentasjon for \u00e5 lukke avvik Troms\u00f8 kommune skal lage en handlingsplan med tidsangivelser som beskriver hvordan dere planlegger \u00e5 jobbe n\u00e5r avvikene skal utbedres. Denne handlingsplanen skal sendes til Arkivverket snarlig, og senest innen 1.9.2021. Troms\u00f8 kommune skal i tillegg oversende dokumentasjon etter hvert som dere har gjennomf\u00f8rt tiltakene for \u00e5 utbedre avvikene fra tilsynsrapporten, og senest innen de enkelte p\u00e5leggsfristene. Hvis dokumentasjonen er en del av oppdatert arkivplan, m\u00e5 dere henvise til hvor i arkivplanen vi finner disse endringene. Les mer om oppf\u00f8lging av avvik p\u00e5 arkivverket.no. Vi h\u00e5per at v\u00e5re p\u00e5legg og kommentarer kan v\u00e6re til hjelp for deres arbeid med arkiv og dokumentasjonsforvaltning framover. Kopi av endelig tilsynsrapport blir lagt inn i statsforvalterens tilsynskalender. Med hilsen Espen Sj\u00f8voll Anne Aune avdelingsdirekt\u00f8r fagdirekt\u00f8r Dokumentet er elektronisk godkjent og har ingen underskrifter Kopi til: Statsforvalteren i Troms og Finnmark "
}