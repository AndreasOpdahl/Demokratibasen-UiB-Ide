{
  "dokument_id": "389bf3e1-6cf7-5c6c-93a3-456c6ded8edf",
  "doc_type": "case_attachment",
  "kommune": 4601,
  "tittel": "Statsforvalteren stadfester - 146_300 Laksev\u00e5g, Gravdalsfeltet, mindre endring av reguleringsplan etter forenklet prosess",
  "url": "https://bergen.kommune.no/politikere-utvalg/api/fil/bk360/12399182/Statsforvalteren-stadfester-146-300-Laksevag-Gravdalsfeltet-mindre-endring-av-reguleringsplan-etter-forenklet-prosess",
  "tekst": ", V\u00e5r dato: V\u00e5r ref: 25.03.2025 2024/16333 Deres dato: Deres ref: STIEGLER ADVOKATFIRMA AS Saksbehandler, innvalgstelefon Fortunen 1 Karen Elin Bakke, 5557 2126 5013 BERGEN Ved advokatfullmektig Thomas Lynum Bergen kommune gnr. 146 bnr. 300- Gravdalsfeltet. Klage over mindre endring av reguleringsplan - PlanID 17550003 Vi viser til deres klage av 18.05.2024, samt til Bergen kommunes oversendelse av klagesaken hit den 01.11.2024. Vi beklager at saksbehandlingen har tatt tid hos oss. Vedtak Statsforvalteren i Vestland stadfester Bergen kommune ved byr\u00e5dets vedtak av 28.10.2021, sak 1336/21, om mindre endring av reguleringsplan. Sakens bakgrunn Vi forutsetter at partene har er kjent med saken og saksdokumentene for \u00f8vrig. Vi nevner likevel f\u00f8lgende: Byr\u00e5det vedtok mindre reguleringsendring av reguleringsplanen for Laksev\u00e5g, gnr. 146 bnr. 300, Gravdalsfeltet (arealplan-ID 17550003) i m\u00f8te 28.10.2021, sak 1336/21. Vedtaket ble fattet etter en forenklet prosess i medhold av plan- og bygningsloven (pbl.) \u00a7 12-14 andre ledd. Form\u00e5let med endringen var \u00e5 tilpasse planen til bygd situasjon. Vedtaket ble p\u00e5klaget av nabo Arthur Tr\u00e6en i brev av 18.05.2022. Dere har kommet med en supplerende klage p\u00e5 vegne av Tr\u00e6en den 20.05.2022. Det er anf\u00f8rt at Tr\u00e6en ikke har f\u00e5tt varsel om reguleringsendringen. Det er videre anf\u00f8rt at planvedtaket ikke skildrer den faktiske situasjonen korrekt, og at vedtaket bygger p\u00e5 ufullstendig grunnlag. Det er ogs\u00e5 vist til at Tr\u00e6en har kj\u00f8rt opp til garasjen til naboen, og rygget inn porten. I ni \u00e5r har denne tilkomsten v\u00e6rt hindret av en stor steinfylling, og det har ikke blitt laget mur i vegkanten til klagers bakke, slik planen viser. Det blir vist til befaringsrapport og supplerende kartskisse som bekrefter dette. Saken ble sendt til behandling i Utvalg for milj\u00f8 og byutvikling den 09.02.2023. Saken ble returnert til byr\u00e5det med \u00f8nske om at det blir lagt frem en orienteringssak for utvalget om hva som kan gj\u00f8res for at Gravdalsvegen er i tr\u00e5d med vedtatt reguleringsplan. Saken ble lagt frem i m\u00f8te igjen i utvalget den 05.10.2023 med informasjon om at det var opprettet en tilsynssak der utbygger ble bedt om \u00e5 komme med informasjon. Utvalg for milj\u00f8 og byutvikling returnerte saken den 05.10.2023 til byr\u00e5det med f\u00f8lgende begrunnelse: \u00abSaken returneres til byr\u00e5det, med det form\u00e5l at det fremmes en ny sak hvor endringen av opprinnelig plan ikke innvilges. Det er en \u00e5penbar intensjon i utvalgets vedtak om tilbakesending av saken av 09.02.2023, at et endelig vedtak i E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 saken skulle sikre at veien skulle v\u00e6re i tr\u00e5d med vedtatt reguleringsplan. Slik utvalg for milj\u00f8 og byutvikling ser det inneb\u00e6rer det blant annet at eiendommen 146/88 sikres adkomst til sin eiendom, tilsvarende det som var situasjonen f\u00f8r veien til Gravdalsfeltet ble lagt om.\u00bb Byr\u00e5dsavdelingen var deretter i kontakt med Plan- og bygningsetaten ved seksjon for tilsyn for \u00e5 f\u00e5 oppdatert informasjon om en p\u00e5g\u00e5ende tilsynssak. Det ble gjennomf\u00f8rt befaring og mottatt informasjon fra utbygger. Plan- og bygningsetaten sendte deretter varsel om retting og ileggelse av tvangsmulkt for etablering av veg og vegfylling/vegfot i strid med reguleringsplanen. Utvalg for milj\u00f8 og byutvikling behandlet saken p\u00e5 nytt i m\u00f8te den 23.10.2024, under sak 365/24. Klagen ble ikke tatt til f\u00f8lge. Vedtaket var enstemmig. Saken ble deretter oversendt Statsforvalteren i Vestland for klagebehandling. Rettsregler V\u00e5r kompetanse Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven (pbl.) \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven (fvl.) \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Vedtagelse av reguleringsplaner og endring av plan Etter plan- og bygningsloven (pbl.) \u00a7 3-3 er det bystyret som er planmyndighet og som har ansvaret for arbeidet med reguleringsplaner. Det er kommunen som etter en helhetlig vurdering av de ulike hensynene i planomr\u00e5det avgj\u00f8r hvilket areal som skal inng\u00e5 i planen, og hva disse arealene skal benyttes til, jf. pbl. \u00a7 12-12. Bystyret st\u00e5r i utgangspunktet fritt til \u00e5 bestemme innholdet i reguleringsplaner. Unntaket er dersom det foreligger innsigelse mot planforslaget fra organ med innsigelsesmyndighet etter pbl. \u00a7 5-4, og det ikke oppn\u00e5s enighet gjennom mekling. Da er det i tilfelle departementet som avgj\u00f8r om innsigelsen skal tas til f\u00f8lge, jf. plan- og bygningsloven \u00a7 5-6 og \u00a7 12-13 andre ledd. Det er ikke reist innsigelse mot forslaget, jf. pbl. \u00a7 5-4, i denne saken. Reguleringsplaner blir til gjennom en omfattende avgj\u00f8relsesprosess. Pbl. \u00a7\u00a7 12-8 til 12-10, jf. kap. 4, har n\u00e6rmere bestemmelser om hvordan forslag til reguleringsplaner skal behandles. Saksbehandlingsreglene skal sikre demokratiske hensyn som medvirkning, offentlighet og samr\u00e5d med de planen f\u00e5r f\u00f8lger for. Gjennom grundige planprosesser skal kommunen sikre at offentlige og private standpunkt blir belyst, slik at arealdisponeringen blir fastlagt p\u00e5 et best mulig grunnlag. I planleggingsprosessen m\u00e5 ulike interesser, fordeler og ulemper, veies mot hverandre. Det vil kunne f\u00f8re til at planene f\u00e5r negative konsekvenser for enkelte. I utgangspunktet gjelder de samme reglene for planendringer som ved utarbeidelse av en ny plan, jf. pbl. \u00a7 12-14 f\u00f8rste ledd. Andre og tredje ledd i bestemmelsen \u00e5pner likevel for en enklere prosess \u00abn\u00e5r endringene i liten grad vil p\u00e5virke gjennomf\u00f8ringen av planen for \u00f8vrig, ikke g\u00e5r utover hovedrammene i planen, og heller ikke ber\u00f8rer hensynet til viktige natur- og friluftsomr\u00e5der.\u00bb Slike planendringer kan ogs\u00e5 delegeres fra bystyret til andre organ, i samsvar med kommunelovens bestemmelser. Ved den forenklede prosessen er det ikke et krav om offentlig ettersyn eller varsling av oppstart, jf. pbl. \u00a7\u00a7 12-8 og 12-10. Planforslaget skal forelegges ber\u00f8rte myndigheter, ber\u00f8rte eiere og festere av eiendommer og andre direkte ber\u00f8rte, jf. pbl. \u00a7 12-14 tredje ledd. Side: 3/6 Etter lovendring den 01.01.2017 er adgangen til \u00e5 vedta endringer etter en forenklet prosess noe utvidet. Form\u00e5let med endringen var \u00e5 redusere omfanget av ressurskrevende dispensasjonsbehandlinger til fordel for en mer forutsigbar og langsiktig arealavklaring gjennom plan. Utgangspunktet for vurderingen er om planendringen er av en slik art at den ikke kan gjennomf\u00f8res etter \u00a7 12-14 andre ledd, er om endringen \u00abm\u00e5 betraktes som i vesentlig grad omstridt eller konfliktfylt\u00bb. I forarbeidene til lovendringen, Prop.149 (2015-2016), g\u00e5r det frem at kommunen m\u00e5 vurdere dette konkret i det enkelte tilfellet. Avgj\u00f8rende for om en endring kan behandles etter forenklet prosess, vil v\u00e6re en planfaglig vurdering av konsekvensene av endringen og behovet for bredere medvirkning. Av lovforarbeidene g\u00e5r det frem at det er konsekvensen av endringene, og ikke f\u00f8rst og fremst st\u00f8rrelsen av disse i seg selv, som vil v\u00e6re utgangspunktet for om det kan v\u00e6re enklere saksbehandling. Plansituasjon Reguleringsplan 17550000 Laksev\u00e5g. Gnr 146 Bnr 7, 10 Mfl., Gravdalsfeltet, tr\u00e5dte i kraft 26.05.2008, og regulerer ca. 112 daa i skr\u00e5ningen ned mot vestsiden av Gravdalsvatnets nordre del. \u00d8vre del av planomr\u00e5det grenser mot byfjellsgrensen, friluftsomr\u00e5det Lyderhorn/\u00d8rnefjellet/Kvarven. Hovedform\u00e5let i planomr\u00e5det er bolig, i en kombinasjon av konsentrert og frittliggende sm\u00e5husbebyggelse, vei og blant annet et mindre felt med forretning og andre form\u00e5l. Illustrasjonen under viser de vedtatte justeringene i plankartet for \u00e5 f\u00e5 bragt det i samsvar med godkjent teknisk vegplan og utbygd situasjon: I kommuneplanens arealdel (KPA 2018) ligger planomr\u00e5det i sone 3- ytre fortettingssone. I henhold til KPA 2018 \u00a7 26-4 kan ytre fortettingssone videreutvikles med bolig- og n\u00e6ringsform\u00e5l. V\u00e5r vurdering Vi finner saken tilstrekkelig opplyst til \u00e5 fatte vedtak i saken. P\u00e5st\u00e5tt saksbehandlingsfeil i form av manglende varsel Klager har vist til at han ikke har f\u00e5tt varsel om reguleringsendringen. Etter pbl. \u00a7 12-14 andre ledd skal et forslag om endring av reguleringsplan sendes til h\u00f8ring til partene som blir ber\u00f8rt av endringsforslaget. Bergen kommune vurderte konkret hvem som skulle varsles og gis mulighet for \u00e5 uttale seg reguleringsendringen. I den begrensede h\u00f8ringen fikk partene som ble ber\u00f8rt av endringen og offentlige instanser uttale seg. Bildet under er sakset fra saksdokumentene. Den gule sirkelen viser klagers eiendom bnr. 100. Den er omfattet av Side: 4/6 planomr\u00e5det for reguleringsplanen, men ikke planendringen. Bnr. 88 vist med bl\u00e5 farge tilh\u00f8rer ogs\u00e5 klager. Eiendommen er heller ikke omfattet av reguleringsendringen eller planomr\u00e5det, men har tilkomst over gnr. 146 bnr. 300 som grenser mot planomr\u00e5det for reguleringsendringen i nord. Vi legger til grunn at klager ikke ble varslet ettersom eiendommen hans ikke er omfattet av planomr\u00e5det for reguleringsendringen. Vi viser ogs\u00e5 til at flere av forholdene som blir tatt opp av klager gjelder s\u00f8knadspliktige tiltak og privatrettslige forhold. Vi har forst\u00e5else for at klager mener seg ber\u00f8rt av endringen, men ser det slik at klager uansett har f\u00e5tt mulighet for \u00e5 uttale seg og f\u00e5 sine synspunkter vurdert gjennom den etterf\u00f8lgende klagebehandlingen. Den p\u00e5st\u00e5tte saksbehandlingsfeilen er dermed reparert gjennom den etterf\u00f8lgende klagebehandlingen, og f\u00e5r ikke innvirkning p\u00e5 vedtaket jf. prinsippet i fvl. \u00a7 41. Til realiteten i saken Det er tatt opp flere forhold i klagen. Vi ser at flere av merknadene er behandlet i tidligere reguleringsvedtak. Disse anf\u00f8rslene er dermed ikke tema for v\u00e5r behandling av klagen over reguleringsendringen. Vi minner ogs\u00e5 om at mulige ulovlige forhold kan tas opp med kommunen p\u00e5 selvstendig grunnlag for ulovlighetsoppf\u00f8lging i medhold av pbl. kap. 32. Vi knytter f\u00f8lgende kommentarer til klagen: Innledningsvis viser vi til at form\u00e5let med reguleringsendringen var \u00e5 justere reguleringsplanen til bygd situasjon. I s\u00f8knadsprosessen ble forslagsstiller anmodet om \u00e5 endre reguleringsplanen til \u00e5 samsvare med godkjent teknisk vegplan. Dette fordi vegarealet avvek noe fra regulert situasjon. Tilgrensede arealform\u00e5l er derfor justert noe, og noe areal som er avsatt til bolig og forretning er justert. I tillegg er deler av et friluftssareal avsatt til teknisk installasjon for h\u00e5ndtering av overvann. Vedtaket inneb\u00e6rer likevel ikke nye eller vesentlig endrede arealform\u00e5l, eller at klagers eiendom har blitt endret. - Steinfylling og manglende mur i vegkanten Det vises til at areal P4 er regulert som privatvei avkj\u00f8rsel fra gnr. 88 bnr. 100. Klager viser til at han kj\u00f8rer opp til garasjen til naboen, og rygger inn porten. I ni \u00e5r har denne tilkomsten v\u00e6rt hindret av en stor steinfylling, og det har ikke blitt laget mur i vegkanten slik planen viser. Slik vi forst\u00e5r det er den delen av planomr\u00e5det som ber\u00f8rer klagers eiendom ikke endret som f\u00f8lge av reguleringsendringen. Vi g\u00e5r derfor ikke n\u00e6rmere inn p\u00e5 denne anf\u00f8rselen. Vi ser imidlertid at forholdene er fulgt opp av tilsynsseksjonen ved varsel om retting og ileggelse av tvangsmulkt den 05.09.2024, og legger til grunn at forholdene blir fulgt opp p\u00e5 selvstendig grunnlag av kommunen. Side: 5/6 - Antall boenheter Videre er det vist til at planforslaget omfatter 120 boenheter, mens det bare er 110 boenheter som er stadfestet av Statsforvalteren. Bestemmelsens \u00a7 2.2.1 til ny vedtatt plan sier at det kan oppf\u00f8res maks 120 nye boenheter innenfor form\u00e5lene \u00abkonsentrert sm\u00e5hus bebyggelse\u00bb. Vi legger til grunn at det er denne bestemmelsen anf\u00f8rselen retter seg mot. Statsforvalteren viser til at dette er et forhold som ble tatt opp i de tidligere reguleringsprosessene, og som ikke ber\u00f8rer endringen av planen n\u00e5. Vi siterer f\u00f8lgende fra fagnotat av 03.10.2022: \u00abReguleringsplanen har v\u00e6rt endret i tre omganger. Plan 17550000 ble vedtatt f\u00f8rste gang 26.05.2008. Ogs\u00e5 dette opprinnelige vedtaket hadde i reguleringsbestemmelser datert 13.06.2007 bestemmelse om maks 120 nye boenheter, i dennes \u00a7 2.2.1. I gjeldende plan f\u00f8r vedtaket i denne saken, plan 17550002, gjaldt reguleringsbestemmelser datert 25.09.2020, som inkluderte samme bestemmelse om maks 120 nye boenheter. Temaet om presisering av om planbestemmelsene gjaldt maks antall boenheter eller boliger, var spesielt oppe i forbindelse med Fylkesmannen i Hordalands behandling av saken, se blant annet Fylkesmannens stadfesting datert 13.11.2014. Denne behandlingen ledet til at bestemmelsen ble presisert til \u00e5 gjelde nye boenheter, ikke boliger.\u00bb - Gravdal m\u00f8lle og vannh\u00f8stingssystemet Det anf\u00f8res at kulturmilj\u00f8hensyn ved Gravdal m\u00f8lle og vannh\u00f8stingssystem ikke er hensyntatt i vedtaket. I likhet med Bergen kommune vurderer vi det slik at det ikke er nye kulturmilj\u00f8hensyn som gj\u00f8r seg gjeldende ved behandlingen av denne endringen av planen. Vi viser ogs\u00e5 til at relevante kulturmilj\u00f8hensyn har v\u00e6rt vurdert under planprosess til tidligere reguleringsplaner for planomr\u00e5det. - Rekkef\u00f8lgekrav og \u00f8konomisk kompensasjon for bruk av klagers eiendom Klager viser til at utbygger ikke s\u00f8kte om \u00e5 benytte bakken som anleggsomr\u00e5de og tilkomst til byggeomr\u00e5det, og klager over at det ikke var tatt inn rekkef\u00f8lgjekrav eller andre krav om \u00f8konomisk kompensasjon for det. Klager viser \u00f2g til at han ikke har f\u00e5tt kompensasjon for avkj\u00f8rsel til regulert parkering ved Gravdalsveien nord\u00f8st i reguleringsfeltet. I likhet med Bergen kommune viser vi til at klagers eiendom ikke blir ber\u00f8rt av planendringen, og at forholdene det vises til allerede er avgjort i tidligere vedtak i saken. - St\u00f8v og st\u00f8y i anleggsperioden Klagen anf\u00f8rer forhold rundt anleggsperioden og anleggsarbeider i form av st\u00f8v, st\u00f8y med mer. Vi viser til at reguleringsplanens \u00a7 1.5 gir bestemmelse om anleggsperioden: \u00abKrav til st\u00f8yforhold som f\u00f8lge av anleggsvirksomhet i utbyggingsperioden skal ivaretaes iht. gjeldende lover og forskrifter\u00bb. Dette inneb\u00e6rer at krav til st\u00f8y skal vurderes i den enkelte byggesak. - Andre forhold Det er bl.a. vist til at utbygger har skadet edelgranhekken til klager og at parkomr\u00e5det i reguleringsplanen ikke er ferdigstilt. Skade p\u00e5 hekk er et privatrettslig forhold som m\u00e5 tas opp direkte med utbygger. At parkanlegget ikke er ferdigstilt er et forhold som g\u00e5r p\u00e5 gjennomf\u00f8ringen av planen, og ber\u00f8rer ikke planendringen. Oppsummering Vi har med dette vurdert sakens faktiske og rettslige sider, men har ikke funnet grunn til \u00e5 tilsidesette vurderingene som kommunen har gjort. Flere av forholdene som er tatt opp av klager er tidligere vurdert gjennom planprosesser og ber\u00f8rer ikke endringsforslaget. Vi har ogs\u00e5 forst\u00e5else for at kommunen \u00f8nsker \u00e5 tydeliggj\u00f8re planen og Side: 6/6 bringe den i samsvar med bygde tiltak. Det vil ogs\u00e5 betre ivareta det strenge klarhetskravet som stilles til planer, jf. bl.a. Sivilombudets uttalelse i sak 2021/2112. S\u00e5 langt vi kan se bygger byr\u00e5dets vedtak p\u00e5 lovlige og reguleringsmessige hensyn der byr\u00e5det har fors\u00f8kt \u00e5 finne l\u00f8sninger som samfunnsmessig sett er de beste. Vi har etter dette ikke merknader til endringen som kommunen her har gjort. I likhet med kommunen finner vi ogs\u00e5 at endringen kan behandles som en \u00abmindre endring\u00bb etter pbl. \u00a7 12-14, andre og tredje ledd ettersom \u00ab... endringene i liten grad vil p\u00e5virke gjennomf\u00f8ringen av planen for \u00f8vrig, ikke g\u00e5r utover hovedrammene i planen, og heller ikke ber\u00f8rer hensynet til viktige natur- og friluftsomr\u00e5der\u00bb. Vi har ogs\u00e5 lagt stor vekt p\u00e5 hensynet til det kommunale selvstyret. Vi stadfester kommunens vedtak. Statsforvalterens vedtak, jf. side \u00e9n er endelig, og kan ikke p\u00e5klages. Med hilsen Stine Ross Ids\u00f8 Karen Elin Bakke seniorr\u00e5dgiver seniorr\u00e5dgiver Kopi til: Arthur Tr\u00e6en Lyngmarka 3 5911 Alversund BERGEN KOMMUNE Postboks 7700 5020 BERGEN Arkitektgruppen Cubus A/S Halfdan Kjerulfs gate 4 5017 BERGEN OPTIBO UTBYGGING AS Hatlestad terrasse 1 5227 NESTTUN "
}