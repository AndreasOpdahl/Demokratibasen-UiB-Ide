{
  "dokument_id": "6e328b5b-67ec-5dcf-a658-5c4e65c22e82",
  "doc_type": "case_attachment",
  "kommune": 4601,
  "tittel": "Administrativ veileder for politiske bes\u00f8k p\u00e5 tjenestesteder",
  "url": "https://bergen.kommune.no/politikere-utvalg/api/fil/bk360/12308893/Administrativ-veileder-for-politiske-besok-pa-tjenestesteder",
  "tekst": " Byr\u00e5dsleder Til Intern korrespondanse Bystyrets kontor V\u00e5r referanse: 2025/136895-1 Saksbehandler: Stine Mari Nytun Leirdal Fra Dato: 14. mars 2025 Byr\u00e5dsleder Administrativ veileder for politiske bes\u00f8k p\u00e5 tjenestesteder I Forretningsutvalgets m\u00f8te 11.03.2025 sak 88/25 Eventuelt orienterte jeg kort om ny administrativ veileder for politiske bes\u00f8k p\u00e5 tjenestesteder. Som avtalt f\u00f8lger veilederen vedlagt, slik at Forretningsutvalget har mulighet til \u00e5 f\u00e5 denne til gjennomsyn. Om veileder for politiske bes\u00f8k p\u00e5 tjenestesteder Enkelte av kommunens tjenestesteder som barnehager, skoler, sykehjem, helsestasjoner, brannstasjoner f\u00e5r ofte, og spesielt i valg\u00e5r, foresp\u00f8rsler om \u00e5 ta imot bes\u00f8k fra lokale og nasjonale politikere fra b\u00e5de posisjons- og opposisjonsparti som \u00f8nsker \u00e5 l\u00e6re mer om tjenesteomr\u00e5dets ansvarsomr\u00e5de. Kunnskap og innsikt i driften av tjenestene er viktig for samfunnsdebatten og tilliten til kommunen, og byr\u00e5det \u00f8nsker \u00e5 legge til rette for at politikere f\u00e5r bes\u00f8ke tjenestene. Samtidig vil bes\u00f8k av politikere binde opp kapasitet p\u00e5 tjenestestedet. Det er derfor viktig at det er etablert gode rammer for slike bes\u00f8k. Hensikten med veilederen er \u00e5 - ha \u00e5penhet rundt politiske bes\u00f8k p\u00e5 tjenestesteder - sikre likebehandling av de politiske partiene - sikre god rolleforst\u00e5else ved bes\u00f8k p\u00e5 tjenestesteder - opprettholde driften i tjenesten, fordele bes\u00f8k og forebygge u\u00f8nsket belastning p\u00e5 enkelte tjenestesteder Veilederens innhold gjelder for byr\u00e5dene og ansatte p\u00e5 byr\u00e5dsavdelingene med underliggende etater og virksomheter. Med hilsen Byr\u00e5dsleder Christine B. Meyer Dokumentet er godkjent elektronisk. "
}