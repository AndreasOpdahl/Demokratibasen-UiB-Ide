{
  "dokument_id": "3cfde3ea-8b5c-5e6e-842b-4b4beb1d81d9",
  "doc_type": "case_attachment",
  "kommune": 4601,
  "tittel": "Dispensasjonss\u00f8knad",
  "url": "https://bergen.kommune.no/politikere-utvalg/api/fil/bk360/9405491/Dispensasjonssoknad",
  "tekst": "Bergen kommune Plan- og bygningsetaten postmottak.planogbygg@bergen.kommune.no V\u00e5r referanse: Ansvarlig advokat: Dato: 4902502/2681307 Stig J. Harris 27. juni 2023 S\u00d8KNAD OM DISPENSASJON FOR VESENTLIG TERRENGENDRING OG FASADEENDRING \u2013 STAMSNESET 65 (REF.: ULOV-2022/21501) 1. Innledning Harris Advokatfirma AS representerer tiltakshaver Dag Hope som er hjemmelshaver av 32/19 i Bergen kommune. Det ble gitt p\u00e5legg om retting den 03.11.20 og det ble den 08.02.21 sendt inn s\u00f8knad om legalisering om bruksendring, fasadeendring og terrenginngrep. Det ble gitt avslag p\u00e5 s\u00f8knaden 8. februar 2022 (saksnr.: 202104341). Harris Advokatfirma AS har p\u00e5klaget (KLAGE-2022/21882) avslaget. Avslaget ble deretter opprettholdt i Utvalg for Milj\u00f8 og Byutvikling. Behovet for bruksendring fra drivhus til redskapshus har falt bort ettersom det ikke drives med lagervirksomhet lengre ved gartneriet. Bygges\u00f8knaden gjelder dermed n\u00e5 kun fasadeendring (tak, fasader og inngangsd\u00f8rer) p\u00e5 eksisterende veksthus, og vesentlig terrengendring. Det s\u00f8kes om f\u00f8lgende dispensasjoner: \u2022 Arealform\u00e5let i gjeldende omr\u00e5dereguleringsplan for Ytrebygda gnr. 33 bnr. 74 mfl. Dolvik \u2013 Hope marina- og boligomr\u00e5de, plan-ID: 60200000.Det f\u00f8lger av gjeldende omr\u00e5deregulering at arealet som er avsatt som \u00abn\u00e6ringsbebyggelse\u00bb p\u00e5 BN1 skal forvaltes som LNF-omr\u00e5de frem til det foreligger detaljregulering (pkt. 5.4). Eiendommen er ogs\u00e5 avsatt til LNF-form\u00e5l i gjeldende KPA. Det m\u00e5 derfor s\u00f8kes om dispensasjon fra LNF-form\u00e5let. \u2022 Dispensasjon fra krav til detaljregulering etter omr\u00e5dereguleringsplanens pkt. 2.1.1, jfr. KPA \u00a7 3.1. Harris Advokatfirma AS Dreggsallmenningen 10/12 Postboks 4115 Sandviken Den norske advokatforening 5003 Bergen 5835 Bergen Globaladvocaten NO 921 027 583 MVA Tlf.: 55 30 27 00 Advocatia 4902502/2681307 harris.no Side 1 av 7 2. Rettslig grunnlag for dispensasjon Vilk\u00e5rene for \u00e5 innvilge dispensasjon fremg\u00e5r av plan- og bygningsloven (pbl) \u00a7 19-2. Rettslig grunnlag for dispensasjon er pbl. \u00a7 19-2. Etter bestemmelsen kan det gis dispensasjon der \u00abhensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, ...[ikke] blir vesentlig tilsidesatt\u00bb. Ordlyden \u00abvesentlig tilsidesatt\u00bb tilsier at tilsidesettelsen m\u00e5 ha et kvalifisert preg, slik at ikke enhver negativ innvirkning p\u00e5 hensynene bak lovens form\u00e5lsbestemmelse og den aktuelle bestemmelsen det skal dispenseres fra er tilstrekkelig. Videre m\u00e5 fordelene med \u00e5 gi dispensasjon v\u00e6re \u00abklart st\u00f8rre enn ulempene\u00bb. I tillegg skal det legges s\u00e6rlig vekt p\u00e5 konsekvenser for helse, milj\u00f8, sikkerhet og tilgjengelighet. Vurderingen vil i det videre synliggj\u00f8re at hensynene bak form\u00e5let det dispenseres fra ikke blir vesentlig tilsidesatt, samt at fordelene ved \u00e5 innvilge disse dispensasjonene klart er st\u00f8rre enn ulempene. 3. S\u00f8knad om dispensasjon fra arealform\u00e5let LNF 3.1 Hensynet bak arealform\u00e5let LNF blir ikke \u00abvesentlig tilsidesatt\u00bb Hovedhensynet bak arealform\u00e5let LNF er \u00e5 sikre allmenne ferdsels- og friluftsinteresser, bevare landskaps- og jordbrukshensyn, samt \u00e5 bevare sammenhengende jordbruksomr\u00e5der. For landbruksomr\u00e5der vil det sentrale v\u00e6re \u00e5 opprettholde landbruksdrift og stedbunden n\u00e6ring. Uheldig omdisponering eller fragmentering av landbruksomr\u00e5der og gr\u00f8nnstruktur skal unng\u00e5s. I NIBIO sitt g\u00e5rdskart er eiendommen i hovedsak vist som \u00abbebygd\u00bb og uten landbrukskvaliteter, se bilde nedenfor. 4902502/2683269 harris.no Side 2 av 7 Figur 1: Utklipp fra gardskart.no viser at arealet er bebygd. R\u00f8d sirkel viser arealet som er planert ut (vesentlig terrengendring) og r\u00f8d pil viser eksisterende veksthus hvor det er foretatt en fasadeendring. Da eiendommen hovedsakelig er bebygd, og det kun s\u00f8kes om fasadeendring og planering av et areal, vil en dispensasjon i denne saken ikke tilsidesette landbruk- og jordbrukshensyn. Oms\u00f8kte fasadeendring skal skje p\u00e5 eksisterende veksthus. Planeringen skal skje p\u00e5 et omr\u00e5de hvor det tidligere var plassert et veksthus. Ingen av disse tiltakene vil f\u00e5 negative konsekvenser for landbruk- eller jordbrukshensyn. Sett i lys av at de aktuelle arealene ikke har landbrukskvaliteter (jf. kartutsnitt fra NIBIO) vil en fasadeendring av veksthuset og en planering av terrenget ikke p\u00e5virke jordbruksomr\u00e5der. Det vises for ordens skyld til at arealet rundt veksthusene p\u00e5 eiendommen har v\u00e6rt gruset s\u00e5 lenge veksthusene har st\u00e5tt der. 4902502/2683269 harris.no Side 3 av 7 Dispensasjon i denne saken vil heller ikke vesentlig tilsidesette friluftshensyn. Det har tidligere v\u00e6rt drevet gartnerivirksomhet p\u00e5 eiendommen. Den har siden det ble drevet gartnerivirksomhet v\u00e6rt opparbeidet som en n\u00e6ringseiendom. For \u00f8vrig er det boliger i n\u00e6romr\u00e5de. Dette er ikke et areal som er naturlig for ferdsel for rekreasjon og friluftsliv sammenholdt med \u00f8vrig friluftsomr\u00e5de i n\u00e6romr\u00e5det. Det anf\u00f8res etter dette at dispensasjon i denne saken ikke vil medf\u00f8re at hensynene bak lovens form\u00e5lsbestemmelse og arealform\u00e5let LNF blir \u00abvesentlig tilsidesatt\u00bb, jfr. pbl \u00a7 19-2 andre ledd. 3.2.1 Fordelene ved \u00e5 innvilge dispensasjon er klart st\u00f8rre enn ulempene I tillegg m\u00e5 fordelene ved \u00e5 gi dispensasjon v\u00e6re \u00abklart st\u00f8rre\u00bb enn ulempene etter en samlet vurdering. Vi kan ikke se at dispensasjon i denne saken medf\u00f8rer s\u00e6rlige ulemper, da oms\u00f8kte tiltak ikke vil medf\u00f8re at jordbruksomr\u00e5der blir ytterligere oppstykket enn situasjonen da det ble drevet gartnerivirksomhet p\u00e5 eiendommen. Videre er det av betydning at det er lenge siden det ble drevet landbruksrelatert n\u00e6ring p\u00e5 eiendommen. Det har oppst\u00e5tt et endret behov, og tiltakshaver har tilpasset n\u00e6ringen p\u00e5 eiendommen til dette. For tiltakshaver vil det v\u00e6re en betydelig fordel dersom det gis dispensasjon, da dette vil muliggj\u00f8re at oms\u00f8kte tiltak kan legaliseres. Dersom utf\u00f8rte fasadearbeider m\u00e5 tilbakef\u00f8res vil dette i praksis bety at veksthuset m\u00e5 rives og at det ikke er mulig \u00e5 benytte seg av arealet som er planert ut. Dette vil vanskeliggj\u00f8re driften av n\u00e6ring p\u00e5 eiendommen og medf\u00f8re at det ikke vil v\u00e6re \u00f8konomisk forsvarlig \u00e5 fortsette drift. Det vil derfor v\u00e6re en fordel at dispensasjon innvilges. Dersom det ikke innvilges dispensasjon m\u00e5 n\u00e6ringsvirksomheten p\u00e5 eiendommen opph\u00f8re, og omr\u00e5det vil bli liggende uutnyttet og uten at arealet er egnet som jordbruksareal. Det vises videre til at deler av tiltakene ble oms\u00f8kt i 2010 ble det s\u00f8kt om tillatelse i ett trinn. Kommunen endret dette til en totrinnss\u00f8knad, uten \u00e5 informere eller innhente samtykke fra tiltakshaver. Det anf\u00f8res at det ikke er rettslig adgang til dette. Det vises i denne forbindelse til rettsdata norsk lovkommentar note 657 til \u00a7 21-4 tredje ledd hvor det fremg\u00e5r at \u00ab[k]ommunen kan ikke p\u00e5 eget initiativ dele s\u00f8knaden, uten s\u00f8kerens samtykke\u00bb. I vurderingen av hvorvidt det skal innvilges dispensasjon m\u00e5 det derfor tillegges betydelig vekt p\u00e5 at det i 2010 ble gitt rammetillatelse til flere av de oms\u00f8kte tiltakene. 4902502/2683269 harris.no Side 4 av 7 Under enhver omstendighet m\u00e5 tiltakshavers handling uten igangsettelsestillatelse sees i lys av denne saksbehandlingsfeil. Dette har ogs\u00e5 hatt betydning for at tiltakshaver og dennes utf\u00f8rende entrepren\u00f8r igangsatte uten at de oppfattet at det var krav om igangsettelsestillatelse. Fordelene m\u00e5 etter dette anses som klart st\u00f8rre enn ulempene. 4. S\u00f8knad om dispensasjon fra reguleringsplanen \u00a7 2.1.1. om krav om detaljreguleringsplan, jfr. KPA \u00a7 3.1 4.1 Hensynene bak bestemmelsen blir ikke vesentlig tilsidesatt Plankravet skal sikre en helhetlig arealdisponering og forsvarlig utredning av overordnede forhold som infrastruktur, tomteutnyttelse, bygningstype, forholdet til kulturminner mv., samt sikre medvirkning fra offentlige myndigheter og ber\u00f8rte grunneiere. Det anf\u00f8res at disse hensynene ikke blir \u00abvesentlig tilsidesatt\u00bb ved oms\u00f8kte tiltak. Det vesentlige av arealet er allerede i faktisk henseende endret fra jordbruksareal til planert n\u00e6ringsareal i forbindelse med gartnerivirksomheten. Slik vi ser det utl\u00f8ser heller ikke oms\u00f8kte tiltak et behov for helhetlig planlegging. Det vises i denne forbindelse til at ingen av tiltakene er av en slik st\u00f8rrelsesorden at det er behov for \u00e5 utrede tiltakenes plassering gjennom en planprosess. Figur 2: Bilde av veksthus slik det s\u00e5 ut tidligere 4902502/2683269 harris.no Side 5 av 7 Bildene ovenfor/nedenfor viser at fasadeendringen er liten og har liten betydning b\u00e5de n\u00e5r det gjelder estetikk og p\u00e5virkning p\u00e5 omverdenen. Den st\u00f8rste endringen er at veksthuset ikke er gjennomsiktig lengre. Det er ikke forhold som er av betydning som gir grunnlag for en planprosess. I denne sammenheng er det ogs\u00e5 av betydning at ettersom byggets areal ikke endres, vil ikke tomteutnyttelsen p\u00e5virkes. Fotavtrykket vil v\u00e6re uendret. Figur 3: Bilde av veksthuset slik det fremst\u00e5r i dag Terrenginngrepet som er gjennomf\u00f8rt etter at gartnerivirksomheten ble avsluttet best\u00e5r i en planering over det arealet hvor tidligere veksthus befant seg. I tillegg er noe av terrenget hevet, i tr\u00e5d med tillatelsen som ble gitt i 2010. Terrenginngrepet er i sin helhet gjennomf\u00f8rt p\u00e5 eiendommen. Vi finner ogs\u00e5 grunn til \u00e5 fremheve at det ogs\u00e5 er av betydning at overordnede forhold som infrastruktur allerede er sikret. Oms\u00f8kte dispensasjon vil ikke medf\u00f8re \u00f8kt bruk av veien frem til eiendommen. Medvirkning fra offentlige myndigheter og andre ber\u00f8rte grunneiere vil slik vi ser det i tilstrekkelig grad bli ivaretatt gjennom nabovarsling og gjennom h\u00f8ring i forkant av byggesaksbehandling. Andre potensielle konflikter eller behov for avklaringer vil ogs\u00e5 kunne behandles og avklares gjennom byggesaksbehandling. 4902502/2683269 harris.no Side 6 av 7 Vi kan ikke se at det foreligger en reell verdi av \u00e5 utarbeide en reguleringsplan p\u00e5 eiendommen, da oms\u00f8kte tiltak, verken isolert eller samlet sett, utl\u00f8ser behov for en overordnet vurdering av omr\u00e5det. Videre er vi av den oppfatning at heller ikke hensynene bak lovens form\u00e5lsbestemmelse vil bli \u00abvesentlig tilsidesatt\u00bb dersom det gis dispensasjon. Det m\u00e5 etter dette legges til grunn at dispensasjon fra KPA \u00a7 3 pkt. 3.1 ikke vil medf\u00f8re at hensynene bak lovens form\u00e5lsbestemmelse og KPA \u00a7 3 plankrav blir \u00abvesentlig tilsidesatt\u00bb, jfr. pbl \u00a7 19-2 andre ledd. 4.2.1 Fordelene ved \u00e5 innvilge dispensasjon er \u00abklart st\u00f8rre\u00bb enn ulempene Dersom dispensasjon innvilges kan det ikke sees at det foreligger s\u00e6rlig ulemper. Begge tiltakene er \u00e5 regne som mindre tiltak p\u00e5 en allerede bebygd eiendom hvor det har v\u00e6rt n\u00e6ringsvirksomhet i en \u00e5rrekke. Ettersom infrastrukturen og tiltakene i seg selv ikke medf\u00f8rer noe form for \u00f8kt belastning p\u00e5 denne, vil fordelen v\u00e6re at tiltakshaver kan fortsette n\u00e6ringsdrift p\u00e5 eiendommen ved \u00e5 f\u00e5 legalisert tiltakene. Det kan heller ikke \u00e5penbart sees hvordan en planprosess vil v\u00e6re relevant for en planering av et begrenset areal og en fasadeendring av eksisterende veksthus. Det s\u00f8kes om mindre tiltak i plansammenheng, en planprosess vil ikke tilf\u00f8re saken noe som ikke kan belyses gjennom byggesaken. En planprosess vil videre v\u00e6re uforholdsmessig tid- og kostnadskrevende, sett hen til tiltakenes karakter og omfang. Fordelene vil derfor v\u00e6re \u00e5 regne som st\u00f8rre enn ulempene. 5 Avslutning Det anf\u00f8res etter dette at vilk\u00e5rene for \u00e5 gi dispensasjon er oppfylt, jfr. pbl \u00a7 19-2. Med vennlig hilsen Harris Advokatfirma AS Kevin Grindland Advokatfullmektig keg@harris.no 414 33 205 4902502/2683269 harris.no Side 7 av 7 "
}