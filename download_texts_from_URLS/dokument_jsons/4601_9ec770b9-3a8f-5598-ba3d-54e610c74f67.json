{
  "dokument_id": "9ec770b9-3a8f-5598-ba3d-54e610c74f67",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 06032024, Sak 63/24, Bosetting av flyktninger 2024",
  "url": "https://bergen.kommune.no/politikere-utvalg/api/fil/bk360/10060502/Innstilling-vedtak-Bosetting-av-flyktninger-2024",
  "tekst": "Bosetting av flyktninger 2024 Bergen bystyre behandlet saken i m\u00f8tet 06.03.2024 sak 63/24 og fattet f\u00f8lgende vedtak: 1. Bergen kommune vedtar \u00e5 bosette 1000 flyktninger i 2024. 25 av disse vil v\u00e6re enslige mindre\u00e5rige, og fem av disse igjen under 15 \u00e5r. Det forventes i tillegg at det kommer 50 familiegjenforente i m\u00e5lgruppen. Byr\u00e5det vil komme tilbake til bystyret med statusmelding for bosettingen i l\u00f8pet av \u00e5ret. 2. Bystyret ber byr\u00e5det komme tilbake i Revidert budsjett 2024 og 2. tertialrapport 2024 med et detaljert ressursbehov som f\u00f8lge av \u00f8kningen i bosettingen, og foresl\u00e5 budsjettjusteringer p\u00e5 inntekts- og utgiftssiden. Det skal sikres at integreringstilskuddet og tilskuddet til enslige mindre\u00e5rige flyktninger dekker kommunens utgifter til bosetting og integrering av flyktninger i 2024. 3. Bystyret ber byr\u00e5det legge til rette for en flytting til og drift av Bergen inkluderingssenter som tar hensyn til et ekstraordin\u00e6rt h\u00f8yt antall bosatte flyktninger i kommunen. Dette inneb\u00e6rer \u00e5 styrke driftsorganisasjonen ved Bergen inkluderingssenter, og midlertidig ha lokaler for \u00e5 h\u00e5ndtere ekstraordin\u00e6r tilstr\u00f8mning av flyktninger i paviljong. Det er ogs\u00e5 viktig \u00e5 videref\u00f8re deler av arbeidet i Ressurssenteret for flyktninger. 4. Byr\u00e5det gis fullmakt til \u00e5 leie inn og kj\u00f8pe ledige boliger p\u00e5 det \u00e5pne marked for \u00e5 dekke bosetting av flyktninger. Kj\u00f8pene finansieres inntil videre ved bruk av ubundne investeringsfond. Byr\u00e5det kommer tilbake til bystyret med forslag til endelig finansiering i forbindelse med Revidert budsjett 2024 og 2. tertialrapport. 5. Prosjektet for koordinering av bosetting av flyktninger med behov for helse- og omsorgstjenester fortsetter i 2024. Merknad N\u00e5r det gjelder \u00e5 huse flyktninger, ber vi om at det ved behov for bolig vurderes \u00e5 sette opp modulbygg. De er kostnadsbesparende og har kort oppf\u00f8ringstid. De kan ogs\u00e5 demonteres og flyttes rundt der det er behov. Bergen bystyres behandling F\u00f8lgende representanter tok ordet: Kjersti Pettersen (H), Jeron Joseph (A), Per J\u00f8rgensen (FrP), Diane Alexandra Berbain (SV), Ingrid Nergaard Fjeldstad (V), Christine Henriksen \u00d8degaard (MDG), Ann Jorunn Hillers\u00f8y (INP), Marte Stadheim Teigen (R), Per-Erik G\u00e5skjenn (KrF), Anne Brit Reigstad (Sp). Forslag fremsatt i bystyret: Per J\u00f8rgensen (FrP) fremsatte p\u00e5 vegne av FrP f\u00f8lgende alternative forslag i 2 punkt: 1. Bergen kommune vedtar \u00e5 bosette 500 flyktninger i 2024. 25 av disse vil v\u00e6re enslige mindre\u00e5rige, og fem av disse igjen under 15 \u00e5r. Det forventes i tillegg at det kommer 50 familiegjenforente i m\u00e5lgruppen. Byr\u00e5det vil komme tilbake til bystyret med statusmelding for bosettingen i l\u00f8pet av \u00e5ret. 2. Bystyret ber byr\u00e5det komme tilbake i Revidert budsjett 2024 og 2. tertialrapport 2024 med et detaljert ressursbehov som f\u00f8lge av bosettingen, og foresl\u00e5 budsjettjusteringer p\u00e5 inntekts- og utgiftssiden med eventuelt rom for \u00e5 \u00f8ke opp antallet flyktninger man kan bosette. Det skal sikres at integreringstilskuddet og tilskuddet til enslige mindre\u00e5rige flyktninger dekker kommunens utgifter til bosetting og integrering av flyktninger i 2024. Jeron Joseph (A) fremsatte p\u00e5 vegne av A, SV, MDG, V og KrF f\u00f8lgende alternative forslag: Bergen kommune vedtar \u00e5 bosette 1200 flyktninger i 2024. 25 av disse vil v\u00e6re enslige mindre\u00e5rige, og fem av disse igjen under 15 \u00e5r. Det forventes i tillegg at det kommer 50 familiegjenforente i m\u00e5lgruppen. Byr\u00e5det vil komme tilbake til bystyret med statusmelding for bosettingen i l\u00f8pet av \u00e5ret. Diane Alexandra Berbain (SV) fremsatte p\u00e5 vegne av SV f\u00f8lgende tilleggsforslag i 17 punkt: 1. Bystyret ber byr\u00e5det innf\u00f8re en bemanningsnorm i sosialtjenesten som sikrer at ansatte har tid og rom for \u00e5 bli kjent med og f\u00f8lge opp den enkeltes behov for hjelp, samt \u00f8ke andelen ansatte i sosialtjenesten med sosialfaglig kompetanse. 2. Bystyret bevilger kr. 600 000,- til Selvhjelp for innvandrere og flyktninger (SEIF). 3. Bystyret finner det sv\u00e6rt uheldig at ukrainske flyktninger har f\u00e5tt f\u00e6rre norskoppl\u00e6ringstimer som f\u00f8lge av mangel p\u00e5 klasserom. Bystyret ber byr\u00e5det om \u00e5 snarest finne en alternativ l\u00f8sning som gir ukrainske flyktninger mer omfattende norskoppl\u00e6ring. 4. Bystyret finner det uheldig at ukrainske flyktninger utelukkende blir gitt norskundervisning i adskilte klasser, noe som gj\u00f8r at de f\u00e5r mindre anledning til \u00e5 snakke norsk. N\u00e5r dette skjer i kombinasjon med f\u00e6rre undervisningstimer, f\u00e5r ukrainske flyktninger et langt d\u00e5rligere spr\u00e5koppl\u00e6ringstilbud enn andre grupper. 5. Bystyret ber byr\u00e5det avklare snarlig en stabil l\u00f8sning for den midlertige utfordringen med manglende klasseromslokaler. 6. Bystyret ber byr\u00e5det legge til rette for at ansatte som jobber med undervisning av flyktninger tilbys hele stillinger. 7. Bystyret ber byr\u00e5det om \u00e5 lage en plan for hvordan h\u00e5ndtere flyktninger fra Palestina som med tiden vil komme til Bergen. 8. Bystyret ber byr\u00e5det jobbe strategisk for at staten \u00f8ker det statlige integreringstilskuddet \u00f8kes slik at bosettingen ikke g\u00e5r utover kommunens \u00f8konomi, og at tjenestetilbudet kan opprettholdes. Bergen m\u00e5 ogs\u00e5 kreve at staten \u00f8ker midler til andre tilskudd som ekstratilskudd for personer med behov for store omsorgstjenester, enslige mindre\u00e5rige (EM) og for norskoppl\u00e6ring. 9. Bergen bystyre understrekar at Bergen kommune b\u00e5de har kompetanse, evne og vilje til \u00e5 ta imot langt fleire menneske til busetjing enn det staten ber oss om. 10. Bystyret tar bekymringene fra fagetaten p\u00e5 stort alvor og ber byr\u00e5det om at det settes av nok ressurser til introduksjonsprogrammet og norskoppl\u00e6ringen for \u00e5 unng\u00e5 negative konsekvenser for kvaliteten til tjenestene. 11. Bystyret ser med stor bekymring p\u00e5 at kommunen gir et redusert omfang av norskoppl\u00e6ring per uke og introduksjonsprogram p\u00e5 deltid til ukrainere med kollektiv 2 beskyttelse, og at kapasiteten ved BLS ogs\u00e5 tilsier at kommunen bare kan gi ett \u00e5r med norskoppl\u00e6ring til denne gruppen, og m\u00e5 slutte \u00e5 tilby utvidet oppl\u00e6ring i ytterligere 6 m\u00e5neder. Bystyret ber byr\u00e5det sikre at kapasiteten \u00f8kes for \u00e5 sikre tilgang til nok boliger, arbeide for en oppbemanning, og for \u00e5 unng\u00e5 et redusert tilbud om norskoppl\u00e6ring og introduksjonsprogram, samt utfordringene knyttet til kapasitet i lokaler til undervisning og kontorplasser. Bystyret ber om at byr\u00e5det kommer tilbake til bystyret etter sommeren med status for dette arbeidet. 12. Bystyret ber byr\u00e5det jobbe for \u00e5 bygge eller skaffe 100 nye kommunale boliger hvert \u00e5r de neste ti \u00e5rene, for \u00e5 ta igjen tapt tid i den sosiale boligpolitikken. 13. Bystyret ber byr\u00e5det bruke forkj\u00f8psretten i langt st\u00f8rre grad enn i dag. 14. Bystyret ber byr\u00e5det om \u00e5 g\u00e5 vekk fra ordningen med gjengs leie, og heller tilpasse leieprisene i kommunale boliger etter faktiske drifts- og vedlikeholdsutgifter. 15. Bystyret ber byr\u00e5det jobbe for \u00e5 gi fulle rettigheter til barn i mottak p\u00e5 lik linje med andre barn i kommunen. Det b\u00f8r ogs\u00e5 tilstrebes \u00e5 finne plasser i barnehage for barn som kommer utenom vanlig opptakstid. 16. Bystyret ber byr\u00e5det jobbe for \u00e5 tilrettelegge og helhetlig arbeidsrettede tiltak for flyktninger der norskoppl\u00e6ring, fagoppl\u00e6ring, arbeidstrening og eventuelt helsebehandling inng\u00e5r i et helhetlig l\u00f8p mot arbeid. 17. Bystyret mener at Bergen kommune b\u00f8r g\u00e5 foran og etablere og drive egne mottak. Per-Erik G\u00e5skjenn (KrF) fremsatte p\u00e5 vegne av KrF f\u00f8lgende tilleggsforslag: Bystyret ber byr\u00e5det komme tilbake i Revidert budsjett 2024 og 2. tertialrapport 2024 med et detaljert ressursbehov som f\u00f8lge av bosettingen, og foresl\u00e5 budsjettjusteringer p\u00e5 inntekts- og utgiftssiden med eventuelt rom for \u00e5 \u00f8ke opp antallet flyktninger man kan bosette. Marte Stadheim Teigen (R) fremsatte p\u00e5 vegne av R f\u00f8lgende tilleggsforslag i 2 punkt: 1. Bystyret ber byr\u00e5det om \u00e5 treffe tiltak for at bosettingskapasiteten kan utvides slik at henvendelser fra IMDI kan im\u00f8tekommes fullt ut. Det er n\u00f8dvendig at bosetting av et h\u00f8yere antall kan skje p\u00e5 en fullverdig m\u00e5te, og det krever kapasitetsutvidende tiltak. 2. Antall norsktimer for mindre\u00e5rige skal ikke begrenses. Merknader fremsatt i bystyret: Christine Henriksen \u00d8degaard (MDG) fremsatte p\u00e5 vegne av MDG f\u00f8lgende merknad: Bystyret i Bergen er opptatt av \u00e5 v\u00e6re en menneskerettighetsby, og at vi skal v\u00e6re en trygg havn for mennesker p\u00e5 flukt. Bystyret ber derfor byr\u00e5det om \u00e5 bosette 1200 flyktninger i 2024 og \u00e5 komme tilbake til bystyret med statusmelding for bosettingen i l\u00f8pet av \u00e5ret. Marte Stadheim Teigen (R) fremsatte p\u00e5 vegne av R f\u00f8lgende merknader: Merknad 1 Bystyret er bekymret for konsekvensene for muligheter for bosetting av flyktninger f\u00e5r ved at saken ikke behandles f\u00f8r i mars. Vanligvis f\u00e5r kommunene anmodning om bosetting fra IMDI i oktober/november, og bystyret b\u00f8r snarest mulig etter anmodningen har kommet behandle saken. Dette er viktig for \u00e5 sikre fremdrift og kontinuitet i arbeidet med \u00e5 skaffe boliger. 3 Bystyret ber derfor byr\u00e5det om \u00e5 levere fremtidige saker til behandling senest i januar det aktuelle \u00e5ret. Merknad 2 Boliger er en forutsetning for \u00e5 kunne bosette flyktninger, og bystyret understreker derfor behovet for \u00e5 \u00f8ke antall kommunale boliger. Merknad 3 De 25 enslige mindre\u00e5rige og barnefamilier b\u00f8r prioriteres s\u00e5 langt det er mulig. Merknad 4 Familiegjenforening b\u00f8r prioriteres og splittelse av familier b\u00f8r unng\u00e5s s\u00e5 langt det er mulig. Votering: Alternativt forslag til punkt 1 fra A, MDG, SV, V og KrF, fremsatt av Jeron Joseph (A), fikk 32 stemmer (A, SV, MDG, V, R, KrF) og var dermed falt. Alternativt forslag punkt 1 og 2 fra FrP, fremsatt av Per J\u00f8rgensen (FrP), fikk 7 stemmer (FrP) og var dermed falt. Innstillingens punkt 1 ble vedtatt med 37 stemmer (H, FrP, BL, INP, KrF, Sp, PP) Innstillingens punkt 2 \u2013 5 ble vedtatt enstemmig. Tilleggsforslag punkt 1, 2, 12 og 14 fra SV, fremsatt av Diane Alexandra Berbain (SV), fikk 14 stemmer (SV, MDG, R) og var dermed falt. Tilleggsforslag punkt 3-5, 7-10, 15 og 16 fra SV, fremsatt av Diane Alexandra Berbain (SV), fikk 32 stemmer (A, SV, MDG, V, R, KrF) og var dermed falt. Tilleggsforslag punkt 6, 13 og 17 fra SV, fremsatt av Diane Alexandra Berbain (SV), fikk 27 stemmer (A, SV, MDG, R) og var dermed falt. Tilleggsforslag punkt 11 fra SV, fremsatt av Diane Alexandra Berbain (SV), fikk 30 stemmer (A, SV, MDG, V, R) og var dermed falt. Tilleggsforslag fra KrF, fremsatt av Per-Erik G\u00e5skjenn (KrF), fikk 9 stemmer (MDG, V, KrF) og var dermed falt. Tilleggsforslag punkt 1 fra R, fremsatt av Marte Stadheim Teigen (R), fikk 27 stemmer (A, SV, MDG, R) og var dermed falt. Tilleggsforslag punkt 2 fra R, fremsatt av Marte Stadheim Teigen (R), fikk 32 stemmer (A, SV, MDG, V, R, KrF) og var dermed falt. Merknad fra utvalg for finans, kultur og n\u00e6ring ble vedtatt med 35 stemmer (H, FrP, BL, INP, Sp, PP) Merknad fra MDG, fremsatt av Christine Henriksen \u00d8degaard (MDG), fikk 29 stemmer (A, SV, MDG, R, KrF) og var dermed falt. Merknad 1 fra R, fremsatt av Marte Stadheim Teigen (R), fikk 32 stemmer (A, SV, MDG, V, R, KrF) og var dermed falt. 4 Merknad 2 fra R, fremsatt av Marte Stadheim Teigen (R), fikk 27 stemmer (A, SV, MDG, R) og var dermed falt. Merknad 3 og 4 fra R, fremsatt av Marte Stadheim Teigen (R), fikk 23 stemmer (A, SV, R) og var dermed falt. Utvalg for helse og sosial behandlet saken i m\u00f8tet 14.02.2024 sak 18/24 og avga f\u00f8lgende innstilling: Med unntak av merknaden er utvalgets innstilling likelydende med bystyrets vedtak. Utvalg for finans, kultur og n\u00e6ring hadde saken til orientering i m\u00f8tet 14.02.2024 sak 23/24: Utvalg for finans, kultur og n\u00e6ring tok saken til orientering. Utvalg for helse og sosial innstiller til bystyret. Merknad N\u00e5r det gjelder \u00e5 huse flyktninger, ber vi om at det ved behov for bolig vurderes \u00e5 sette opp modulbygg. De er kostnadsbesparende og har kort oppf\u00f8ringstid. De kan ogs\u00e5 demonteres og flyttes rundt der det er behov. Byr\u00e5det behandlet saken i m\u00f8tet 25.01.2024 sak 21/24 Byr\u00e5det innstiller til bystyret \u00e5 fatte f\u00f8lgende vedtak: 1. Bergen kommune vedtar \u00e5 bosette 1000 flyktninger i 2024. 25 av disse vil v\u00e6re enslige mindre\u00e5rige, og fem av disse igjen under 15 \u00e5r. Det forventes i tillegg at det kommer 50 familiegjenforente i m\u00e5lgruppen. Byr\u00e5det vil komme tilbake til bystyret med statusmelding for bosettingen i l\u00f8pet av \u00e5ret. 2. Bystyret ber byr\u00e5det komme tilbake i Revidert budsjett 2024 og 2. tertialrapport 2024 med et detaljert ressursbehov som f\u00f8lge av \u00f8kningen i bosettingen, og foresl\u00e5 budsjettjusteringer p\u00e5 inntekts- og utgiftssiden. Det skal sikres at integreringstilskuddet og tilskuddet til enslige mindre\u00e5rige flyktninger dekker kommunens utgifter til bosetting og integrering av flyktninger i 2024. 3. Bystyret ber byr\u00e5det legge til rette for en flytting til og drift av Bergen inkluderingssenter som tar hensyn til et ekstraordin\u00e6rt h\u00f8yt antall bosatte flyktninger i kommunen. Dette inneb\u00e6rer \u00e5 styrke driftsorganisasjonen ved Bergen inkluderingssenter, og midlertidig ha lokaler for \u00e5 h\u00e5ndtere ekstraordin\u00e6r tilstr\u00f8mning av flyktninger i paviljong. Det er ogs\u00e5 viktig \u00e5 videref\u00f8re deler av arbeidet i Ressurssenteret for flyktninger. 4. Byr\u00e5det gis fullmakt til \u00e5 leie inn og kj\u00f8pe ledige boliger p\u00e5 det \u00e5pne marked for \u00e5 dekke bosetting av flyktninger. Kj\u00f8pene finansieres inntil videre ved bruk av ubundne investeringsfond. Byr\u00e5det kommer tilbake til bystyret med forslag til endelig finansiering i forbindelse med Revidert budsjett 2024 og 2. tertialrapport. 5. Prosjektet for koordinering av bosetting av flyktninger med behov for helse- og omsorgstjenester fortsetter i 2024. 5 "
}