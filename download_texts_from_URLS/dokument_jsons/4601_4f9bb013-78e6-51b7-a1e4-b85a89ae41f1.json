{
  "dokument_id": "4f9bb013-78e6-51b7-a1e4-b85a89ae41f1",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 5 fra Katrine Berg N\u00f8dtvedt (MDG) om hugging av tr\u00e6r langs Storetveitvegen. Utvalg for milj\u00f8 og b",
  "url": "https://bergen.kommune.no/politikere-utvalg/api/fil/bk360/9732090/Svar-pa-skriftlig-sporsmal-nr-5-fra-Katrine-Berg-Nodtvedt-MDG-om-hugging-av-traer-langs-Storetveitvegen-Utvalg-for-miljo-og-b",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/03602-3 Saksbehandler: Malene Nesse Gr\u00f8nningen Fra Dato: 18. januar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 5 fra Katrine Berg N\u00f8dtvedt (MDG) om hugging av tr\u00e6r langs Storetveitvegen. Utvalg for milj\u00f8 og byutvikling 2024 Sp\u00f8rrer har blitt kontaktet av innbyggere som har lagt merke til felling av tr\u00e6r tilknyttet et byggeprosjekt langs Storetveitvegen, arealplanid 4601_66250000. If\u00f8lge bestemmelsene skal tr\u00e6rne bevares, og ved evt. felling (hvis behov), skal tr\u00e6rne erstattes. Slik situasjonen ser ut p\u00e5 bakken later det til at samtlige tr\u00e6r tilknyttet prosjektet er felt. Sp\u00f8rsm\u00e5l: 1: Hvordan ble saken h\u00e5ndtert i byggesak, er det gitt tillatelse til \u00e5 fjerne alle tr\u00e6rne? 2: Er noen av t\u00e6rne midlertidig tatt bort? 3: Hva er planen videre, vil alle tr\u00e6rne erstattes med st\u00f8rre tr\u00e6r? Svar fra byr\u00e5den: 1: Det f\u00f8lger av reguleringsplan 66250000 \u00a7 3.3.4 at \u00abInnenfor o_SVG4 skal eksisterende tr\u00e6r langs Storetveitvegen bevares. Ved behov skal felte tr\u00e6r erstattes\u00bb. I f\u00f8lgebrev vedlagt bygges\u00f8knaden opplyser ansvarlig s\u00f8ker at bestemmelsen oppfylles, ref. BYGG- 2022/28104-1. Byr\u00e5den finner ikke at temaet er konkret dr\u00f8ftet i byggesaksbehandlingen eller at det er eksplisitt gitt tillatelse til \u00e5 fjerne tr\u00e6r. Byr\u00e5den er imidlertid av den oppfatning at planbestemmelsen tilsier at det er opp til den som utf\u00f8rer arbeid p\u00e5 arealene til \u00e5 vurdere behovet. Essensen er at dersom en grunnet behov har felt tr\u00e6r innenfor felt o_SVG4, skal tr\u00e6rne erstattes. Det vises i denne sammenheng til at det i rammetillatelse av 11.01.2023 er oppstilt vilk\u00e5r om at \u00abf\u00f8r det kan gis ferdigattest eller midlertidig brukstillatelse for siste byggetrinn innenfor planomr\u00e5det skal o_SS, o_SF, o_SVG1-5 og o_SVG7 v\u00e6re ferdig opparbeidet\u00bb (byr\u00e5dens utheving). Byr\u00e5den legger til grunn at o_SVG4 ikke kan anses ferdig opparbeidet f\u00f8r eventuelt felte tr\u00e6r, er erstattet i henhold til planbestemmelsen. I motsatt tilfelle m\u00e5 det n\u00f8dvendigvis foreligge dispensasjon fra kravene i bestemmelsen. 2 og 3: Ansvarlig s\u00f8ker har opplyst at samtlige tr\u00e6r innenfor o_SVG4 nok er fjernet grunnet n\u00f8dvendige arbeider bl.a. p\u00e5 VA-ledninger i grunnen. Det legges ellers til grunn at fremtidige planer etc., vil n\u00e6rmere avklares i forbindelse med arbeid p\u00e5 gang- og sykkelvei mellom o_SVG4 og regulerte boligfelt. Det er i denne byggesak kun behandlet s\u00f8knad om klargj\u00f8ring (pukking) for gang- og sykkelvei. I rammetillatelsen opplyses det om \u00abdette henger sammen med at det er Fylkeskommunen som skal s\u00f8ke om selve gang- og sykkelveien\u00bb. Christine Kahrs - Byr\u00e5d for byutvikling Dokumentet er godkjent elektronisk. "
}