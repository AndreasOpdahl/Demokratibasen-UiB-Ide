{
  "dokument_id": "d427a212-188e-506d-82c4-ef18a389d873",
  "doc_type": "case_attachment",
  "kommune": 4601,
  "tittel": "Felles tilbakemelding fra hovedtillitsvalgte\n",
  "url": "https://bergen.kommune.no/politikere-utvalg/api/fil/bk360/11087804/Felles-tilbakemelding-fra-hovedtillitsvalgte-",
  "tekst": "Bente S. Leversen Hovedtillitsvalgt NSF Bergen kommune Bente.leversen@bergen.kommune.no Bergen, 30.08.24 BEHO, kommunaldirekt\u00f8rens stab Seksjon for tjenester til utviklingshemmede Innspill bystyresak om ferietilbud til voksne personer med utviklingshemming Takk for muligheten til \u00e5 komme med innspill til denne saken. Bergen kommune har i mange \u00e5r lagt til rette for at utviklingshemmede f\u00e5r reise p\u00e5 ferie. Vi har f\u00e5tt ulike tilbakemeldinger p\u00e5 hvordan dette har fungert for ansatte som har v\u00e6rt med p\u00e5 turene tidligere \u00e5r, b\u00e5de positivt og negativt. Norsk Sykepleierforbund, Fellesorganisasjonen, Fagforbundet, Delta og Norsk Ergoterapeutforbund st\u00f8tter at man har forutsigbare retningslinjer for ordningen. Det er uheldig at man i \u00e5r fikk endringer tett p\u00e5 eller i sommerferieavviklingen og m\u00e5tte finne dyre l\u00f8sninger for dette i en tid der vi snur hver stein vi kan for \u00e5 spare. Dette er ikke i tr\u00e5d med forutsigbarheten som b\u00e5de arbeidsgiver trenger for \u00e5 planlegge tjenestene som gis, ansattes rett p\u00e5 forutsigbar arbeidstid og selvsagt brukernes behov for forutsigbarhet i hverdagen og planlegging av ferieturen. Vi har f\u00e5tt innspill fra medlemmer som beskriver hele prosessen med feriereiser som uryddig. Det har v\u00e6rt korte frister som har f\u00f8rt til tidspress og uklarheter ang\u00e5ende hvilke kriterier som gjelder for de som kan/ikke kan reise. Vi har f\u00e5tt tilbakemelding p\u00e5 at ansatte ble satt i krevende situasjoner som ikke var avklarte. Et kriterium for retningslinjen for ferietur er og m\u00e5 v\u00e6re at ansatte fra tjenesten ikke skal v\u00e6re med. Dette begrunner vi med: 1) at helsetjenestene st\u00e5r i en krevende bemanningssituasjon, spesielt under ferieavvikling om sommeren. Denne bemanningssituasjonen har blitt kraftig forverret de siste \u00e5rene. 2) At det er vanskelig \u00e5 ivareta arbeidsmilj\u00f8lovens bestemmelser for ansatte, spesielt ift arbeidstid og fritid. Det er og vanskelig \u00e5 dekke inn for hverandre ved sykefrav\u00e6r, Ang\u00e5ende tilskuddsordningen som var ny i 2024 er tilbakemeldingene at dette var et godt tiltak som b\u00f8r vurderes videref\u00f8rt, dog med bedre informasjon og publisitet. Dersom dagens ordninger skal videref\u00f8res b\u00f8r hele prosessen starte tidligere, helst h\u00f8sten i forkant. P\u00e5 den m\u00e5ten kan det bli mer forutsigbart for alle parter, spesielt ogs\u00e5 for de som sitter som saksbehandlere i tjenesten. Vi har forst\u00e5else for den \u00f8konomiske situasjonen i Bergen kommune og at feriereiser for personer med utviklingshemming er et unikt tilbud. Vi h\u00e5per at vi f\u00e5r komme med innspill til den endelige saken som skal sendes inn politisk. Vennlig hilsen Fellesorganisasjonen v/Marita Gudvangen Fagforbundet v/Hj\u00f8rdis Haugen Delta v/Gro Nordtveit Norsk Ergoterapiforbund v/Lill-Eren Kolloen Norsk Sykepleierforbund v/Bente Leversen "
}