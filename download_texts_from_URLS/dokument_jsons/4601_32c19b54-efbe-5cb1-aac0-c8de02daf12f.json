{
  "dokument_id": "32c19b54-efbe-5cb1-aac0-c8de02daf12f",
  "doc_type": "case_attachment",
  "kommune": 4601,
  "tittel": "Statsforvalterens konklusjon ved prisvurdering - klagesak",
  "url": "https://bergen.kommune.no/politikere-utvalg/api/fil/bk360/10612468/Statsforvalterens-konklusjon-ved-prisvurdering-klagesak",
  "tekst": " V\u00e5r dato: V\u00e5r ref: 11.08.2022 2022/7001 Deres dato: Deres ref: [Mottakernavn] Saksbehandler [Adresse] Terje \u00d8vreb\u00f8 [Postnr] [Poststed] [Kontakt] Bergen kommune - gnr. 282 bnr. 4 og 18 og gnr. 283 bnr. 39 og 74 - konsesjon - vedtak i klagesak - priskontroll Vi viser til Bergen kommunes oversendelse av 12.05.2022. Vedtak Klagen blir ikke tatt til f\u00f8lge Bergen kommunes vedtak vedtak av 01.06.2021 i sak nr. 21/31909 blir stadfestet. Hva saken gjelder Ved skriv datert 08.04.2021 har Ruben Kengakaran s\u00f8kt om konsesjon for erverv av gnr. 282 bnr. 4 og 18 og gnr. 283 bnr. 39 og 74 i Bergen. De fire matrikkelnumrene er \u00e5 regne som en enhet, og har if\u00f8lge NIBIOs g\u00e5rdkart et samlet areal p\u00e5 46,7 daa. Av dette er 17,8 daa fulldyrka og 20,7 daa overflatedyrka jord. Der er ogs\u00e5 registrert 6,9 daa annet areal og 1,3 daa bebygd/tun o.l. P\u00e5 eiendommen, som ligger ca. 6 km fra tettstedet Arna, er der kun en eldre driftsbygning. Selger er Framo AS, og avtalt kj\u00f8pesum er kr. 2 500 000. Som vedlegg til konsesjonss\u00f8knaden fulgte blant annet en takst fra 2021, der eiendommens verdi som tilleggsjord er beregnet til kr. 300 000. S\u00f8keren skal benytte eiendommen som tilleggsjord til sitt eget bruk, gnr. 281 bnr. 2 og 17, gnr. 282 bnr. 3 og gnr. 283 bnr. 2. Driftsenheten har 14,1 daa fulldyrka og ca. 18 daa overflatedyrka jord, 80 daa innmarksbeite og 137 daa produktiv skog. I s\u00f8knad om produksjonstilskudd pr. februar 2022 er det opplyst at det \u00e5ret f\u00f8r ble sluppet 118 sau og 201 lam p\u00e5 beite. Driften er i stor grad basert p\u00e5 leiejord (fra 7 ulike eiendommer). Der er ikke felles grenser mellom s\u00f8kerens driftsenhet og konsesjonseiendommen, men avstandene mellom de ulike teigene/arealene er sm\u00e5. Ved Bergen kommunes vedtak av 01.06.2021 ble konsesjonss\u00f8knaden avsl\u00e5tt. Av saksutredningen g\u00e5r det frem at s\u00f8kers planer og intensjoner med kj\u00f8pet tilfredsstiller s\u00e5 vel konsesjonslovens form\u00e5l, som de s\u00e6rlige forhold som if\u00f8lge \u00a7 9 skal vurderes ved erverv av landbrukseiendommer. Avslaget er begrunnet med at den avtalte kj\u00f8pesummen ikke tilgodeser en samfunnsmessig forsvarlig prisutvikling E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 p\u00e5 eiendom som skal nyttes til landbruksform\u00e5l. Dette er et vilk\u00e5r som skal tillegges s\u00e6rlig vekt ved vurdering av de s\u00f8knader som er omfattet av bestemmelsene om priskontroll i \u00a7 9 a. Kommunen ga til kjenne at maksimal konsesjonspris er kr. 450 000. Selgeren Framo AS, har klaget p\u00e5 kommunens vedtak i brev datert 22.06.2021. Der heter det blant annet: En takst er ikke absolutt, det m\u00e5 v\u00e6re markedet som bestemmer prisen. Vi hadde flere bydere, og til slutt var det to bydere som begge driver landbruk, som ville ha eiendommen som tilleggsjord. De var villige til \u00e5 betale en pris vesentlig over takst. Dette indikerer at den prisen som landbruketaten har satt er for l\u00e5g. Avviket mellom maksimal pris p\u00e5 kr 450.000 for eiendommen, som etaten mener kan godkjennes, og avtalt pris p\u00e5 kr. 2.500.000 er vesentlig. Da de som driver landbruk er villige til \u00e5 gi langt mere enn kr. 450.000 for eiendommen, er etter v\u00e5r mening maksimal pris sett altfor lavt. Ved sin behandling av klagen har Bergen kommune sl\u00e5tt fast at det ikke er markedspris eller lignende som skal legges til grunn ved vurderingen av hva som er en samfunnsmessig forsvarlig prisutvikling n\u00e5r det gjelder landbrukseiendommer. Dette belegges med argumenter fra sentrale styringsdokumenter og rundskriv. N\u00e5r det gjelder den konkrete verdivurderingen viser kommunen til den tilsendt taksten, og fastholder sitt standpunkt om at konsesjonsprisen ikke kan overstige kr. 450 000, se kommunens skriv av 08.03.2022. Klagen ble ikke tatt til f\u00f8lge, og saken ble oversendt til Statsforvalteren for endelig avgj\u00f8relse ved kommunens brev av 12.05.2022. Regelverk Konsesjonsloven har ikke egne bestemmelser om klage, og saker som denne skal derfor behandles i tr\u00e5d med de alminnelige reglene i forvaltningsloven kapittel VI. N\u00e5r det gjelder formalitetene, legger vi, i likhet med Bergen kommune, til grunn at klagen er fremsatt innen treukers-fristen i forvaltningsloven \u00a7 29. If\u00f8lge den tilsendt kj\u00f8pekontrakten er det selger som har risikoen dersom konsesjon blir nektet p\u00e5 grunn av prisen. Selger har derfor rettslig klageinteresse og klagerett, jf. \u00a7 28. Klagen skal derfor realitetsbehandles. Av forvaltningsloven \u00a7 34 g\u00e5r det frem at et klageorgan kan pr\u00f8ve alle sider ved en sak. Vedtaket det er klaget p\u00e5 kan endres helt eller delvis, eller det kan bli opphevet og saken sendt tilbake til vedtaksorganet for ny behandling. Som klageinstans skal vi ogs\u00e5, i samsvar med ulovfestede forvaltningsrettslige prinsipper, vurdere om det foreligger myndighetsmisbruk, for eksempel i form av usaklig forskjellsbehandling eller at det er tatt utenforliggende hensyn. Vi skal ogs\u00e5 ta stilling til om vedtaket saken gjelder fremst\u00e5r som klart urimelig eller ikke. Alle konsesjonss\u00f8knader skal ses i lys av konsesjonslovens form\u00e5l, som er nedfelt i \u00a7 1. Ved erverv av eiendommer som skal brukes til landbruksform\u00e5l, skal s\u00f8knaden ogs\u00e5 vurderes opp mot de s\u00e6rlige hensyn som er beskrevet i \u00a7 9. Som nevnt ovenfor har Bergen kommune konkludert med at den aktuelle s\u00f8knaden tilfredsstiller disse, og at den f\u00f8lgelig er tr\u00e5d med lovens form\u00e5l. Problemet er kj\u00f8pesummen, som er mer enn fem ganger h\u00f8yre enn det kommunen mener at konsesjonsloven prisbestemmelser tillater. Side: 3/4 Disse bestemmelsene fremg\u00e5r av lovens \u00a7 9 a, som lyder: \u00abVed avgj\u00f8relse av en s\u00f8knad om konsesjon p\u00e5 erverv av bebygd eiendom med mer enn 35 dekar fulldyrka og overflatedyrka jord som skal nyttes til landbruksform\u00e5l, skal det i tillegg til momentene som er nevnt i \u00a7 9, legges s\u00e6rlig vekt p\u00e5 om den avtalte prisen tilgodeser en samfunnsmessig forsvarlig prisutvikling.\u00bb V\u00e5re merknader Som Bergen kommune p\u00e5peker, er det ikke markedet som skal bestemme prisen p\u00e5 eiendommer og areal som skal benyttes til landbruksproduksjon. Poenget med konsesjonslovens prisregulering er nettopp \u00e5 sette de ordin\u00e6re markedskreftene til sides ved omsetning av slike eiendommer. Bakgrunnen for reguleringen er forklart slik i Prop. 92 L (2016-2017): \u00abEn samfunnsmessig forsvarlig prisutvikling inneb\u00e6rer at prisen bidrar til \u00e5 realisere m\u00e5l i landbrukspolitikken. Det gjelder blant annet m\u00e5l som \u00e5 sikre rekrutteringen av aktive yrkesut\u00f8vere til n\u00e6ringen og legge til rette for eierskap til landbrukseiendommer som gir grunnlag for langsiktig god ressursforvaltning. Videre er det et m\u00e5l \u00e5 legge til rette for inntektsmuligheter og sosiale forhold som skaper stabile heltids- og deltidsplasser i landbruket. Skal de landbrukspolitiske m\u00e5lene n\u00e5s, er det n\u00f8dvendig at blant annet prisniv\u00e5et p\u00e5 landbrukseiendommer ikke er h\u00f8yere enn det som reflekterer verdien av eiendommens driftsgrunnlag og den verdi eiendommen har som bosted, samtidig som det ikke stilles krav om urimelig h\u00f8y egenkapital. Hensikten er ikke \u00e5 fryse fast prisene, jf. blant annet hensynet til eiendommenes funksjon som kredittgrunnlag.\u00bb Ved vurdering av hva hvilket prisniv\u00e5 som er samfunnsmessig forsvarlig, har man i praksis, og med tilslutning fra Stortinget, lagt til grunn at produksjonsarealene skal vurderes etter avkastningsverdi (bruksverdi), og eiendommens bygninger skal verdsettes etter kostnadsverdi, dvs. nedskrevet gjenanskaffelsesverdi.1 Prinsippene er beskrevet i detalj i rundskrivet M-3/2002. For \u00e5 finne bruksverdien av jordbruksarealer tar man i dag oftest utgangspunkt i hva som betales pr. \u00e5r for leie av tilsvarende arealer i omr\u00e5det/distriktet. Dette bel\u00f8pet kapitaliseres deretter med en rentefot som er fastsatt til 4%.2 Landbruksdirektoratet utarbeider \u00e5rlig statistikk over slike leiejordspriser. Etter det vi kan se er det i den tilsendte taksten lagt til grunn en leiepris p\u00e5 kr. 200,- pr. \u00e5r, som gir en pris p\u00e5 kr. 5 000 pr. dekar. Med bakgrunn i statistikken for 2021, antar vi at kr. 200 er et rimelig anslag n\u00e5r det gjelder jordbruksarealene p\u00e5 den oms\u00f8kte eiendommen, og at takstsummen for jordbruksarealene derfor er akseptabel.3 Vi har heller ingen merknader til at prisen p\u00e5 de uproduktive arealene er satt til kr. 1000 pr. dekar. Det samme gjelder prisen p\u00e5 driftsbygningen, kr. 100 000. Bergen kommune har akseptert disse postene uten s\u00e6rlige kommentarer, men beskrivelsen og vurderingene i takstdokumentet fremst\u00e5r for oss som rimelige. 1 antatt nyanleggskostnad i dag for en tilsvarende bygning, korrigert for alder, st\u00f8rrelse, slitasje, vedlikehold og egnethet etter dagens normer og krav. 2 M-4/2004 3 200 x 100 : 4 = 5 000 Side: 4/4 Ved sin behandling av klagesaken har kommunen p\u00e5pekt at eiendommen er kj\u00f8pt som tilleggsjord, og at det derfor er grunnlag for \u00e5 akseptere en h\u00f8yre pris enn hva de enkelte elementene samlet sett er verdt. Dette er i tr\u00e5d med de signaler som er gitt i St. meld. Nr. 19 (1999-2000), og som er beskrevet slik i M- 3/2002: For \u00e5 stimulere til rasjonaliseringstiltak, bl.a. salg fremfor bortleie av eiendommer egnet som tilleggsjord, kan det for jordbruksareal legges marginal verdibetraktning til grunn n\u00e5r konsesjonspris vurderes. For at marginal verdibetraktning skal nyttes, m\u00e5 det gjelde rasjonalisering som er i samsvar med jordlovens form\u00e5l. Ramme for eventuelt tillegg i forhold til vanlig avkastningsverdi fastsettes til inntil 50 %. Konklusjon Vi er kommet til at kommunens fastsettelse av h\u00f8yeste lovlige konsesjonspris p\u00e5 kr. 450 000, er i samsvar med de retningslinjer som er gitt for vurdering av hva som er en samfunnsmessig pris i det aktuelle tilfellet. Kommunen har behandlet saken i tr\u00e5d med gjeldende lover og regler, og det er ingen ting som tyder p\u00e5 at det har skjedd noen form for myndighetsmisbruk. Resultatet fremst\u00e5r heller ikke som urimelig eller p\u00e5fallende, og klagen kan derfor ikke tas til f\u00f8lge. Vedtaket i saken her kan ikke p\u00e5klages i medhold av forvaltningsloven, jf. \u00a7 28 tredje ledd. Med hilsen medunderskrift Terje \u00d8vreb\u00f8 stilling seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN Mottakerliste: Ruben T Kengakaran Tunesvegen 322 5264 Garnes FRAMO AS Postboks 23 Florv\u00e5g 5329 FLORV\u00c5G "
}