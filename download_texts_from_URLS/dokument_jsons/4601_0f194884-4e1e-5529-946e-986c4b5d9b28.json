{
  "dokument_id": "0f194884-4e1e-5529-946e-986c4b5d9b28",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 124 fra Chris J\u00f8rgen K. R\u00f8dland (H) om driftsavtale for Ytre Hope - Utvalg for milj\u00f8 og byutvikli",
  "url": "https://bergen.kommune.no/politikere-utvalg/api/fil/bk360/10969924/Svar-pa-skriftlig-sporsmal-nr-124-fra-Chris-Jorgen-K-Rodland-H-om-driftsavtale-for-Ytre-Hope-Utvalg-for-miljo-og-byutvikli",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/119702-3 Saksbehandler: Malene Nesse Gr\u00f8nningen Fra Dato: 19. august 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 124 fra Chris J\u00f8rgen K. R\u00f8dland (H) om driftsavtale for Ytre Hope - Utvalg for milj\u00f8 og byutvikling Sp\u00f8rrer viser til svar p\u00e5 skriftlig sp\u00f8rsm\u00e5l nr. 3 fra Chris J\u00f8rgen R\u00f8dland (H) om skogbrannfare p\u00e5 nedlagt deponi. Utvalg for milj\u00f8 og byutvikling 12.01.2023. Nabolaget har henvendt seg p\u00e5 nytt og peker p\u00e5 at det ikke er sl\u00e5tt, og p\u00e5 grunn av dette \u00absprer en avart av Troms\u00f8palme, Kjempebj\u00f8rnekjeks seg i hele omr\u00e5det. Dette er en sv\u00e6rt giftig plante som gir branns\u00e5r dersom du f\u00e5r saften fra denne p\u00e5 deg. Hele avfallsplassen er full av disse som har dukket opp etter at \"bonden\" sluttet \u00e5 sl\u00e5 gresset\u00bb, if\u00f8lge nabolaget. Bildene vedlagt viser situasjonen i dag. Sp\u00f8rsm\u00e5l til byr\u00e5den: Hva er status p\u00e5 kommunens driftsavtale for omr\u00e5det, og n\u00e5r vil omr\u00e5det bli sl\u00e5tt? Svar fra byr\u00e5den: Bymilj\u00f8etaten har tidligere formidlet at det er lagt inn fast drift i form av sl\u00e5tt p\u00e5 arealet. De beklager imidlertid at dette ikke er fulgt tilstrekkelig godt opp. Rutinene er gjennomg\u00e5tt slik at dette skal bli fulgt opp i \u00e5rene fremover, og det er ogs\u00e5 bestilt sl\u00e5tt av arealet i n\u00e6rmeste fremtid. De forventer at dette blir utf\u00f8rt i siste del av august, eventuelt starten av september. Bymilj\u00f8etaten vil samtidig benytte anledningen til \u00e5 informere om at arten som vokser p\u00e5 arealet er Kystbj\u00f8rnekjeks, dette er en stedegen art (ikke fremmedart slik de nevnte Troms\u00f8palme og Kjempebj\u00f8rnekjeks er). Det er riktig at plantesaft fra disse p\u00e5 huden, n\u00e5r det kombineres med eksponering for sollys, kan gi hudreaksjoner (eksem, blemmer, forbrenning). Christine Kahrs \u2013 Byr\u00e5d for byutvikling Dokumentet er godkjent elektronisk. "
}