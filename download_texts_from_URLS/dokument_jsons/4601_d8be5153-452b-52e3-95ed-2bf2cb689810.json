{
  "dokument_id": "d8be5153-452b-52e3-95ed-2bf2cb689810",
  "doc_type": "meeting_minutes",
  "kommune": 4601,
  "tittel": "Protokoll utvalg for barnehage, skole og idrett 03.12.2024",
  "url": "https://bergen.kommune.no/politikere-utvalg/api/fil/bk360/11617340/Protokoll-utvalg-for-barnehage-skole-og-idrett-03-12-2024",
  "tekst": " BERGEN KOMMUNE Protokoll Utvalg for barnehage, skole og idrett Den 03. des. 2024 holdt utvalg for barnehage, skole og idrett m\u00f8te i Store Milde 2 etg Bergen R\u00e5dhus. M\u00f8tet startet kl. 16:00 og ble hevet kl. 18:30 Til stede: Knut Vindenes (H) Camilla N\u00f8ttveit (H) Johannes Banggren (H) \u2013 vara Kine-Celine Ellingsen (H) - vara Linn Kristin Eng\u00f8 (A) Johanna K\u00e4stel Sandal Fond (A) Jan-Rune Patrick Bang Hansen (A) Sandrino Birkeland (A) - vara Martine Jordana Baarholm (FrP) Mikkel Gr\u00fcner (SV) Kuberan Thurairajah (SV) Cecilie H\u00f8is\u00e6ter (MDG) - vara Asgeir Eide-Olsen (BL) - vara Marte Stadheim Teigen (R) Joel Ysteb\u00f8 (KrF) Forfall: Vasan Singaravel (H) Monika Nordland Yndestad (BL) Janne Gro Nyheim Rasmussen (H) Eduardo Andersen (A) Thor Haakon Bakke (MDG) Fra byr\u00e5dsavdelingen Byr\u00e5d for barnehage og skole, Daniel C. E. H\u00e4gglund Kommunaldirekt\u00f8r Marius Arnason B\u00f8e Byr\u00e5d for n\u00e6ring, kultur og idrett, Reidar Digranes Kommunaldirekt\u00f8r Torbj\u00f8rn Torsvik M\u00f8teleder: Utvalgsleder Linn Kristin Eng\u00f8 (A) Fra bystyrets kontor: R\u00e5dgiver Tina Omdahl Hayes F\u00f8rstekonsulent Anette Drabl\u00f8s 1 Saksliste Saksnr. Sakstittel Innkalling utvalg for barnehage, skole og idrett 03.12.2024 Muntlige sp\u00f8rsm\u00e5l til utvalg for barnehage, skole og idrett 03.12.2024 112/24 Innkomne svar p\u00e5 skriftlige sp\u00f8rsm\u00e5l til utvalg for barnehage, skole og idrett 03.12.2024 113/24 Godkjenning av protokoller fra utvalg for barnehage, skole og idrett sine m\u00f8ter 12.11.2024 og 19.11.2024 114/24 Saker til gjennomsyn Utvalg for barnehage, skole og idrett 03.12.2024 115/24 Sammen for kvalitet - lek og medvirkning. Kvalitetsutviklingsplan for bergensbarnehagen 116/24 Representantforslag fra Johanna K. S. Fond (A) og Eduardo Andersen (A) om senere skolestart p\u00e5 ungdomsskolen 117/24 H\u00f8ringsuttalelse til H\u00f8ring - lov- og forskriftsendringer for \u00e5 kunne opprette individregistre over barn i barnehager og barn i grunnskoleoppl\u00e6ring 118/24 H\u00f8ringsuttalelse til h\u00f8ring om bedre samordning av barnevernsloven og barneloven 119/24 Byr\u00e5dets forslag til handlings- og \u00f8konomiplan for 2025 - 2028. Budsjett 2025 - Innstilling 1 120/24 H\u00f8ring om \u00f8konomi, sykefrav\u00e6r og bemanning i barnehagene 121/24 Aktivitetsplan 1. halv\u00e5r 2025 - utvalg for barnehage, skole og idrett 122/24 Eventuelt utvalg for barnehage, skole og idrett 03.12.2024 123/24 H\u00f8ringsuttalelse til forslag til justeringer i tilskudd til nasjonalanlegg og til idrettsanlegg for internasjonale mesterskap Orientering ved byr\u00e5d Daniel C. E. H\u00e4gglund og byr\u00e5d Reidar Digranes: \u2022 Budsjettforslag 2025-2028 for barnehage og skole \u2022 Budsjettforslag for n\u00e6ring, kultur og idrett 2025 2 Innkalling utvalg for barnehage, skole og idrett 03.12.2024 Utvalg for barnehage, skole og idrett behandlet saken i m\u00f8tet 03.12.2024: Det var ingen merknader til innkalling og sakskart. [Lagre saksprotokoll] [Lagre vedtak] Muntlige sp\u00f8rsm\u00e5l til utvalg for barnehage, skole og idrett 03.12.2024 Utvalg for barnehage, skole og idrett behandlet saken i m\u00f8tet 03.12.2024: 87. Camilla N\u00f8ttveit (H) stilte sp\u00f8rsm\u00e5l om team Skyfritt. Byr\u00e5d Daniel C. E. H\u00e4gglund besvarte sp\u00f8rsm\u00e5let. Camilla N\u00f8ttveit (H) stilte oppf\u00f8lgingssp\u00f8rsm\u00e5l. Byr\u00e5d Daniel C. E. H\u00e4gglund besvarte sp\u00f8rsm\u00e5let. 88. Jan Rune Bang-Hansen (A) stilte sp\u00f8rsm\u00e5l om veien mellom Elvatun og Sandgotna skole. Byr\u00e5d Daniel C. E. H\u00e4gglund besvarte sp\u00f8rsm\u00e5let. 89. Cecilie H\u00f8is\u00e6ter (MDG) stilte sp\u00f8rsm\u00e5l om spesialpedagogiske tjenester. Byr\u00e5d Daniel C. E. H\u00e4gglund ba om at sp\u00f8rsm\u00e5let oversendes for skriftlig besvarelse. 90. Marte Stadheim Teigen (R) stilte sp\u00f8rsm\u00e5l om overdekning og kommunale barnehageplasser. Byr\u00e5d Daniel C. E. H\u00e4gglund besvarte sp\u00f8rsm\u00e5let. 91. Jan Rune Bang-Hansen (A) stilte sp\u00f8rsm\u00e5l om fysak i Loddefjord. Byr\u00e5d Reidar Digranes besvarte sp\u00f8rsm\u00e5let. 92. Marte Stadheim Teigen (R) stilte sp\u00f8rsm\u00e5l om statlige midler til \u00f8kt bemanning i barnehagene. Byr\u00e5d Daniel C. E. H\u00e4gglund besvarte sp\u00f8rsm\u00e5let. 93. Linn Kristin Eng\u00f8 (A) stilte sp\u00f8rsm\u00e5l om bemanningssituasjon i barnehager. Byr\u00e5d Daniel C. E. H\u00e4gglund besvarte sp\u00f8rsm\u00e5let. Linn Kristin Eng\u00f8 (A) stilte oppf\u00f8lgingssp\u00f8rsm\u00e5l. Byr\u00e5d Daniel C. E. H\u00e4gglund besvarte sp\u00f8rsm\u00e5let. [Lagre saksprotokoll] [Lagre vedtak] 112/24 Innkomne svar p\u00e5 skriftlige sp\u00f8rsm\u00e5l til utvalg for barnehage, skole og idrett 03.12.2024 3 Utvalg for barnehage, skole og idrett behandlet saken i m\u00f8tet 03.12.2024 sak 112/24: Det var ingen innkomne svar p\u00e5 skriftlige sp\u00f8rsm\u00e5l til m\u00f8tet. [Lagre saksprotokoll] [Lagre vedtak] 113/24 Godkjenning av protokoller fra utvalg for barnehage, skole og idrett sine m\u00f8ter 12.11.2024 og 19.11.2024 Utvalg for barnehage, skole og idrett behandlet saken i m\u00f8tet 03.12.2024 sak 113/24: Protokollen ble godkjent. [Lagre saksprotokoll] [Lagre vedtak] 114/24 Saker til gjennomsyn Utvalg for barnehage, skole og idrett 03.12.2024 Utvalg for barnehage, skole og idrett behandlet saken i m\u00f8tet 03.12.2024 sak 114/24: F\u00f8lgende dokumenter ble sendt ut i forkant av m\u00f8tet: \u2022 Referat fra arbeidsgruppe for planlegging av h\u00f8ring i UBSI. 13.11.2024 \u2022 Referat fra UBSI AU 25.11.2024 \u2022 Avslutning av pr\u00f8veprosjekt med Olweusunders\u00f8kelsen i bergensskolen F\u00f8lgende representanter tok ordet: Sandrino Birkeland (A). [Lagre saksprotokoll] [Lagre vedtak] 115/24 Sammen for kvalitet - lek og medvirkning. Kvalitetsutviklingsplan for bergensbarnehagen Utvalg for barnehage, skole og idrett behandlet saken i m\u00f8tet 03.12.2024 sak 115/24 og avga f\u00f8lgende innstilling: 1. Bystyret vedtar planen \u00abSammen for kvalitet \u2013 lek og medvirkning. Kvalitetsutviklingsplan for bergensbarnehagen\u00bb. 2. Tiltakene finansieres innenfor vedtatt budsjettramme. 3. Kvalitetsutviklingsplanen f\u00f8lges opp med en statusmelding etter tre \u00e5r. 4. Bystyret ber byr\u00e5det legge frem en sak for bystyret om hvordan bemanningssituasjonen p\u00e5virker oppf\u00f8lgingen av kvalitetsutviklingsplanen. Saken skal legges frem for bystyret innen november 2025. 4 Merknad 1 Bystyret merker seg at Utdanningsforbundet er bekymret for muligheten til \u00e5 implementere og jobbe godt med kvalitetsutvikling slik barnehagesituasjonen er som den er. Det er en alvorlig tilbakemelding og bystyret forventer at byr\u00e5det sikrer barnehagene tilstrekkelige rammer til \u00e5 arbeide med kvalitetsutvikling i barnehagehverdagen. Merknad 2 En forutsetning for god implementering og oppf\u00f8lging av kvalitetsplanen er at barnehagene har tilstrekkelig grunnbemanning og mulighet til \u00e5 hente inn vikarer. Bystyret ser med bekymring p\u00e5 hvordan bemanningssituasjonen og h\u00f8yt sykefrav\u00e6r p\u00e5virker barnehagenes mulighet til \u00e5 ivareta det pedagogiske arbeidet. Merknad 3 Kommunen b\u00f8r synliggj\u00f8re CRPD i sine strategiske planer. Utvalg for barnehage, skole og idretts behandling F\u00f8lgende representanter tok ordet: Knut Vindenes (H), Linn Kristin Eng\u00f8 (A), Cecilie H\u00f8is\u00e6ter (MDG), Marte Stadheim Teigen (R). Forslag fremsatt i utvalget: Linn Kristin Eng\u00f8 (A) fremsatte p\u00e5 vegne av Kommunalt r\u00e5d for funksjonsnedsettelse, f\u00f8lgende alternative forslag til punkt 3: Kvalitetsutviklingsplanen f\u00f8lges opp med en statusmelding etter to \u00e5r. Marte Stadheim Teigen (R) fremsatte p\u00e5 vegne av R, f\u00f8lgende tilleggsforslag: Bystyret ber byr\u00e5det legge frem en sak for bystyret om hvordan bemanningssituasjonen p\u00e5virker oppf\u00f8lgingen av kvalitetsutviklingsplanen. Saken skal legges frem for bystyret innen november 2025. Linn Kristin Eng\u00f8 (A) fremsatte p\u00e5 vegne av Ungdomsr\u00e5det, f\u00f8lgende tilleggsforslag: Byr\u00e5det skal f\u00f8lge n\u00f8ye med p\u00e5 hvordan planen implementeres i praksis, og det skal rapporteres jevnlig til fagutvalget og bystyre om fremdriften. Merknader fremsatt i utvalget: Marte Stadheim Teigen (R) fremsatte p\u00e5 vegne av R, f\u00f8lgende merknad: En forutsetning for god implementering og oppf\u00f8lging av kvalitetsplanen er at barnehagene har tilstrekkelig grunnbemanning og mulighet til \u00e5 hente inn vikarer. Bystyret ser med bekymring p\u00e5 hvordan bemanningssituasjonen og h\u00f8yt sykefrav\u00e6r p\u00e5virker barnehagenes mulighet til \u00e5 ivareta det pedagogiske arbeidet. Linn Kristin Eng\u00f8 (A) fremsatte p\u00e5 vegne av A, f\u00f8lgende merknad: Bystyret merker seg at Utdanningsforbundet er bekymret for muligheten til \u00e5 implementere og jobbe godt med kvalitetsutvikling slik barnehagesituasjonen er som den er. Det er en alvorlig tilbakemelding og bystyret forventer at byr\u00e5det sikrer barnehagene tilstrekkelige rammer til \u00e5 arbeide med kvalitetsutvikling i barnehagehverdagen. Linn Kristin Eng\u00f8 (A) fremsatte p\u00e5 vegne av Kommunalt r\u00e5d for funksjonsnedsettelse, f\u00f8lgende merknad: 5 Kommunen b\u00f8r synliggj\u00f8re CRPD i sine strategiske planer. Votering: Innstillingen punkt 1-2 ble tiltr\u00e5dt enstemmig. Alternativt forslag til punkt 3 fra Kommunalt r\u00e5d for funksjonsnedsettelse, fremsatt av Linn Kristin Eng\u00f8 (A) fikk 0 stemmer. Innstillingen punkt 3 ble tiltr\u00e5dt enstemmig. Tilleggsforslag fra R, fremsatt av Marte Stadheim Teigen (R) ble tiltr\u00e5dt med 10 stemmer (A, SV, MDG, BL, R, KrF). Tilleggsforslag fra Ungdomsr\u00e5det, fremsatt Linn Kristin Eng\u00f8 (A) fikk 0 stemmer. Merknad fra A, fremsatt av Linn Kristin Eng\u00f8 (A) ble tiltr\u00e5dt med 10 stemmer (A, SV, MDG, BL, R, KrF). Merknad fra R, fremsatt av Marte Stadheim Teigen (R) ble tiltr\u00e5dt med 10 stemmer (A, SV, MDG, BL, R, KrF). Merknad fra Kommunalt r\u00e5d for funksjonsnedsettelse fremsatt av Linn Kristin Eng\u00f8 (A) ble tiltr\u00e5dt med 9 stemmer (A, SV, MDG, R, KRF). Byr\u00e5det behandlet saken i m\u00f8tet 21.11.2024 sak 367/24 Utvalg for barnehage, skole og idrett behandlet saken i m\u00f8tet 12.11.2024 sak 102/24 og avga f\u00f8lgende innstilling: Saken sendes tilbake for \u00e5 innarbeide punkter om barn med funksjonsnedsettelser og om universell utforming. Byr\u00e5det behandlet saken i m\u00f8tet 31.10.2024 sak 310/24 Byr\u00e5det innstiller til bystyret \u00e5 fatte f\u00f8lgende vedtak: 1. Bystyret vedtar planen \u00abSammen for kvalitet \u2013 lek og medvirkning. Kvalitetsutviklingsplan for bergensbarnehagen\u00bb. 2. Tiltakene finansieres innenfor vedtatt budsjettramme. 3. Kvalitetsutviklingsplanen f\u00f8lges opp med en statusmelding etter tre \u00e5r. [Lagre saksprotokoll] [Lagre vedtak] 116/24 Representantforslag fra Johanna K. S. Fond (A) og Eduardo Andersen (A) om senere skolestart p\u00e5 ungdomsskolen Utvalg for barnehage, skole og idrett behandlet saken i m\u00f8tet 03.12.2024 sak 116/24 og avga f\u00f8lgende innstilling: 1. Bergen kommune gjennomf\u00f8rer et pr\u00f8veprosjekt med skolestart senere p\u00e5 morgenen for ungdomsskoleelever. Det opprettes dialog med aktuelle forskningsmilj\u00f8er for \u00e5 unders\u00f8ke muligheten for samarbeid om et prosjekt. 6 2. Byr\u00e5det bes om \u00e5 melde tilbake til bystyret om fremdrift innen sommeren 2025. Utvalg for barnehage, skole og idretts behandling F\u00f8lgende representanter tok ordet: Johanna K\u00e4stel Sandal Fond (A), Camilla N\u00f8ttveit (H). Forslag fremsatt i utvalget: Johanna K\u00e4stel Sandal Fond (A) fremsatte p\u00e5 vegne av A, f\u00f8lgende alternative forslag: 1. Bergen kommune gjennomf\u00f8rer et pr\u00f8veprosjekt med skolestart senere p\u00e5 morgenen for ungdomsskoleelever. Det opprettes dialog med aktuelle forskningsmilj\u00f8er for \u00e5 unders\u00f8ke muligheten for samarbeid om et prosjekt. 2. Byr\u00e5det bes om \u00e5 melde tilbake til bystyret om fremdrift innen sommeren 2025. Votering: Alternativt forslag punkt 1-2 fra A, fremsatt av Johanna K\u00e4stel Sandal Fond ble tiltr\u00e5dt med 10 stemmer (A, SV, MDG, BL, R, KrF). Forslagsstillers forslag til vedtak: Bergen kommune gjennomf\u00f8rer et pr\u00f8veprosjekt med skolestart senere p\u00e5 morgenen for ungdomsskoleelever. [Lagre saksprotokoll] [Lagre vedtak] 117/24 H\u00f8ringsuttalelse til H\u00f8ring - lov- og forskriftsendringer for \u00e5 kunne opprette individregistre over barn i barnehager og barn i grunnskoleoppl\u00e6ring Utvalg for barnehage, skole og idrett behandlet saken i m\u00f8tet 03.12.2024 sak 117/24 og avga f\u00f8lgende innstilling: Bergen kommune avgir h\u00f8ringsuttalelse til \u00abH\u00f8ring - lov- og forskriftsendringer for \u00e5 kunne opprette individregistre over barn i barnehager og barn i grunnskoleoppl\u00e6ring\u00bb slik den fremkommer av byr\u00e5dets forslag. Merknad 1: Det henvises til kapittel 1.6 Datasikkerhet: Det er kritisk viktig at datasikkerheten for individregistrene ivaretas tilstrekkelig. Det b\u00f8r derfor gj\u00f8res en ekstra vurdering om det kan v\u00e6re hensiktsmessig \u00e5 gj\u00f8re tiltak for \u00e5 ytterligere styrke infrastrukturen hos Utdanningsdirektoratet.\" Merknad 2: Det henvises til kapittel 9.2 \u00d8konomiske og administrative konsekvenser for kommuner, barnehager og skoler. For barnehage- og skoleadministrative systemer i kommunene s\u00e5 b\u00f8r API-l\u00f8sninger vurderes fremfor \u00e5 generere eksportfiler. Eksportfiler fordrer sv\u00e6rt gode manuelle rutiner som etterleves n\u00f8ye, og det vil kunne v\u00e6re en viss risiko for at kopier av filer med sensitiv informasjon kan komme p\u00e5 avveie n\u00e5r de skal utveksles. Denne risikoen synes underkommunisert. 7 Utvalg for barnehage, skole og idretts behandling F\u00f8lgende representanter tok ordet: Knut Vindenes (H), Marte Stadheim Teigen (R). Merknader fremsatt i utvalget: Knut Vindenes (H) fremsatte p\u00e5 vegne av H, f\u00f8lgende merknader: Merknad 1: Det henvises til kapittel 1.6 Datasikkerhet: Det er kritisk viktig at datasikkerheten for individregistrene ivaretas tilstrekkelig. Det b\u00f8r derfor gj\u00f8res en ekstra vurdering om det kan v\u00e6re hensiktsmessig \u00e5 gj\u00f8re tiltak for \u00e5 ytterligere styrke infrastrukturen hos Utdanningsdirektoratet.\" Merknad 2: Det henvises til kapittel 9.2 \u00d8konomiske og administrative konsekvenser for kommuner, barnehager og skoler. For barnehage- og skoleadministrative systemer i kommunene s\u00e5 b\u00f8r API-l\u00f8sninger vurderes fremfor \u00e5 generere eksportfiler. Eksportfiler fordrer sv\u00e6rt gode manuelle rutiner som etterleves n\u00f8ye, og det vil kunne v\u00e6re en viss risiko for at kopier av filer med sensitiv informasjon kan komme p\u00e5 avveie n\u00e5r de skal utveksles. Denne risikoen synes underkommunisert. Votering: Innstillingen ble tiltr\u00e5dt enstemmig. Merknad 1-2 fra H, fremsatt av Knut Vindenes (H) ble tiltr\u00e5dt 10 med stemmer. (H, FrP, SV, MDG, BL, KrF) Byr\u00e5det behandlet saken i m\u00f8tet 21.11.2024 sak 354/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknader er byr\u00e5dets og utvalgets innstilling likelydende. [Lagre saksprotokoll] [Lagre vedtak] 118/24 H\u00f8ringsuttalelse til h\u00f8ring om bedre samordning av barnevernsloven og barneloven Utvalg for barnehage, skole og idrett hadde saken til orientering i m\u00f8tet 03.12.2024 sak 118/24: Utvalg for barnehage, skole og idrett hadde saken til orientering. Utvalg for helse og sosial innstiller i saken. Utvalg for barnehage, skole og idretts behandling F\u00f8lgende representanter tok ordet: Sandrino Birkeland (A). 8 Byr\u00e5det behandlet saken i m\u00f8tet 21.11.2024 sak 355/24 Byr\u00e5det innstiller til bystyret \u00e5 fatte f\u00f8lgende vedtak: Bergen kommune avgir h\u00f8ringsuttalelse til \u00abH\u00f8ring \u2013 bedre samordning av barnevernsloven og barneloven\u00bb slik den fremkommer av byr\u00e5dets forslag. [Lagre saksprotokoll] [Lagre vedtak] 119/24 Byr\u00e5dets forslag til handlings- og \u00f8konomiplan for 2025 - 2028. Budsjett 2025 - Innstilling 1 Utvalg for barnehage, skole og idrett hadde saken til orientering i m\u00f8tet 03.12.2024 sak 119/24: Tilslutning til forslag fremsatt i utvalg for barnehage, skole og idrett fremg\u00e5r av behandlingen under. Utvalg for finans, kultur og n\u00e6ring innstiller til bystyret. Utvalg for barnehage, skole og idretts behandling F\u00f8lgende representanter tok ordet: Marte Stadheim Teigen (R), Cecilie H\u00f8is\u00e6ter (MDG), Linn Kristin Eng\u00f8 (A). Forslag fremsatt i m\u00f8tet: Marte Teigen (R) fremsatte p\u00e5 vegne av R, f\u00f8lgende forslag: Tjenesteomr\u00e5de 01A Barnehage 1. Forslag drift \u2013 Trengereid barnehage bevares, med 100.000 i budsjettkonsekvens for 2025, deretter 230.000 i varige driftsmidler. 2. Forslag drift \u2013 \u00d8kningen i matpenger i barnehage reverseres, kostnad 2 millioner i driftsmidler for 2024 og 2025. Deretter 5 millioner i varige driftsmidler. 3. Forslag drift \u2013 Reversere kutt i bemanningstilskudd til de \u00e5pne barnehagene. Kostnad: 2.000.000 i varige driftsmidler. 4. Forslag drift \u2013 Bevare avtale med VilVite. Kostnad: 615.000 i varige driftsmidler. 5. Forslag drift \u2013 Bevare avtale med Barnas kulturhus. Kostnad: 160.000 for 2025, deretter 350.000 i varige driftsmidler. 6. Forslag drift \u2013 Pr\u00f8veprosjekt med 6-timersdag i 4 barnehager i 2 \u00e5r. Kostnad: 4,4 millioner for 2024 og 2025. Totalt 8,8 millioner. 7. Forslag drift \u2013 Bystyret ber byr\u00e5det legg frem en sak om hvordan barnehager med for lite uteareal kan kompenseres. Saken skal spesielt se p\u00e5 mulighetene for \u00e5 styrke bemanningen i de aktuelle barnehagene, noe som vil ha en forventet kostnad p\u00e5 5 mill. for hel\u00e5rsdrift. Bystyret ber byr\u00e5det legge frem saken senest til samme m\u00f8te som 1. tertial behandles, slik at penger til \u00f8nskede tiltak kan settes av der. 8. Forslag investering \u2013 Bystyret ber byr\u00e5det gjennoppta arbeidet med \u00e5 kj\u00f8pe opp private barnehager og ta dem inn i kommunal drift. Fremmet av: R St\u00f8ttet av: R Tjenesteomr\u00e5de 01B Skole 1. Forslag drift \u2013 Bevare gratis SFO 1. trinn for husholdninger med lavinntekt. Kostnad: 200.000 i varige driftsmidler. 9 2. Forslag drift \u2013 Reversere kuttet i midler til parallellklasser i nynorsk. Kostnad: 600.000 for 2025, deretter 1,4 millioner i varige driftsmidler. 3. Bevare kulturkarusellmidlene. Kostnad: 1,5 millioner i varige driftsmidler. 4. Forslag drift \u2013 Bevare n\u00e6rmilj\u00f8pakken. Kostnad: 761.000 i varige driftsmidler. 5. Forslag drift: Bevare tilskudd til Fargespill. Kostnad: 275.000 i varige driftsmidler. 6. Forslag drift \u2013 Innf\u00f8re gratis sannitetsbind og tamponger i ungdomsskolen. Kostnad: 2,7 millioner i varige driftsmidler. 7. Forslag drift \u2013 Bystyret ber byr\u00e5det om utarbeide en plan for styrking av skolebibliotek i barne- og ungdomsskolen, med m\u00e5l om at alle skoler skal ha skolebibliotek. 8. Forslag drift \u2013 Bystyret ber byr\u00e5det legge frem en sak om hvordan gratis skolemat p\u00e5 skoler i levek\u00e5rsutsatte omr\u00e5der kan bidra til \u00e5 redusere forskjeller. Saken legges frems senest samme m\u00f8te som 1. tertialrapport 2025 behandles. Bystyret setter av 15 millioner til halv\u00e5rseffekt av dette tiltaket, med oppstart august 2025. Bystyret merker seg at stortingsflertallet har vedtatt at det skal innf\u00f8res gratis skolemat i hele landet fra 2026, og understreker derfor at dette tiltaket ikke vil f\u00e5 varige konsekvenser for Bergens driftsbudsjett. Fremmet av: R St\u00f8ttet av: R Tjenesteomr\u00e5de 13 Idrett: 1. Forslag drift \u2013 Bergen kommune skal sette av tid i sv\u00f8mmehaller for \u00e5 kunne tilby publikumsv\u00f8mming kun for kvinner, i samarbeid med sv\u00f8mmeklubbene. Dette skal skje ved utvidede \u00e5pningstider/ utvidet tilbud om publikumssv\u00f8mming i de kommunale sv\u00f8mmehallene. Fremmet av: R St\u00f8ttet av: R Linn Kristin Eng\u00f8 (A) fremsatte p\u00e5 vegne av Ungdomsr\u00e5det, f\u00f8lgende forslag: Tjenesteomr\u00e5de 01A \u2013 barnehage Avvikling av avtale med VilVite for barnehage Byr\u00e5dsavdeling barnehage og skole har en avtale med VilVite, som gir alle 5-\u00e5ringer og medf\u00f8lgende barnehagepersonale, gratis inngangsbillett og deltakelse i et l\u00e6ringstilbud for barnehagebarn. Med bakgrunn i den \u00f8konomiske situasjonen til kommunen, forsl\u00e5r byr\u00e5det \u00e5 ikke fornye avtalen med VilVite for barnehagebarn. Ungdomsr\u00e5det i Bergen stiller seg kritisk til dette kuttet. VilVite er en arena som lar barn utforske og l\u00e6re om vitenskap og teknologi p\u00e5 en engasjerende m\u00e5te. VilVite er eksperter p\u00e5 \u00e5 dra vitenskapen ned til et niv\u00e5 som selv unge barn kan forst\u00e5. Kompetente og kreative forskere og ingeni\u00f8rer er essensielle for byens fremtid, og \u00e5 g\u00e5 vekk fra et tilbud som skaper nysgjerrighet og fremmer nytenking er direkte i opposisjon mot det byens fremtid beh\u00f8ver. \u00c5 avvikle VilVite for barnehagen fjerner ikke bare en dag med l\u00e6ring for barna, det tar ogs\u00e5 fra barna en enorm mulighet for \u00e5 starte skolegangen med engasjement og et \u00f8nske om \u00e5 l\u00e6re. Forslag: 1. Avtalen med VilVite opprettholdes 2. Det budsjetteres med 600.000 kr til tiltaket Fremmet av: Ungdomsr\u00e5det St\u00f8ttet av: Ungdomsr\u00e5det, R Tjenesteomr\u00e5de 01B - skole Avvikling av gratis SFO for asyls\u00f8kere fra Ukraina 10 Da Ukraina ble angrepet, og mange ukrainere s\u00f8kte asyl i Norge, ble det besluttet at Bergen kommune skulle tilby gratis SFO og barnehage til asyls\u00f8kere. Dette er ikke en lovp\u00e5lagt oppgave, og mottakene har plikt til \u00e5 ha et aktivitetstilbud til barn p\u00e5 dagtid. Midlertidige akuttmottak i Bergen er n\u00e5 ikke lenger i drift og den s\u00e5kalte \"Ukraina-skolen\" er lagt ned. Imidlertid er det opprettet mottak for krigsskadde p\u00e5 Vestlandsheimen. Det forventes derfor at det vil v\u00e6re enkelte barn der, ogs\u00e5 barn som \u00f8nsker SFO. \u00c5 ikke gi gratis SFO til disse barna forventes \u00e5 kunne gi en innsparing p\u00e5 opp til 1,7 mill. kroner i 2025. Ungdomsr\u00e5det i Bergen er imot forslaget om \u00e5 kutte tilbudet om gratis SFO for barn som er ukrainske flyktninger, inkludert de p\u00e5 Vestlandsheimen. Disse barna har flyktet fra krig og traumer, et stabilt fritidstilbud som SFO mener vi er avgj\u00f8rende for deres psykiske helse og integrering. SFO gir dem en trygg arena for sosialt samspill, skolearbeid og fellesskap. SFO- tilbudet vil ogs\u00e5 gj\u00f8re det lettere for at de foresatte til barna kan jobbe. Forslag: 1. Gratis SFO for asyls\u00f8kere fra Ukraina opprettholdes 2. Det budsjetteres med 1,7 millioner til tiltaket Fremmet av: Ungdomsr\u00e5det St\u00f8ttet av: Ungdomsr\u00e5det Strukturtiltak 12. Tildelingsmodell skole Merknad: Ungdomsr\u00e5det \u00f8nsker en likeverdig budsjettfordeling og er enig i at det er behov for en ny tildelingsmodell. Det er viktig at alle elever f\u00e5r st\u00f8tte til sine behov, og det m\u00e5 fordeles i likhet med utfordringene hver enkelt skole m\u00f8ter. N\u00e5r prosjektet starter opp \u00f8nsker vi \u00e5 bli inkludert i prosessen, og f\u00e5 en reel medvirkningsprosess i kartleggingen av hvilke behov som vurderes. Fremmet av: Ungdomsr\u00e5det St\u00f8ttet av: Ungdomsr\u00e5det Strukturtiltak 16. Drift av skolebygg/idrettsanlegg Ungdomsr\u00e5det stiller seg positivt til forslaget om \u00e5 se p\u00e5 organisering av tilsynet med skolebygg etter skoletid. Vi mener det er viktig \u00e5 kunne bruke skolebygg og gymnastikklokaler etter skoletid, og det er positivt at det er presisert et minimums krav for \u00e5pningstid. Ved \u00e5 \u00e5pne skolene for bruk p\u00e5 kveldstid, fremmes fysisk aktivitet og sosialt samhold blant ungdommer. Dette skaper et st\u00f8ttende milj\u00f8 hvor ungdom kan v\u00e6re aktive i en kjent og trygg setting. Tidligere har det blitt problematisert \u00e5 bruke skolebygg etter skoletid da l\u00e5ssystemer gir brukere som frivillige tilgang til hele eller ingen deler av bygget. For at det skal legges til rette for fritidsaktiviteter p\u00e5 ettermiddagen m\u00e5 man ta hensyn til dagens utforming og vurdere mulige l\u00f8sninger slik at bruk ikke g\u00e5r ut over hele skolebygget. I tillegg er vi positive til en omorganisering som legger mer vekt p\u00e5 samarbeid med frivilligheten. Men blant stillingene som fortsatt m\u00e5 dekkes \u00f8nsker vi at en andel prioriteres til unge mellom 16 til 20 \u00e5r. Kommunen har flere stillinger som rettes mot dem fordi man vet det er en mangel i det private n\u00e6ringslivet. Arbeidet som l\u00e5seansvarlig kan passe unge n\u00e5r det skjer p\u00e5 en arena de kjenner, og ikke krever kompleks oppl\u00e6ring. Forslag: 1. Byr\u00e5det m\u00e5 unders\u00f8ke hvordan man kan legge til rette for at flere skoler kan la enkelte rom bli tilgjengelig for bruk om ettermiddagen. 11 2. Byr\u00e5dets skal i gjennomgang av organiseringen av tilsynet med skolebygg, se p\u00e5 muligheten for \u00e5 legge til rette for ungdomsjobber. Fremmet av: Ungdomsr\u00e5det St\u00f8ttet av: Ungdomsr\u00e5det, R Linn Kristin Eng\u00f8 (A) fremsatte p\u00e5 vegne av Kommunalt r\u00e5d for personer med funksjonsnedsettelse, f\u00f8lgende forslag: 1. \u00d8kt bevilgning til spesialpedagogiske tjenester i skolene, som gjenspeiler det \u00f8kende behovet og gj\u00f8r det mulig \u00e5 gi elevene det antall timer de har f\u00e5tt vedtak om. Fremmet av: Kommunalt r\u00e5d for personer med funksjonsnedsettelse St\u00f8ttet av: Kommunalt r\u00e5d for personer med funksjonsnedsettelse, MDG, R 2. Reversere avviklingen av kravet om egen digital enhet p\u00e5 mellomtrinnet. Fremmet av: Kommunalt r\u00e5d for personer med funksjonsnedsettelse St\u00f8ttet av: Kommunalt r\u00e5d for personer med funksjonsnedsettelse Byr\u00e5det behandlet saken i m\u00f8tet 31.10.2024 sak 338/24 Byr\u00e5det innstiller til bystyret \u00e5 fatte f\u00f8lgende vedtak: Generelle vedtak 1. Forslag til \u00e5rsbudsjett 2025 vedtas i samsvar med f\u00f8lgende: a. Totalt netto budsjettbel\u00f8p for 2025 til tjenesteomr\u00e5dene vedtas slik det fremg\u00e5r av budsjettdokumentasjonen og byr\u00e5dets tilleggsinnstillinger og med de endringer som er foretatt i budsjettbehandlingen i bystyret. b. Investeringsbudsjettet for 2025 vedtas slik det fremg\u00e5r av budsjettdokumentasjonen og byr\u00e5dets tilleggsinnstillinger og med de endringer som er foretatt i budsjettbehandlingen i bystyret. 2. Vedtakene om bevilgninger til investeringsform\u00e5l er underlagt en forutsetning om at de n\u00f8dvendige finansieringsmidler foreligger, og at ingen prosjekter igangsettes f\u00f8r fullfinansiering er oppn\u00e5dd. 3. Bystyret vedtar de m\u00e5l- og resultatkrav som fremg\u00e5r av budsjettets premisser. 4. Avgifter, gebyrer og egenbetalinger for 2025 fastsettes i samsvar med budsjettdokumentasjonen. 5. Tilskudd ytes i samsvar med budsjettdokumentasjonen. 6. F\u00f8lgende finansielle m\u00e5ltall skal gjelde for utviklingen av kommunens \u00f8konomi: a. Netto driftsresultat p\u00e5 minimum 1,7 % av driftsinntektene. b. Gjeldsgrad p\u00e5 innenfor 70 % av driftsinntektene for den ikke-avgiftsfinansierte delen av gjelden. c. Disposisjonsfond p\u00e5 minimum 10 % av driftsinntektene. 12 d. Verdibevarende vedlikeholdsniv\u00e5, etter Holtestandard, p\u00e5 bygg. 7. Driftsrammene for \u00e5rene 2026-2028 og investeringsrammene for 2026-2028 for nye prosjekter anses som retningsgivende for det videre budsjettarbeid gjennom \u00e5rlig rullering av handlings- og \u00f8konomiplan. 8. Det er et m\u00e5l at kommunens samlede bygningsareal reduseres. Byr\u00e5det bes om \u00e5 iverksette tiltak for \u00e5 tilrettelegge flere av kommunens eiendommer for salg. 9. Bystyret gir byr\u00e5det fullmakt til \u00e5 fordele midlene p\u00e5 sekkepostene til konseptvalgutredninger p\u00e5 tjenesteomr\u00e5de 21 (drift og investering) til andre tjenesteomr\u00e5der i tr\u00e5d med hvilke konkrete konseptvalgutredninger som skal gjennomf\u00f8res. 10. Med henvisning til kapitlet Effektivisering, innsparinger og strukturtiltak, vedtas f\u00f8lgende: a. Bystyret ber byr\u00e5det fortsette arbeidet med vurdering av organisering av konserntjenestene i 2025, med m\u00e5l om en mer effektiv og form\u00e5lstjenlig organisering som kan gi varige kostnadsreduksjoner. b. Bystyret ber byr\u00e5det etablere ordninger for \u00e5 h\u00e5ndtere overtallige som sikrer rettferdig og lik behandling av kommunens ansatte. Det m\u00e5 vurderes b\u00e5de ordninger for en sentral enhet som koordinerer plassering av overtallige og ordninger med m\u00e5lrettede sluttpakker for ansatte som ber\u00f8res av omstillinger med overtallighet. c. Bystyret ber byr\u00e5det lage en ordning for restriktiv ansettelsespolitikk for administrative stillinger i hele organisasjonen. Bystyret ber byr\u00e5det fortsette arbeidet med omstilling slik at kommunen b\u00e5de kan n\u00e5 m\u00e5lene for effektivisering og samtidig sikre de ansattes rettigheter og at kompetansen i organisasjonen opprettholdes. d. Bystyret ber byr\u00e5det om \u00e5 sikre at alle utleieavtaler som leietaker \u00f8nsker \u00e5 forlenge ved avtalens utl\u00f8p, videref\u00f8res p\u00e5 reforhandlede og markedsmessige vilk\u00e5r. e. Bystyrets organer skal ha fast tilhold i r\u00e5dhuset, og bystyret ber byr\u00e5det utrede og fremme egne investeringsforslag for bruk av Magistraten og Manufakturhuset som kan erstatte deler av det kontorbehovet som i dag er l\u00f8st gjennom eksterne leiekontrakter. f. Bystyret ber byr\u00e5det om \u00e5 utrede og iverksette tiltak for \u00e5 redusere lisensutgiftene. g. Bystyret ber byr\u00e5det om \u00e5 tre ut av dyre utleieboliger og erstatte disse med rimeligere utleieboliger, der leiekontraktene \u00e5pner for dette f.eks. ved utflytting eller skifte av leietaker. h. Bystyret ber byr\u00e5det utrede mulighetene for et salg av hele eller deler av kommunens aksjepost p\u00e5 51% i Bergen Kino AS, og komme tilbake til bystyret med en anbefaling i l\u00f8pet av 2025. i. Bystyret ber byr\u00e5det iverksette arbeidet med endringer i tjenestetildeling og utm\u00e5ling innenfor helse- og omsorgstjenestene. Faggrupper, tillitsvalgte og vernetjenesten inviteres til \u00e5 delta i arbeidet. Det rapporteres tilbake til bystyret i Revidert budsjett og Tertialrapport 2. 13 j. Bystyret ber byr\u00e5det om \u00e5 iverksette arbeidet med \u00e5 gjennomg\u00e5 og redusere bruken av vikarer i tjenestene. Faggrupper, tillitsvalgte og vernetjenesten inviteres til \u00e5 delta i arbeidet. Det rapporteres tilbake til bystyret i Revidert budsjett og Tertialrapport 2. k. Bystyret ber byr\u00e5det om \u00e5 vurdere organiseringen av det spesialpedagogiske feltet, b\u00e5de innenfor barnehage og skole, samt administrativ organisering. Herunder skal det ses p\u00e5 arbeidet med sakkyndige vurderinger og utm\u00e5ling av vedtak om spesialpedagogisk hjelp og undervisning, med sikte p\u00e5 \u00e5 sikre et mer b\u00e6rekraftig niv\u00e5 og en likartet vurdering mellom byomr\u00e5dene. Det forutsettes at omorganiseringen gir grunnlag for \u00e5 ta ut effektiviserings-gevinster p\u00e5 administrativt niv\u00e5. Et forslag om ny organisering skal presenteres ifm. revidert budsjett 2025, slik at det kan tre i kraft fra skole- og barnehage\u00e5ret 25/26. l. Bystyret ber byr\u00e5det vurdere tildelingsmodellen for skole i lys av utviklingen i andelen elever med s\u00e6rskilte behov. En ny modell m\u00e5 s\u00f8rge for en likeverdig budsjettfordeling innenfor budsjettrammene. Modellen skal gi incentiver til god ressursutnyttelse. En ny modell b\u00f8r v\u00e6re utredet og forelagt relevante parter med sikte p\u00e5 implementering fra h\u00f8sten 2026. Bystyret ber byr\u00e5det styrke arbeidet med \u00f8konomioppf\u00f8lging i skolene. Det skal igangsettes et prosjekt i regi av byr\u00e5dsavdelingen for \u00e5 framskaffe relevant informasjon om kostnadsdrivere og ressursbruk i skoler. Prosjektet skal b\u00e5de bruke tilgjengelig styringsinformasjon og unders\u00f8ke disposisjoner i enkeltskoler for \u00e5 sikre overf\u00f8ring av beste praksis mellom skoler. Skoler som har uforholdsmessig store underskudd underlegges s\u00e6rskilt kontroll og styring fra Etat for skole. m. Bystyret ber byr\u00e5det g\u00e5 i dialog med nasjonale myndigheter om innretningen p\u00e5 l\u00e6rernormen, slik at den gjelder p\u00e5 kommuneniv\u00e5. n. Bystyret ber byr\u00e5det vurdere nedleggelse, sammensl\u00e5ing eller relokalisering av sm\u00e5 barnehager, og barnehager i lite hensiktsmessige bygg og usikker drifts\u00f8konomi, og komme tilbake med en sak til bystyret. o. Bystyret ber byr\u00e5det vurdere \u00e5 g\u00e5 over til kun ett operativsystem i Bergensskolen, og komme tilbake med et forslag til H\u00d8P 2026. p. Bystyret ber byr\u00e5det se p\u00e5 organiseringen av tilsynet med skolebygg etter skoletid, med m\u00e5l om en mer kostnadseffektiv organisering og bedre utnytting av bygningsmassen. q. Bystyret ber byr\u00e5det utarbeide en prinsippsak om reklame i offentlig rom, med m\u00e5l om \u00e5 sikre drift eller etablering av sosial infrastruktur. r. Bystyret ber byr\u00e5det om \u00e5 innf\u00f8re en l\u00f8sning der biler som benytter kommunale ladepunkter langs offentlig vei ogs\u00e5 betaler for parkeringen. s. Bystyret ber byr\u00e5det om \u00e5 utrede og etablere en prismodell for ladepunkter i boligsoneanlegg som gir \u00f8konomisk inndekning b\u00e5de for faktisk str\u00f8mforbruk og for \u00e5rskostnaden ved etablering og drift av teknisk infrastruktur. t. Bystyret ber byr\u00e5det om \u00e5 prioritere fysiske trafikksikringstiltak ved Kaland skole innenfor budsjettrammene for Handlings- og \u00f8konomiplan for 2025-2028. u. Bystyret ber byr\u00e5det om \u00e5 arbeide for at flest mulig anskaffelser av tjenestetilbud fra eksterne leverand\u00f8rer innenfor psykisk helse og rus skjer gjennom rammeavtaler for 14 \u00e5 sikre kommunen best mulig priser og vilk\u00e5r, samtidig som kommunen ivaretar et tjenestetilbud av h\u00f8y kvalitet til brukerne. v. Bystyret ber byr\u00e5det legge frem sak om endrede retningslinjer for kommunal bost\u00f8tte innen f\u00f8rste halv\u00e5r 2025. w. Sosialhjelpssatsene fastsettes som f\u00f8lger med virkning fra 01.03.25: Bergen kommunes veiledende satser Kr. pr. mnd. Kr. pr. uke for utm\u00e5ling av livsopphold gjeldende fra 01.03.25 Enslig uten barn 9.070,- 2.088,- Ektepar/samboere 14.233,- 3.276,- Person som deler husholdning 6.880,- 1.584,- Hjemmeboende ungdom under 25 \u00e5r 6.530,- 1.503,- Barn 0-5 \u00e5r 4.540,- 1.045,- Barn 6-10 \u00e5r 5.380,- 1.238,- Barn 11-17 \u00e5r 6.530,- 1.503,- x. Bystyret ber byr\u00e5det om \u00e5 legge frem en sak om organisering av tolketjenesten i Bergen kommune. Bystyret ber byr\u00e5det vurdere organisering, og se til hvordan andre bykommuner i Norge har organisert tolketjenestene. y. Bystyret ber byr\u00e5det legge frem en sak om psykisk helse hos barn og unge. Saken b\u00f8r gj\u00f8re rede for hva veksten i psykiske lidelser blant barn og unge inneb\u00e6rer for Bergen kommune og hvordan denne h\u00e5ndteres. z. Bystyret slutter seg til byr\u00e5dets forslag om \u00e5 legge til grunn en bosetting p\u00e5 400 flyktninger i budsjettet for 2025, og ber byr\u00e5det jobbe for at integreringsfeltet skal komme i balanse i \u00f8konomiplanperioden. Bystyret ber byr\u00e5det jobbe m\u00e5lrettet for \u00e5 \u00f8ke andelen flyktninger som kommer i jobb, og for \u00e5 redusere kommunens kostnader til sosialhjelp og bolig knyttet til denne m\u00e5lgruppen. aa. Bystyret ber byr\u00e5det om \u00e5 tilpasse og redusere introduksjonsst\u00f8nad til deltakere i introduksjonsprogrammet i Bergen under 25 \u00e5r til satsene i lov om integrering. bb. Bystyret ber byr\u00e5det g\u00e5 i dialog med akt\u00f8rer i lokalsamfunnet i Loddefjord for \u00e5 kartlegge alternative l\u00f8sninger for et Fysaktilbud. 11. Med henvisning til kapitlet Investeringsprogram, vedtas f\u00f8lgende: a. Bystyret ber byr\u00e5det om \u00e5 starte en prosess med sikte p\u00e5 \u00e5 gjennomf\u00f8re en utlysning etter et sykehjem med rundt 200 plasser i l\u00f8pet av 2. halv\u00e5r 2025. b. Bystyret ber byr\u00e5det sette i gang prosessen med \u00e5 tilgjengeliggj\u00f8re Arna Presteg\u00e5rd som et forsamlingshus til kulturell aktivitet for lokalsamfunnet. Byr\u00e5det bes om \u00e5 avklare hvilke investeringer og n\u00f8dvendige utbedringer som m\u00e5 gjennomf\u00f8res for at en slik tilgjengeliggj\u00f8ring skal la seg gjennomf\u00f8re. Skattevedtak 1. I medhold av Eigedomsskattelova \u00a7\u00a7 2 og 3 skal f\u00f8lgende utskrivningsalternativ benyttes for skatte\u00e5ret 2025: a. Faste eiendommer i hele kommunen etter Eigedomsskattelova \u00a7 3 a) 15 b. Den generelle skattesatsen som skal gjelde for de skattepliktige eiendommer settes til 5 promille. I medhold av Eigedomsskattelova \u00a7 12 differensieres satsene ved at den skattesats som skal gjelde for boliger og fritidseiendommer settes til 2,6 promille. Fastsettelse av takst p\u00e5 boligeiendom skal v\u00e6re i henhold til Eigedomsskattelova \u00a7 8 C-1. \u00d8vrige eiendommer takseres i henhold til Eigedomsskattelova \u00a7 8 A. For boligdelen av eiendommer (herunder fritidseiendommer) som ikke blir benyttet til n\u00e6ringsvirksomhet gjelder et bunnfradrag p\u00e5 750 000 kroner av takstverdi. Ved taksering og utskriving av eiendomsskatt benytter kommunen egne retningslinjer for taksering av faste eiendommer og eiendomsskattevedtekter i Bergen kommune Bergen kommune - Styrende dokument c. Overgangsreglene for eiendomsskatt p\u00e5 produksjonsutstyr og -installasjoner \u2013 det s\u00e6rskilte skattegrunnlaget \u2013 utg\u00e5r med virkning fra 1.1.2025. d. Fritak for eiendommer etter \u00a7 7 a og b videref\u00f8res i tr\u00e5d med vedlagte lister for skatte\u00e5ret 2025. 2. Eiendomsskatten skal i 2025 betales i fire terminer, 20. februar, 20. mai, 20. august og 20. november. 3. Skatt p\u00e5 inntekt og formue: Bystyret opprettholder tidligere vedtak om \u00e5 benytte h\u00f8yeste sats for den kommunale skatte\u00f8ren. L\u00e5nevedtak Det tas opp l\u00e5n i \u00e5r 2025 i samsvar med vedtatt budsjett for bykassen og kommunens l\u00e5nefond. Dette inneb\u00e6rer l\u00e5n kr. 2.904.000.000 til investeringsform\u00e5l og kr 950.000.000 i Startl\u00e5n fra Husbanken, fordelt p\u00e5 fors\u00f8ksordning og ordin\u00e6r ordning. Byr\u00e5det gis fullmakt til p\u00e5 kommunens vegne \u00e5 inng\u00e5 avtaler om opptak av obligasjonsl\u00e5n, sertifikatl\u00e5n og gjeldsbrevl\u00e5n (herunder l\u00e5n i Husbanken) og til \u00e5 avtale n\u00e6rmere l\u00e5netidspunkt og l\u00e5nevilk\u00e5r og til \u00e5 undertegne l\u00e5nekontrakter innenfor vedtatt l\u00e5neramme. Fullmakten gjelder ogs\u00e5 refinansiering. [Lagre saksprotokoll] [Lagre vedtak] 120/24 H\u00f8ring om \u00f8konomi, sykefrav\u00e6r og bemanning i barnehagene Utvalg for barnehage, skole og idrett behandlet saken i m\u00f8tet 03.12.2024 sak 120/24 og fattet f\u00f8lgende vedtak: 1. H\u00f8ring om \u00f8konomi, sykefrav\u00e6r og bemanning i barnehagene avholdes 21. januar 2025. 2. Utvalg for barnehage og skole gir sin tilslutning til tema for h\u00f8ringen. 3. Arbeidsgruppen gis fullmakt til \u00e5 ferdigstille program for h\u00f8ringen. Utvalg for barnehage, skole og idretts behandling Ingen representanter tok ordet. Votering: Forslag til vedtak punkt 1-3 ble vedtatt enstemmig. 16 Forslag til vedtak: Forslaget og utvalgets vedtak er likelydende. [Lagre saksprotokoll] [Lagre vedtak] 121/24 Aktivitetsplan 1. halv\u00e5r 2025 - utvalg for barnehage, skole og idrett Utvalg for barnehage, skole og idrett behandlet saken i m\u00f8tet 03.12.2024 sak 121/24 og fattet f\u00f8lgende vedtak: 1. Utvalg for barnehage, skole og idrett vedtar aktivitetsplan for 1. halv\u00e5r 2025 slik det framg\u00e5r av saken. 2. Arbeidsutvalget f\u00e5r fullmakt til \u00e5 planlegge og eventuelt justere aktivitetene for 1. halv\u00e5r 2025. Utvalg for barnehage, skole og idretts behandling F\u00f8lgende representanter tok ordet: Marte Stadheim Teigen (R), Knut Vindenes (H), Linn Kristin Eng\u00f8 (A). Votering: Forslag til vedtak punkt 1-2 ble vedtatt enstemmig. Forslag til vedtak: Forslaget og utvalgets vedtak er likelydende. [Lagre saksprotokoll] [Lagre vedtak] 122/24 Eventuelt utvalg for barnehage, skole og idrett 03.12.2024 Utvalg for barnehage, skole og idrett behandlet saken i m\u00f8tet 03.12.2024 sak 122/24: Utvalgsleder Linn Kristin Eng\u00f8 (A) informerte om at det avholdes ekstram\u00f8te i utvalg for barnehage, skole og idrett den 17. desember, kl. 08.30. [Lagre saksprotokoll] [Lagre vedtak] 123/24 H\u00f8ringsuttalelse til forslag til justeringer i tilskudd til nasjonalanlegg og til idrettsanlegg for internasjonale mesterskap 17 Utvalg for barnehage, skole og idrett behandlet saken i m\u00f8tet 03.12.2024 sak 123/24 og fattet f\u00f8lgende vedtak: Byr\u00e5det avgir h\u00f8ringsuttalelse til \u00abH\u00f8ring \u2013 forslag til justering av den statlige tilskuddsordningen til nasjonalanlegg og idrettsanlegg for internasjonale mesterskap\u00bb slik den fremkommer av byr\u00e5dets forslag. Merknad 1 Bystyret ber departementet merke seg at AdO er i en s\u00e6rstilling i Norge n\u00e5r det gjelder internasjonale stup- og sv\u00f8mmemesterskap og \u00e5penbart b\u00f8r kvalifisere til tilskudd til idrettsanlegg for internasjonale mesterskap. Merknad 2 N\u00e5r Sl\u00e5tthaug Arena st\u00e5r ferdig b\u00f8r ogs\u00e5 dette anlegget vurderes som aktuell for ordningen med tilskudd til idrettsanlegg for internasjonale mesterskap. Det nevnte anlegget vil ha st\u00f8rrelse, volum og fasiliteter til \u00e5 kunne arrangere mesterskap p\u00e5 alle niv\u00e5er b\u00e5de i nasjonal og internasjonal klasse. Merknad 3 Bystyret ber departementet merke seg at Vestveggen i Bergen er Nordens st\u00f8rste klatreanlegg og en egnet arena for internasjonale mesterskap innenfor ulike klatregrener. Vestveggen \u00e5pnet i 2021 og driftes av Bergen Klatreklubb. I 2025 arrangeres Nordisk mesterskap i klatring og paraklatring i Vestveggen, og klubben har som m\u00e5l for 2026 \u00e5 arrangere European Youth Cup. Vestveggen b\u00f8r tas med i en eventuell oversikt over anlegg som arrangerer internasjonale mesterskap og som b\u00f8r omfattes av en endring i tilskuddsordningen for internasjonale mesterskap. Utvalg for barnehage, skole og idretts behandling F\u00f8lgende representanter tok ordet: Marte Stadheim Teigen (R), Linn Kristin Eng\u00f8 (A), Sandrino Birkeland (A), Asgeir Eide-Olsen (BL). Merknader fremsatt i utvalget: Linn Kristin Eng\u00f8 (A) fremsatte p\u00e5 vegne av A, f\u00f8lgende merknader: Merknad 1: Bystyret ber departementet merke seg at AdO er i en s\u00e6rstilling i Norge n\u00e5r det gjelder internasjonale stup- og sv\u00f8mmemesterskap og \u00e5penbart b\u00f8r kvalifisere til tilskudd til idrettsanlegg for internasjonale mesterskap. Merknad 2: N\u00e5r Sl\u00e5tthaug Arena st\u00e5r ferdig b\u00f8r ogs\u00e5 dette anlegget vurderes som aktuell for ordningen med tilskudd til idrettsanlegg for internasjonale mesterskap. Det nevnte anlegget vil ha st\u00f8rrelse, volum og fasiliteter til \u00e5 kunne arrangere mesterskap p\u00e5 alle niv\u00e5er b\u00e5de i nasjonal og internasjonal klasse. Marte Stadheim Teigen (R) fremsatte p\u00e5 vegne av R, f\u00f8lgende merknad: Bystyret ber departementet merke seg at Vestveggen i Bergen er Nordens st\u00f8rste klatreanlegg og en egnet arena for internasjonale mesterskap innenfor ulike klatregrener. Vestveggen \u00e5pnet i 2021 og driftes av Bergen Klatreklubb. I 2025 arrangeres Nordisk mesterskap i klatring og paraklatring i Vestveggen, og klubben har som m\u00e5l for 2026 \u00e5 arrangere European Youth Cup. Vestveggen b\u00f8r tas med i en eventuell oversikt over anlegg som arrangerer internasjonale mesterskap og som b\u00f8r omfattes av en endring i tilskuddsordningen for internasjonale mesterskap. 18 Votering: Innstillingen ble vedtatt enstemmig. Merknad 1-2 fra A, fremsatt av Linn Kristin Eng\u00f8 (A) ble vedtatt med 10 stemmer (A, SV, MDG, BL, R, KrF). Merknad fra R, fremsatt av Marte Stadheim Teigen (R) ble vedtatt med 10 stemmer (A, SV, MDG, BL, R, KrF). Byr\u00e5det behandlet saken i m\u00f8tet 21.11.2024 sak 363/24 Byr\u00e5det innstiller til utvalg for barnehage, skole og idrett \u00e5 fatte f\u00f8lgende vedtak: Med unntak av merknader er byr\u00e5dets innstilling og utvalgets vedtak likelydende [Lagre saksprotokoll] [Lagre vedtak] 19 "
}