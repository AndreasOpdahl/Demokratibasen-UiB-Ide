{
  "dokument_id": "2d5d694c-8eb4-5609-b70e-e80ee8d0ff71",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 119 fra Ingrid Nergaard Fjeldstad (V) til byr\u00e5den om nettverket -Energy-City- - Utvalg for milj\u00f8 ",
  "url": "https://bergen.kommune.no/politikere-utvalg/api/fil/bk360/10676898/Svar-pa-skriftlig-sporsmal-nr-119-fra-Ingrid-Nergaard-Fjeldstad-V-til-byraden-om-nettverket-Energy-City-Utvalg-for-miljo-",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/101038-3 Saksbehandler: Hilde Heggheim Fra Dato: 19. juni 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 119 fra Ingrid Nergaard Fjeldstad (V) til byr\u00e5den om nettverket \"Energy-City\" - Utvalg for milj\u00f8 og byutvikling Jeg har hatt gleden av \u00e5 tilbringe starten av denne uken i Brussel p\u00e5 ledersamling for R\u00e5det for europeiske kommuner og regioner (CEMR). Det europeiske KS er beste forklaring p\u00e5 r\u00e5det som har 40 medlemsland, og det er Norge som har presidentskapet. Alle som deltok var lokale folkevalgte. Klimakrisen var den utfordringen denne forsamlingen rangerte som en av de st\u00f8rste utfordringene for EU de neste fem \u00e5rene. Det er en felles erkjennelse at implementeringen av ambisi\u00f8se m\u00e5l vil bli krevende, men desto viktigere \u00e5 legge tilrette for samhandling for \u00e5 f\u00e5 dette til for at vi skal stanse klimaendringene. Et konkret tiltak er et europeisk nettverk av byer som heter \u201cEnergy-City\u201d som er et fellesskap av flere hundre lokale myndigheters representanter fra 30 land. Visjonen er at disse byene skal gj\u00f8re det mulig for byer og innbyggere til \u00e5 forme og sikre overgangen til fremtidens byer med lave utslipp. Det er ingen andre vilk\u00e5r for \u00e5 bli med enn en ambisjon om \u00e5 n\u00e5 Parisavtalen, og en forpliktelse til \u00e5 dele erfaring. Prisen er lav - 2500 euro. Og vi vil f\u00e5 mulighet til \u00e5 dele i et viktig nettverk hvor vi kan dele av Bergen sine erfaringere og ikke minst hente nye ideer til hvordan f\u00e5 til \u00e5 omstille Bergen til en lavutslippsby. https://energy-cities.eu/ Sp\u00f8rsm\u00e5l til byr\u00e5den: Vil byr\u00e5den s\u00f8rge for at Bergen f\u00e5r foran for \u00e5 bli f\u00f8rste norske by i dette nettverket? Svar fra byr\u00e5den: Det er mye \u00e5 l\u00e6re av \u00e5 delta i europeiske nettverk, og se hvordan andre land jobber. Samtidig er Bergen kommune med i flere nettverk, og byr\u00e5den kan ikke se at det p\u00e5 n\u00e5v\u00e6rende tidspunkt er aktuelt \u00e5 utvide dette. Christine Kahrs - Byr\u00e5d for byutvikling Dokumentet er godkjent elektronisk. "
}