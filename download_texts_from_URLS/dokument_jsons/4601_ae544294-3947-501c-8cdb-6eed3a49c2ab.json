{
  "dokument_id": "ae544294-3947-501c-8cdb-6eed3a49c2ab",
  "doc_type": "case_attachment",
  "kommune": 4601,
  "tittel": "Fullmakter for byr\u00e5dsleder",
  "url": "https://bergen.kommune.no/politikere-utvalg/api/fil/bk360/10651791/Fullmakter-for-byradsleder",
  "tekst": " V\u00e5r referanse: 2023/249452-86 Dato: 18. juni 2024 Fullmakter for byr\u00e5dsleder Vedtatt av byr\u00e5det 22.04.2021 i sak 1119/21, endret 25.08.2022 i sak 1243.1/22, 15.09.22 i sak 1265.22, 03.11.2022 i sak 1312/22, 30.10.2023 sak 1282/23, sak 09.11.23 sak 1287/23 og 05.08.2024 i sak 1206/24. 1. Form\u00e5l og rammer for delegasjonen Delegasjon av myndighet er et sentralt element i kommunens interne styring og kontroll. Bystyrets delegasjon av myndighet til byr\u00e5det skjer etter prinsippet om negativ avgrensning. Det inneb\u00e6rer at den myndighet som ligger til bystyret defineres og at all \u00f8vrig myndighet er delegert til byr\u00e5det. Byr\u00e5dets videre delegasjon av myndighet til byr\u00e5dene skjer tilsvarende etter prinsippet om negativ avgrensning. Den myndighet som ligger til byr\u00e5det selv defineres, og all \u00f8vrig myndighet er delegert til byr\u00e5dene. \u00abByr\u00e5dets fullmakter som kollegium\u00bb beskriver myndighet som ligger til byr\u00e5det selv. Byr\u00e5det kan treffe vedtak p\u00e5 delegerte saksomr\u00e5der uten f\u00f8rst \u00e5 tilbakekalle delegert myndighet. Den myndighet som er delegert til byr\u00e5dsleder gjelder inntil byr\u00e5det foretar et nytt delegasjonsvedtak. Byr\u00e5dsleders enemyndighet er presisert ved at fullmakten bruker \u00abbyr\u00e5dsleder selv\u00bb, for myndighet som etter vedtak i byr\u00e5det er bestemt at ikke kan delegeres videre til kommunaldirekt\u00f8r. Fullmakts-dokumentet gir en ikke-utt\u00f8mmende beskrivelse av vesentlige myndighetsomr\u00e5der som ligger til byr\u00e5dsleder. Byr\u00e5det setter krav til hvordan delegert myndighet skal ivaretas gjennom prosedyrer, reglement m.m. Rammene for delegasjon til kommunaldirekt\u00f8r fastsettes av byr\u00e5dsleder i et eget delegasjonsvedtak. 2. Byr\u00e5dsleders myndighet \u2013 \u00abbyr\u00e5dsleder selv\u00bb. Myndighetsomr\u00e5der som ligger til \u00abbyr\u00e5dsleder selv\u00bb kan ikke delegeres til kommunaldirekt\u00f8r. 2.1 Byr\u00e5dsleder selv gir innstilling til byr\u00e5det. 2.2 Byr\u00e5dsleders selv har myndighet i henhold til settebyr\u00e5dsordning. 2.3 Byr\u00e5dsleder selv har myndighet til ledelse av byr\u00e5det som politisk organ. 2.4 Byr\u00e5dsleder selv oppnevner medlemmene av byr\u00e5det, jf. kommuneloven\u00a7 10-5. 2.5 Byr\u00e5dsleder selv har personalmessig oppf\u00f8lging av den enkelte byr\u00e5d 2.6 Byr\u00e5dsleder selv har myndighet til \u00e5 ettersp\u00f8rre byr\u00e5denes etterlevelse av de overordnede krav og regler bystyret stiller til byr\u00e5det som politisk organ og til det enkelte byr\u00e5dsmedlem. 2.7 Byr\u00e5dsleder selv kan etter s\u00f8knad gi midlertidig fritak i vervet som byr\u00e5d, og oppnevne nye midlertidige byr\u00e5der. 2.8 Byr\u00e5dsleder selv oppnevner politiske r\u00e5dgivere i stillinger opprettet av byr\u00e5det iht. kommuneloven \u00a7 10-6. 2.9 Tvister for domstoler; tvistel\u00f8sningsorganer mv Sivile saker der kommunen er part (andre enn barnevernssaker) Byr\u00e5dsleder selv har, i saker som haster, fullmakt til \u00e5 ivareta kommunens interesser og treffe beslutninger om ethvert rettergangsskritt i alle saker hvor kommunen er part i tvister for domstoler, tvistel\u00f8sningsorganer, klagenemnder, Sivilombudet, mv. Beslutningen skal umiddelbart forelegges byr\u00e5det for etterf\u00f8lgende godkjenning. 3. Byr\u00e5dsleders myndighet - generell og gjennomg\u00e5ende myndighet for hele kommunens organisasjon/ konsernansvarsomr\u00e5der 3.1 Overordnet intern styring og kontroll Byr\u00e5dsleder har gjennomg\u00e5ende myndighet/konsernansvar for tilrettelegging for, utvikling og oppf\u00f8lging av, de krav til intern styring og kontroll som f\u00f8lger av kommuneloven kapittel 25. Byr\u00e5dsleder har myndighet til \u00e5 tilrettelegge for, utvikle og \u00e5 f\u00f8lge opp, arbeidet med delegasjon av myndighet i kommunen. Herunder \u00e5 klargj\u00f8re de krav som er satt til slik delegasjon. Byr\u00e5dsleder har myndighet til \u00e5 initiere en oppf\u00f8lging i alle deler av kommunens organisasjon, eksempelvis ved st\u00f8rre hendelser eller ved mistanke om h\u00f8y risiko p\u00e5 et vesentlig omr\u00e5de. Byr\u00e5den med ansvar for omr\u00e5det hvor hendelsen skjer eller risikoen ligger, er ansvarlig for oppf\u00f8lging og iverksetting av tiltak. Byr\u00e5det skal p\u00e5se at de saker som legges frem for folkevalgte organ, er forsvarlig utredet, jf. kommuneloven \u00a7 13-1, 3. ledd. Byr\u00e5dsleder har myndighet til \u00e5 kvalitetssikre saker og sende utkast til saker tilbake til byr\u00e5dsavdelingene for videre bearbeiding. Byr\u00e5dsleder har myndighet til \u00e5 tilrettelegge for og ettersp\u00f8rre byr\u00e5dsavdelingene p\u00e5 at vedtak som treffes av folkevalgte organer, blir iverksatt uten ugrunnet opphold, jf. kommuneloven \u00a7 13-1, 4 ledd. Byr\u00e5dsleder har myndighet til \u00e5 ta stilling til hva som er riktig behandlingsm\u00e5te n\u00e5r byr\u00e5det anmodes om \u00e5 gi uttalelse til forvaltningsrevisjonsrapporter. 3.2 Arbeidsgiveromr\u00e5det Byr\u00e5dsleder har gjennomg\u00e5ende myndighet/konsernansvar for tilrettelegging for, utvikling og oppf\u00f8lging av, arbeidsgiveromr\u00e5det. Dette inkluderer prosesser/mandat og f\u00f8ringer for forhandlinger, lokal l\u00f8nnsfastsettelse og l\u00f8nnsarbeidet i kommunen. Byr\u00e5dsleder har ansvar for partssamarbeidet med organisasjonene, og myndighet til \u00e5 lede Det sentrale samarbeidsutvalg p\u00e5 vegne av kommunen. Side 2 av 5 Byr\u00e5dsleder kan representere og forplikte Bergen kommune overfor hovedsammenslutningene og/eller arbeidstakerorganisasjonene og deres beredskapsutvalg og/eller streikekomiteer i situasjoner knyttet til konfliktberedskap og streik. 3.3 HR og HMS Byr\u00e5dsleder har gjennomg\u00e5ende myndighet/konsernansvar for tilrettelegging for, utvikling og oppf\u00f8lging av, HR og HMS omr\u00e5det. En detaljering av generell myndighet i punkt 3.4 (ikke utt\u00f8mmende) \u2022 Tilrettelegge for, utvikle og f\u00f8lge opp, kommunens arbeid med organisasjons- og kompetanseutvikling. \u2022 Tilrettelegge for, utvikle og f\u00f8lge opp, kommunens arbeid med lederutvikling. \u2022 Tilrettelegge for, utvikle og f\u00f8lge opp, Bergen kommune sitt arbeid med likestilling og inkludering p\u00e5 arbeidslivsomr\u00e5det. \u2022 Tilrettelegge for, utvikle og f\u00f8lge opp, kommunens varslingsordning knyttet til varsling av kritikkverdige forhold etter arbeidsmilj\u00f8loven. 3.4 Beredskap Byr\u00e5dsleder har gjennomg\u00e5ende myndighet/konsernansvar for tilrettelegging for, utvikling og oppf\u00f8lging av, krav til kommunal beredskapsplikt etter sivilbeskyttelsesloven (Lov om kommunal beredskapsplikt, sivile beskyttelsestiltak og Sivilforsvaret). 3.5 Samfunnsplanlegging Byr\u00e5dsleder har gjennomg\u00e5ende myndighet/konsernansvar for tilrettelegging, utvikling og samordning av samfunnsplanleggingen, inkludert overordnet ansvar for kommuneplanarbeidet og kommunens planstrategi. 3.6 Informasjon Byr\u00e5dsleder har gjennomg\u00e5ende myndighet/konsernansvar for tilrettelegging for, utvikling og oppf\u00f8lging av, de krav kommuneloven setter til informasjonsarbeidet i kommunen. 3.7 Innsyn etter offentleglova Byr\u00e5dsleder har gjennomg\u00e5ende myndighet/konsernansvar for tilrettelegging for, utvikling og oppf\u00f8lging av de krav offentleglova setter til retten til innsyn i offentlige dokumenter. 3.8 Myndighet for konsernansvarsomr\u00e5dene i 3.1 - 3.6 inneb\u00e6rer: \u2022 tolkningskompetanse for lov og forskrift som regulerer oppgaveomr\u00e5det. \u2022 myndighet til og ansvar for \u00e5 utvikle og holde ved like felles, overordnede rutiner og systemer som ivaretar de krav som f\u00f8lger av lov, forskrift og politiske saker p\u00e5 omr\u00e5det. \u2022 myndighet til og ansvar for \u00e5 etterse at felles, overordnede rutiner og systemer tas i bruk i hele kommunens virksomhet p\u00e5 en tilfredsstillende m\u00e5te. \u2022 myndighet til og ansvar for \u00e5 gjennomf\u00f8re etterkontroller p\u00e5 de aktuelle fagomr\u00e5dene i hele kommunens virksomhet, herunder stikkpr\u00f8vekontroller. \u2022 veilede byr\u00e5dsavdelingene n\u00e5r det gjelder forst\u00e5else og bruk av konsernrutiner - og systemer. Side 3 av 5 4. Byr\u00e5dsleders myndighet i egen administrasjon 4.1 Byr\u00e5dsleder har myndighet til drift, utvikling og oppf\u00f8lging av egen byr\u00e5dsavdeling. Byr\u00e5dsleder har instruksjonsrett og ledelsesansvar for egen administrasjon. Instruksjonsmyndigheten overfor etater og underliggende virksomheter ut\u00f8ves gjennom kommunaldirekt\u00f8ren. 4.2 Byr\u00e5dsleder har myndighet til, og ansvar for, \u00e5 p\u00e5se at det er etablert god styring og kontroll i egen byr\u00e5dsavdeling, i henhold til kommuneloven kapittel 25. 4.3 Byr\u00e5dsleder kan foreta organisatoriske endringer i egen byr\u00e5dsavdeling innenfor de begrensninger byr\u00e5dets fullmakter gir p\u00e5 dette punktet. 4.4 Byr\u00e5dsleder er l\u00f8nnsfastsettende myndighet ved ansettelser i egen byr\u00e5dsavdeling basert p\u00e5 de overordnete retningslinjer for lokal l\u00f8nnsfastsettelse som til enhver tid foreligger. 4.5 Byr\u00e5dsleder har personal- og \u00f8konomifullmakter. 4.6 Byr\u00e5dsleder er behandlingsansvarlig etter lov om behandling av personopplysninger og personvernforordningen for de personopplysninger som behandles av byr\u00e5dsavdelingen og underliggende enheter. 5. Byr\u00e5dsleder - \u00f8vrig myndighet 5.1. Byr\u00e5dsleder gir bevilgninger til 3. person innenfor eget ansvarsomr\u00e5de. 5.2. Byr\u00e5dsleder har innenfor eget ansvarsomr\u00e5de generell myndighet til \u00e5 fatte beslutninger som ikke er av prinsipiell betydning. Alle beslutninger som er av prinsipiell betydning legges frem for byr\u00e5det. 5.3. Byr\u00e5dsleder har konsernomfattende anvisningsmyndighet. 5.4. Byr\u00e5dsleder har arbeidsgiver \u2013 og personalmessig oppf\u00f8lgingsansvar for kommunaldirekt\u00f8rene. 5.5. Byr\u00e5dsleder har myndigheten til \u00e5 samtykke til suspensjon av foreldelsesfrist. Myndigheten begrenses til en periode p\u00e5 inntil 6 m\u00e5neder og kun i saker som ikke er av prinsipiell betydning 5.6. Straffesaker Byr\u00e5dsleder kan anmelde straffbare forhold der kommunen er forn\u00e6rmet eller der kommunen har en interesse i at et mulig straffbart forhold etterforskes eller straffeforf\u00f8lges. Byr\u00e5dsleder kan samtykke til konfliktr\u00e5dsbehandling av straffesaker etter konfliktr\u00e5dsloven \u00a7 11. Byr\u00e5dsleder kan kreve sivile krav p\u00e5d\u00f8mt i forbindelse med offentlig straffesak, jf. straffeprosessloven \u00a7 427. Byr\u00e5dsleder har myndighet til anmeldelse og representasjon i utenrettslig tvistel\u00f8sning i saker som ber\u00f8rer flere byr\u00e5dsavdelinger eller som ikke har en klar tilh\u00f8righet til \u00e9n eller flere byr\u00e5dsavdelinger. Side 4 av 5 5.7. I en krisesituasjon hvor det ikke er tid til \u00e5 sette byr\u00e5d, er byr\u00e5det beslutningsdyktig n\u00e5r byr\u00e5dsleder eller byr\u00e5dsleders stedfortreder er til stede. 5.8. Byr\u00e5dsleder har myndighet til \u00e5 forberede klagesaker, jf. forvaltningslovens \u00a7 33, 2. ledd. 5.9. Byr\u00e5dsleder har myndighet til l\u00f8pende eierstyring gjennom \u00e5 representere kommunen p\u00e5 generalforsamlingen i aksjeselskaper innenfor byr\u00e5dsleders eget ansvarsomr\u00e5de. 5.10. Byr\u00e5dsleder har myndighet til \u00e5 tilrettelegge for, samordne og f\u00f8lge opp kommunens deltakelse i internasjonalt, nasjonalt, regionalt og lokalt samarbeid. 5.11. Byr\u00e5dsleder har administrativ oppf\u00f8lging av Kommuneadvokatens kontor. Kommuneadvokatens kontor mottar sin instruks fra byr\u00e5det. 5.12. Byr\u00e5dsleder har myndighet til \u00e5 tilrettelegge for \u2013 og f\u00f8lge opp kommunale plikter p\u00e5 omr\u00e5det samfunnssikkerhet. 5.13. Byr\u00e5dsleder har myndighet til \u00e5 gi tolkninger av kommuneloven. 5.14. Byr\u00e5dsleder har myndighet til \u00e5 gi tolkninger av forvaltningsloven. 5.15. Byr\u00e5dsleder beslutter flagging ved arrangement, markering eller merkedag av allmenn interesse, i henhold til kommunens flaggreglement pkt. 4. 5.16. Byr\u00e5dsleder har myndighet til \u00e5 ivareta forvaltningen av Bergen R\u00e5dhus. 6. Byr\u00e5dsleders myndighet \u2013 fag og tjenesteomr\u00e5der Byr\u00e5dsleder har alle fagfullmakter hjemlet i lov og forskrift tillagt byr\u00e5det innenfor byr\u00e5dsleders myndighetsomr\u00e5de, og som ikke eksplisitt er lagt til byr\u00e5det som kollegium. Byr\u00e5dsleder har det overordnete ansvaret for utvikling av en helhetlig politikk p\u00e5 byr\u00e5dsavdelingens ansvarsomr\u00e5de. Byr\u00e5dsleder f\u00f8lger opp Bergen kommunes ansvar som oppl\u00e6ringsbedrift jf. bestemmelser i oppl\u00e6ringsloven. Byr\u00e5dsleder har ansvar for kommunens bedriftshelsetjeneste, jf. Arbeidsmilj\u00f8loven \u00a73-3. Side 5 av 5 "
}