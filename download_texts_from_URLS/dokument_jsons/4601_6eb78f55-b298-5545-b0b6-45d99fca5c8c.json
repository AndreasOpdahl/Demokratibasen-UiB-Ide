{
  "dokument_id": "6eb78f55-b298-5545-b0b6-45d99fca5c8c",
  "doc_type": "case_minutes",
  "kommune": 4601,
  "tittel": "Saksprotokoll UMBY, 14112024, Sak 401/24, Fana gnr 13 bnr 658 Stavkirkevegen 6. Klage p\u00e5 rammetillatelse til tomannsbolig m.m.",
  "url": "https://bergen.kommune.no/politikere-utvalg/api/fil/bk360/11568102/Innstilling-vedtak-Fana-gnr-13-bnr-658-Stavkirkevegen-6-Klage-pa-rammetillatelse-til-tomannsbolig-m-m-",
  "tekst": "Fana gnr 13 bnr 658 Stavkirkevegen 6. Klage p\u00e5 rammetillatelse til tomannsbolig m.m. Utvalg for milj\u00f8 og byutvikling behandlet saken i m\u00f8tet 14.11.2024 sak 401/24 og fattet f\u00f8lgende vedtak: Fagetatens vedtak datert 24.06.2024 opprettholdes. Klagen tas ikke til f\u00f8lge. Utvalg for milj\u00f8 og byutviklings behandling F\u00f8lgende representanter tok ordet: Torstein Gya (SV), Lise Wergeland Str\u00f8mmen (H). Forslag fremsatt i utvalget: Torstein Gya (SV) fremsatte p\u00e5 vegne av SV f\u00f8lgende alternative forslag: Med bakgrunn i pbl\u00a7 29-2 oppheves Rammetillatelse inkludert gitte dispensasjoner datert 24.06.24. Klagen tas til f\u00f8lge. Begrunnelse: Bygningen har arkitektonisk verdi som tidstypisk og karakteristisk boligtype, og h\u00f8y milj\u00f8verdi som del av et kulturhistorisk bygningsmilj\u00f8. Eiendommen og omkringliggende kulturhistoriske bygningsmilj\u00f8 er sv\u00e6rt s\u00e5rbart for forandringer og har lite potensial for endring. I kommuneplanens arealdel KPA 2018 omfattes eiendommen av hensynssone bevaring kulturmilj\u00f8 (H570) : \u00ab\u00a7 35.5: Kulturmilj\u00f8 og historisk bebyggelse skal sikres og ivaretas. De karakteristiske trekkene ved bebyggelse, bebyggelsesstruktur og kulturlandskap definerer omr\u00e5der og gir det s\u00e6rpreg. Det skal derfor tas spesielle hensyn til dette ved s\u00f8knad om tiltak og endret arealbruk. Oms\u00f8kt nybygg tar i liten grad opp i seg de arkitektoniske- og/eller str\u00f8kskarakteristiske elementene som preger omr\u00e5det. Votering: Alternativt forslag fra SV, fremsatt av Torstein Gya (SV), fikk 3 stemmer (SV, R), og var dermed falt. Innstillingen ble vedtatt med 14 stemmer (H, A, FrP, MDG, BL, V, INP, Sp). Byr\u00e5det behandlet saken i m\u00f8tet 31.10.2024 sak 326/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dets innstilling og utvalgets vedtak er likelydende. "
}