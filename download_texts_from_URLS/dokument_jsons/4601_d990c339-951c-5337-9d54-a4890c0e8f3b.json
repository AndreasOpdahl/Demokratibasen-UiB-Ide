{
  "dokument_id": "d990c339-951c-5337-9d54-a4890c0e8f3b",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 17122024, Sak 510/24, Innbyggerforslag - Nei til nedstenging av Ung Arena Nord og kutt i bevilgning til Ung Arena",
  "url": "https://bergen.kommune.no/politikere-utvalg/api/fil/bk360/11739179/Innstilling-vedtak-Innbyggerforslag-Nei-til-nedstenging-av-Ung-Arena-Nord-og-kutt-i-bevilgning-til-Ung-Arena",
  "tekst": "Innbyggerforslag - Nei til nedstenging av Ung Arena Nord og kutt i bevilgning til Ung Arena Bergen bystyre behandlet saken i m\u00f8tet 17.12.2024 sak 510/24 og fattet f\u00f8lgende vedtak: 1. Ung Arena skal driftes innenfor dagens budsjettramme som ett byomfattende Ung Arena Bergen. Innbyggerforslaget avvises. 2. Budsjettsp\u00f8rsm\u00e5l knyttet til Ung Arena Bergen m\u00e5 spilles inn i den ordin\u00e6re budsjettprosessen. Bergen bystyres behandling F\u00f8lgende representanter tok ordet: Kjersti Pettersen (H), Eva Synn\u00f8ve Hagewick Steigen (A), Ann Kristin Helland Ramstr\u00f8m (SV), Elin Brandt \u00c5dlandsvik (INP), Torstein Dahle (R). Forslag fremsatt i bystyret: Eva Synn\u00f8ve Hagewick Steigen (A) fremsatte p\u00e5 vegne av A, SV, MDG og R f\u00f8lgende alternative forslag: Bystyret ber byr\u00e5det reversere nedleggelsen av Ung Arena \u00c5sane. Votering: Alternativt forslag fra A, SV, MDG og R fremsatt av Eva Synn\u00f8ve Hagewick Steigen (A), fikk 32 stemmer (A, SV, MDG, V, R, KrF), og var dermed falt. Innstillingen punkt 1 - 2 ble vedtatt med 35 stemmer (H, FrP, BL, INP, Sp, PP). Utvalg for helse og sosial behandlet saken i m\u00f8tet 04.12.2024 sak 154/24 og avga f\u00f8lgende innstilling: Utvalgets innstilling er likelydende med bystyrets vedtak. Byr\u00e5det behandlet saken i m\u00f8tet 21.11.2024 sak 359/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. "
}