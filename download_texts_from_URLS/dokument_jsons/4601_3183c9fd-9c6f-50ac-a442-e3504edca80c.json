{
  "dokument_id": "3183c9fd-9c6f-50ac-a442-e3504edca80c",
  "doc_type": "case_attachment",
  "kommune": 4601,
  "tittel": "18. Redegj\u00f8relse arkitektur og byformingsstrategi datert 04.06.2024",
  "url": "https://bergen.kommune.no/politikere-utvalg/api/fil/bk360/12069674/18-Redegjorelse-arkitektur-og-byformingsstrategi-datert-04-06-2024",
  "tekst": " 04.06.2024 U2960 Sl\u00e5tthaug skole Arkitektur- og byformingsstrategi for Bergen Arkitektur + Arealplan-ID: 4601_70870000 Fana, gnr. 44, bnr. 572 m.fl. Sl\u00e5tthaugvegen 138, 5222 Nesttun Strategien lister opp 8 prinsipper for arkitektonisk utforming av bygg og byrom i Bergen. Under beskrives hvordan prosjektet har fulgt opp disse prinsippene: 1. Ny arkitektur skal bidra til en helhetlig utforming Prinsipp for utforming i Arkitektur +: Utform bygg og byrom ut fra en samlende id\u00e9 som l\u00f8ser flere oppgaver og skaper merverdi \u2022 Formulere en arkitektonisk id\u00e9 som samlet utl\u00f8ser potensialet i m\u00f8tet mellom sted, program og visjon \u2022 V\u00e6re bevisst p\u00e5 omgivelsene \u2022 Utnytte arkitekturens muligheter \u2022 Ha en helhetlig id\u00e9 for utforming i transformasjonsomr\u00e5der \u2022 V\u00e6re bevisst p\u00e5 bydelens historiske bakgrunn Hvordan dette er svart ut i prosjektet: En funksjonell og god skole basert p\u00e5 Funksjons-og arealprogrammet i gjeldende Skolebruksplan for Bergen, er tungtveiende og viktig for brukerne. Dette hensynet er veid opp mot verneverdi, terrenginngrep og gr\u00f8nne interesser. Skolen inng\u00e5r i et samspill med Sl\u00e5tthaug videreg\u00e5ende skole og Sl\u00e5tthaug idrettshall. Tilbygg og p\u00e5bygg ses i sammenheng med de eksisterende bygningene og slik at det dannes et helhetlig anlegg hvor viktige landskapstrekk og utomhuskvaliteter ivaretas og videref\u00f8res inn i nytt prosjekt. Ved \u00e5 fjerne dagens midlertidige skolepaviljong og tilbakef\u00f8re dette omr\u00e5det til gr\u00f8ntarealer, legges det opp til en \u00e5pnere atkomstsituasjon og et sammenhengende uteareal hvor forholdet mellom de \u00f8vrige bygningene samsvarer med den opprinnelige helhetlige planen for omr\u00e5det. Mest mulig av skolens eksisterende arkitektur med hovedform og fasader skal bevares. Det er et m\u00e5l at eksisterende skoleanlegg skal fremst\u00e5 lesbart og uten st\u00f8rre inngrep fra atkomstsituasjonen i s\u00f8r og fra parkanlegget i \u00f8st. Nytt tilbygg er lagt p\u00e5 et areal som er vurdert som lite egnet for uteoppholdsareal. Tilbygget danner en ny fl\u00f8y som f\u00f8lger terrenget opp mot kollen i vest og knytter seg p\u00e5 eksisterende gangveisystemer. Funksjoner som krever fleksibilitet i romh\u00f8yde og som blir en del av n\u00e6rmilj\u00f8anlegget, er lagt til tilbygget. Ny atkomst langs kollen knytter \u00f8vre skoleplass til tilbygget og tilrettelegger for god tilgjengelighet ogs\u00e5 etter skoletid. Tilbygget skal framst\u00e5 dempet og innordne seg eksisterende arkitektur. Mot skoleplassen har tilbygget en \u00e5pen og inviterende fasade som synliggj\u00f8r aktivitet. 2 Med hensyn til Solli DPS, skal det ikke tilrettelegges for utvendig aktivitet eller opphold p\u00e5 skolens nordside. Eksisterende vegetasjon i randsonen beholdes i st\u00f8rst mulig grad nord for tilbygget. I tillegg plantes ny vegetasjon for ytterligere skjerming. Fasadens utforming mot nord m\u00e5 balansere behovet for b\u00e5de dagslys og skjerming med tanke p\u00e5 s\u00e5rbarhet mot innsyn. Eksisterende skoleanlegg f\u00f8lger en naturlig nedtrapping i terrenget. For \u00e5 minimere fotavtrykk og legge til rette for en mer kompakt, samlende og funksjonell drift av skolen, er det lagt et p\u00e5bygg over eksisterende nordfl\u00f8y. Volumet er en tydelig opptrapping fra eksisterende s\u00f8rfl\u00f8y. P\u00e5bygget er tilbaketrukket fra underliggende byggs fasadeliv og fristilt fra hj\u00f8rner slik at eksisterende bygg trer frem og vil v\u00e6re tydelig lesbart i volumoppdeling. 3 2. Ny arkitektur skal gi en estetisk opplevelse Prinsipp for utforming i Arkitektur +: Skap rom som stimulerer, inspirerer og beriker v\u00e5re sanselige og romlige opplevelser \u2022 Skape gode romlige sammenhenger \u2022 Skape rom som inspirerer \u2022 Stimulere alle sanser \u2022 Berike opplevelsen gjennom kunst, farge og detaljer Hvordan dette er svart ut i prosjektet: Skolen skal tilpasses dagens krav til aktivitetsbaserte skolearealer og m\u00e5 oppfylle Funksjons- og arealprogram i gjeldende Skolebruksplan for Bergen, s\u00e5 lang det er mulig. Utforming av romforl\u00f8p skal legge til rette for den pedagogiske modellen og samtidig bygge videre p\u00e5 eksisterende strukturer og kvaliteter som allerede fins. En god sonedeling, samlende hjemmeomr\u00e5der og varierte m\u00f8testeder i bygget har v\u00e6rt viktige prinsipper for \u00e5 legge rammer rundt funksjonelle og gode sammenhenger. Eksisterende skoleanlegg har forholdsvis lave romh\u00f8yder og lange kommunikasjonslinjer. \u00c5 \u00e5pne opp etasjer enkelte steder og ta i bruk overlys, gir oversikt og variasjon i romlige opplevelser. P\u00e5bygg og tilbygg har gode romh\u00f8yder. Dette s\u00f8rger for fleksibilitet for romfunksjoner som krever varierte h\u00f8yder. Tilbygget er noe fristilt fra eksisterende bygningskropp og danner en innvendig gjennomlyst gate som visuelt kobler parken i \u00f8st og kollen i vest. Grader av transparens m\u00e5 balanseres med hensyn til \u00f8nsket om \u00e5 synliggj\u00f8re l\u00e6ring og aktivitet, behov for dagslys samt ivareta behov for skjerming. Det skal benyttes naturlige materialer som gir et godt inneklima. Materialene m\u00e5 v\u00e6re av en kvalitet som holder seg godt over tid. Kunst og utsmykning skal integreres i utformingen av skolen og det legges til rette for omr\u00e5der for utstilling av elevarbeid. 4 3. Ny arkitektur skal gi et godt samspill mellom by og natur Prinsipp for utforming i Arkitektur +: Styrk koblingen mellom bebyggelse og landskap, og bruk vegetasjon og vann som ressurs \u2022 Styrke teppebyen \u2022 Skape tett kontakt mellom bebyggelse og gr\u00f8nne byrom \u2022 Bruke sj\u00f8fronten \u2022 Bygge i tett kontakt med terrenget \u2022 Utnytte det bergenske klimaet Hvordan dette er svart ut i prosjektet: Skolen ligger fritt i et kupert terreng, omkranset av ulike landskapstrekk. Parkanlegg, kolle, skog og bergknauser gir variasjon og kvaliteter som videref\u00f8res og forsterkes inn i nytt prosjekt. Ved plassering av nybygg, har det v\u00e6rt viktig \u00e5 ivareta de ulike uterommene, siktlinjer og biologisk mangfold. Flere innganger knyttet til ulike innvendige funksjoner, aktiviserer utvendige arealer som i dag er lite i bruk, men som har sine unike kvaliteter. Innvendige l\u00f8sninger legger opp til b\u00e5de st\u00f8rre \u00e5pninger og mindre gl\u00f8tt ut i de ulike landskapsrommene. For \u00e5 skape en bedre og mer tilgjengelig forbindelse mellom \u00f8vre og nedre skoleplass, er det planlagt amfi og rampe som bearbeider den store h\u00f8ydeforskjellen. En ny adkomst langs kollen knytter \u00f8vre skoleplass til aktiviteter i tilbygget og skaper dirkete koblinger mellom bygget og kollen. 5 4. Ny arkitektur skal bidra til bymilj\u00f8er med egenart Prinsipp for utforming i Arkitektur +: Bygg videre p\u00e5 stedets unike kvaliteter og kulturminneverdier, og utform identitetsskapende bygg og byrom \u2022 Skape unike bydeler \u2022 Utforme gater og byrom med s\u00e6rpreg \u2022 Utform bebyggelsen i en skala som er tilpasset omgivelsene i h\u00f8yde og volum \u2022 Bruke kulturminner aktivt som historiefortellende og identitetsskapende elementer i bydelen Hvordan dette er svart ut i prosjektet: Sl\u00e5tthaug skole, Sl\u00e5tthaug videreg\u00e5ende skole og Sl\u00e5tthaug idrettshall er planlagt samtidig etter en helhetlig plan. Sl\u00e5tthaug skole er oppf\u00f8rt i 1969 etter tegninger av arkitekt Arne Halvorsen og har h\u00f8y verdi i seg selv som eksempel p\u00e5 skolebygg med karakteristiske modernistiske trekk. Skolen har ogs\u00e5 h\u00f8y milj\u00f8verdi som del av et helhetlig anlegg. Plassering av nybygg skal ivareta samspillet mellom eksisterende bygninger og verdifulle landskapstrekk. Eksisterende skole best\u00e5r av to vinklede hovedvolum som f\u00f8lger et naturlig terrengfall. Skolens utforming oppleves godt synlig fra parksiden i \u00f8st og fra atkomstsituasjonen i s\u00f8r. Det har derfor v\u00e6rt et m\u00e5l at skolens s\u00f8rlige del skal framst\u00e5 lesbar og uten st\u00f8rre inngrep fra atkomstsituasjonen i s\u00f8r og fra parkanlegget i \u00f8st. Nytt p\u00e5bygg ligger over skolens laveste del, tilbaketrukket fra gesims og hj\u00f8rner, slik at byggets opprinnelige hovedform fremdeles st\u00e5r frem. Bygningens strukturelle og konstruktive oppbygning blir i st\u00f8rst mulig grad bevart. Nybygg tar opp form og format fra eksisterende del og bygger videre p\u00e5 karakteristiske trekk som sprang, mindre innhukk og linjef\u00f8ring. Referanser fra eksisterende fasadestruktur, som horisontalitet, repetisjon og rytme, videref\u00f8res inn i nytt prosjekt. Ved forenkling av virkemidler i et moderne uttrykk, tilpasses nybygg eksisterende bygg heller enn \u00e5 framst\u00e5 som en skarp kontrast. 6 5. Ny arkitektur skal stimulerer til vitalt byliv p\u00e5 bakkeplan Prinsipp for utforming i Arkitektur +: Utform bebyggelse slik at den stimulerer til aktiv bruk av gater og byrom, og \u00f8ker opplevelseskvaliteten for fotgjengere \u2022 Bygge opp under aktiv bruk av publikumsrettede arealer \u2022 Lage gode gatesnitt \u2022 Prioritere variasjon og kvalitet i fasader \u2022 Utvise omsorg for utformingen av byggets f\u00f8rste etasjer \u2022 Ha fokus kantsoner \u2022 Tilrettelegge for tempor\u00e6re byrom og midlertidige aktiviteter Hvordan dette er svart ut i prosjektet: Fasader henvendt mot hovedatkomsten og skoleplass i s\u00f8r har et \u00e5pent og inviterende uttrykk, b\u00e5de for \u00e5 synliggj\u00f8re aktivitet og for \u00e5 skape et godt samspill mellom ute og inne. Biblioteket er lokalisert sentralt og eksponert og danner samtidig overdekket areal over hovedinngangen. Tilbygget inneholder funksjoner som ogs\u00e5 vil v\u00e6re i bruk p\u00e5 ettermiddags- og kveldstid. Utformingen skal s\u00f8rge for god tilgjengelighet og visuell kontakt mellom skoleplass og tilbygget. Utearealer ved innganger tilrettelegges for opphold og aktiviteter. Elementer som amfi, scene og overdekkede arealer virker samlende, ogs\u00e5 etter skoletid. Verkstedsarealer knyttet til kunst- og h\u00e5ndverksfag og forskerrom for naturfag, ligger p\u00e5 bakkeplan i nytt tilbygg. Direkte tilgang til uteomr\u00e5der aktiviserer arealene ved for eksempel \u00e5 tas i bruk til elevarbeider. 7 6. Ny arkitektur skal bidra til sosialt b\u00e6rekraftige nabolag Prinsipp for utforming i Arkitektur +: Skap bygg og byrom som gir alle mulighet til \u00e5 v\u00e6re aktive deltakere i fellesskapet, og som stimulerer sambruk \u2022 Tilrettelegge for likeverdighet \u2022 Skape m\u00f8teplasser \u2022 Fremme alternative boformer \u2022 Varierte boligtyper \u2022 Bruk offentlige programmer Hvordan dette er svart ut i prosjektet: Skolen skal v\u00e6re et hjerte i n\u00e6rmilj\u00f8et og legge til rette for et godt, tilgjengelig og naturlig m\u00f8tested som stimulerer til aktivitet for skolens n\u00e6romr\u00e5de. Skoleanlegget er utformet p\u00e5 en slik m\u00e5te at utearealet og deler av innearealet kan v\u00e6re i bruk ogs\u00e5 etter ordin\u00e6r skoletid. Romfunksjoner som musikk, dans og drama og verkstedsarealer tilknyttet kunst- og h\u00e5ndverksaktiviteter, er lokalisert i tilbygget og tilrettelagt for at kulturskolen og ulike aktivitetstilbud i n\u00e6rmilj\u00f8et skal kunne bruke dem. Tilbygget danner en \u00abkulturfl\u00f8y\u00bb hvor skolens auditorium, scene og kantine vil v\u00e6re tilgjengelige for kulturarrangementer p\u00e5 ettermiddags \u2013 og kveldstid. 8 7. Ny arkitektur skal bidra til lav energi- og ressursbruk Prinsipp for utforming i Arkitektur +: Velg innovative og helhetlige energi- og klimal\u00f8sninger som gir h\u00f8y arkitektonisk og milj\u00f8messig kvalitet \u2022 Planlegge omr\u00e5der med tydelige og ambisi\u00f8se strategier for \u00e5 minimere energi- og ressursbruk \u2022 Benytte integrerte energidesign- og klimatiltak \u2022 Bruke milj\u00f8vennlige materialer som gir godt inneklima \u2022 Prioritere gjenbruk av eksiterende bygg og materialer Hvordan dette er svart ut i prosjektet: Sl\u00e5tthaug skole er valgt ut som 1 av 10 prosjekt som i henhold til Klima- og milj\u00f8programmet til Bergen kommune skal sertifiseres etter BRREAM-NOR, niv\u00e5 \u00abvery good\u00bb. Skolens eksisterende arkitektur med form, konstruksjon og fasader skal bevares i st\u00f8rst mulig grad. Det er jobbet med kompakte l\u00f8sninger i volum og plan, b\u00e5de for \u00e5 minimere fotavtrykket og for \u00e5 oppn\u00e5 gode og arealeffektive planl\u00f8sninger. Valg av materialer skal baseres p\u00e5 gode milj\u00f8l\u00f8sninger, kvalitet og holdbarhet. Hovedmaterialet i fasader og i synlige konstruksjoner er planlagt i tre. Eksisterende bygg har synlig tre i takkonstruksjonene slik at man vil oppn\u00e5 en fin gjentakelse og gjennomf\u00f8rende r\u00f8d tr\u00e5d gjennom prosjektet. Trevirke og trebaserte produkter skal stamme fra b\u00e6rekraftig skogdrift og v\u00e6re i h.t. Klima- og milj\u00f8plan for Bergen kommune. Omfang glassfelt i fasader og tak skal balanseres opp mot dagslyskrav, energiregnskap og behov for skjerming. Det er tilstrebet energil\u00f8sninger som er integrert i arkitekturen, blant annet ved inntrukne vinduer for skjerming i nybygg. Det skal i henhold til kommunens f\u00f8ringer vurderes solenergiproduksjon og gr\u00f8nne tak i alle plansaker. Utforming av solcellepaneler p\u00e5 tak skal framst\u00e5 sk\u00e5nsomt i omgivelsene og v\u00e6re innarbeidet b\u00e5de med hensyn til bevisst visuell framtoning og for best mulig energieffekt. 9 8. Ny arkitektur skal bidra til en endringsdyktig by Prinsipp for utforming i Arkitektur +: Planlegg for et klima og samfunn i endring ved \u00e5 prioritere fleksible l\u00f8sninger og optimalisere arealbruk \u2022 Bygge fleksible bygg \u2022 Lage fleksible boliger \u2022 Utforme fleksible parkeringsanlegg \u2022 Tilpasse seg et klima i endring gjennom \u00e5 styrke bl\u00e5gr\u00f8nne l\u00f8sninger \u2022 St\u00f8tte opp om sambruk og optimalisering av arealbruk Hvordan dette er svart ut i prosjektet: Det er lagt til rette for tilstrekkelig romslighet arealmessig slik at det ved videre utvikling av prosjektet blir god mulighet til \u00e5 l\u00f8se skolen p\u00e5 best mulig m\u00e5te for skoledrift og som n\u00e6rmilj\u00f8anlegg. B\u00e5de eksisterende bygg og nybygg er konstruert slik at det er mulig \u00e5 gj\u00f8re endringer, som flytting av innvendige vegger og endring av bruksomr\u00e5der, dersom det oppst\u00e5r nye behov. Tilbygg og p\u00e5bygg er planlagt med gode romh\u00f8yder for mer fleksibel bruk og for spesielle romfunksjoner som krever dette. Skolen skal fungere som et n\u00e6rmilj\u00f8anlegg, hvor deler av bygget tilrettelegges for delt bruk ogs\u00e5 etter skoletid. 10 "
}