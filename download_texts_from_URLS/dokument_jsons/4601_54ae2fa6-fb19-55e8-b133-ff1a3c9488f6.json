{
  "dokument_id": "54ae2fa6-fb19-55e8-b133-ff1a3c9488f6",
  "doc_type": "case_attachment",
  "kommune": 4601,
  "tittel": "S\u00f8knad om l\u00e5negaranti - Sl\u00e5tthaug Arena 4. desember",
  "url": "https://bergen.kommune.no/politikere-utvalg/api/fil/bk360/7173358/Soknad-om-lanegaranti-Slatthaug-Arena-4-desember",
  "tekst": "Bergen kommune v/finansbyr\u00e5d Per-Arne Hvidsten Larsen Postboks 7700 5020 Bergen Fana 5. desember 2022 Sl\u00e5tthaug Arena \u2013 revidert s\u00f8knad om l\u00e5negarantier og s\u00e6rskilt driftstilskudd Fana Idrettslag har gleden av \u00e5 invitere Bergen kommune til samarbeid omkring etablering av byens nye storstue \u2013 Sl\u00e5tthaug Arena. Vi har allerede innsendt s\u00f8knad om \u00e5 f\u00e5 feste arealet som er regulert med betegnelse o_IA 1 p\u00e5 32,7 daa i reguleringsplanen Fana. Gnr 44 Bnr 574, 704 m.fl., S\u00f8r\u00e5s, Sl\u00e5tthaug Idrettspark. Nasjonal arealplan-ID 1201_61190000 Vi er kjent med at Byr\u00e5dsavdeling for barnehage, skole og idrett har allerede p\u00e5begynt sak om festekontrakt som vil bli fremmet for Byr\u00e5det til behandling n\u00e5r politisk klarsignal gis for det. Historikk Fana Idrettslag har i mange \u00e5r arbeidet med planer for utvikling av Sl\u00e5tthaug isbane. Vi har med stor glede sett Bergen kommune lose gjennom en flott reguleringsplan og senere gjennomf\u00f8re alle rekkef\u00f8lgekrav som reguleringen av ny sk\u00f8ytehall brakte med seg. I dag er vei, gang- og sykkelvei, stor parkeringsplass, \u00f8vrig teknisk infrastruktur og ikke minst en fantastisk turvei rundt Tranevannet klar. Det eneste som gjenst\u00e5r er \u00e5 f\u00e5 etablert en flott sk\u00f8ytehall som ogs\u00e5 kan romme de mange idretter Bergen kommune i sitt eget forprosjekt s\u00f8kte \u00e5 inkludere. \u00c5rsm\u00f8tet i Fana IL 2021 ga styret i idrettslaget fullmakt til \u00e5 s\u00f8ke et samarbeid med kommunen for \u00e5 utvikle Sl\u00e5tthaug Arena. En storstue for idretten og alle idretts- og sk\u00f8yteglade innbyggere i Bergen Det var en stor oppgave Fana idrettslag p\u00e5tok seg da vi v\u00e5ren 2021 takket ja til Bystyrets invitasjon om \u00e5 utvikle Sl\u00e5tthaug Arena i samarbeid med byr\u00e5d og kommune. Med visshet om at Bergen har stor underdekning av idrettsanlegg, og det faktum at en kun kan bebygge tomten en gang, har Fana IL valgt \u00e5 utvikle et anlegg som utnytter det mulighetsrommet som reguleringsplanen gir. Sl\u00e5tthaug Arena vil bli et multisportanlegg. Et anlegg p\u00e5 dr\u00f8ye 25 000 m2 som vil sikre at Bergen kommunes idrettsplan oppn\u00e5r sitt m\u00e5l p\u00e5 mange omr\u00e5der. Vi har ogs\u00e5 en klar ambisjon om \u00e5 etablere et anlegg som henvender seg til alle aldersgrupper. Ogs\u00e5 voksne og eldre skal finne sitt naturlige tilhold i bygget. Her er noe av hva bygget vil romme: \u27a2 400m hurtigl\u00f8psbane \u27a2 460 meters innend\u00f8rs l\u00f8pebaner \u27a2 350 meters innend\u00f8rs rullesk\u00f8ytebane \u27a2 2 indre isflater for kunstl\u00f8p, kortbane, ishockey/kjelkehockey \u27a2 9 aktivitetssaler (for dans, kampsport og andre idretter) \u27a2 Turnhall \u27a2 Treningsrom \u27a2 Klubbhusfunksjoner \u27a2 Fysioterapi Forh\u00e5pentligvis vil Sl\u00e5tthaug Arena ogs\u00e5 kunne bli basen for de mange tusen som allerede benytter seg av det fantastiske turveinettet Bergen kommune har etablert rundt Tranevatnet. At mye av aktiviteten vil v\u00e6re egenorganisert p\u00e5 isflatene (9 mndr i \u00e5ret), l\u00f8pebanene og rullesk\u00f8ytebanene ser vi som positivt og inkluderende p\u00e5 tvers av byens generasjoner. Anlegget er ved siden av \u00c5sane Arena unikt siden det vil romme s\u00e5 mange forskjellige idrettsflater og idretter. Nesten alle Fana IL sine n\u00e5v\u00e6rende idretter vil finne sin plass i anlegget. Med denne utviklingen vil Fana IL, med over 10 grupper, n\u00e5 enda flere barn og unge i store deler av byen. Klubbens geografiske nedslagsfelt vil \u00f8ke og p\u00e5 noe sikt vil vi kanskje kunne passere den magiske grensen p\u00e5 10 000 medlemskap. Og en storstue for hele Bergen kommunes befolkning \u2013 et anlegg med mange bes\u00f8kende! Erfaringstall fra liknende anlegg i Europa tilsier at Sl\u00e5tthaug Idrettspark vil kunne f\u00e5 opp mot en million bes\u00f8kende \u00e5rlig. Dette er fantastiske tall og med det vil kommunen og idrettslaget sammen legge forholdene til rette for bedre folkehelse. Anlegget blir en storstue midt i et omr\u00e5de med fotballbaner, turstier, sv\u00f8mmehall, h\u00e5ndballhall, skoler og barnehager. Idrettsplanen 2017 \u2013 2027 I gjeldende idrettsplan st\u00e5r f\u00f8lgende om realisering av nytt anlegg p\u00e5 Sl\u00e5tthaug: Sl\u00e5tthaug isbane Nye garderober/servicearealer ved Sl\u00e5tthaug isbane kan gjennomf\u00f8res p\u00e5 en slik m\u00e5te at de kan inng\u00e5 i en fremtidig sk\u00f8yte-/ishall eller at det gjennomf\u00f8res som et helhetlig prosjekt. Finansierings- og utbyggingsmodell vil v\u00e6re avgj\u00f8rende for mulig realisering av prosjekt som inkluderer tak over anlegget. Det anbefales i denne saken at en ishall med tak m\u00e5 l\u00f8ses som et prosjekt i idrettens egenregi, men hvor Bergen kommune kan vurdere \u00e5 inng\u00e5 en langsiktig bruksavtale for \u00e5 sikre bruk til idrett, barnehager, skoler og for allmenheten samt bist\u00e5 idretten (Fana IL/isidrettene) i planlegging/prosjektering av en fremtidig l\u00f8sning for Sl\u00e5tthaug isbane. I idrettsplanen st\u00e5r ogs\u00e5 f\u00f8lgende: Byr\u00e5dets vurderinger og anbefalinger Byr\u00e5det ser positivt p\u00e5 idrettens planer om et nytt issenter med tak over som erstatning for dagens utend\u00f8rs isbane p\u00e5 Sl\u00e5tthaug. Issenteret forutsettes realisert i privat regi. Bergen kommunes eventuelle medvirkning avklares i \u00f8konomiplanperioden. Modellen for samarbeid som n\u00e5 foresl\u00e5s av Fana idrettslag er s\u00e5ledes i tr\u00e5d med Bystyrets allerede vedtatte forutsetninger. Offentlig-frivillig samarbeid Uten Bergen kommunes medvirkning vil ikke Fana IL klare \u00e5 l\u00f8fte dette store prosjektet. Kommunens bidrag, hvor vi forutsetter driftstilskudd, festetomt + l\u00e5negaranti er helt avgj\u00f8rende. Det samme kan sies om de store investeringene i infrastruktur kommunen allerede har utf\u00f8rt. Disse investeringene har gjort det mulig for klubben \u00e5 rette fokus mot etablering av selve idrettshallen. Dette har redusert prosjektets kostnader og forenklet prosjekteringsarbeidet i stor grad. Vi er ogs\u00e5 glade for den positive holdning klubben har m\u00f8tt i prosjekteringen av arenaen b\u00e5de hos Bystyret og Byr\u00e5det det siste \u00e5ret. Bystyrets beslutning om \u00e5 tildele klubben en tilleggsbevilgning til inndekning av det store gebyret p\u00e5 rammes\u00f8knaden kan her trekkes frem som et flott eksempel. Det er disse positive holdningene som har medf\u00f8rt at klubben har turt \u00e5 tenke langsiktig og stort, langt utover klubbens egne behov. Vi mener dette prosjektet vil bli et godt eksempel p\u00e5 hva idrettsbevegelsen og kommunen kan oppn\u00e5 gjennom et aktivt samarbeid. Resultatet vil bli et anlegg skapt av og for byen. Et anlegg som vil v\u00e6re \u00e5pent for barnehager, skoler, bredde- og toppidrett og den gemene Bergenser 15 timer i d\u00f8gnet, syv dager i uken. Fana IL sitt bidrag i samarbeidet er at klubben stiller med betydelig egeninnsats og tar ansvar for \u00e5 bringe inn en betydelig egenkapital i prosjektet. Uten dette bidraget ville Sl\u00e5tthaug Arena ikke kunnet blitt utviklet n\u00e5. I driftsfasen vil vi i idrettslaget ogs\u00e5 bidra med betydelig dugnadsinnsats for \u00e5 gi medlemmer og bes\u00f8kende gode idrettsopplevelser. Lov om offentlige anskaffelser, regler for statsst\u00f8tte og garantiforskriften De bidrag vi ber om fra kommunen er unntatt Lov- og forskrift om offentlige anskaffelser. Dette skyldes av vi som privat byggherre ikke er omfattet av lov og forskrift s\u00e5 sant mindre enn 50% av investert kapital kommer fra det offentlige. Offentlig andel er betydelig lavere. Garantiforskriften gir \u00e5pning for at kommunene kan stille kommunal l\u00e5negaranti gitt at virksomheten det stilles garanti for er ideell og at sum n\u00e6ringsinntekt i garantiobjektet er lavere enn 33,3% av de samlede driftsinntektene. Samtidig stilles det strenge krav til at kommunens risiko er lav og at kommunen kan betjene et eventuelt tap en garantiinnfrielse ville medf\u00f8rt. Vi har redegjort n\u00e6rmere for dette i et eget notat. For de to seksjonene det oms\u00f8kes l\u00e5negaranti for er andelen n\u00e6ringsinntekt som f\u00f8lger; Sl\u00e5tthaug Arena \u2013 seksjon ishall: Sl\u00e5tthaug Arena \u2013 seksjon idrettsbygg: Kommentar: Seksjon ishall \u00c5 eie og drive en fullskala 400 meters sk\u00f8ytehall godkjent for mesterskap er noe kun det offentlige gj\u00f8r i Norge. \u00c5rsaken til dette er selvsagt at det ikke er \u00f8konomisk regningssvarende \u00e5 etablere og drive slike haller i Norge. Det er ogs\u00e5 hoved\u00e5rsaken til at det fordres et vedtak om s\u00e6rtilskudd til driften for at etableringen skal kunne gjennomf\u00f8res. Seksjon idrettsbygg St\u00f8rstedelen av inntektene til idrettsbygget kommer fra brukerbetaling av idrettsflatene i begge seksjoner. Seksjonen har ogs\u00e5 betydelige kostnader med \u00e5 tilrettelegge for og h\u00e5ndtere disse brukernes bruk av idrettsflatene. Seksjonen har ogs\u00e5 st\u00f8rre inntekter som skal g\u00e5 til dekning av investering og drift av fellesarealer til begge seksjoner. Spillemidler og annen offentlig etableringsst\u00f8tte Vi har gjennomf\u00f8rt m\u00f8te i Oslo med Idrettsavdelingen til Kulturdepartementet. Derfra har vi skriftlig mottatt tilbakemelding p\u00e5 st\u00f8rrelsen p\u00e5 tilskudd. Dette er innarbeidet i v\u00e5rt investeringsbudsjett. Vi har siden tilbakemeldingen fra Kulturdepartementet videreutviklet prosjektet slik at det vil ha rett p\u00e5 noe mer i spillemidler. Dette er en vurdering vi opplever god dekning for etter m\u00f8te med Bergen kommune og Vestland fylkeskommune i november 2022. Vi har ogs\u00e5 hatt dialog med Vestland fylke og har f\u00e5tt bekreftet at anlegget vil kvalifisere for et s\u00e6rskilt tilskudd til st\u00f8rre regionale anlegg, en tilskuddsordning fylket administrerer. Gitt at det betydelig mindre prosjektet Stord Ishall er innstilt til 15 millioner kroner i etableringsst\u00f8tte fra Vestland fylke vil vi ansl\u00e5 det som sannsynlig med st\u00f8tte til Sl\u00e5tthaug i st\u00f8rrelsesorden 20 \u2013 25 millioner. Dette tilskuddet er ikke medtatt i investeringsbudsjettet. Kulturdepartementet og Norges idrettsforbund dr\u00f8fter ogs\u00e5 i disse dager gjeninnf\u00f8ring av ordningen med programsatsingsmidler. Sl\u00e5tthaug Arena er allerede innmeldt som anlegg av Vestland Idrettskrets og Norges sk\u00f8yteforbund. Om vi mottar og eventuelt n\u00e5r vi vil kunne motta ekstra midler fra denne ordningen er uviss. Det er bel\u00f8p i st\u00f8rrelsesorden 5 \u2013 20 millioner kroner som er aktuelt. Vi har heller ikke medtatt programsatsingsmidler i v\u00e5rt investeringsbudsjett. Organisering gjennom to seksjoner Vi ser det som hensiktsmessig \u00e5 dele idrettsdelen i to seksjoner. Dette skyldes at ishallen er et s\u00e6rskilt kostnadskrevende anlegg som krever et helt annet tett samarbeid med Bergen kommune enn hva seksjon idrettsbygg krever. Vi \u00f8nsker ogs\u00e5 med seksjoneringen \u00e5 legge forholdene til rette for en senere dr\u00f8fting av eierskapsmodell til denne delen av etableringen. Dette fordi det er signalisert fra mange politiske hold i Bergen en interesse for \u00e5 vurdere offentlig eierskap til denne delen av etableringen. \u00c5 dr\u00f8fte eierskap er imidlertid ikke noe vi \u00f8nsker \u00e5 se p\u00e5 med det f\u00f8rste. N\u00e5 \u00f8nsker vi \u00e5 sikre finansiering av to seksjoner eid av Sl\u00e5tthaug Arena AS som igjen er 100% eid av Fana IL. Og det skal ikke herske noen tvil om at vi er motiverte til \u00e5 eie begge seksjoner. Investeringsbudsjettene I utviklingen av v\u00e5rt prosjekt har vi hatt et tett samarbeid med Backe Idrettsbygg AS. Dette er et selskap som st\u00e5r bak mange tilsvarende etableringer, ogs\u00e5 i denne st\u00f8rrelsesorden. Dette samarbeidet har ogs\u00e5 sikret at vi har kunnet innhente gode kalkyler p\u00e5 v\u00e5re etableringskostnader fra en stor lokal totalentrepren\u00f8r. Disse kalkylene har tatt opp i seg de kostnads\u00f8kninger markedsurolighetene har bragt med seg i \u00e5r. P\u00e5 finansieringssiden av investeringene baserer vi oss p\u00e5 spillemidler, mva-kompensasjon, egenkapital, et gaveelement og l\u00e5neopptak. Som nevnt under kapittel spillemidler regner vi ogs\u00e5 med ytterligere tilskudd fra Vestland fylke og muligens Kulturdepartementet. Dette er tilskudd vi ikke har medtatt i investerings- eller driftsbudsjettene. Mindre markedsuro, kombinert med gode avsetninger til reserve og forh\u00e5pentligvis \u00f8kte tilskudd, gir etter v\u00e5r vurdering en mulig oppside i v\u00e5re investeringsbudsjetter. I forslaget til garantitekst har vi tatt h\u00f8yde for at l\u00e5negarantiene forutsetter dokumentasjon av gaveelement og egenkapital. Driftsbudsjettene Det er utarbeidet detaljerte driftsbudsjett for seksjonene. Driftsbudsjettene er basert p\u00e5 fire hovedinntektskilder; leieinntekter, brukerbetaling organisert idrett, brukerbetaling uorganisert virksomhet og driftstilskudd fra Bergen kommune. Foruten utleie til fysioterapi og utleie av aktivitetssaler til skole p\u00e5 dagtid, legges det i liten grad opp til kommersielle aktiviteter i anleggene. Med offentlige tilskudd, langsiktige avtaler om leieinntekt og v\u00e5r egen soliditet er det trygge driftsbudsjett vi presenterer. Det budsjetterte s\u00e6rtilskuddet fra Bergen kommune til seksjon ishall er en absolutt forutsetning for at prosjektet kan realiseres. Siden seksjonene er gjensidig avhengig av hverandre vil ingen deler av prosjektet realiseres dersom s\u00e6rtilskuddet uteblir. For begge seksjonene har vi lagt til grunn at kommunens tilskuddsordning til klubbeide anlegg oppjusteres n\u00e5r Bystyret i desember vedtar Budsjett 2023 og \u00d8konomiplan 2023-2026. Vi har forutsatt et tilskuddsniv\u00e5 tilsvarende 250 kr/m2 for selve idrettsflatene. Skulle endelig vedtak avvike i st\u00f8rre grad fra dette vil vi tilpasse v\u00e5re driftskonsept etter dette gjennom byggeperioden. Avvik vil ikke stoppe byggeprosjektet. For seksjon ishall, som er et s\u00e6rskilt kostnadskrevende tiltak, forventes ytterligere tilskudd. Med en isflate p\u00e5 over 8 000 m2 og byens eneste 400m rundbane, vil ikke et s\u00e6rtilskudd til dette anlegget v\u00e6re konkurransevridende ift. andre klubbeide anlegg. Dette tilskuddet m\u00e5 vedtas s\u00e6rskilt av Bystyret for \u00e5 sikre anlegget juridisk og for \u00e5 gj\u00f8re det mulig for et ekstraordin\u00e6rt \u00e5rsm\u00f8te i Fana IL \u00e5 vedta utbyggingen. Derfor er dette tilskuddet satt opp som eget vedtakspunkt i v\u00e5r invitasjon til samarbeid med kommunen. Fremdriftsplan Januar 2023 Rammetillatelse innvilges Februar 2023 Bystyrets behandling av s\u00f8knad om l\u00e5negarantiene, s\u00e6rtilskudd til drift av seksjon sk\u00f8ytehall og festekontrakt April 2023 Statsforvaltergodkjenning av l\u00e5negarantiene April 2023 Gaveelement og uttalelser om rett til spillemidler og mva-kompensasjon dokumenteres Juni 2023 Igangsettingstillatelse innvilges August 2023 Byggestart Juli 2025 \u00c5pning Oppsummering Vi gleder oss til \u00e5 bygge og fylle Sl\u00e5tthaug Arena med barn, unge og andre aktive i alle aldersgrupper. Vi er overbevist om at vi har utviklet et idrettsanlegg som vil komme hele byen til gode og som ivaretar de kvaliteter kommunen stiller til denne type anlegg. Vi har allerede investert betydelig med tid og ressurser i \u00e5 utvikle anlegget. Med dette anlegget p\u00e5 plass vil vi kunne g\u00e5 nye ti\u00e5r i tjeneste for idretten og folkehelsens interesse blidt i m\u00f8te. N\u00e5 inviterer vi Bergen kommune til \u00e5 bli prosjektets f\u00f8dselshjelper og ber med dette om at f\u00f8lgende l\u00e5negarantier kan innvilges av Bergen bystyre i februar 2023. Vedtaksforslaget Sl\u00e5tthaug Arena AS \u00f8nsker Byr\u00e5det vil innstille overfor Bystyret i Bergen: 1. Bergen kommune stiller selvskyldnerkausjoner til Sl\u00e5tthaug Arena AS Garantiene gjelder for: A) Seksjon ishall: Langsiktig finansiering av l\u00e5neopptak, maksimalt 270 millioner kroner, med tillegg av 10 % av den til enhver tid gjeldende hovedstol til dekning av eventuelle p\u00e5l\u00f8pte renter og omkostninger. Garantiansvaret reduseres i takt med nedbetalingen av l\u00e5net og opph\u00f8rer etter 38 \u00e5r, med tillegg av inntil 2 \u00e5r, jf. garantiforskriftens \u00a7 3. Garantiansvaret omfatter ogs\u00e5 byggeperioden. Det tillates at det tas opp l\u00e5n med inntil fire \u00e5rs avdragsfrihet i starten. B) Seksjon idrettsbygg: Langsiktig finansiering av l\u00e5neopptak, maksimalt 50 millioner kroner, med tillegg av 10 % av den til enhver tid gjeldende hovedstol til dekning av eventuelle p\u00e5l\u00f8pte renter og omkostninger. Garantiansvaret reduseres i takt med nedbetalingen av l\u00e5net og opph\u00f8rer etter 38 \u00e5r, med tillegg av inntil 2 \u00e5r, jf. garantiforskriftens \u00a7 3. Garantiansvaret omfatter ogs\u00e5 byggeperioden. Det tillates at det tas opp l\u00e5n med inntil fire \u00e5rs avdragsfrihet i starten. C) Seksjon ishall: Mellomfinansiering av spillemidler, maksimalt 63 millioner kroner, med tillegg av 10 % av den til enhver tid gjeldende hovedstol til dekning av eventuelle p\u00e5l\u00f8pte renter og omkostninger. Garantiansvaret reduseres i takt med utbetalingen av spillemidler og opph\u00f8rer etter 5 \u00e5r, med tillegg av inntil 2 \u00e5r, jf. garantiforskriftens \u00a7 3. Garantiansvaret omfatter ogs\u00e5 byggeperioden. Det tillates at det tas opp l\u00e5n med inntil fire \u00e5rs avdragsfrihet i starten. D) Seksjon idrettsbygg: Mellomfinansiering av spillemidler, maksimalt 25 millioner kroner, med tillegg av 10 % av den til enhver tid gjeldende hovedstol til dekning av eventuelle p\u00e5l\u00f8pte renter og omkostninger. Garantiansvaret reduseres i takt med utbetalingen av spillemidler og opph\u00f8rer etter 5 \u00e5r, med tillegg av inntil 2 \u00e5r, jf. garantiforskriftens \u00a7 3. Garantiansvaret omfatter ogs\u00e5 byggeperioden. Det tillates at det tas opp l\u00e5n med inntil fire \u00e5rs avdragsfrihet i starten. E) Seksjon ishall: Finansiering av mva-kompensasjon*, maksimalt 101 millioner kroner, med tillegg av 10 % av den til enhver tid gjeldende hovedstol til dekning av eventuelle p\u00e5l\u00f8pte renter og omkostninger. Garantiansvaret reduseres i takt med utbetalingen av spillemidler og opph\u00f8rer etter 38 \u00e5r, med tillegg av inntil 2 \u00e5r, jf. garantiforskriftens \u00a7 3. Garantiansvaret omfatter ogs\u00e5 byggeperioden. Det tillates at det tas opp l\u00e5n med inntil fire \u00e5rs avdragsfrihet i starten. F) Seksjon idrettsbygg: Finansiering av mva-kompensasjon*, maksimalt 49 millioner kroner, med tillegg av 10 % av den til enhver tid gjeldende hovedstol til dekning av eventuelle p\u00e5l\u00f8pte renter og omkostninger. Garantiansvaret reduseres i takt med utbetalingen av spillemidler og opph\u00f8rer etter 38 \u00e5r, med tillegg av inntil 2 \u00e5r, jf. garantiforskriftens \u00a7 3. Garantiansvaret omfatter ogs\u00e5 byggeperioden. Det tillates at det tas opp l\u00e5n med inntil fire \u00e5rs avdragsfrihet i starten. 2. Byr\u00e5det gis fullmakt til \u00e5 utstede og p\u00e5tegne garantiene samt andre tilh\u00f8rende dokumenter i denne forbindelse. 3. Det utarbeides en egen garantiavtale med Sl\u00e5tthaug Arena AS, seksjon ishall og seksjon idrettshall. 4. Det forutsettes Statsforvalterens godkjenning av garantiene. 5. Garantiene forutsetter at budsjettert egenkapital er dokumentert f\u00f8r l\u00e5neopptak 6. Garantiene forutsetter at seksjoneringen er gjennomf\u00f8rt f\u00f8r l\u00e5neopptak 7. Bergen kommune yter Sl\u00e5tthaug Arena Seksjon ishall et s\u00e6rlig \u00e5rlig driftstilskudd p\u00e5 kroner 13 800 000,-. Tilskuddet skal indekseres tilsvarende \u00e5rlig KPI. \u00c5pnings\u00e5ret utbetales det et forholdsmessig tilskudd etter antall m\u00e5neder i drift. *Mva-kompensasjon fra idrettens ordning er per 6. desember 2022 fortsatt en rammestyrt ordning. De siste ti \u00e5rene har denne kompensasjonsordningen blitt fullfinansiert av Stortinget. Utbetalingen skjer innen ett \u00e5r etter ferdigstillelse av idrettsanleggene. Rent teknisk, fordi ordningen er rammefinansiert, m\u00e5 denne l\u00e5negarantien stilles med en lengde som sikrer at Sl\u00e5tthaug Arena kan betjene mva ogs\u00e5 i tilfelle kompensasjonen bortfaller i sin helhet. Regjeringen har i sin tiltredelseserkl\u00e6ring vedtatt at de skal sikre at ordningen blir regelstyrt og at mva \u2013 kompensasjonen s\u00e5ledes vil utbetales i l\u00f8pet av byggetiden. I budsjettene har vi lagt til grunn at s\u00e5 blir tilfelle innen byggestart v\u00e5ren/sommeren 2023, mens garantivedtaket tar h\u00f8yde for at kompensasjonen uteblir i sin helhet. Tor Gj\u00f8stein Hans R. Dankertsen Styreleder Daglig leder Sl\u00e5tthaug Arena AS og Sl\u00e5tthaug Arena AS og Fana Idrettslag Fana Idrettslag Vedlegg: Investeringsbudsjetter Driftsbudsjetter Spillemidler utregning Notat Garantiforskriften \u2013 risikovurderinger L\u00e5netilbud fra KLP Regnskap 2021 med balanse Ettersendes: Spillemidler \u2013 Bekreftelse p\u00e5 korrekte s\u00f8knadsbel\u00f8p "
}