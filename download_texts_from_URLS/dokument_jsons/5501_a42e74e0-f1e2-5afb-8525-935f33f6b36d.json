{
  "dokument_id": "a42e74e0-f1e2-5afb-8525-935f33f6b36d",
  "doc_type": "case_attachment",
  "kommune": 5501,
  "tittel": "M\u00f8tereferat, dr\u00f8ftingsm\u00f8te 03.03.25",
  "url": "https://innsyn.tromso.kommune.no/application/getMoteDokument?dokid=2002002496",
  "tekst": "M\u00d8TEREFERAT, DR\u00d8FTINGSM\u00d8TE SEKSJON BARNEHAGE Tilstede: Maria Theresa Paulsen (r\u00e5dgiver barnehage), Camilla Ratama (UDF). Hege Beate Tveit (FF), G\u00f8ril Mari Nordmo (UDF) Forfall: Referent: Maria Theresa Paulsen M\u00f8tedato: 03.03.2025 Sak: Dr\u00f8ftingsm\u00f8te kvalitets- og utviklingsmelding seksjon barnehage 2024 Kvalitets- og utviklingsmeldingen for seksjon barnehage 2024 var gjenstand for dr\u00f8ftingsm\u00f8tet. Deltakerne fikk tilsendt sakens dokumentasjon p\u00e5 forh\u00e5nd. Arbeidstakerorganisasjonene ga f\u00f8lgende tilbakemeldinger: - Meldingen oppleves som god, tydelig og oversiktlig, samt gir en god fremstilling av arbeidet som gj\u00f8res i tr\u00e5d med de overordnede planverkene. - Det er positivt at meldingen inkluderer et praksiseksempel fra en barnehage som lykkes, til tross for bemanningsutfordringer. - Forvaltningsrevisjonen fra KomRev Nord om kvalitet i barnehagen gir en god indikasjon p\u00e5 utfordringsbildet, spesielt gjennom unders\u00f8kelsen av de ansattes opplevelse av bemanningssituasjonen. Revisors anbefaling er tydelig p\u00e5 at kommunen b\u00f8r hensynta tilbakemeldinger fra ledere og ansatte som opplever at de ikke har tilstrekkelig med ressurser til \u00e5 drive en tilfredsstillende pedagogisk virksomhet. UDF \u00f8nsker \u00e5 fremheve denne anbefalingen, da vi opplever at den treffer godt p\u00e5 utfordringen i sektoren og er en viktig melding til politikerne. - Meldingen b\u00f8r tydeligere synliggj\u00f8re utfordringene knyttet til rekruttering og det \u00e5 beholde ansatte, samt sikre en sterkere kobling til handlingsprogrammet. Arbeidstakerorganisasjonene understreker at det er avgj\u00f8rende at meldingen, som er rettet mot politikerne, gir et klart bilde av bemanningssituasjonen og de konsekvensene den har for kvaliteten i barnehagene. - Kutt i rammebudsjettene og manglende midler til \u00e5 iverksette prioriterte tiltak, jf. tiltak for stabilisering og rekruttering av personell i avdeling for oppvekst, utdanning og kultur, f\u00f8rer til at ansatte slutter. L\u00f8nn for kompetanse er en viktig faktor i denne sammenhengen og m\u00e5 ses i lys av utfordringsbildet, s\u00e6rlig fordi kommunen mister pedagoger, spesielt etter lokale Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 forhandlinger i 2024 der kompetansetillegget ble \"spist opp\". Dette fordi Troms\u00f8 kommune ikke har gode nok l\u00f8nnssystemer som sikrer at ansatte beholde sitt kompetansetillegg uavhengig av l\u00f8nnsoppgj\u00f8r. Meldingen b\u00f8r i st\u00f8rre grad tydeliggj\u00f8re hvordan kommunen skal jobbe for \u00e5 beholde ansatte og sikre stabilitet i tjenestene. - Kutt i antall personalm\u00f8ter er uheldig og kan g\u00e5 utover faglig utvikling. Det m\u00e5 i arbeidet fremover komme tydeligere frem hva som skal prioriteres, hva som faktisk er gjennomf\u00f8rbart innenfor gjeldende rammer, og hvilke konsekvenser kuttene kan ha for kvaliteten i tilbudet. - En betydelig utfordring i barnehagene er begrenset tid til plantid og utviklingsarbeid. Pedagogene opplever at tiden som er avsatt til planlegging og faglig utvikling ofte ikke er tilstrekkelig, eller mulig \u00e5 gjennomf\u00f8re. Barnehageeiers tilbakemelding: Barnehageeier takker for innspillene og anerkjenner de utfordringene som er l\u00f8ftet frem. - Forvaltningsrevisjonen fra KomRev Nord st\u00e5r for seg selv og trekkes ikke direkte inn i de ulike kapitlene i meldingen. Barnehageeier vil imidlertid bruke rapporten aktivt i det videre arbeidet med forbedring av barnehagetilbudet. - Utfordringsbildet knyttet til rekruttering og det \u00e5 beholde ansatte er godt kjent og synliggj\u00f8res ogs\u00e5 i arbeidet med handlingsprogrammet, i politiske organer og i offentlig debatt. - Flere prioriterte omr\u00e5der er beskrevet i ulike planverk, men uten at det f\u00f8lger \u00f8remerkede midler. Dette er en utfordring som barnehageeier er bevisst p\u00e5, og som tas opp i relevante sammenhenger. - Kvalitets- og utviklingsmeldingen har ikke som intensjon \u00e5 ha et s\u00e6rlig fokus p\u00e5 \u00f8konomiske rammer, men skal gi et balansert bilde av b\u00e5de utfordringer og positive utviklingstrekk i sektoren. - Barnehageeier tar med seg innspillene i det videre arbeidet og vil i neste \u00e5rs melding sammenfatte en oppsummering som tydelig beskriver de mest overordnede utfordringene. Tilbakemeldinger fra arbeidstakerorganisasjonene: - Hvordan organiseres veiledningen for ansatte med dispensasjon, gitt den \u00f8kende bruken av dispensasjoner og de eksisterende bemanningsutfordringene i barnehagene? Barnehageeiers tilbakemelding: - Barnehageeier er klar over at antall dispensasjoner \u00f8ker, og at mangel p\u00e5 kvalifiserte ansatte er en utfordring for barnehagene. Veiledning for ansatte med dispensasjon organiseres i den enkelte barnehage, og det legges vekt p\u00e5 tilpasset oppf\u00f8lging innenfor de ressursene som er Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 tilgjengelige. N\u00e5r barnehageeier s\u00f8ker om dispensasjon til barnehagemyndigheten, stilles det krav om at eier utarbeider en veiledningsplan for den ansatte. Dette skal sikre n\u00f8dvendig faglig st\u00f8tte og oppf\u00f8lging. Barnehageeier forventer at barnehagene prioriterer veiledning i den daglige driften, samtidig som det anerkjennes at de st\u00e5r i en krevende bemanningssituasjon. Tilbakemeldinger fra arbeidstakerorganisasjonene: - Har barnehageeier en oversikt over tapt plantid for pedagogene, Barnehageeiers tilbakemelding: - Barnehageeier har ikke en overordnet oversikt over tapt plantid for pedagogene. Dette f\u00f8lges opp og sikres i den enkelte barnehage av fagleder. Tilbakemeldinger fra arbeidstakerorganisasjonene: - I meldingen st\u00e5r det at et samisk oppvekstsenter er utredet i struktursaken, men det er ikke inntrykk av at en slik utredning faktisk er gjennomf\u00f8rt. Kan det presiseres hva som ligger til grunn? Barnehageeiers tilbakemelding: - I politisk sak om organiseringen av det samiske barnehagetilbudet i mars 2024 ble det vedtatt at administrasjonen skulle utrede et mulig samisk oppvekstsenter. I barnehagesaken ble det gitt noen signaler fra samiske interesser om mulige lokasjoner som kunne v\u00e6re aktuelle for vurdering. Dette arbeidet er gjennomf\u00f8rt i struktursaken, der en mulig lokasjon er spisset, i samr\u00e5d med samiske interesser. Det er imidlertid ikke utredet et konsept eller kostnader knyttet til oppvekstsenteret. Dersom forslaget vedtas, vil en slik utredning gjennomf\u00f8res i tr\u00e5d med kommunens investeringsreglement. Administrasjonen har med dette svart ut det politiske vedtaket fra mars 2024 og lagt grunnlaget for en videre vurdering av konsept og \u00f8konomiske konsekvenser dersom forslaget g\u00e5r videre i prosessen. Tilbakemeldinger fra arbeidstakerorganisasjonene: - Arbeidstakerorganisasjonene viser til avsnittet \"Rekruttere og beholde ansatte\", der det fremg\u00e5r at kommunen vurderer og gjennomf\u00f8rer tiltak for \u00e5 styrke rekrutteringen. Det nevnes blant annet at det tas imot studenter i praksis, og at kjente kandidater headhuntes ved behov. Arbeidstakerorganisasjonene p\u00e5peker at dette ikke gj\u00f8res p\u00e5 overordnet niv\u00e5, men h\u00e5ndteres lokalt i den enkelte enhet. Barnehageeiers tilbakemelding: Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 - Teksten i avsnittet \"Rekruttere og beholde ansatte\" beskriver tiltak som vurderes og gjennomf\u00f8res b\u00e5de overordnet av barnehageeier og lokalt i barnehagene. Praksismottak av studenter og headhunting av kjente kandidater er eksempler p\u00e5 tiltak som enkelte barnehager benytter seg av ved behov. Barnehageeier ser i etterkant av m\u00f8tet at dette er tydelig fremhevet i de siste sju setningene i avsnittet og vurderer at dette allerede er ivaretatt. Tilbakemeldinger fra arbeidstakerorganisasjonene: - Har barnehageeier vurdert \u00e5 fastsette en felles, overordnet \u00e5pningstid for alle barnehager, gitt utfordringsbildet med tidligere stenging og varierende \u00e5pningstider mellom barnehagene? Barnehageeiers tilbakemelding: - Barnehageeier har ikke vurdert \u00e5 fastsette en felles, overordnet \u00e5pningstid for alle kommunale barnehager. Utfordringsbildet varierer fra barnehage til barnehage, og det er derfor viktig at behovet for \u00e5pningstid vurderes lokalt. Enhetsleder for den enkelte barnehage vurderer dette i samarbeid med barnehagens samarbeidsutvalg (SU) for \u00e5 finne den beste l\u00f8sningen tilpasset foreldregruppens behov og bemanningssituasjonen. Barnehagene f\u00f8lger etablerte rutiner for h\u00e5ndtering av bemanningsutfordringer og frav\u00e6r for \u00e5 sikre forsvarlig drift innenfor de ressursene som er tilgjengelige. Tilbakemeldinger fra arbeidstakerorganisasjonene: - Er arbeidsmodellen \"Se Meg\" \u2013 forebygging og psykisk helse i barnehagen gjennomf\u00f8rbar for de barnehagene som deltar, gitt ressurser og bemanningssituasjon? Barnehageeiers tilbakemelding: - Barnehagene vurderer selv om de \u00f8nsker \u00e5 delta i arbeidsmodellen \"Se Meg\" \u2013 forebygging og psykisk helse i barnehagen. Dette er ikke et p\u00e5lagt tiltak fra barnehageeier, men et frivillig tilbud. Den enkelte barnehage avgj\u00f8r om modellen er gjennomf\u00f8rbar innenfor sine ressurser og bemanningssituasjon. Med vennlig hilsen Maria Theresa Paulsen R\u00e5dgiver, avdeling oppvekst, utdanning og kultur Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 "
}