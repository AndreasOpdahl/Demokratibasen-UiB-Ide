{
  "dokument_id": "0267eb52-24c7-56af-8755-869772606be6",
  "doc_type": "case_presentation",
  "kommune": 4601,
  "tittel": "H\u00f8ringsuttalelse: Forskrift om minimumsavdrag for kommuner og fylkeskommuner",
  "url": "https://bergen.kommune.no/politikere-utvalg/api/fil/bk360/10276400/Framstilling-Horingsuttalelse-Forskrift-om-minimumsavdrag-for-kommuner-og-fylkeskommuner",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/60515-4 Bergen kommunes h\u00f8ringssvar: Forskrift om minimumsavdrag for kommuner og fylkeskommuner Hva saken gjelder: Kommunal- og moderniseringsdepartementet sendte 09.04.2024 forslag til en ny forskrift om minimumsavdrag p\u00e5 l\u00e5n p\u00e5 alminnelig h\u00f8ring Forskriften skal gjelde for f\u00f8lgende virksomheter: \u2022 Kommuner og fylkeskommuner, herunder: o Kommunekassen og fylkeskommunekassen o Kommunale og fylkeskommunale foretak (KF) etter kommuneloven kapittel 9 o L\u00e5nefond etter kommuneloven \u00a7 14-14 tredje ledd o Interkommunale politiske r\u00e5d (IPR) etter kommuneloven kapittel 18 o Kommunale oppgavefellesskap (KO) etter kommuneloven kapittel 19 o Interkommunale selskap (IKS) etter IKS-loven Kommunelovens regler om minimumsavdrag p\u00e5 l\u00e5n er relativt kortfattete. Det er flere problemstillinger hvor det i praksis kan v\u00e6re sp\u00f8rsm\u00e5l om hva som er gjeldende rett om minimumsavdraget, der lovreglene ikke gir et uttrykkelig svar p\u00e5 hvordan problemstillingen skal h\u00e5ndteres. S\u00e6rlig handler dette om hvordan minimumsavdraget skal beregnes i ulike tilfeller, og hva som gjelder dersom kommunen eller fylkeskommunen har organisert deler av sin virksomhet i egne enheter som kommunalt foretak, interkommunalt samarbeid eller l\u00e5nefond. Form\u00e5let med den nye forskriften er \u00e5 gi utfyllende regler om minimumsavdrag slik at reglene blir mer tilgjengelige for brukerne og reduserer rettslig tvil. Bestemmelsene om minimumsavdrag er av stor \u00f8konomisk betydning for kommunene og fylkeskommunene, idet de p\u00e5virker den \u00e5rlige budsjettbalansen, utviklingen i l\u00e5negjelden og likviditeten. Reglene p\u00e5 omr\u00e5det b\u00f8r derfor etter departementets oppfatning v\u00e6re mer utdypende og klargj\u00f8rende enn det reglene i kommuneloven er. Bakgrunnen for en ny forskrift om minimumsavdrag er ogs\u00e5 omtalt i Prop. 60 L (2022-2023) punkt 5.5. H\u00f8ringsfrist: 01.08.24. Byr\u00e5dets vurdering og forslag til h\u00f8ringsuttalelse: Bergen kommune har forst\u00e5else for at Kommunal- og distriktsdepartementet har sett behovet for klarere regler for beregning av minimumsavdrag. Kommunen slutter seg til de vurderinger som departementet har gjort i h\u00f8ringsnotat og forslag til forskrift. Bergen kommunens praktisering av regelverket er- og har v\u00e6rt - i samsvar med innholdet i h\u00f8ringsnotatet og forslaget til forskrift. Minimumsavdraget beregnes hvert \u00e5r. I \u00e5rlige 1 bystyresaker om finansforvaltningen er det gjort rede for at kommunen belaster driftsregnskapet med mer avdrag enn minimumsavdraget. Forslag til h\u00f8ringsuttalelse: Bergen kommune slutter seg til de vurderinger som Kommunal- og distriktsdepartementet har gjort i h\u00f8ringsnotat om ny forskrift om minimumsavdrag. Bergen kommune har ingen merknader til forslaget til forskrift. Begrunnelse for framleggelse til bystyret: Byr\u00e5dets fullmakter \u00a7 6, vedtatt av bystyret 16. desember 2020 i sak 378/20: H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. Saken anses \u00e5 v\u00e6re prinsipiell og inneb\u00e6re politiske avveininger. Forretningsutvalget har i m\u00f8te 16. april 2024 i sak 132/24 fattet f\u00f8lgende vedtak: (...) Utvalg for finans, kultur og n\u00e6ring innstiller til bystyret som avgir h\u00f8ringssvar til \u00abH\u00f8ring - Forskrift om minimumsavdrag p\u00e5 l\u00e5n for kommuner og fylkeskommuner mv.\u00bb p\u00e5 vegne av Bergen kommune. (...) Byr\u00e5det innstiller til bystyret \u00e5 fatte f\u00f8lgende vedtak: Bergen kommune avgir h\u00f8ringsuttalelse til ny forskrift om minimumsavdrag slik den fremkommer av byr\u00e5dets forslag. Dato: 7. mai 2024 Christine B. Meyer Eivind K. N\u00e6vdal-Bolstad Byr\u00e5dsleder Byr\u00e5d for finans Dokumentet er godkjent elektronisk. Vedlegg: H\u00f8ringsnotat; forskrift om minimumsavdrag. 2 "
}