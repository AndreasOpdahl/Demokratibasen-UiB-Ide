{
  "dokument_id": "7a14970b-56b5-5c6d-80a6-2c944cd5d13d",
  "doc_type": "case_attachment",
  "kommune": 4601,
  "tittel": "Fagnotat datert 15.12.2023 PDF",
  "url": "https://bergen.kommune.no/politikere-utvalg/api/fil/bk360/9588653/Fagnotat-datert-15-12-2023-PDF",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/17150-3 (Arbeidssted) Saksbehandler: Ingvild Bergan Dato: 15.12.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 19/293/0/0 og 19/339 \u00d8vre Kr\u00e5kenes 51. Avslag. Dispensasjon fra plankrav og tomteutnyttelsesgrad. Hvem klager? Vedtaket er p\u00e5klaget 08.11.2023, av En til En arkitekter ved Morten Nedre\u00e5s. Det er oms\u00f8kt dispensasjon fra KPA 2018 \u00a7 3.1 plankrav og KPA 2018 \u00a7 26.5.3 tomteutnyttelsesgrad, med tanke p\u00e5 transformasjon av eksisterende Tiltaket bygningsmasse til et n\u00e6rmilj\u00f8senter. Senteret skal ha funksjoner som f.eks. dagligvarebutikk, kafe, fris\u00f8r, lege og treningssenter. Det skal ogs\u00e5 etableres utearealer med park- og gr\u00f8ntstrukturer. Vedtak om avslag datert 20.10.2023, jf plan og bygningsloven (pbl) \u00a7 19-2. Vedtaket Eiendommen er uregulert. KPA2018 viser eiendommen som bebyggelse og Planstatus anlegg- \u00d8vrig byggesone. Deler av eiendommen ligger innenfor st\u00f8ysone gul vei st\u00f8y. Supplerende opplysninger fra Statsforvalteren er innhentet, som gj\u00f8r at vedtaket m\u00e5 omgj\u00f8res. Alle sentrale sp\u00f8rsm\u00e5l er grundig utredet. Hensynet til Klagegrunner parkering og bestemmelsen om maks 1500m2 detaljhandel er ivaretatt. Det er ikke kommet inn noen vesentlige nabomerknader, og det b\u00f8r legges vekt p\u00e5 at tiltaket vil bidra positivt for n\u00e6rmilj\u00f8et. Behov for Nei ytterligere saks- behandling ved eventuell omgj\u00f8ring Anbefalt Vedtak om avslag 20.10.2023 opprettholdes. vedtak Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Bakgrunn Det opplyses i s\u00f8knaden at eiendommen gnr 19 bnr 293 har hatt n\u00e6ringsbebyggelse fra ca. 1968. Per i dag har eiendommen en sammensatt bygningsmasse p\u00e5 1-2 etasjer, som inneholder bilforretning, bilverksted og tilh\u00f8rende kontorer. I tillegg opplyses det at det h\u00f8rer til et frittst\u00e5ende bygg p\u00e5 3 etasjer som benyttes til parkering, p\u00e5 gnr 19 bnr 339. Arealene rundt bygningsmassen er asfaltert for oppstilling av biler. Det er planlagt oppf\u00f8rt n\u00e6rmilj\u00f8senter p\u00e5 begge eiendommene. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i pbl \u00a7 21-3, og det er mottatt merknad fra eiendommen \u00d8vre Kr\u00e5kenes 43 (gnr 19 bnr 316) ved Kenneth Gravdal, og fra eiendommen \u00d8vre Kr\u00e5kenes 49 (gnr 19 bnr. 329) ved Credohuset AS. Merknaden fra gnr. 19 bnr. 316 g\u00e5r i hovedsak p\u00e5 at kommunen ikke b\u00f8r gi dispensasjon fra plankravet p\u00e5 grunn av trafikksituasjonen, og da s\u00e6rlig krysset mot fylkesveien og problemstillinger knyttet til parkering. Merknadshaver peker ogs\u00e5 p\u00e5 at det allerede er sv\u00e6rt sjenerende st\u00f8y fra virksomhet p\u00e5 \u00d8vre Kr\u00e5kenes 51 i dag, og peker p\u00e5 at det m\u00e5 settes klare f\u00f8ringer for st\u00f8y, fra for eksempel kj\u00f8leanlegg og annet ved oppf\u00f8ring av dagligvarebutikk. S\u00f8ker har bemerket at krysset er bygget i tr\u00e5d med nyere godkjent reguleringsplan, og at st\u00f8ysituasjonen kan begrenses gjennom krav i en videre prosess. Av merknaden fra gnr. 19 bnr. 329 fremg\u00e5r det at hjemmelshaver er positiv til tiltaket, men \u00f8nsker et samarbeid for deres leietakere (barnehage, barne- og ungdomsskole, kirke, treningssenter), Dette kan for eksempel gjelde felles utnyttelse av innkj\u00f8rsel, parkering og gjennomgang til lekeomr\u00e5de og skogen. I tilsvar til merknaden fremg\u00e5r det tiltakshaver vil f\u00f8lge opp dette. Bymilj\u00f8etaten har gitt uttalelse 27.09.2023 hvor det sl\u00e5s fast at tiltaket er plassert lenger enn 15 meter fra kommunal gang- og sykkelveg kv287 og utenfor byggegrensen til kommunal veg. Det er ingen ytterligere kommentarer. Statsforvalteren i Vestland uttalte 05.10.2023 at de i utgangspunktet ser positivt p\u00e5 etablering av n\u00e6rmilj\u00f8anlegg p\u00e5 Kr\u00e5kenes. Det stilles imidlertid sp\u00f8rsm\u00e5l ved om tiltaket kan v\u00e6re i strid med KPA2018s bestemmelse om parkering og regional planbestemmelse om handel. I tilleggsuttalelse i klageomgangen uttalte Statsforvalteren 06.11.2023 at de ikke har videre merknader til s\u00f8knaden om dispensasjon dersom det stilles vilk\u00e5r om at parkeringsdekning og handel skal v\u00e6re i tr\u00e5d med de nevnte bestemmelsene. S\u00f8knaden er sendt Vestland Fylkeskommune for uttalelse, uten at det er mottatt noen tilbakemelding. Saksnummer KLAGE-2023/17150 Side 2 av 5 2. Om klagen Klager mener det er \u00e5penbart at det planlagte n\u00e6rmilj\u00f8senteret er tilstrekkelig utredet gjennom s\u00f8knad om dispensasjon. Blant annet er det foretatt nabolagsunders\u00f8kelse, stedsanalyse, trafikkvurdering og ulike redegj\u00f8relser, for eksempel for hvordan tiltaket vil im\u00f8tekomme intensjonene bak bestemmelser i KPA2018. I klagen vises det ogs\u00e5 til de positive f\u00f8lgende dispensasjon vil medf\u00f8re, ved \u00e5 muliggj\u00f8re transformasjon av en bilforretning og verksted til et n\u00e6rmilj\u00f8senter. Likt senter vil v\u00e6re positivt for s\u00e5 vel beboermilj\u00f8et i omr\u00e5det, milj\u00f8hensyn og b\u00e6rekraft, bruk av eksisterende infrastruktur, tilbakef\u00f8ring av gr\u00f8nne arealer og mer. Ved at det gis dispensasjon til det planlagte tiltaket vil medf\u00f8re positive synergieffekter for naboer og andre i omr\u00e5det. Klager mener vedtaket om avslag hovedsakelig er grunngitt i Statsforvalterens uttalelse av 05.10.2023. Statsforvalteren har, etter dialog med klager, gitt en tilleggsuttalelse i etterkant av avslaget, hvor det opplyses at de ikke har innvendinger til tiltaket gitt visse vilk\u00e5r. Det presiseres i klagen at tiltaket skal gjennomf\u00f8res tr\u00e5d med b\u00e5de regional planbestemmelse om detaljhandel, og KPA2018s bestemmelse om parkering. Det vises til klagen i sin helhet. 3. Vurdering av klagen Vi vil innledningsvis understreke at vi i denne saken ikke gj\u00f8r en vurdering av om det er behov for et n\u00e6rmilj\u00f8senter p\u00e5 Kr\u00e5kenes eller ikke. Det som vurderes i det f\u00f8lgende er om det kan etableres et slik senter uten en egen plan, ved at det gis dispensasjon fra KPA2018 \u00a7 3 om plankrav, og \u00a7 26.5.3 om tomteutnyttelse. Det f\u00f8lger av pbl \u00a7 19-2 f\u00f8rste ledd at kommunen \u00abkan\u00bb gi dispensasjon. Av pbl \u00a7 19-2 andre ledd fremg\u00e5r det at det likevel ikke kan gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal videre v\u00e6re klart st\u00f8rre enn ulempene. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Hensynet bak bestemmelsen om plankrav er \u00e5 gi kommunen bedre mulighet til \u00e5 styre arealdisponeringen. En planprosess vil sikre en helhetlig og grundig vurdering av omr\u00e5det med gjennomtenkt l\u00f8sninger p\u00e5 blant annet infrastruktur, gr\u00f8nnstruktur og omfanget av utbygging. Form\u00e5let med bestemmelse om tomteutnyttelse er \u00e5 regulere bygningers volum i forhold til behov for uteoppholdsareal, belastning p\u00e5 infrastruktur og forholdet til omgivelsene. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for Saksnummer KLAGE-2023/17150 Side 3 av 5 samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Da hensynene bak bestemmelsene i stor grad er sammenfallende, dr\u00f8ftes de to s\u00f8knadene under ett i det f\u00f8lgende. I vedtaket om avslag (side 6) fremg\u00e5r blant annet f\u00f8lgende om dr\u00f8fting av vilk\u00e5rene i pbl \u00a7 19-2 andre ledd: \u00abMed denne uttalelse fra Statsforvalteren i Vestland er v\u00e5r vurdering av tiltaket b\u00f8r gjennom en planprosess for bedre \u00e5 tilpasse et nytt n\u00e6rmilj\u00f8senter p\u00e5 Kr\u00e5kenes. Gjennom en planprosess vil alle forhold tilknyttet bl.a. parkering, butikkarealer, gr\u00f8nnstruktur og omfanget av utbygging sendes p\u00e5 h\u00f8ring, legges ut til offentlig ettersyn og det skal gjennomf\u00f8res relevante medvirkningstiltak. Planprosess vil involvere ber\u00f8rte myndigheter, grunneiere, interesseorganisasjoner, naboer og andre- p\u00e5 et tidlig tidspunkt. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra bestemmelsene vurderes til \u00e5 gj\u00f8re prosessen enklere, tidsmessig. Ulempene vil v\u00e6re at medvirkningstiltak for tiltaket, som gjelder en transformering av eksisterende bebyggelse til n\u00e6rmilj\u00f8senter (dagligvarebutikk- og \u00f8vrige n\u00e6rings- og tjenestetilbud som bakeri/kafe\u2019 fris\u00f8r, lege, tannlege, fysioterapi, treningssenter, park og gr\u00f8nnstrukturer) blir svekket. Alle forhold vedr\u00f8rende denne transformasjon av eksisterende bygningsmasse vil best bli belyst gjennom en planprosess. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene.\u00bb Klager har innhentet en supplerende uttalelse fra Statsforvalteren i klageomgang. Vi tar de nye opplysningene til etterretning, men finner ikke \u00e5 kunne omgj\u00f8re v\u00e5r vurdering. Selv om det refereres til uttalelsen fra Statsforvalteren i begrunnelsen for vedtaket er det bare ett av flere momenter som er vektlagt i v\u00e5r vurdering. Dette fremg\u00e5r tydelig av teksten under referansen. Vi kan videre ikke se det er andre nye, relevante momenter i klagen, som tilsier omgj\u00f8ring av avslagsvedtaket. Endringen fra bilverksted og -butikk til etablering av et n\u00e6rmilj\u00f8senter inneb\u00e6rer i denne saken en omfattende transformasjon i et omr\u00e5de med et betydelig antall boliger. Ved plan vil alle som blir ber\u00f8rt av tiltaket bli h\u00f8rt og ivaretatt, og det vil v\u00e6re mulig \u00e5 danne seg et mer nyansert bilde enn det som tillates innen rammene av en dispensasjonss\u00f8knad. I en planprosess vil saken sendes p\u00e5 h\u00f8ring, legges ut til offentlig ettersyn og det skal gjennomf\u00f8res relevante medvirkningstiltak. Planprosess vil involvere ber\u00f8rte myndigheter, grunneiere, interesseorganisasjoner, naboer og andre- p\u00e5 et tidlig tidspunkt, og skape bedre forutsetninger for samarbeid mellom utbygger og andre enn det som er mulig i rammen av en dispensasjonss\u00f8knad. Saksnummer KLAGE-2023/17150 Side 4 av 5 Vi opprettholder vurderingen av at hensynene bak bestemmelsene blir vesentlig tilsidesatt, og at fordelene ved at det gis dispensasjon ikke er klart st\u00f8rre enn ulempene i denne saken. 3.3 Vurdering av pbl \u00a7 19-2 f\u00f8rste ledd, \u00abkan\u00bb-skj\u00f8nnet I fall en ved politisk behandling kommer til en annen konklusjon n\u00e5r det gjelder vurderingen av pbl \u00a7 19-2 annet ledd, vil vi ogs\u00e5 knytte noen kommentarer til pbl \u00a7 19-2 f\u00f8rste ledd. Det f\u00f8lger av b\u00e5de ordlyden og forarbeidene at kommunen \u00abkan\u00bb gi dispensasjon, dersom vilk\u00e5rene i pbl \u00a7 19-2 annet ledd er oppfylt. I norsk lovkommentar sl\u00e5s det fast at kommunen har et fritt forvaltningsskj\u00f8nn n\u00e5r det gjelder vurderingene av dispensasjonss\u00f8knader. Dette skj\u00f8nnet er bare begrenset av myndighetsl\u00e6ren. Sivilombudet uttalte i SOM-2020-4737 at \u00abkan\u00bb-vurderingen i \u00a7 19-2 f\u00f8rste ledd f\u00f8rste punktum legger en reell skj\u00f8nnsfrihet til kommunen, samt at denne bestemmelsen kan v\u00e6re en selvstendig avslagshjemmel n\u00e5r det er s\u00f8kt om dispensasjon fra plan. I denne saken mener vi som nevnt det ikke vil sikre en tilstrekkelig demokratisk prosess \u00e5 tillate en s\u00e5 omfattende transformasjon av dette omr\u00e5det p\u00e5 grunnlag av et enkeltvedtak om dispensasjon. Fagetaten konkluderer etter dette med at s\u00f8knadene i denne saken ikke kan innvilges, jf. pbl \u00a7 29-2 f\u00f8rste ledd. 4. Konklusjon Vedtak om avslag datert 20.10.2023 opprettholdes. Vedlegg: 1. Situasjonskart 2. Illustrasjonsplan 3. Flyfoto 4. Klage 5. Vedtak om avslag 6. Tegninger 7. Statsforvalterens uttalelse 8. Bymilj\u00f8etatens uttalelse 9. Redegj\u00f8relse for s\u00f8knad om dispensasjon 10. Nabomerknader med tilsvar 11. Utvidet stedsanalyse 12. Trafikkvurdering Saksnummer KLAGE-2023/17150 Side 5 av 5 "
}