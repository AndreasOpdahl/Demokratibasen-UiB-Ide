{
  "dokument_id": "e25cfc26-df08-509d-bcb9-591904dee9e3",
  "doc_type": "case_minutes",
  "kommune": 4601,
  "tittel": "Saksprotokoll UMBY, 19092024, Sak 301/24, Representantforslag fra Mikkel Gr\u00fcner (SV) og Even S\u00f8rland (A) om prioritering av 11er-bane p\u00e5 Dokken",
  "url": "https://bergen.kommune.no/politikere-utvalg/api/fil/bk360/11193825/Innstilling-vedtak-Representantforslag-fra-Mikkel-Gr-ner-SV-og-Even-Sorland-Ap-om-prioritering-av-11er-bane-pa-Dokken",
  "tekst": "Representantforslag fra Mikkel Gr\u00fcner (SV) og Even S\u00f8rland (Ap) om prioritering av 11er-bane p\u00e5 Dokken Utvalg for milj\u00f8 og byutvikling behandlet saken i m\u00f8tet 19.09.2024 sak 301/24 og avga f\u00f8lgende innstilling: Representantforslaget avvises med bakgrunn i byr\u00e5dets svar. Utvalg for milj\u00f8 og byutviklings behandling F\u00f8lgende representanter tok ordet: Sebastian Hauan Stenberg (A), Per Harald Storli (FrP), Torstein Gya (SV), Katrine Berg N\u00f8dtvedt (MDG), Trond Tystad (BL), Ingrid Nergaard Fjeldstad (V), Mailiss Solheim-\u00c5kerblom (R), Chris J\u00f8rgen Knudsen R\u00f8dland (H), Thomas Modulv Flesland (Sp), Endre Buanes (barn og unges representant). Forslag fremsatt i utvalget: Per Harald Storli (FrP) fremsatte p\u00e5 vegne av H, FrP, BL, INP og Sp f\u00f8lgende alternative forslag: Representantforslaget avvises med bakgrunn i byr\u00e5dets svar. Torstein Gya (SV) fremsatte p\u00e5 vegne av SV og R forslagsstillers forslag til vedtak: Bystyret ber om at ny 11-erbane p\u00e5 Dokken prioriteres inn i planprogrammet for Dokken S\u00f8r i tr\u00e5d med bystyrets tidligere vedtak. Votering: Alternativt forslag fra H, FrP, BL, INP og Sp fremsatt av Per Harald Storli (FrP), ble tiltr\u00e5dt med 14 stemmer (H, A, FrP, MDG, BL, V, INP, Sp). Forslagsstillers forslag til vedtak fremsatt av Torstein Gya (SV), fikk 3 stemmer (SV, R). Forslagstillers forslag til vedtak: Bystyret ber om at ny 11-erbane p\u00e5 Dokken prioriteres inn i planprogrammet for Dokken S\u00f8r i tr\u00e5d med bystyrets tidligere vedtak. "
}