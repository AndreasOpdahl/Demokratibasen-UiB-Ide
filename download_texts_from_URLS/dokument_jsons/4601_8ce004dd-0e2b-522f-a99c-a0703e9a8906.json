{
  "dokument_id": "8ce004dd-0e2b-522f-a99c-a0703e9a8906",
  "doc_type": "case_attachment",
  "kommune": 4601,
  "tittel": "Klage",
  "url": "https://bergen.kommune.no/politikere-utvalg/api/fil/bk360/11461154/Klage",
  "tekst": "Bergen kommune Plan- og bygningsetaten Sendt kun til: postmottak.planogbygg@bergen.kommune.no V\u00e5r referanse: Ansvarlig advokat: Dato: 1123433502/2966534 Ingrid S\u00e6vold Moe 12. juli 2024 BYGG-2024/12706: KLAGE P\u00c5 AVSLAG \u2013 TILTAK OM OPPF\u00d8RING AV GARSJE MED FORST\u00d8TNINGSMURER, TRAPPEL\u00d8P OG TERRENGINNGREP 1. Innledning Harris Advokatfirma AS er engasjert av tiltakshaver, St\u00e5le W\u00e5gen Hauge, i forbindelse med klage p\u00e5 s\u00f8knad om tillatelse til oppf\u00f8ring av garasje med forst\u00f8tningsmurer, trappel\u00f8p og terrenginngrep p\u00e5 eiendommen gnr. 13 bnr. 398, Statsminister Michelsens veg 54 i Bergen kommune. Form\u00e5let med tiltaket er \u00f8kt trafikksikkerhet ifm. tilkomst til eiendommen. Nedenfor vises oms\u00f8kte situasjon vs. dagens situasjon med parkering langs vei og trappetilkomst til bolig; Harris Advokatfirma AS Vestre str\u00f8mkaien 13 Postboks 4115 Sandviken Den norske advokatforening 5008 Bergen 5835 Bergen Global Advocaten NO 921 027 583 MVA Tlf.:55 30 27 00 1123433502/2966534 harris.no Side 1 av 6 S\u00f8knaden ble avsl\u00e5tt av kommunen den 02.07.2024. Avslaget er hjemlet i plan- og bygningsloven \u00a7 29-2 om visuelle kvaliteter og kommuneplanen (KPA18) \u00a7 8.2.9 om arkitektur og byform. Tiltaket krever ogs\u00e5 dispensasjon fra plankrav iht. KPA18 \u00a7 3.1. Slik dispensasjon er ikke behandlet ved avslag p\u00e5 opprinnelige s\u00f8knad, men suppleres n\u00e5 som del av klagen for \u00e5 sikre en komplett byggesak for den videre klagebehandlingen (se dispensasjonsbegrunnelse under pkt. 3.1). Hva gjelder avstandskrav til nabogrense (pbl. \u00a7 29-4), er det innhentet samtykke fra nabo, se vedlegg. Det foreligger for \u00f8vrig ingen innvendinger fra naboer, eller krav om regulering fra veimyndigheters side. Tvert imot har Vestland fylkeskommune godkjent ny (-oppgradering av) avkj\u00f8rsel i sak 2022/298 jf. vedtak av 19.06.23, samt innvilget dispensasjon fra gjeldende byggegrense mot vei, jf. vedtak av 12.04.24. P\u00e5 vegne av tiltakshaver p\u00e5klages vedtaket. Det gj\u00f8res gjeldende at det foreligger saksbehandlingsfeil ved at saken er mangelfullt vurdert; Avslaget er utelukkende begrunnet i estetikk uten \u00e5 se hen til \u00f8vrige trafikale forhold som st\u00e5r sentralt i saken. F\u00f8lgelig anf\u00f8res blant annet at funksjonalitetskravet i pbl. \u00a7 29-2 ikke er tilstrekkelig vurdert. I tillegg, fremholdes det at vilk\u00e5rene for dispensasjon fra plankrav er oppfylt iht. pbl. \u00a7 19-2, jf. KPA18 \u00a7 3.1. Klagen er rettidig fremsatt. Vi ber dermed kommunen om \u00e5 omgj\u00f8re sitt eget vedtak til en tillatelse, jf. forvaltningsloven (fvl) \u00a7 33 andre ledd. 2. Kort om avslagsbegrunnelsen Avslaget er begrunnet med at Fagetaten ikke finner at oms\u00f8kte tiltak innehar god terrengtilpasning, derav heller ikke gode visuelle kvaliteter. Det konkluderer f\u00f8lgelig med at tiltaket st\u00e5r i sterk kontrast til plan- og bygningsloven \u00a7 29-2 mht. Visuelle kvaliteter og kommuneplanens arealdel \u00a7 8.2.9 om Arkitektur og byform. Det vektlegges i liten grad at skj\u00e6ringen blir delvis skjult av garasjen, da det fastholdes at det blir et betydelig stort og synlig inngrep i fjellveggen sett fra fylkesveien og langs innkj\u00f8ring til garasje. Ettersom tiltaket er avsl\u00e5tt med forankring i overnevnte grunnlag, har Fagetaten verken vurderte eller forespurt dispensasjonss\u00f8knad fra plankrav og avstandskrav til nabogrense. Det vises for \u00f8vrig til avslaget i sin helhet. Ellers har Byantikvaren uttalt seg negativ i saken; Byantikvaren motsetter seg imidlertid ikke at det etableres garasje p\u00e5 eiendommen, men kan ikke se at tiltaket ivaretar hensynet til kulturmilj\u00f8et \u2013 Det anf\u00f8res at oms\u00f8kte tiltak vil f\u00e5 store negative konsekvenser for landskapsverdiene i omr\u00e5det. 1123433502/2966534 harris.no Side 2 av 6 3. Klagers begrunnelse 3.1. Det er grunnlag for \u00e5 innvilge dispensasjon fra plankrav iht. pbl. 19-2, jf. KPA18 \u00a7 3.1 Eiendommen er uregulert. Dette s\u00f8knadspliktige tiltaket er derfor avhengig av dispensasjon fra gjeldende krav til regulering etter KPA18 \u00a7 3.1. Innledningsvis kan det kort vises til vilk\u00e5rene i \u00a7 3.3.1 som \u00e5pner for unntak fra plankravet. Disse vilk\u00e5rene er kumulative. Ettersom tiltaket er delvis anf\u00f8rt i strid med KPA18 \u00a7 8.2.9, samt \u00e5 gi negative virkninger for landskapsverdiene sett hen til kulturmilj\u00f8et, kan det vanskelig s\u00f8kes om unntak fra plankravet. Det kan likevel sees hen til f\u00f8ringene for unntak s\u00e5 langt de passer. Gjeldende hensyn Plankravet skal sikre en bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Det skal ikke tillates tiltak som kan vanskeliggj\u00f8re en fremtidig regulering. I denne saken er plankravet ikke problematisk, ettersom eiendommen allerede er bebygget med bolig, hvorav tiltaket ikke gjelder utvidelse av boligform\u00e5let, men utbedring av eiendommens avkj\u00f8rselspunkt med etablering av garasje for \u00e5 oppn\u00e5 parkering p\u00e5 egen eiendom, fremfor langs fylkesvei. Det er innvilget tillatelse b\u00e5de etablering av avkj\u00f8rsel og dispensasjon fra byggegrense mot fylkesvei (jf. sak 2022/298). Videre er det heller ingen andre myndigheter som har fremmet krav om regulering for tiltaket. F\u00f8lgelig legges det til grunn at gjeldende hensyn bak plankravet ikke blir \u00abvesentlig\u00bb tilsidesatt i dette tilfellet. Fordels- og ulempes vurdering Hva gjelder den helhetlige interesseavveiningen, er vi ikke uenige med Fagetaten at tiltaket krever forholdsvis store terrengskj\u00e6ringer. Dette kan anf\u00f8res som en ulempe. Vi mener likevel at fordelene er \u00abklart\u00bb st\u00f8rre enn ulempene i denne saken; Ved en tillatelse til oppf\u00f8ring av oms\u00f8kte tiltak, vil tiltakshaver oppn\u00e5 parkerings- og snuareal p\u00e5 egen eiendom. Dette er \u00e5penbart en fordel for tiltakshaver, men ogs\u00e5 for allmennheten for \u00f8vrig ved at trafikksikkerheten \u00f8kes betydelig i omr\u00e5det for alle forbipasserende. Det faktum at biloppstillingsplassen langs fylkesvei fjernes mot parkering lengre inn p\u00e5 egen eiendom, vil utvilsomt avverge mange uheldige situasjoner for b\u00e5de g\u00e5ende- og kj\u00f8rende trafikanter. Ved \u00e5 unng\u00e5 inn- og utstigning i bil tett opptil fylkesvei, s\u00e5 vel som inn- og utkj\u00f8ring fra den uoversiktlige parkeringslommen \u2013 med et utilstrekkelig snuareal \u2013 vil en oppn\u00e5 en klar forbedring av trafikksikkerheten for b\u00e5de forbipasserende og knyttet til den direkte tilkomsten til boligeiendommen. \u00d8kt trafikksikkerhet p\u00e5 en trafikkert vei som Fv 5200, b\u00f8r v\u00e6re tungtveiende og overg\u00e5 de mer estetiske hensyn. N\u00e5r det er sagt, anf\u00f8res at den bratte skj\u00e6ringen uansett i liten grad vil medf\u00f8re ulemper utover at eksisterende vegetasjon fjernes. Dette da terrenget allerede er sv\u00e6rt bratt slik det fremst\u00e5r i dag. Tiltakshaver \u00f8nsker naturlignok \u00e5 reetablere et gr\u00f8ntpreg ved skj\u00e6ringen. Dette kommer ikke tydelig frem i s\u00f8knaden, men her er tiltakshaver positiv til \u00e5 beplante fjellskjeringen med klatreplanter for i st\u00f8rst muliggrad dempe fjellskj\u00e6ringen. 1123433502/2966534 harris.no Side 3 av 6 Det er krav fra veimyndighet som setter rammene for oms\u00f8kte plassering av garasjen, hvilket ikke muliggj\u00f8r n\u00f8dvendig handlingsrom for tiltakshaver til \u00e5 endre omfang av n\u00f8dvendig terrenginngrep for oms\u00f8kte tiltak. Fjernvirkning av oms\u00f8kte terrengskj\u00e6ring er imidlertid noks\u00e5 begrenset i lys av eiendommens topografi. Ser en hen til f\u00f8ringene for unntak i KPA18 \u00a7 3.3.1 (bokstav a-e) som innledningsvis nevnt, er det \u00e5penbart at tiltaket ikke gir vesentlige negative virkninger for trafikk, st\u00f8y, avrenningslinjer og flomveier eller bl\u00e5gr\u00f8nne verdier.. Det er ogs\u00e5 utarbeidet en stedsanalyse for vurdering av utnyttelsesgrad og str\u00f8kskarakter i omr\u00e5det, hvorav oms\u00f8kte tiltak vurderes \u00e5 bli lite dominerende og/eller synlig fra vei og for sine omgivelser generelt. Videre at tiltaket ogs\u00e5 i liten grad vil ha noen negativ p\u00e5virkning p\u00e5 det bevaringsverdige milj\u00f8et langs Statsminister Michelsens veg. Det veitekniske er ogs\u00e5 vurdert- og innvilget av Vestland fylkeskommune, samt at det ikke er fremmet krav om reguleringsplan fra statlige og regionale myndigheter; Tvert imot har Vestland fylkeskommune godkjent ny (-oppgradering av) avkj\u00f8rsel i sak 2022/298 jf. vedtak av 19.06.23, samt innvilget dispensasjon fra gjeldende byggegrense mot vei, jf. vedtak av 12.04.24. Etter en samlet vurdering, mener vi \u00e5 ha sannsynliggjort at ogs\u00e5 fordelene er \u00abklart\u00bb st\u00f8rre enn ulempene. F\u00f8lgelig at vilk\u00e5rene for \u00e5 innvilge oms\u00f8kte dispensasjon iht. plan- og bygningsloven \u00a7 19-2 er oppfylt. 3.2. Mangelfull vurdering av plan- og bygningslovens krav til visuelle kvaliteter i \u00a7 29-2 Det er ikke tvilsomt at Fagetatens forankrer sin avslagsbegrunnelse i estetikk. Vurderingstema for \u00abgode visuelle kvaliteter\u00bb i pbl. \u00a7 29-2 er likevel tredelt; \u00ab(...) innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. (...)\u00bb (v\u00e5r understreking). Denne side kan v\u00e6re enig i at skj\u00e6ringen kan fremst\u00e5 dominerende i seg selv med dets h\u00f8yeste punkt angitt til 5,9 meter. Generelt, har vi likevel vanskelig for \u00e5 se at Fagetaten i tilstrekkelig grad har grunngitt en bredere vurdering av tiltaket \u00abi forhold til dets funksjon og dets bygde og naturlige omgivelser og plassering\u00bb slik loven forutsetter. Videre kan vi ikke se at Fagetaten har vurdert utforming og estetikk ved oms\u00f8kte garasje- og trappetilkomst. Avslagsbegrunnelsen synes kun \u00e5 ta for seg terrenginngrepet isolert sett. Dette mener vi gir et uriktig bilde. Tiltaket m\u00e5 vurderes i sin helhet. Garasjen er prosjektert beliggende innfelt i terreng med flatt tak og fasader av naturstein. Garasjen innehar derfor gode materialvalg av h\u00f8y kvalitet, og det b\u00f8r derfor ikke hefte tvil om at denne delen av tiltaket innehar gode visuelle kvaliteter i seg selv. Sett fra s\u00f8r, er den omtvistede fjellskj\u00e6ringen ikke synlig. Det er i hovedsak kun fra vest at skj\u00e6ringen er synlig \u2013 og selv her begrenser synlighet og fjernvirkning seg av eiendommens terrengutforming i vest. I s\u00f8knaden er det uttrykt at endring av skj\u00e6ringen i praksis ikke er s\u00e6rlig stor, da dagens terreng i \u00f8st allerede best\u00e5r av en bratt fjellskj\u00e6ring. Den st\u00f8rste synlige endringen blir i praksis fjerning av satt vegetasjon. Tiltakshaver \u00f8nsker naturlignok \u00e5 gjenskape et gr\u00f8ntpreg p\u00e5 fjellskj\u00e6ringen, og vil derfor etterstrebe planting av klatreplanter som vil dempe den h\u00f8ye fjellskj\u00e6ringen. 1123433502/2966534 harris.no Side 4 av 6 Det vises for \u00f8vrig s\u00e6rskilt til utarbeidede stedsanalyse som underbygger at oms\u00f8kte tiltak ogs\u00e5 innehar gode visuelle kvaliteter i forhold til dets bygde og naturlige omgivelser. Som redegjort for over i pkt. 3.1, er tiltakets overordnende form\u00e5l \u00e5 sikre \u00f8kt trafikksikkerhet i forbindelse med tilkomst til boligeiendommen. Det er derfor \u00e5penbart at oms\u00f8kte tiltak har en allmenn preventiv funksjon som strekker seg langt utover et ordin\u00e6rt garasjeform\u00e5l mht. parkering under tak. Som nevnt, er det gitt dispensasjon for byggegrense mot fylkes vei. Bakgrunnen for tillatte avstandskrav til vei, bygger p\u00e5 dialog med fylkeskommunen i klagerunde p\u00e5 avslag for avkj\u00f8rsel. I den forbindelse ble det gjort endringstiltak for \u00e5 optimalisere siktlinjer mm etter f\u00f8ringer fra veimyndighet. F\u00f8lgelig er garasjens plassering i stor grad styrt av godkjente veitekniske f\u00f8ringer gitt av Vestland fylkeskommune. Med andre ord, kan tiltakshaver vanskelig tilpasse tiltakets plassering for et mindre terrenginngrep. Sett i lys av at oms\u00f8kte tiltak med garasje integrering i terreng for en dempet utforming, og det faktum at fjellskj\u00e6ringen gir begrenset fjernvirkning, fastholdes det p\u00e5 vegne av tiltakshaver at oms\u00f8kte tiltak innehar gode visuelle kvaliteter i sin helhet, jf. pbl. \u00a7 29-2. Bestemmelsen \u00e5pner avslutningsvis ogs\u00e5 opp for at kommunen i sin vurdering kan legge vekt p\u00e5 \u00abhensynet til viktige historiske, arkitektoniske og andre kulturelle verdier\u00bb. Som innledningsvis omtalt, har Byantikvaren uttalt seg negativt mht. deres vurdering av \u00abnegative konsekvenser for landskapsverdiene i omr\u00e5det\u00bb. Med henvisning til overst\u00e5ende gjennomgang og vurdering av oms\u00f8kte tiltak, deler vi ikke Byantikvarens synspunkt \u2013 og fastholder at tiltaket ikke gir nevneverdige negative konsekvenser for dets landskapsverdi. I forlengelsen av at de visuelle kvaliteter anf\u00f8res oppfylt med en overordnet forankring i pbl. \u00a7 29-2, mener vi at dette gir et tilstrekkelig grunnlag for at KPAs f\u00f8ring i \u00a7 8.2.9 kan avvikes. I fall bygningsmyndigheten skulle v\u00e6re av den oppfatning at dette utl\u00f8ser et dispensasjonsforhold, s\u00f8kes det p\u00e5 subsidi\u00e6rt grunnlag om dispensasjon fra \u00a7 8.2.9 med henvisning til overst\u00e5ende redegj\u00f8relse(r) \u2013 oppfyllelse av pbl. \u00a7 19-2 kan likevel kort oppsummeres slik; Gjeldende hensyn bak generelle f\u00f8ringer knyttet til god terrengtilpasning er \u00e5 unng\u00e5 uforholdsmessige store og ubegrunnede terrenginngrep. I dette tilfellet mener vi \u00e5 ha dokumentert at terrenginngrepet er begrunnet i et allmennyttig hensyn; \u00d8kt trafikksikkerhet. I tillegg at tiltaket innehar visuelt gode kvaliteter uten at det vil gi store negative fjernvirkninger. F\u00f8lgelig legges det til grunn at gjeldende hensyn ikke blir \u00abvesentlig\u00bb tilsidesatt. Fordelene vurderes ogs\u00e5 \u00e5 v\u00e6re \u00abklart\u00bb st\u00f8rre enn ulempene, da ulempene er begrenset, mens fordelene ved \u00f8kt trafikksikkerhet er tungtveiende jf. overst\u00e5ende interesseavveining. 1123433502/2966534 harris.no Side 5 av 6 4. Avslutning Det anf\u00f8res med dette at oms\u00f8kte tiltak innehar gode visuelle kvaliteter, samt at vilk\u00e5rene for \u00e5 gi dispensasjon fra plankrav er oppfylt iht. pbl \u00a7 19-2, slik at oms\u00f8kte tiltak kan innvilges. Dette, sammenholdt med foreliggende godkjenningen fra veimyndighet, Vestland fylkeskommune, mener vi bygger opp under at det foreligger tilstrekkelig grunnlag for Fagetaten til \u00e5 omgj\u00f8re eget vedtak, jf. fvl. \u00a7 33(2). 1123433502/2966534 harris.no Side 6 av 6 "
}