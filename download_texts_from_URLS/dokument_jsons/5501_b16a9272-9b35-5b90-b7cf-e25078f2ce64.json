{
  "dokument_id": "b16a9272-9b35-5b90-b7cf-e25078f2ce64",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2002033942",
  "tekst": " Saksprotokoll Utvalg: Kommunalt r\u00e5d for mennesker med nedsatt funksjonsevne Arkivsaknr. 25/04092 Saksbehandler Vegard A. Olsen Ytterg\u00e5rd Behandlet av M\u00f8tedato Saknr 1 Kommunalt r\u00e5d for mennesker med nedsatt 28.03.2025 19/25 funksjonsevne 2 Oppvekst- og utdanningsutvalget 04.04.2025 16/25 3 Kommunestyret 23.04.2025 Kvalitets- og utviklingsmelding - seksjon skole 2024 Kommunalt r\u00e5d for mennesker med nedsatt funksjonsevne har behandlet saken i m\u00f8te 28.03.2025 sak 19/25 M\u00f8tebehandling Ruth Schwienbacher fremmet tilleggsforslaget \u00abUttalelse til kvalitets- og utviklingsmelding seksjon skole 2024 - med s\u00e6rlig fokus p\u00e5 elever med funksjonsnedsettelse\u00bb: Uttalelse til kvalitets- og utviklingsmelding seksjon skole 2024 - med s\u00e6rlig fokus p\u00e5 elever med funksjonsnedsettelse: R\u00e5det anerkjenner den positive innsatsen som gj\u00f8res for elever med kognitive eller fysiske funksjonsnedsettelser i Troms\u00f8skolen, men etterlyser en tydeligere plan for hvordan kommunen systematisk sikrer kvalitet og likeverdig oppl\u00e6ring. Selv om mange elever trives, rapporterer interesseorganisasjoner om store forskjeller i kvalitet mellom skolene. Kompetanse finnes, men er ofte knyttet til enkeltpersoner, enkelte skoler eller ressursavdelinger \u2013 og deles i for liten grad. R\u00e5det er bekymret for at tilpasset undervisning og spesialundervisning i \u00f8kende grad gis innenfor eksisterende rammer \u2013 uten ekstra ressurser. Dette rammer s\u00e6rlig skoler med mange elever med tilretteleggingsbehov, og kan f\u00f8re til at elever ikke f\u00e5r den hjelpen de har krav p\u00e5. R\u00e5det frar\u00e5der en slik praksis, da den ikke er til barnets beste R\u00e5det etterlyser: \u2022 Bedre planlegging og forankring av tilrettelegging ved skolestart for elever med fysiske eller kognitive funksjonsnedsettelse. Mange familier opplever at det kan g\u00e5 opptil flere \u00e5r f\u00f8r grunnleggende tiltak er p\u00e5 plass, og reell l\u00e6ring kan begynne. \u2022 Grunnleggende kompetanseheving blant ansatte, s\u00e6rlig innen autisme, kognitive funksjonsnedsettelser, h\u00f8rsels- og synsnedsettelser, samt alternativ og supplerende kommunikasjon. R\u00e5det er kjent med PPTs p\u00e5g\u00e5ende kompetansel\u00f8ft innen 1 spesialpedagogikk og inkluderende praksis, og forventer at dette vil bidra til \u00e5 m\u00f8te de behovene som her p\u00e5pekes. \u2022 Mer systematisk kompetansedeling og erfaringsutveksling mellom skoler og ressurspersoner \u2013 utover det PPT allerede tilbyr. \u2022 Bedre forankring av inkluderende praksis, der undervisningen av barn med funksjonsnedsettelser i st\u00f8rst mulig grad skjer innenfor det ordin\u00e6re klasserommet, og kun gis utenfor n\u00e5r det er til barnets beste. Ungdomsskolene har ofte en praksis med \u00e5 legge spesialundervisningen til egne grupper utenfor klasserommet. R\u00e5det er kritisk til en slik organisering, da dette ikke n\u00f8dvendigvis er pedagogisk riktig eller inkluderende for alle elever. R\u00e5det anbefaler: \u2022 R\u00e5det frar\u00e5der \u00e5 redusere l\u00e6rertettheten (\u00f8ke antall elever per l\u00e6rer) i troms\u00f8skolen, da dette kan svekke mulighetene til \u00e5 realisere en inkluderende skole. \u2022 \u00c5 bevare mindre klasser, som oftere er bedre egnet for elever med funksjonsnedsettelser. Store klasser med mye uro og mange elever med atferdsutfordringer gj\u00f8r det stadig mer krevende \u00e5 gjennomf\u00f8re god undervisning i fellesskap. \u2022 Legge f\u00f8ringer for inkluderende skole. Det er kjent at store skoler oftere organiserer spesialundervisning utenfor ordin\u00e6re klasser, noe som kan utfordre prinsippet om en inkluderende skole. \u2022 \u00c5 videref\u00f8re og utvide prosjekter som \u00abPunktskriftdagen\u00bb, som bygger empati og forst\u00e5else blant elever. R\u00e5det oppfordrer sterkt til flere lignende tiltak. Avslutningsvis R\u00e5det minner om at elever med funksjonsnedsettelser ofte faller utenfor tradisjonelle vurderingsverkt\u00f8y som nasjonale pr\u00f8ver eller elevunders\u00f8kelser. Det er derfor avgj\u00f8rende at kommunen, i sin kvalitetsoppf\u00f8lging, vurderer hvordan tilrettelagt oppl\u00e6ring for barn med funksjonsnedsettelse faktisk gjennomf\u00f8res \u2013 b\u00e5de pedagogisk, fysisk og sosialt \u2013 og ikke bare m\u00e5ler fysisk tilstedev\u00e6relse. Votering \u2022 Voteringspunkt: Innstilling Innstillingen ble enstemmig vedtatt med \u00e5tte stemmer \u2022 Voteringspunkt: Tilleggsforslag Uttalelsen ble enstemmig vedtatt med \u00e5tte stemmer Kommunalt r\u00e5d for mennesker med nedsatt funksjonsevnes vedtak Kvalitets- og utviklingsmelding for 2024 \u2013 seksjon skole tas til orientering. Uttalelse til kvalitets- og utviklingsmelding seksjon skole 2024 - med s\u00e6rlig fokus p\u00e5 elever med funksjonsnedsettelse: 2 R\u00e5det anerkjenner den positive innsatsen som gj\u00f8res for elever med kognitive eller fysiske funksjonsnedsettelser i Troms\u00f8skolen, men etterlyser en tydeligere plan for hvordan kommunen systematisk sikrer kvalitet og likeverdig oppl\u00e6ring. Selv om mange elever trives, rapporterer interesseorganisasjoner om store forskjeller i kvalitet mellom skolene. Kompetanse finnes, men er ofte knyttet til enkeltpersoner, enkelte skoler eller ressursavdelinger \u2013 og deles i for liten grad. R\u00e5det er bekymret for at tilpasset undervisning og spesialundervisning i \u00f8kende grad gis innenfor eksisterende rammer \u2013 uten ekstra ressurser. Dette rammer s\u00e6rlig skoler med mange elever med tilretteleggingsbehov, og kan f\u00f8re til at elever ikke f\u00e5r den hjelpen de har krav p\u00e5. R\u00e5det frar\u00e5der en slik praksis, da den ikke er til barnets beste R\u00e5det etterlyser: \u2022 Bedre planlegging og forankring av tilrettelegging ved skolestart for elever med fysiske eller kognitive funksjonsnedsettelse. Mange familier opplever at det kan g\u00e5 opptil flere \u00e5r f\u00f8r grunnleggende tiltak er p\u00e5 plass, og reell l\u00e6ring kan begynne. \u2022 Grunnleggende kompetanseheving blant ansatte, s\u00e6rlig innen autisme, kognitive funksjonsnedsettelser, h\u00f8rsels- og synsnedsettelser, samt alternativ og supplerende kommunikasjon. R\u00e5det er kjent med PPTs p\u00e5g\u00e5ende kompetansel\u00f8ft innen spesialpedagogikk og inkluderende praksis, og forventer at dette vil bidra til \u00e5 m\u00f8te de behovene som her p\u00e5pekes. \u2022 Mer systematisk kompetansedeling og erfaringsutveksling mellom skoler og ressurspersoner \u2013 utover det PPT allerede tilbyr. \u2022 Bedre forankring av inkluderende praksis, der undervisningen av barn med funksjonsnedsettelser i st\u00f8rst mulig grad skjer innenfor det ordin\u00e6re klasserommet, og kun gis utenfor n\u00e5r det er til barnets beste. Ungdomsskolene har ofte en praksis med \u00e5 legge spesialundervisningen til egne grupper utenfor klasserommet. R\u00e5det er kritisk til en slik organisering, da dette ikke n\u00f8dvendigvis er pedagogisk riktig eller inkluderende for alle elever. R\u00e5det anbefaler: \u2022 R\u00e5det frar\u00e5der \u00e5 redusere l\u00e6rertettheten (\u00f8ke antall elever per l\u00e6rer) i troms\u00f8skolen, da dette kan svekke mulighetene til \u00e5 realisere en inkluderende skole. \u2022 \u00c5 bevare mindre klasser, som oftere er bedre egnet for elever med funksjonsnedsettelser. Store klasser med mye uro og mange elever med atferdsutfordringer gj\u00f8r det stadig mer krevende \u00e5 gjennomf\u00f8re god undervisning i fellesskap. \u2022 Legge f\u00f8ringer for inkluderende skole. Det er kjent at store skoler oftere organiserer spesialundervisning utenfor ordin\u00e6re klasser, noe som kan utfordre prinsippet om en inkluderende skole. \u2022 \u00c5 videref\u00f8re og utvide prosjekter som \u00abPunktskriftdagen\u00bb, som bygger empati og forst\u00e5else blant elever. R\u00e5det oppfordrer sterkt til flere lignende tiltak. 3 Avslutningsvis R\u00e5det minner om at elever med funksjonsnedsettelser ofte faller utenfor tradisjonelle vurderingsverkt\u00f8y som nasjonale pr\u00f8ver eller elevunders\u00f8kelser. Det er derfor avgj\u00f8rende at kommunen, i sin kvalitetsoppf\u00f8lging, vurderer hvordan tilrettelagt oppl\u00e6ring for barn med funksjonsnedsettelse faktisk gjennomf\u00f8res \u2013 b\u00e5de pedagogisk, fysisk og sosialt \u2013 og ikke bare m\u00e5ler fysisk tilstedev\u00e6relse. 4 "
}