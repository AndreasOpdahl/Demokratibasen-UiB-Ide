{
  "dokument_id": "4c584d16-996f-5044-9049-e11bae194939",
  "doc_type": "case_attachment",
  "kommune": 4601,
  "tittel": "Gjennomf\u00f8ring av konseptvalgutredninger (KVU) i 2024",
  "url": "https://bergen.kommune.no/politikere-utvalg/api/fil/bk360/9899309/Gjennomforing-av-konseptvalgutredninger-KVU-i-2024",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/164096-27 Gjennomf\u00f8ring av konseptvalgutredninger (KVU) i 2024 Hva saken gjelder: I fm. Handlings- og \u00f8konomiplan 2024-2027 (H\u00d8P24-27) er det innf\u00f8rt et nytt rammeverk for budsjettering av midler til arbeidet med konseptvalg og utvikling av investeringsprosjekter. Blant annet skal begrepet \u00abkonseptvalgutredning\u00bb - KVU \u2013 tas i bruk. Dette er et begrep som benyttes i mange sammenhenger, herunder p\u00e5 statlig niv\u00e5. En KVU danner grunnlaget for et mulig investeringsprosjekt, der man redegj\u00f8r for aktuelle konsepter, og hvor man til slutt velger hvilket konsept man skal g\u00e5 videre med i en prosjektutviklingsfase. En slik utredning koster anslagsvis mellom 4-6 mill. I H\u00d8P 24-27 er det opprettet to sekkeposter, hhv. p\u00e5 drift og investering1, hvor det er avsatt midler til slike utredninger (10 mill. per sekkepost i 2024 og deretter 15 mill. \u00e5rlig per sekkepost). Det skal med andre ord ikke lenger bevilges midler til konkrete konseptutredninger i H\u00d8P-prosessen. I stedet har byr\u00e5det f\u00e5tt fullmakt til \u00e5 beslutte hvilke konseptvalgutredninger som skal gjennomf\u00f8res og finansieres ved bruk av sekkepostene. Ved \u00e5 bevilge midler til nye KVU-er p\u00e5 denne m\u00e5ten s\u00f8rger man for en helhetlig prioritering av hva som skal utredes, og hvor mange nye utredninger som skal starte opp. Det er ikke n\u00f8dvendigvis slik at hele bel\u00f8pet som er avsatt i budsjettet vil bli fordelt. N\u00e5r en KVU er gjennomf\u00f8rt, legges den frem for behandling i byr\u00e5det, som da velger konseptet som i fm. H\u00d8P skal foresl\u00e5s prosjektert og gjennomf\u00f8rt. \u00d8konomiske konsekvenser: Denne saken vil ikke medf\u00f8re noe \u00f8kt budsjettbehov utover det som allerede ligger i budsjett i 2024. Budsjettmidlene er allerede bevilget og ligger p\u00e5 sekkepost. Etter behandling av saken, vil valgte KVU-er f\u00e5 tildelte midler overf\u00f8rt i egen budsjettjustering. Byr\u00e5dens vurdering og anbefaling/konklusjon: Det foresl\u00e5s \u00e5 avsette midler til f\u00f8lgende tre konseptvalgutredninger: \u2022 Engensenteret nytt sykehjem \u2022 Odinsvei nytt sykehjem \u2022 S\u00f8reide 11-er fotballbane kunstgress Under f\u00f8lger en kort redegj\u00f8relse av de enkelte: Engensenteret nytt sykehjem Engensenteret (sykehjem) er et eksisterende sykehjem (med 54 korttidsplasser) som er i 1 Veldig overordnet kan man si at det benyttes investeringsmidler til \u00e5 finansiere en KVU n\u00e5r man med ganske h\u00f8y sannsynlighet kan si at utredningen vil resultere i et konkret investeringsprosjekt. Dersom resultatet av en KVU med en viss sannsynlighet blir at man ikke skal gj\u00f8re noe som helst, s\u00e5 finansieres KVU-en med driftsmidler. 1 d\u00e5rlig bygningsmessig forfatning. B\u00e5de de tekniske og funksjonelle l\u00f8sningene er til dels utdaterte, og det er behov for \u00e5 utrede hvordan denne bygningsmassen og tomten best kan utnyttes til sykehjemsform\u00e5l. En KVU vil kunne gi svar p\u00e5 hvilke l\u00f8sninger som det er mulig \u00e5 g\u00e5 videre med, og det vil v\u00e6re fornuftig \u00e5 starte opp et slik arbeid allerede innev\u00e6rende \u00e5r. Odinsvei nytt sykehjem Det er \u00f8nskelig \u00e5 utrede mulighetene for \u00e5 kunne bygge et sykehjem p\u00e5 40 plasser p\u00e5 en av kommunens tomter. Sykehjemmet vil bli bygget p\u00e5 nabotomten til et allerede eksisterende sykehjem (Odinsvei sykehjem) som har 30 plasser. De positive synergieffektene som man vil kunne f\u00e5 av en felles drift mellom disse to sykehjemmene trekkes frem i det innsendte forslaget. Total kapasitet blir da 70 plasser. I kommunen sitt s\u00f8k etter egnete sykehjemtomter s\u00e5 ses det i utgangspunktet etter steder der det er muligheter for \u00e5 bygge sykehjem med minst 100 plasser, for \u00e5 kunne oppn\u00e5 \u00f8nskede stordriftsfordeler. Men i dette tilfellet sitter kommunen selv p\u00e5 en egnet tomt, noe som i seg selv vil gj\u00f8re investeringen rimeligere. I tillegg er behovet for sykehjemsplasser stort, og man b\u00f8r utrede de mulighetene som er. Det foresl\u00e5s dermed \u00e5 bevilge midler til en KVU som ser n\u00e6rmere p\u00e5 om Odinsvei kan utvides. S\u00f8reide 11-er fotballbane kunstgress I Idrettsplanen 2017\u20132027 er det p\u00e5pekt behov for en ny permanent 11er-fotballbane p\u00e5 S\u00f8reide. S\u00f8reide IL benytter seg per i dag av en midlertidig fotballbane p\u00e5 tomten til gamle S\u00f8reide skole som er under planlegging til ny ungdomsskole. Det er n\u00e5 \u00f8nskelig med en konseptvalgutredning for \u00e5 se p\u00e5 ulike tomter som er blitt identifisert som passende lokasjoner for en ny bane. En av mulighetene som tidligere har blitt belyst er en bane p\u00e5 taket av skolen som skal bli bygget. Det er senere blitt vurdert at dette ikke er mulig. Dette er et prosjekt som det er \u00f8nskelig \u00e5 utrede n\u00e6rmere, og det foresl\u00e5s \u00e5 bevilge midler til oppstart av en KVU. Vedtakskompetanse: \uf02d Bystyrets budsjettvedtak i bystyresak 52/23 (m\u00f8te 19.12.23), pkt. 9: Bystyret gir byr\u00e5det fullmakt til \u00e5 fordele midlene p\u00e5 sekkepostene til konseptvalgutredninger p\u00e5 tjenesteomr\u00e5de 21 (drift og investering) til andre tjenesteomr\u00e5der i tr\u00e5d med hvilke konkrete konseptvalgutredninger som skal gjennomf\u00f8res. Byr\u00e5d for finans innstiller til byr\u00e5det \u00e5 fatte f\u00f8lgende vedtak: 1. Byr\u00e5det setter av 6,2 mill. til \u00e5 starte en konseptvalgutredning av Engensenteret nytt sykehjem. Midlene bevilges fra investeringsbudsjettet og overf\u00f8res fra sekkepost \u00abGjennomf\u00f8ring av konseptvalgutredninger\u00bb til eget prosjekt under tjenesteomr\u00e5de 3A \u00abTjeneste til eldre\u00bb. Fordeling per fremg\u00e5r av saken. 2. Byr\u00e5det setter av 4,6 mill. til \u00e5 starte en konseptvalgutredning av Odinsvei nytt sykehjem. Midlene bevilges fra driftsbudsjettet og overf\u00f8res fra sekkepost \u00abGjennomf\u00f8ring av konseptvalgutredninger\u00bb til eget prosjekt under tjenesteomr\u00e5de 3A \u00abTjeneste til eldre\u00bb. Fordeling per \u00e5r fremg\u00e5r av saken. 3. Byr\u00e5det setter av 2,5 mill. til \u00e5 starte en konseptvalgutredning av \u00abS\u00f8reide 11-er fotballbane kunstgress\u00bb. Mulighetene for bane p\u00e5 taket av nye S\u00f8reide ungdomsskole skal ikke utredes videre. Midlene bevilges fra driftsbudsjettet og overf\u00f8res fra sekkepost \u00abGjennomf\u00f8ring av konseptvalgutredninger\u00bb til eget prosjekt under tjenesteomr\u00e5de 13 \u00abIdrett\u00bb. Fordeling per \u00e5r fremg\u00e5r av saken. 2 4. Ubrukte midler p\u00e5 sekkepostene blir inntil videre st\u00e5ende ufordelt og vil bli vurdert trukket inn eller bevilget til andre prosjekter i l\u00f8pet av 2024. 5. Melding om vedtak sendes Bystyrets kontor. Dato: 27. februar 2024 Eivind K. N\u00e6vdal-Bolstad Byr\u00e5d for finans Dokumentet er godkjent elektronisk. 3 "
}