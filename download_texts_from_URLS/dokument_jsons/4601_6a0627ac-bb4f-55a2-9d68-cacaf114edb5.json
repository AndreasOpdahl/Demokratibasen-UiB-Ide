{
  "dokument_id": "6a0627ac-bb4f-55a2-9d68-cacaf114edb5",
  "doc_type": "case_attachment",
  "kommune": 4601,
  "tittel": "Merknad til klage datert 28.03.2025",
  "url": "https://bergen.kommune.no/politikere-utvalg/api/fil/bk360/12480663/Merknad-til-klage-datert-28-03-2025",
  "tekst": "From: \"Selma Foss\u00e5 Bun\u00e6s\" <sfb@harris.no> Sent: Fri, 28 Mar 2025 10:51:55 +0100 To: \"Postmottak planogbygg\" <postmottak.planogbygg@bergen.kommune.no> Cc: \"Ingrid Kyvig\" <ik@harris.no>; \"Robin Shrestha\" <robinlal.shrestha@gmail.com> Subject: KLAGE-2025/11459 - Tilsvar til klage [Harris-SAK.1129173.1129173501] Attachments: Merknad til klage - sendt 28.03.25(4166104.1).pdf Categories: Postmottak PBE Hei, Jeg viser til sak med saksnummer KLAGE-2025/11459. Se vedlagt tilsvar til klage fra tiltakshaver, som kun sendes per e-post. Med vennlig hilsen, Selma Foss\u00e5 Bun\u00e6s | Advokatfullme ktig 975 02 588 | sfb@harris.no Harris Advokatfirma AS, Vestre Str\u00f8mkaien 13 55 30 27 00 | harris.no | Fac ebook | LinkedIn Er e-posten mottatt ved en feil, slett den og underrett avsender. Bergen kommune postmottak.planogbygg@bergen.kommune.no V\u00e5r referanse: Ansvarlig advokat: Dato: 1129173501/4161920 Ingrid Kyvig 28. mars 2025 SAK KLAGE-2025/11459 \u2013 GNR 38 BNR 13 \u2013 S\u00d8VIKMARKA 19 - MERKNAD TIL KLAGE 1. Innledning Vi viser til KLAGE-2025/11459, og klage fra Sandsli Eiendomsutvikling AS (gnr. 38 bnr. 628) og Roald S\u00f8vik (gnr. 38 bnr. 123) av 14.03.25. Klager gj\u00f8r gjeldende at vilk\u00e5rene for dispensasjon ikke er oppfylt, at tiltaket ikke har en tilfredsstillende terrengtilpasning eller visuelle kvaliteter, samt at det ikke er grunnlag for plassering av garasje n\u00e6rmere enn 4 meter fra nabogrensen mot gbnr 38/628. Tiltakshaver anf\u00f8rer at det ikke er grunnlag for \u00e5 ta klagen til f\u00f8lge. Klagen gjelder i hovedsak sp\u00f8rsm\u00e5l som allerede er behandlet av kommunen. I det videre vil vi vise til at det er grunnlag for dispensasjon fra regulert adkomst (punkt 2), at terrengtilpasningen er tilfredsstillende (punkt 3) og at plassering av garasjen er godkjent i reguleringsplanen (punkt 4). 2. Det er grunnlag for dispensasjon fra reguleringsplan regulert adkomst 2.1 Hensynene bak regulert avkj\u00f8rsel blir ikke vesentlig tilsidesatt Overordnet plan tar ikke stilling til konkrete forhold for en enkelt eiendom Klager viser til at dagens trase eksisterte da reguleringsplanen ble vedtatt. Han anf\u00f8rer at dispensasjon fra planen dermed vil v\u00e6re en omkamp p\u00e5 forhold som ble tatt stilling til ved vedtagelse av planen. Dette bestrides. Reguleringsplanen fra 2010 gjelder et st\u00f8rre omr\u00e5de. Avkj\u00f8rselens plassering tilsier at ulempene ved ny vegl\u00f8sning ikke ble vurdert i detalj, slik som at det kreves betydelig sprenging av berg for \u00e5 etablere regulert adkomstl\u00f8sning p\u00e5 B13. Dispensasjonsbestemmelsen er nettopp sentral i tilfeller hvor det komme frem i etterf\u00f8lgende byggesak at planvurderingen har mangler. Harris Advokatfirma AS Vestre str\u00f8mkaien 13 Postboks 4115 Sandviken Den norske advokatforening 5008 Bergen 5835 Bergen Global Advocaten NO 921 027 583 MVA Tlf.:55 30 27 00 1129173501/4161920 harris.no Side 1 av 6 Klager viser videre til at han ved kj\u00f8p av tomten la til grunn at adkomst i fremtiden ville skje i tr\u00e5d med reguleringsplanen. En slik forutsetning var tydelig risikofylt, siden eksisterende bruk kan fastholdes. Veien var synlig opparbeidet og tinglyst p\u00e5 klagers eiendom da han kj\u00f8pte tomten. Det var dermed en synlig forutsetning at tomten var beheftet med tiltakshavers veirett. Dette er uansett et utenforliggende hensyn i dispensasjonsvurderingen. Klager har ogs\u00e5 anf\u00f8rt at hovedregelen er omregulering dersom en plan skal fravikes. At alle mindre endringer av plan \u2013 som det aktuelle \u2013 skal gjennomf\u00f8res i planendring er verken gjennomf\u00f8rbart eller praksis i dag. Omregulering er omfattende og n\u00f8dvendig hvor forholdet m\u00e5 sees i en st\u00f8rre sammenheng. Dette er ikke et slikt tilfelle. N\u00e5r vilk\u00e5rene for dispensasjon er oppfylt, kan og b\u00f8r bestemmelsen (\u00a719-2) anvendes. Dagens trase er mer trafikksikker enn regulert avkj\u00f8rsel Klager argumenterer for at dagens avkj\u00f8rsel er en trafikkmessig d\u00e5rligere l\u00f8sning enn regulert avkj\u00f8rsel. Dette er allerede vurdert av kommunen. Klagers p\u00e5stander er ikke underbygget av vurdering fra trafikk-kyndig, og st\u00e5r i motstrid til rapporten fra Sivilingeni\u00f8r Helge Hopen AS. Rapporten har hensyntatt at ferdselen vil v\u00e6re st\u00f8rre i sommerhalv\u00e5ret. Hopen konkluderte med at dagens avkj\u00f8rsel er sikrere enn regulert l\u00f8sning: 1129173501/4161920 harris.no Side 2 av 6 Dagens l\u00f8sning er oversiktlig og har gode siktforhold, mens regulert l\u00f8sning har redusert sikt mot PV33435, S\u00f8vikmarka. Dagens avkj\u00f8rsel vil ogs\u00e5 medf\u00f8re at man unng\u00e5r terrenginngrep og kostnader knyttet til \u00e5 etablere ny avkj\u00f8rsel. Klager har ogs\u00e5 anf\u00f8rt at trafikksikkerhet p\u00e5 klagers tomt ikke er hensyntatt. Tiltaket gir ingen endring / ulemper i forhold til eksisterende forhold, som var kjent for klager ved kj\u00f8p av tomten. Dispensasjon medf\u00f8rer ikke at hensynet til arealdisponering blir \u00abvesentlig tilsidesatt\u00bb Klager har anf\u00f8rt at dispensasjon vil medf\u00f8re mer veiareal enn regulert tras\u00e9, en uheldig oppdeling av tomten, samt at tomten f\u00e5r mindre areal til bebyggelse og uteareal. Konkret har klager vist til at dispensasjon vil ha betydning for om tomten kan bebygges med ene- eller tomannsbolig. Byr\u00e5den har allerede vurdert dette, og lagt avgj\u00f8rende vekt p\u00e5 at \u00abdispensasjon ikke utelukker utbygging p\u00e5 naboeiendommen\u00bb. Det er ikke anf\u00f8rt av klager at dispensasjon utelukker utbygging. Tomten har relativt lav utnyttelsesgrad (40% BRA), slik at bebyggelse fint kan realiseres ogs\u00e5 med dagens vegl\u00f8sning. Det vises til byr\u00e5dens konklusjon, om at \u00abrestarealet er tilstrekkelig for eventuell fremtidig utbygging\u00bb. Hensynet til arealdisponering blir dermed ikke \u00abvesentlig tilsidesatt\u00bb ved at det gis dispensasjon fra regulert avkj\u00f8rselsl\u00f8sning. Dessuten vises det til at veien var etablert og tinglyst da Sandsli Eiendomsutvikling kj\u00f8pte naboeiendommen. Forventningen til arealutnyttelse m\u00e5 tilpasses heftelsene p\u00e5 eiendommen. Sist viser tiltakshaver til at servitutten tinglyst p\u00e5 gbnr. 38/628 ikke bortfaller selv om dispensasjonen til dagens tras\u00e9 ikke gis. Dagens bebyggelse kan fremdeles benyttes, med dagens vegl\u00f8sning. Uavhengig av om dispensasjon gis eller ikke, vil alts\u00e5 situasjonen v\u00e6re den samme for nabotomten. Oppsummert viser tiltakshaver til at det b\u00e6rende hensynet bak plassering av avkj\u00f8rsel er trafikksikkerhet. Hopen sin rapport dokumenterer at hensynet ikke blir \u00abvesentlig tilsidesatt\u00bb ved dispensasjon til \u00e5 opprettholde dagens adkomstl\u00f8sning. Byr\u00e5dens vurdering er alts\u00e5 riktig. 2.2 Fordelene er klart st\u00f8rre enn ulempene Videre er det etter tiltakshavers syn klart at fordelene med dispensasjon klart overstiger ulempene. Klagers anf\u00f8rsler om trafikksikkerhet og arealdisponering er tilbakevist i punkt 2.1, samt tidligere saksgang. Klager anf\u00f8rer ellers at manglende rettigheter til regulert vegl\u00f8sning m\u00e5 v\u00e6re tiltakshavers ansvar \u00e5 fremskaffe. Klager viser ogs\u00e5 til at tiltakshaver burde medvirke til planer om ny jordskiftesak, der klager \u00f8nsker \u00e5 flytte veien. Historikken viser at omlegging av vegen ikke har latt seg gjennomf\u00f8re. Klager har manglet n\u00f8dvendige rettigheter for \u00e5 gjennomf\u00f8re jordskifte. 1129173501/4161920 harris.no Side 3 av 6 - Tidligere sak for jordskifteretten om flytting av veien ble avvist fordi Sandsli Eiendomsutvikling ikke r\u00e5r over veien p\u00e5 gbnr. 38/4. Tilkomst i samsvar med reguleringsplanen forutsetter at tiltakshaver har veirett over veien p\u00e5 gbnr. 38/4, noe hverken Sandsli Eiendomsutvikling eller Roald S\u00f8vik kan gi til tiltakshaver. - Veien over bnr. 4 er eid av bnr. 123 (Roald S\u00f8vik), bnr. 39 og potensielt ogs\u00e5 bnr. 97 (Porfirio A G Esquivel). Bnr. 39 er organisert som et sameie, fordelt mellom S\u00f8vikmarka 7, 9 og 11. (7 - Ingrid \u00c5rdal Strid og Morten Jong Strid) (9 - Ingrid Breivik og Ingebrikt Hildre Bj\u00f8rkhaug) og (11 - Bronwen Neill og Roderick William S. Neill). Tiltakshaver har alts\u00e5 verken n\u00f8dvendige private rettigheter til en alternativ l\u00f8sning, og heller ikke plikt til \u00e5 akseptere omlegging til en l\u00f8sning som er vurdert \u00e5 v\u00e6re mindre trafikksikker. Det m\u00e5 f\u00f8lgelig vege tungt i interesseavvegingen at dagens l\u00f8sning b\u00e5de er bedre og den eneste gjennomf\u00f8rbare. Klager viser videre til en annen alternativ tras\u00e9, ogs\u00e5 denne med p\u00e5kobling til veien p\u00e5 gbnr. 38/4. Uten veirett til veien p\u00e5 gbnr. 38/4, er det sv\u00e6rt usannsynlig at en ny jordskiftesak om omlegging av veitraseen vil f\u00f8re fram. Kommunen skal heller ikke vurdere alle hypotetiske alternativer, men hvorvidt vilk\u00e5rene for dispensasjon er oppfylt for den n\u00e5 oms\u00f8kte l\u00f8sningen. Interesseavvegingen kan alts\u00e5 ikke gj\u00f8res med forutsetning om at veirett til veien p\u00e5 gbnr. 38/4 er mulig for tiltakshaver i andre traseer. Manglende veirett har dermed relevans, idet dispensasjon er n\u00f8dvendig for at nytt bolighus lar seg etablere p\u00e5 tiltakshavers eiendom. Klager har ogs\u00e5 anf\u00f8rt at fordelen med dispensasjon i form av redusert terrenginngrep, ikke er ensbetydende med at prosjektet generelt f\u00e5r bedre terrengtilpasning. Det anf\u00f8res at tiltakshaver utf\u00f8re sprengningsarbeid for \u00e5 gi boligen en lavere plassering i terrenget. Terrengtilpasning for boligen er ikke et relevant hensyn i dispensasjonsvurdering for veiadkomsten. I denne dispensasjonsvurderingen er det derimot relevant at dagens tras\u00e9 fordrer mindre terrenginngrep enn bortsprengning av berg for endret avkj\u00f8rselsl\u00f8sning. Terrengtilpasning for boligen omtales i punkt 3. Oppsummert er fordelene med dispensasjon at: \u2022 Trafikksikkerheten og utforming av avkj\u00f8rselen blir bedre sammenlignet med regulert tras\u00e9 \u2022 Dispensasjon muliggj\u00f8r utbygging p\u00e5 tiltakshavers eiendom, idet han ikke har veirett til regulert avkj\u00f8rsel \u2022 Man unng\u00e5r kostbare og irreversible terrenginngrep ved \u00e5 sprenge vekk berg for \u00e5 etablere regulert avkj\u00f8rsel Fordelene er dermed klart st\u00f8rre enn ulempene jf. pbl. \u00a7 19-2. 1129173501/4161920 harris.no Side 4 av 6 3. Hensynet til terrengtilpasning og visuelle kvaliteter er ivaretatt Etter plan- og bygningslova \u00a7 29-2 skal tiltak \u00abprosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til [...] funksjon [...] og naturlige omgivelser og plassering\u00bb. Klager har anf\u00f8rt at tiltaket ikke har tilfredsstillende terrengtilpasning i form av \u00e5 ikke v\u00e6re i tr\u00e5d med kommuneplanens krav til terrengtilpasning eller lovens krav til visuelle kvaliteter. Tiltakshaver viser til begrunnelse i klagen punkt 3.2 (fra Harris p\u00e5 vegne av tiltakshaver, datert 23.08.2024), samt byr\u00e5dens begrunnelse vedr\u00f8rende plassering/terrengtilpasning. Statsforvalteren skal v\u00e6re tilbakeholden med \u00e5 overpr\u00f8ve kommunens skj\u00f8nnsmessige vurderinger, jf. forvaltningsloven \u00a7 34 annet ledd. Oppsummert vises det til at den naturlige topografien medf\u00f8rer at boligen uansett vil ruve over nabohusene. Boligen er plassert samme sted som eksisterende bolig. Terrengforholdene inneb\u00e6rer at bebyggelse uansett vil gi utsiktstap for naboene, da terrenget st\u00e5r mellom naboene og utsikt i nord. Skal naboene gagnes i form av utsikt, m\u00e5 2 meter grunnfjell sprenges bort. P\u00e5fylling er dermed mer sk\u00e5nsomt. Alternativet til utfylling er alts\u00e5 sprenging, som er et inngripende og ikke-reversibelt tiltak. Hensynene til terrengtilpasning og visuelle kvaliteter er dermed ivaretatt. 4. Plassering av garasje er godkjent i reguleringsplanen \u00a7 2.7.2 Klager har anf\u00f8rt at vilk\u00e5rene for \u00e5 godkjenne garasje n\u00e6rmere enn 4 meter fra grense mot bnr. 628 ikke oppfylt jf. unntaksregelen i pbl. \u00a7 29-4, samt at vedtaket mangler begrunnelse for godkjenning av plasseringen. De stiller ogs\u00e5 sp\u00f8rsm\u00e5l ved om regelen kan brukes der garasjen inng\u00e5r som del av en st\u00f8rre s\u00f8knad. Firemetersregelen i pbl. \u00a7 29-4 (2) gjelder med mindre \u00abannet er bestemt i plan etter kapittel 11 [reguleringsplan] eller 12 [kommuneplan]\u00bb. Reguleringsplanen \u00a7 2.7.2 fastsl\u00e5r at \u00abGarasje kan, innenfor reglene i byggeforskriftene, oppf\u00f8res i nabogrense, og sammen med nabogarasje under ett tak\u00bb. Hovedregelen er alts\u00e5 fraveket i reguleringsplanen jf. \u00a7 2.7.2, og tiltaket overholder gjeldende avstandskrav. 1129173501/4161920 harris.no Side 5 av 6 5. Avslutning Det er etter dette ikke grunnlag for \u00e5 ta klagen til f\u00f8lge. Tiltakshaver ber om at saken oversendes til Statsforvalteren uten ny politisk behandling. Hensynet til effektiv saksbehandling taler for dette, siden klagegrunnene allerede har blitt behandlet politisk ved byr\u00e5det. Med vennlig hilsen Harris Advokatfirma AS Selma Foss\u00e5 Bun\u00e6s Advokatfullmektig sfb@harris.no 97502588 1129173501/4161920 harris.no Side 6 av 6 "
}