{
  "dokument_id": "c94f62b4-85f6-518d-af43-ba891d9d781b",
  "doc_type": "case_attachment",
  "kommune": 4601,
  "tittel": "Planinitiativ Kultukvartalet Verftet",
  "url": "https://bergen.kommune.no/politikere-utvalg/api/fil/bk360/9632512/Planinitiativ-Kultukvartalet-Verftet",
  "tekst": "PLANINITIATIV Datert: 12.09.23 Utarbeidet av: Gaute Baar\u00f8y AS Forslag til plannavn Bergenhus, gnr 165, bnr 556, 559 m.fl. Kulturkvartalet Verftet Bydel, gnr./bnr. Bergenhus, gnr 165, bnr 556, 559 m.fl. Innledning Bakgrunn Det fremmes planinitiativ for gnr. 165, bnr. 556, 559 m.fl. i Bergenhus bydel. Forslagsstiller er AS Dikkedokken og Kulturkvartalet Verftet Holding AS. Plankonsulent er Gaute Baar\u00f8y AS. Intensjonen med planinitiativet er \u00e5 gjennomf\u00f8re en planendring for Kj\u00f8dehallene, Dikkedokken med tilliggende land- og sj\u00f8arealer samt en endelig fastsetting av arealform\u00e5l for USF-Verftet fra industri til kulturform\u00e5l. Form\u00e5let med planendringen er \u00e5 legge til rette for endring og ny bruk av Kj\u00f8dehallene og Dikkedokken til en arena for konserter og kulturarrangementer. Denne bruken kan v\u00e6re en naturlig forlengelse av dagens eksisterende virksomhet p\u00e5 USF Verftet. M\u00e5lsettingen er \u00e5 oppn\u00e5 en kapasitet p\u00e5 3 500 personer. Figur 1: Planomr\u00e5det Figur 2: Planomr\u00e5det sett fra s\u00f8r Det ble gjennomf\u00f8rt veiledningsm\u00f8te i saken den 11. mai 2023 mellom Plan- og bygningsetaten, Byantikvaren, EGD Property AS, og Stiftelsen Kulturhuset USF, der prosjektet ble presentert. Det ble i m\u00f8tet gitt positive signaler til en endring av de gamle verftshallene. Samtidig ble det varslet at det vil bli stilt krav om en detaljregulering av eiendommene. Sentrale temaer i reguleringsplanen vil v\u00e6re virkninger p\u00e5 kulturmilj\u00f8 og kulturminner, samt trafikk og parkering. Planomr\u00e5det \u2013 dagens situasjon Plangrense Planomr\u00e5det f\u00f8lger arealet for vedlagte mulighetsstudie for Kj\u00f8dehallene. I tillegg omfattes USF-bygget og inkluderer eiendommene gnr/bnr 156/555, 556, 557, 558, 559 og 560. Det er ogs\u00e5 tatt med en del vegareal. Forslag til planavgrensning tilsvarer planavgrensningen til Skanska sitt reguleringsplanforslag for Bergenhus, gnr/bnr 165/555 m.fl., Dikkedokken som ble avvist under 2. gangsbehandling i bystyret i m\u00f8te 13. mars 2019. Side 1 av 16 Figur 3: Foresl\u00e5tt plangrense. Planomr\u00e5det er p\u00e5 28,5 daa og omfatter eksisterende bygningsmasse for Kj\u00f8dehallene med tilliggende areal og USF-bygget, Dikkedokken og en del areal p\u00e5 s\u00f8rsiden av Dikkedokken. I tillegg er det tatt med n\u00f8dvendig areal til \u00e5 vurdere eksisterende trafikk- og mobilitetssituasjon. Beskrivelse av planomr\u00e5det Planomr\u00e5det som omfatter USF-bygget, Dikkedokken, Kj\u00f8dehallene og et \u00e5pent areal med eldre b\u00e6rekonstruksjoner grenser til USF Verftet i nordvest. Den tidligere industritomten ligger sydvestvendt til mellom festningsparken/Galgebakken og fjorden. Kj\u00f8dehallene, som ble bygget p\u00e5 50-60-tallet har allerede siden 90-tallet blitt brukt til store kultur- arrangementer i regi av Nattjazz. Lokalene har huset store internasjonale artister. Mellom Kj\u00f8dehallene og USF er det en b\u00e6rekonstruksjon som i dag st\u00e5r \u00e5pen. Hallene er foruten sporadisk bruk til kulturarrangementer benyttet til vedlikehold av testutstyr til offshoreindustrien. Anlegget m\u00e5 sies \u00e5 kunne by p\u00e5 maritim industrihistorie og inneholder alt fra diverse verkt\u00f8y til st\u00f8rre maskiner. Dikkedokken er Norges eldste sivile t\u00f8rrdokk. Den ble etablert i 1871. Dikkedokken og Kj\u00f8dehallene har sammen med USF-bygget industrihistorie helt tilbake til 1700-tallet. Side 2 av 16 United Sardine Factories (USF) best\u00e5r av omdannede fabrikklokaler som opprinnelig var tekstilfabrikk og senere hermetikkfabrikk. Stiftelsen Kulturhuset USF ble opprettet p\u00e5 starten av 90-tallet som en frittst\u00e5ende stiftelse, og har siden da leiet store arealer i USF-bygget til kulturform\u00e5l. Her er det lokaler og verksteder leiet ut til en rekke kunst- og kulturform\u00e5l, og det avholdes jevnlig konserter med stor tilstr\u00f8mning av publikum. En popul\u00e6r kaf\u00e9 ligger vendt mot sj\u00f8en, og om sommeren er det b\u00e5de uteservering og badeplass her. Figur 4: Oversiktsbilde av dagens situasjon Side 3 av 16 Planomr\u00e5det ligger ved sj\u00f8en p\u00e5 utsprengte og utfylte masser langs vestsiden av Nordnes. Nord for planomr\u00e5det ligger Fredriksberg festning og Galgebakken som et tilliggende parkdrag, registrert som en bl\u00e5gr\u00f8nn forbindelse i kommuneplanens arealdel. Eksisterende kartlegginger I forbindelse med Skanska sitt reguleringsplanforslag for Bergenhus, gnr/bnr 165/555 m.fl., Dikkedokken (planID 63850000), ble det utarbeidet: \uf0b7 Risiko- og s\u00e5rbarhetsanalyse (Lie \u00d8yen Arkitekter AS, datert 30.01.2018) \uf0b7 Kulturminnegrunnlag for konsekvensutredning (Asplan Viak, datert 09.02.2015) \uf0b7 St\u00f8yrapport (Lie \u00d8yen Arkitekter AS, datert 14.09.2015) \uf0b7 VA-rammeplan (Haugen VVA, datert 13.04.2015) \uf0b7 Trafikkanalyse (Lie \u00d8yen Arkitekter AS, datert 09.02.2018 \uf0b7 Stedsanalyse og byform (Lie \u00d8yen Arkitekter AS, datert 14.09.2015 Overordnede planer og retningslinjer Kommuneplanens arealdel Tomten er avsatt til sentrumsform\u00e5l - byfortettingssone (BY1). Sj\u00f8arealet s\u00f8r og vest for planomr\u00e5det er satt av til bruk og vern av sj\u00f8 og vassdrag. Side 4 av 16 Figur 5: Utsnitt fra gjeldende kommuneplan (https://www.arealplaner.no/bergen4601/arealplaner/833) Tomten omfattes av f\u00f8lgende hensynssoner: \uf0b7 H570_2: Kulturmilj\u00f8: Trehusbebyggelse fra Nordnes til Sydnes. Omfatter deler av adkomstvegen. \uf0b7 H570_7: Kulturmilj\u00f8: Historisk sentrum. Omfatter hele planomr\u00e5det. \uf0b7 H730_1: B\u00e5ndleggingssone: Lov om kulturminner, fredet middelalder bygrunn. \uf0b7 H410_1: Infrastruktursone: konsesjonsomr\u00e5de fjernvarme Flesland \u2013 Sentrum. Omfatter hele planomr\u00e5det. \uf0b7 H130_1: Sikringssone: Forurenset sj\u00f8bunn. Omfatter hovedsakelig sj\u00f8omr\u00e5dene s\u00f8rvest for Kj\u00f8dehallene. \uf0b7 H390_2: Faresone luftforurensning. Luftkvalitet: gul sone. Denne hensynssonen gjelder for store deler av Bergen sentrum og omr\u00e5dene syd mot Nesttun. Omfatter hele planomr\u00e5det. \uf0b7 H390_3: Brannsmitte og akutt forurensing. Ligger i grenseomr\u00e5dene til eksisterende adkomstveg i \u00f8st. \uf0b7 H220_3: Gul st\u00f8ysone fra vei. Omfatter litt av adkomstvegen i s\u00f8r\u00f8st. Tomten omfattes av f\u00f8lgende bestemmelsesomr\u00e5der: \uf0b7 #4: Historiske omr\u00e5der. Omfatter hele tomten. If\u00f8lge bestemmelse \u00a7 38.3.1 skal eksisterende bebyggelse v\u00e6re premissgivende for byggeh\u00f8yder, volum og bebyggelsesstruktur ved nye tiltak. Eiendommen inng\u00e5r ogs\u00e5 i NB!-registeret: Kulturmilj\u00f8 av nasjonal interesse, kartlagt av Riksantikvaren. Side 5 av 16 Kommunedelplan Gjeldende kommunedelplan for omr\u00e5det er Bergenhus. Kommunedelplan Sentrum, planid: 15780000. Planen har til sammen fire plankart som viser f\u00f8lgende: Plankrav og planstatus (nr. 1 av 4), Byform \u2013 bebyggelse (nr. 2 av 4), Byform \u2013 byrommene (nr. 3 av 4) og Arealbruk (nr. 4 av 4). Kommunedelplanen setter f\u00f8lgende forutsetninger med relevans for tiltaket: Planomr\u00e5det ligger innenfor sone for reguleringsplaner som opprettholdes og suppleres av kommunedelplan Sentrum. Planlagt reguleringsomr\u00e5de er avsatt til byutviklingsomr\u00e5de i kommunedelplanen. Hoveddelen av bygningsmassen innenfor reguleringsomr\u00e5det ligger p\u00e5 automatisk fredet bygrunn. Planomr\u00e5det ligger innenfor omr\u00e5de der gjeldende reguleringsplan er oppgitt som uaktuell og det skal utarbeides ny reguleringsplan. Gjeldende reguleringsplan for planomr\u00e5det Planomr\u00e5det inng\u00e5r i dag i eksisterende reguleringsplan, Bergenhus. N\u00f8stet \u2013 Vestre Nordnes (planID 4601_10330000) som er klassifisert som en eldre reguleringsplan. Ikrafttredelsesdato var 18.08.1948. Planinitiativet omfatter endring av denne reguleringsplanen. Figur 6: Gjeldende reguleringsplan for omr\u00e5det Side 6 av 16 Bygningsmassen er regulert til industribebyggelse og kan if\u00f8lge bestemmelsene benyttes til industri, fabrikker, h\u00e5ndverk, lager, garasjer etc. Vedtatte reguleringsplaner i n\u00e6romr\u00e5det For nabotomten mot s\u00f8r, gjelder f\u00f8lgende reguleringsplan: Bergenhus, Gnr. 165, Bnr. 574 mfl., N\u00f8stegaten (arealplan-ID 64310000). Planforslagets hovedform\u00e5l er boligform\u00e5l, barnehage og kombinert form\u00e5l i form av kontor, bevertning og kulturform\u00e5l. Planen ble vedtatt 25.01.2023. Det er mottatt en klage. Figur 7: Vedtatt reguleringsplan for N\u00f8stegaten https://www.arealplaner.no/bergen4601/arealplaner/687 For omr\u00e5det nordvest for planomr\u00e5det, gjelder f\u00f8lgende reguleringsplan: Bergenhus, Gnr. 165, Bnr. 561 mfl., Georgernes verft 4A (arealplan-ID 4601_9025000). Planforslagets hovedform\u00e5l er boligform\u00e5l. Ikrafttredelsesdato var 20.04.1998. Figur 8: Gjeldende reguleringsplan for Georgernes verft https://www.arealplaner.no/bergen4601/arealplaner/2527 Reguleringsplaner under arbeid i n\u00e6romr\u00e5det Det er to p\u00e5g\u00e5ende planprosesser i n\u00e6romr\u00e5det. Dette er: \uf0b7 Bergenhus, gnr. 164, bnr. 1396 mfl. Dokken (planID 4601_70970000) \uf0b7 Bergenhus, gnr. 165, bnr. 637, Strangehagen boliger (planID 4601_70430000) Side 7 av 16 Ingen av disse reguleringsprosessene antas \u00e5 f\u00e5 direkte innvirkning p\u00e5 planarbeidet for Kj\u00f8dehallene. Andre aktuelle overordnede retningslinjer og f\u00f8ringer \uf0b7 Arkitektur- og byfornyingsstrategien Arkitektur+ \uf0b7 Kommunedelplan for kulturminner og kulturmilj\u00f8 - \u00abIdentitet med s\u00e6rpreg\u00bb \uf0b7 Strategi for sj\u00f8fronten i Bergen sentrale deler \uf0b7 G\u00e5strategi for Bergen 2020-2030 Planinitiativet Foresl\u00e5tt form\u00e5l og forholdet til gjeldende plan Det er \u00f8nskelig \u00e5 regulere Kj\u00f8dehallene med tilliggende arealer i tr\u00e5d med Vill arkitektur AS sin mulighetsstudie for eiendommen. Dette inneb\u00e6rer \u00e5 beholde/videreutvikle dagens litt r\u00f8ffe verfts drifts- og industripreg. \u00abProsjektets sjel\u00bb som best\u00e5r av 4 hovedform\u00e5l: Kulturvekst, levende by, gjenbruk og oppsirkulering, fleksibel bruk. Bruken av hallen som arena for konserter og kulturarrangement sees som en forlengelse av, og tilsvarer eksisterende arrangement ved USF. Det forutsettes et fleksibelt volum som kan tilpasses ulike aktiviteter i l\u00f8pet av \u00e5ret. Kaiomr\u00e5det gj\u00f8res offentlig tilgengelig og det planlegges en ny bro over til Berstad tomten, noe som er n\u00f8dvendig for \u00e5 sikre god trafikkavvikling for g\u00e5ende og syklende, samt utrykningskj\u00f8ret\u00f8y til omr\u00e5det. Det vil ogs\u00e5 gjennom planprosessen vurderes \u00f8kt bygningsvolum utover det som vises i mulighetsstudien. I tillegg er det \u00f8nskelig \u00e5 fastsette arealform\u00e5l for USF-Verftet fra industri til kulturform\u00e5l. Aktuelle reguleringsform\u00e5l vil v\u00e6re offentlig eller offentlig tjenesteyting \u2013 kulturinstitusjon (1167), Planlagt bebyggelse, anlegg og andre tiltak Planendringen er tenkt \u00e5 omfatte fem hovedgrep: 1. Bruksendring fra industriform\u00e5l til kulturform\u00e5l 2. Restaurering og fornying av Kj\u00f8dehallene og tilliggende bygg og arealer ved delvis bevaring og delvis utskifting av bygningselementer, vurdering av nye bygningsvolum. 3. Etablering av ny gangbro over Dikkedokken, mellom Kj\u00f8dehallene og nabotomt i s\u00f8r 4. Dokk og Dokkhuset istandsettes etter antikvariske prinsipper 5. Oppgradering av kaifronten Side 8 av 16 Figur 9: \u00abNye\u00bb Dikkedokken. Illustrasjon: Vill arkitektur AS Side 9 av 16 Mulighetsstudie EGD Property AS fikk i 2021 utf\u00f8rt en mulighetsstudie for oppgradering av de eksisterende Kj\u00f8dehallene, se illustrasjon under. Figur 10: \u00abNye\u00bb Dikkedokken. Illustrasjon: HTB Mulighetsstudien baserer seg p\u00e5 ny bruk og \u201ctransformasjon\u201d av de eksisterende verftshallene p\u00e5 Dikkedokken, til en arena for konserter og kulturarrangementer som kan v\u00e6re en naturlig forlengelse av dagens eksisterende virksomhet p\u00e5 USF Verftet. M\u00e5lsettingen er \u00e5 oppn\u00e5 en kapasitet p\u00e5 3 500 personer. Som en del av forprosjektet inng\u00e5r ogs\u00e5 avretting og oppgradering av kaifronter i treverk, for \u00e5 gj\u00f8re kaiomr\u00e5dene mer offentlig tilgjengelig. Figur 11: Snitt av Kj\u00f8dehallene. Illustrasjon: Vill arkitektur AS I mulighetsstudien legges det opp til at den nye kulturarenaen skal ha bilfri adkomst og det planlegges innarbeidet en broforbindelse til nabotomten i s\u00f8r for \u00e5 styrke koblingen for g\u00e5ende til og fra omr\u00e5det. Kaifrontene skal oppgraderes for \u00e5 gj\u00f8re kaiomr\u00e5dene mer tilgjengelige. Det legges ogs\u00e5 opp til delvis energiforsyning gjennom solcelleanlegg p\u00e5 taket. Det gamle pumpehuset p\u00e5 Dikkedokken, bedre kjent som Dokkhuset m\u00e5 total rehabiliteres. Bygget er en del av den gamle t\u00f8rrdokken p\u00e5 N\u00f8stet og har kulturhistorisk verdi. Deler av bygget, hvor selve pumpefunksjonen var, eksisterer ikke lenger, men bygget som best\u00e5r den dag i dag skal tilbakef\u00f8res. Bygget inneholder i dag lydstudio, noe som det Side 10 av 16 legges til grunn at skal videref\u00f8res. Bygget er preget av mange \u00e5r uten omsyn og er i dag i d\u00e5rlig forfatning. Mulighetsstudien viser en rehabilitert og fornyet bygningsmasse p\u00e5 rundt 12000 m2 BRA med inntil 3 etasjer. Figur 12: Hovedgrep i planendringen. Illustrasjon: Vill arkitektur AS Dagens Kj\u00f8dehaller bygg best\u00e5r av tre lagerhaller, i tillegg til st\u00e5lstrukturene til en fjerde hall. Hallene bindes sammen av et stort pulttak. Det planlegges \u00e5 beholde, tilpasse og forsterke de b\u00e6rende konstruksjonene. Fasaden mot Dikkedokken er planlagt bevart, mens \u00f8vrige fasader fjernes og erstattes med nye materialer. Det etableres nytt tak, med ventilasjonsoppbygg og nye trapp- og heiskjerner. I den store hallen bygges det en messaninetasje med ekstra publikumskapasitet til hovedscenen. Side 11 av 16 \u00d8vrige sentrale tema I tillegg til de fem hovedgrepene, vil f\u00f8lgende ogs\u00e5 v\u00e6re fokus i planarbeidet \uf0b7 Trafikksituasjon og mobilitet i n\u00e6romr\u00e5det som f\u00f8lge av \u00f8kt publikumstilstr\u00f8mning reguleringsplanen vil \u00e5pne for. \uf0b7 Trafikkbilde internt p\u00e5 tomten som f\u00f8lge av reetablering av byrom og nye ganglinjer. \uf0b7 Fremtidig havniv\u00e5stigning. Tilpasning til landskap og omgivelser Eksisterende bygningsmasse best\u00e5r av forholdsvis store volum, som skiller seg fra den selvgrodde sm\u00e5husbebyggelsen i omr\u00e5det, men er typisk for eldre industrietableringer langs Bergens sj\u00f8side. Det vil v\u00e6re et m\u00e5l gjennom planprosessen at den bebyggelsen reguleringsplanen \u00e5pner for, ikke avviker for mye til eksisterende bebyggelse og dets storskalerte industripreg. Forholdet til overordnede f\u00f8ringer Planinitiativet vurderes \u00e5 v\u00e6re i hht. overordnede f\u00f8ringer. Risiko og s\u00e5rbarhet Det er utarbeidet ROS-analyse i forbindelse med Skanska sitt reguleringsplanforslag for Bergenhus, gnr/bnr 165/555 m.fl., Dikkedokken (planID 63850000). ROS-analyse vil utarbeides i det videre planarbeidet. Tema som kan bli s\u00e6rlig aktuelle vil v\u00e6re trafikksikkerhet, mobilitet og havniv\u00e5stigning. Virkninger av planinitiativet Landskap, omgivelser og str\u00f8kskarakter Planendringen for Kulturkvartalet Verftet formaliserer og videref\u00f8rer dagens bruk av omr\u00e5det og store deler av eksisterende bygningsmasse. Det m\u00e5 gjennom planprosessen vurderes i hvilken grad ombygget eller ny bebyggelse p\u00e5virker landskap, str\u00f8kskarakter og n\u00e6re omgivelser. Etableringen av et nye og endrede byrom og med aktive fasader p\u00e5 ny bebyggelse, vil p\u00e5virke str\u00f8kskarakteren lokalt. Vi legger til grunn at dette vil v\u00e6re en positiv virkning. Fjernvirkning Planinitiativet legger til rette for videref\u00f8ring av dagens volum og formspr\u00e5k, i tillegg til vurdering av ny bebyggelse. Vi legger til grunn at tiltaket vil ha begrenset fjernvirkning, men dette vil bl.a. v\u00e6re avhengig av materialbruk, belysning og refleksjon i planlagt bygningsmasse og utearealer. Dette vil bli tema i den videre prosessen. Kulturmilj\u00f8 Tilpasning til eksisterende og tilgrensende kulturmilj\u00f8 og virkninger for dette vil v\u00e6re ett av de sentrale temaene i planarbeidet. Side 12 av 16 Figur 13: Fotomontasje av planlagt ombygging av Kj\u00f8dehallene. Illustrasjon: Vill arkitektur AS Trafikk og mobilitet Tiltaket vil bidra til \u00f8kt aktivitet av varetransport til kvartalene og publikummere/ bes\u00f8kende. Reguleringsplanen er ventet \u00e5 \u00e5pne for aktivitet som kan medf\u00f8re \u00f8kt personbiltransport i forbindelse med arrangement som taxi eller skyss til og fra arrangementer. Men varetransport / st\u00f8rre kj\u00f8ret\u00f8y vil foreg\u00e5 utenom arrangement og ikke medf\u00f8re konflikter med publikummere/bes\u00f8kende. Ut ifra forel\u00f8pige vurderinger er det ikke identifisert vesentlige risikoelementer eller endringer i eksponering/aktivitet som tilsier at trafikksikkerheten ikke er tilstrekkelig ivaretatt. Barn og unges interesser USF-bygget og Kj\u00f8dehallene brukes i dag til et mangfold av arrangementer i form av konserter og forestillinger, ogs\u00e5 rettet mot barn og unge. Moderniserte Kj\u00f8dehaller og nye gangakser, og dermed ogs\u00e5 tydeligere og tryggere kobling mellom sj\u00f8en og byen, vil kunne gj\u00f8re Kulturkvartalet Verftet til et popul\u00e6rt m\u00e5lpunkt for barn, unge og voksne. Andre aktuelle konsekvenser Eventuelle andre konsekvenser vil vurderes i planarbeidet Medvirkning Vernemyndighetene I det videre arbeidet med planforslaget vil tett dialog med Byantikvaren og vernemyndighetene v\u00e6re avgj\u00f8rende for et godt resultat. M\u00e5let er at planforslaget til 1. gangs behandling skal v\u00e6re mest mulig omforent. I oppstartsm\u00f8tet \u00f8nsker vi at det skal v\u00e6re fokus p\u00e5 hvordan denne dialogen skal foreg\u00e5 og hvilke m\u00f8ter som skal avholdes. Vegmyndighetene Det er viktig at det er tett dialog og enighet med Bymilj\u00f8etaten om trafikale l\u00f8sninger i planforslaget. Dette vil i s\u00e6rlig grad v\u00e6re knyttet til forholdet mellom kj\u00f8ret\u00f8y og fotgjengere. Side 13 av 16 \u00d8vrig medvirkningsopplegg Det legges opp til et informasjonsm\u00f8te for grunneiere, naboer og andre interesserte i forbindelse med h\u00f8ring/offentlig ettersyn av planforslaget, etter 1. gangs behandling. Ved siden av dette vil det v\u00e6re kunngj\u00f8ring p\u00e5 nett og i avis, samt varsling av naboer, ber\u00f8rte parter og offentlige h\u00f8ringsinstanser ved oppstart av planarbeid og h\u00f8ring/offentlig ettersyn av planforslaget. Vi vurderer det slik at det ikke vil v\u00e6re behov for medvirkning utover dette da planomr\u00e5det ikke ligger i umiddelbar tilknytning til nabolag eller andre funksjoner som gj\u00f8r dette aktuelt. Vurdering av behov for konsekvensutredning I tr\u00e5d med \u00a7 10 i forskrift om konsekvensutredninger skal planer som inneb\u00e6rer tiltak nevnt i vedlegg II vurderes i henhold til \u00a7\u00a7 8 og 9 i samme forskrift, for \u00e5 avgj\u00f8re hvorvidt en konsekvensutredning er n\u00f8dvendig eller ikke. For planer som vurderes etter \u00a7 10 er det ikke n\u00f8dvendig med planprogram. Gjennomgangen under viser at planforslaget ikke vurderes som konsekvensutredningspliktig. Dette beror p\u00e5 en konkret vurdering av egenskaper og virkninger av planforslaget. Vurderingene viser at virkningene av planforslaget er beskjedne i alle henseende, og at planforslaget derfor ikke f\u00e5r vesentlige virkninger for milj\u00f8 eller samfunn. Vurdering basert p\u00e5 KU-forskriften Fra forskrift om konsekvensutredninger: Vurdering: \u00a7 6. Planer og tiltak som alltid skal If\u00f8lge KU-veileder utgitt feb. 2020 s.41 vil konsekvensutredes og ha planprogram eller utredningsplikten utl\u00f8ses n\u00e5r en plan \u00e5pner for 15 melding. 000 m2 mer enn det som gjeldende plan \u00e5pner for. Dette er uavhengig av om utbygging i F\u00f8lgende planer og tiltak skal alltid henhold til gjeldende regulering er realisert eller konsekvensutredes og ha planprogram eller ikke. Bygninger som rives inng\u00e5r ikke. I melding: gjeldende reguleringsplan fra 1948 er det ikke gitt entydige rammer for tomteutnyttelsen. Da b. Reguleringsplaner etter plan- og bygningsloven planlagt \u00f8kt utbyggingsvolum, utover volum p\u00e5 for tiltak i vedlegg I. Unntatt fra dette er eksisterende bygningsmasse uansett vil v\u00e6re reguleringsplaner der det konkrete tiltaket er langt under 15000 m2, er likevel v\u00e5r tolkning av konsekvensutredet i en tidligere plan og der konsekvensutredningsplikten ikke utl\u00f8ses i denne reguleringsplanen er i samsvar med denne reguleringsplanen. tidligere planen. Vedlegg I. Planer etter PBL og som alltid skal ha planprogram eller melding og KU 24. N\u00e6ringsbygg, bygg for offentlig eller privat tjenesteyting og bygg til allmennyttige form\u00e5l med et bruksareal p\u00e5 mer enn 15 000 m2 (mindre tiltak omfattes av vedlegg II nr. 11j) Side 14 av 16 \u00a7 8. Planer og tiltak som skal V\u00e5r vurdering, basert p\u00e5 forskriften, er at det konsekvensutredes hvis de kan f\u00e5 vesentlige planlagte tiltaket ikke utl\u00f8ser krav om virkninger for milj\u00f8 eller samfunn. konsekvensutredning, da tiltaket ikke faller inn under vedlegg II. a. Reguleringsplaner for tiltak i vedlegg II. Vedlegg II. Planer etter PBL og som skal v Vurderes n\u00e6rmere Side 15 av 16 Vedlegg til planinitiativet F\u00f8lgende dokumenter ligger som vedlegg til planinitiativet: 1. Forslag til plangrense (pdf og sosi), datert 07.09.2023 2. Forslag til fremdriftsplan 3. Stedsanalyse, datert september 2023 4. Mulighetsstudie, datert 02.07.2021 5. Klimanorm, datert 25.08.2023 6. Trafikkvurdering, datert 12.11.2021 Om fremdriftsplan Vi vurderer det slik at fremdriften i plansaken i stor grad vil v\u00e6re knyttet til dialogen med planmyndighetene, omfanget av utredninger og i hvilken grad vi f\u00e5r tydelige f\u00f8ringer for hvilke forhold som m\u00e5 hensyntas i utformingen av plangrepet p\u00e5 tomten. Det er intensjonen \u00e5 holde en strammest mulig fremdrift og at planforslaget sendes inn til 1. gangs behandling i l\u00f8pet av f\u00f8rste halvdel 2024. Om innledende klimagassberegning I saker med krav om klimagassberegning (jf. KPA 2018 \u00a7 18) skal klimaambisjoner fastsettes ved hjelp av Klimanorm Bergen, og resultatene skal inng\u00e5 i planinitiativet. Kulturkvartalet Verftet har store klimaambisjoner i forbindelse med dette planforslaget. Ved \u00e5 ta vare p\u00e5 alle bygg som har transformasjonspotensiale, gjenbruke bygningsmasser og oppsirkulere materialer sparer prosjektet oss for store klimagassutslipp. Det planlegges transformasjon og bevaring av alt fra b\u00e6rekonstruksjoner i st\u00e5l til gjenbrukselementer fra rivningsobjekter i regionen. Det planlegges ogs\u00e5 \u00e5 tilgjengeliggj\u00f8re oppsirkulerte materialer fra Nordic Circles og Vill Opp inn i prosjektet. Selskapene produserer i dag byggematerialer uten klimagassfotavtrykk. Forel\u00f8pig klimanorm viser et gjennomsnitt p\u00e5 1,7 poeng. Figur 14: Innledende klimanorm Side 16 av 16 "
}