{
  "dokument_id": "8976de31-630b-53a8-acef-7d0f0be96745",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 225/24, \u00c5rsmelding eldrer\u00e5det 2023",
  "url": "https://bergen.kommune.no/politikere-utvalg/api/fil/bk360/10720819/Innstilling-vedtak-Arsmelding-eldreradet-2023",
  "tekst": "\u00c5rsmelding eldrer\u00e5det 2023 Bergen bystyre behandlet saken i m\u00f8tet 19.06.2024 sak 225/24 og fattet f\u00f8lgende vedtak: Bystyret tar \u00e5rsmelding for eldrer\u00e5det 2023 til orientering. Bergen bystyres behandling F\u00f8lgende representanter tok ordet: Torstein Dahle (R) Merknader fremsatt i bystyret: Torstein Dahle (R) fremsatte p\u00e5 vegne av R f\u00f8lgende merknad: Bystyret merker seg at Eldrer\u00e5det trekker frem at situasjonen med at eldre ikke klarer \u00e5 kj\u00f8pe billett til kollektivtilbud digitalt, som en av sine viktige saker for \u00e5ret. R\u00e5dets l\u00f8sning p\u00e5 problemet er \u00e5 gi eldre over 80 \u00e5r mulighet til \u00e5 reise gratis med kollektivtilbud i Bergen. Bystyret vil uttrykke sin st\u00f8tte til dette forslaget. Votering: Innstillingen ble vedtatt enstemmig. Merknad fra R fremsatt av Torstein Dahle (R), fikk 10 stemmer (SV, R), og var dermed falt. Utvalg for helse og sosial behandlet saken i m\u00f8tet 05.06.2024 sak 70/24 og avga f\u00f8lgende innstilling: Utvalgets innstilling er likelydende med bystyrets vedtak. Forslag til vedtak: Forslaget og utvalgets innstilling er likelydende. "
}