{
  "dokument_id": "00391918-2214-5262-b67a-c8fbeb31600f",
  "doc_type": "case_presentation",
  "kommune": 5501,
  "tittel": "Handlingsprogram 2025-2028",
  "url": "https://innsyn.tromso.kommune.no/application/getMoteDokument?dokid=2001874055",
  "tekst": "Arkivsaksnr. 24/18322-1 Saksbehandler Magnus Wider\u00f8e Saksgang M\u00f8tedato Arbeidsmilj\u00f8utvalget 12.11.2024 Eldrer\u00e5det 25.11.2024 Kommunalt r\u00e5d for mennesker med nedsatt 25.11.2024 funksjonsevne Milj\u00f8-, idrett-, kultur- og 26.11.2024 samfunnsutviklingsutvalget Kommune- og byutviklingsutvalget 28.11.2024 Oppvekst- og utdanningsutvalget 29.11.2024 Helse- og velferdsutvalget 27.11.2024 Formannskapet 03.12.2024 Kommunestyret 18.12.2024 Handlingsprogram 2025-2028 Kommunedirekt\u00f8rens innstilling til vedtak: 1. Skatt\u00f8ret for 2025 fastsettes til h\u00f8yeste lovlige sats i henhold til Stortingets vedtak. 2. Det utskrives eiendomsskatt p\u00e5 alle eiendommer i Troms\u00f8 kommune i medhold av eigedomsskattelova \u00a7\u00a7 2 og 3. \u2022 Eiendomsskatten for 2025 skrives ut med skattesats 3,9 promille for boligeiendommer og eiendommer med selvstendige boenheter. Den generelle skattesats for alle andre typer eiendommer settes til 7 promille. \u2022 Det gjennomf\u00f8res kontorjustering for 2025 p\u00e5 4,1 %. \u2022 Bunnfradrag for godkjente boenheter settes til 145 000 kroner. \u2022 Etter eigedomsskattelova \u00a7 7a skal det innvilges fritak for eiendomsskatt for s\u00e5 vidt gjelder private barnehager og skoler som ikke driver p\u00e5 kommersielt grunnlag. Videre kan eiendommer som eies av stiftelser eller organisasjoner som ivaretar kommunens gavn eller tarv og som ikke driver p\u00e5 kommersielt grunnlag, herunder idrettsanlegg som er \u00e5pne for alle, av kommunestyret innvilges fritak for eiendomsskatt. \u2022 Eiendomsskatt og kommunale eiendomsavgifter forfaller til betaling i fire terminer per \u00e5r. 3. Handlingsprogrammets f\u00f8rste \u00e5r gjelder som \u00e5rsbudsjett for 2025. 4. Driftsbudsjettet vedtas i henhold til bevilgningsoversikter drift etter budsjett- og regnskapsforskriften \u00a7 5-4 f\u00f8rste og andre ledd. 5. Investeringsbudsjettet vedtas i henhold til bevilgningsoversikter investering etter budsjett- og regnskapsforskriften \u00a7 5-5 f\u00f8rste og andre ledd. 6. I 2025-2028 tas det opp l\u00e5n som f\u00f8lger: 1 Tall i tusen 2025 2026 2027 2028 Ordin\u00e6re investeringer 805 967 642 760 490 676 650 286 kommunekassen Investeringer 180 000 240 000 250 000 250 000 vann og avl\u00f8p L\u00e5n kommunale 55 326 64 800 90 000 90 000 foretak (KF) Sum l\u00e5n 1 041 293 947 560 830 676 990 286 investeringer Startl\u00e5n 500 000 600 000 600 000 600 000 Husbanken 7. Troms\u00f8 kommunes trekkrettighet (kassekreditt) for 2025 settes til 600 millioner kroner i gjeldende hovedbankavtale. 8. Kommunale betalingssatser, avgifter og gebyrer for 2025 vedtas i henhold til vedlegg 1 og 2. 9. Faste tilskudd til eksterne organisasjoner i 2025 vedtas iht. vedlegg 3. 10. Rammene for s\u00f8kbare tilskudd til eksterne organisasjoner i 2025 vedtas iht. vedlegg 4. Politisk sak om fordeling av midler knyttet til de ulike form\u00e5l fremmes for aktuelt hovedutvalg i tr\u00e5d med delegasjonsreglementet og reglement for hovedutvalgene. 11. Innenfor ansvarsramme 9200 Sentralt budsjettomr\u00e5de settes det av 1,5 millioner kroner i \u00e5rsbudsjett 2025 til formannskapets disposisjon. 12. Overf\u00f8ring (driftstilskudd) til Troms\u00f8 Brann og Redning KF i 2025-2028 er p\u00e5 77,692 millioner kroner \u00e5rlig. 13. Overf\u00f8ring (driftstilskudd) til Troms\u00f8bolig KF er p\u00e5 43,96 millioner kroner i 2025, og 30,66 millioner kroner i \u00e5rene 2026-2028. 14. Overf\u00f8ring til Troms\u00f8 Havn KF (drift) er p\u00e5 1,874 millioner kroner i 2025 og 1,774 millioner kroner i 2026-2028, som som skal dekke kapitalutgifter forbundet med opprydding i havnebassenget. 15. Husleien til Aurora Kino AS i 2025 er 5,160 millioner kroner. 16. Kontrollutvalgets budsjett for 2025 er 7,857 millioner kroner. 17. P\u00e5 ansvarsramme 9200 Sentralt budsjettomr\u00e5de avsettes det 120 millioner kroner til \u00e5 dekke l\u00f8nnsoppgj\u00f8ret i 2025. Midlene fordeles av kommunedirekt\u00f8r ut p\u00e5 aktuelle ansvarsrammer i tr\u00e5d med resultatet i de ulike l\u00f8nnsoppgj\u00f8rene. Stig Tore Johnsen Kommunedirekt\u00f8r 2 Hva saken gjelder Handlingsprogram 2025-2028 er v\u00e5rt viktigste styringsdokument for de neste fire \u00e5rene. Det bygger p\u00e5 den langsiktige m\u00e5lsetninger definert gjennom kommuneplanens samfunnsdel med arealdel som strekker seg over tolv \u00e5r (2020-2032). Handlingsprogrammet inneholder forslag til budsjett for det kommende \u00e5ret og \u00f8konomiplan for de tre p\u00e5f\u00f8lgende \u00e5rene. M\u00e5l, strategier og tiltak som vi skal arbeide mot arbeide mot de neste fire \u00e5rene er ogs\u00e5 beskrevet i handlingsprogrammet. Saksutredning Troms\u00f8 kommune st\u00e5r i en alvorlig \u00f8konomisk situasjon hvor utgiftene m\u00e5 tilpasses inntektene. Samtidig er den langsiktige utfordringen i stor grad knyttet til tilgang p\u00e5 kompetent arbeidskraft. Derfor m\u00e5 vi vri ressursbruken fra rettighetsstyrte individuelle og ressurskrevende tiltak, til gode fellesskapsl\u00f8sninger. Vi m\u00e5 prioritere med utgangspunkt i forebyggende fellesskapsl\u00f8sninger, som gir innbyggerne mulighet til \u00e5 ivareta egen helse, trivsel og livskvalitet gjennom hele livet. P\u00e5 den m\u00e5ten skal vi fortsatt gi gode tjenester, selv om vi er f\u00e6rre til \u00e5 gj\u00f8re jobben. De ytre rammene v\u00e5re er preget av urolighet med sterk kostnadsvekst, krig i Europa, merkbare klimaendringer og demografiske endringer. Dette gj\u00f8r at Troms\u00f8 kommune, som andre kommuner i Norge, har krevende oppgaver som skal l\u00f8ses innenfor stadig t\u00f8ffere \u00f8konomiske rammer. Vi skal lede etter gjeldende strategier Mange av de utfordringene vi st\u00e5r overfor et godt beskrevet i ulike kunnskapsgrunnlag, og adressert i kommunens politisk vedtatte strategier. Derfor vet vi hvor vi skal, og derfor ligger m\u00e5lene og strategiene i kommuneplanens samfunnsdel (KPS) fast. P\u00e5 kort sikt skal vi gj\u00f8re omfattende grep for \u00e5 redusere utgiftsniv\u00e5et til niv\u00e5 med inntektene v\u00e5re, slik at vi n\u00e5r m\u00e5lene om et sosialt, klima- og milj\u00f8messig og b\u00e6rekraftig Troms\u00f8 og en robust kommuneorganisasjon. I dette arbeidet m\u00e5 vi v\u00e6re bevisste p\u00e5, og flytte fokuset fra kortsiktige kostnadskutt til reell endring og omprioritering. Derfor er vi opptatt av at tiltakene vi gjennomf\u00f8rer skal f\u00f8lge de fem fokusomr\u00e5dene som er identifisert som s\u00e6rlig viktig for \u00e5 n\u00e5 hovedm\u00e5lene i samfunnsplanen. De fem fokusomr\u00e5dene ble vedtatt av kommunestyret i juni 2024, og er: \u2022 Sikre gode oppvekstvilk\u00e5r \u2022 Folkehelse og fremtidens velferdstjenester \u2022 Bolig og fysisk utforming \u2022 Sosialt rettferdig og klimavennlig omstilling \u2022 Samfunnssikkerhet, n\u00e6ringsutvikling og samarbeid i Arktis \u2022 L\u00e6re om oss selv med \u00e5 l\u00e6re av andre At vi er mange kommuner som st\u00e5r i det samme, kan ikke v\u00e6re en hvilepute. Det m\u00e5 brukes som inspirasjon og l\u00e6ring. Alle kommuner, uavhengig av st\u00f8rrelse og \u00f8konomi, har det samme ansvaret overfor egne innbyggere. Ved \u00e5 sammenligne oss med, og l\u00e6re av andre kommuner, f\u00e5r vi ny kunnskap om hva vi gj\u00f8r bra, og hvor vi har forbedringspotensial. Vi m\u00e5 enda i st\u00f8rre grad hente inspirasjon og erfaringer andre for \u00e5 finne konkrete l\u00f8sninger som bidrar til \u00f8kt kvalitet og brukertilfredshet, innenfor rammene av en ny \u00f8konomisk virkelighet. Derfor m\u00e5 vi analysere egen virksomhet, og vi m\u00e5 sammenligne oss med andre kommuner. 3 Innenfor en rekke omr\u00e5der er det ingen \u00e5penbare samfunnsmessige eller demografiske forhold som tilsier at det skal v\u00e6re store kvalitets- eller kostnadsforskjeller p\u00e5 relativt like enheter internt i kommunen, eller n\u00e5r vi sammenligner oss med andre kommuner. Det er derfor et naturlig m\u00e5l for omstillingsarbeidet \u00e5 strukturere og redimensjonere omfang og innhold i flere av tjenestene v\u00e5re til \u00e5 v\u00e6re p\u00e5 niv\u00e5 med beste praksis i v\u00e5r egen kommune og p\u00e5 niv\u00e5 med tjenestene i andre sammenlignbare kommuner. Vi flytter ressurser fra behandling til forebygging I dette handlingsprogrammet vises dette med at vi prioriterer barn og unge gjennom \u00e5 skjerme opplevelseskortet og fritidsklubber. Samtidig som vi prioriterer planlegging og gjennomf\u00f8ring av Troms\u00f8 som europeisk ungdomshovedstad, som skal bidra til \u00e5 styrke arbeidet med ungdomsmedvirkning og deltakelse i lokalmilj\u00f8et for \u00e5 skape en mer attraktiv by for unge mennesker \u00e5 bo i. Vi omprioriterer midler for \u00e5 videref\u00f8re milj\u00f8terapeuter i ungdomsskolen, og har et m\u00e5l om \u00e5 dreie ressursbruken b\u00e5de innenfor oppvekst og helse- og omsorgstjenestene bort fra ressurskrevende s\u00e6rl\u00f8sninger i retning av gruppebaserte tilbud med fokus p\u00e5 lavterskeltilbud og tidlig innsats for barn og unge. P\u00e5 den m\u00e5ten \u00f8nsker vi ogs\u00e5 \u00e5 frigj\u00f8re midler til \u00e5 rekruttere sosiall\u00e6rere i barneskolen fra skole\u00e5ret 2026/27. Videre jobber vi med \u00e5 videreutvikle kommunens boligportef\u00f8lje, og vi \u00f8ker ressursinnsatsen innenfor hjemmetjenesten. Over tid er det forventet at satsingen p\u00e5 hjemmetjenesten vil svare seg b\u00e5de i form av bedre folkehelse og reduserte kostnader p\u00e5 institusjonsplasser. I tillegg til et \u00f8konomisk insentiv, er dreiningen ogs\u00e5 sv\u00e6rt viktig \u00e5 f\u00e5 til med tanke p\u00e5 at vi i framtiden m\u00e5 gi helsetjenester p\u00e5 andre m\u00e5ter som f\u00f8lge av en forventet stor ettersp\u00f8rsel etter helsepersonell. Samtidig vil det v\u00e6re n\u00f8dvendig \u00e5 sette planlagte investeringer p\u00e5 vent. De prosjektene vi likevel skal gjennomf\u00f8re, m\u00e5 ha gode finansieringsordninger, og v\u00e6re basert p\u00e5 et tett samarbeid med privat og frivillig sektor, der dette er mulig. Kan ikke dytte t\u00f8ffe valg foran oss I handlingsprogramperioden kommer vi til \u00e5 legge frem en rekke saker som vil bli krevende b\u00e5de for innbyggere, ansatte og politikere \u00e5 forholde seg til. Det m\u00e5 fattes t\u00f8ffe, men n\u00f8dvendige beslutninger. En av disse store sakene er skole- og barnehagestruktursaken som er forventet vedtatt v\u00e5ren 2025. Vi vet at denne og andre lignende saker skaper stort engasjement, noe de m\u00e5 og skal. Samtidig m\u00e5 vi s\u00f8rge for at vi f\u00e5r tatt n\u00f8dvendige beslutninger og prioriteringer, selv hvor vanskelig de m\u00e5tte v\u00e6re. Vi kan ikke dytte dette foran oss lengre. En robust organisasjon For \u00e5 lykkes med den omstillingen som dette handlingsprogrammet inneb\u00e6rer, trenger Troms\u00f8 kommune de beste folkene. Vi m\u00e5 sikre oss at de vi har, f\u00e5r brukt kompetansen sin og f\u00e5r rom til \u00e5 utvikle tjenester og l\u00f8sninger som svarere p\u00e5 fremtidens behov. Vi trenger ledere og medarbeidere med stor gjennomf\u00f8ringskraft, og som kan tenke nytt om kommunens arbeid. Vi skal derfor fortsatt utvikle og bygge videre p\u00e5 en robust organisasjon hvor medarbeidere trives og presterer godt. Samtidig skal det ogs\u00e5 bli f\u00e6rre ansatte i kommunen. Som arbeidsgiver skal vi ivareta v\u00e5re lov- og avtalefestede forpliktelser. 4 Medvirkning og gjennomf\u00f8ring Utfordringene samfunnet v\u00e5rt st\u00e5r overfor, vil kreve fellesskap og samhold, samt at vi slutter opp om beslutninger som er tatt. Derfor vil vi v\u00e6re opptatt av \u00e5 gjennomf\u00f8re gode medvirkningsprosesser, og ha dialog med innbyggere, p\u00e5r\u00f8rende, foresatte, brukerorganisasjoner, tillitsvalgte og vernetjenesten i det omstillingsarbeidet vi n\u00e5 st\u00e5r i. Som kommunedirekt\u00f8r vil jeg minne om viktigheten av at vi er tro mot visjonen og verdiene v\u00e5re. Vi skaper et varmt og livskraftig Troms\u00f8 gjennom respekt, \u00e5penhet, mot, anerkjennelse og tillit. Vedtakskompetanse Kommunestyret Vedlegg Handlingsprogram for 2025-2028 Troms\u00f8bolig KF Styresak \u00f8konomiplan 2025-2028_til protokoll Troms\u00f8bolig KF Styreprotokoll-10-30.10.24 Troms\u00f8badet Budsjett og \u00f8konomiplan TB 2025-28 Troms\u00f8badet KF - Protokoll styrem\u00f8te 2024-10-18 Troms\u00f8 Havn KF Saksprotokoll THH sak 28_24, Handlings- og \u00f8konomiplan 2025-2028, 31.10.2024 1885088_1_1 Troms\u00f8 Havn Handlings- og \u00f8konomiplan 2025-2028 Troms\u00f8 brann og redning KF - Budsjett og \u00f8konomiplan 2025-2028 Troms\u00f8 brann og redning KF - Protokoll styrem\u00f8te 6-2024 16.10.2024_signert Vedlegg 2 Forskrift om gebyrregulativ for behandling av plan-, bygge- og geodatatjenester mv Vedlegg 3 faste tilskudd Vedlegg 4 s\u00f8kbare tilskudd Dr\u00f8ftningsnotat HTVHVO handlingsprogram 2025-2028 Vedlegg 1 Gebyrliste 2025 5 "
}