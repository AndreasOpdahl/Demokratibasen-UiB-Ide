{
  "dokument_id": "5d9a48e1-0abe-5b40-8b65-9c3cbfac84b1",
  "doc_type": "case_attachment",
  "kommune": 4601,
  "tittel": "Reguleringsbestemmelser_14032024",
  "url": "https://bergen.kommune.no/politikere-utvalg/api/fil/bk360/10168156/Reguleringsbestemmelser-14032024",
  "tekst": " Reguleringsplan, detaljregulering for: jf. plan- og bygningsloven (pbl) kap. 12 LAKSEV\u00c5G. Gnr. 124, bnr. 180 mfl., FRIEDA FASMERS MINNE, TJENESTEYTING Nasjonal arealplan-ID 4601_66020000 201811927 Saksnummer 2022/20583 Vedtatt av bystyret dd.mm.\u00e5\u00e5\u00e5\u00e5 Siste revisjonsdato bestemmelser 14.03.2024 (vedtatt av bystyret) Det bekreftes at bestemmelsene er i samsvar med bystyrets vedtak. ______________________________ avdelingsleder Side 1 av 9 Reguleringsbestemmelser Arealplan-ID 4601_66020000 REGULERINGSBESTEMMELSER (pbl \u00a7 12-7) 1 Planens hensikt Hensikten med planforslaget er \u00e5 legge til rette for bygging av et nytt sykehjem med 90 sykehjemsplasser. Sykehjemmet skal innpasses i landskapet og i n\u00e6rmilj\u00f8et p\u00e5 en god m\u00e5te gjennom \u00e5 ta vare p\u00e5/ forsterke eksisterende gangakser, etablere nye offentlige uterom knyttet til disse gangaksene og vende sykehjemmet ut mot uterommene. Det er et m\u00e5l at sykehjemmet skal skape aktivitet i n\u00e6romr\u00e5det og invitere til interaksjon mellom eldre og andre grupper, s\u00e6rlig barn og unge. 2 Fellesbestemmelser for hele planomr\u00e5det Funksjons- og kvalitetskrav (\u00a7 12-7 nr. 4) 2.1 Terrengbehandling og vegetasjon 2.1.1 Alle terrenginngrep skal skje mest mulig sk\u00e5nsomt og tilpasses mot tilst\u00f8tende terreng. Fyllinger skal opparbeides og revegeteres med stedegen vegetasjon. Skj\u00e6ringer skal renskes. Overganger mellom skj\u00e6ringer/ fyllinger og eksisterende terreng skal avrundes og gj\u00f8res slik at det ser mest mulig naturlig ut. Forst\u00f8tningsmurer skal ha en enhetlig utforming, fortrinnsvis i naturstein. 2.1.2 Ved nyplanting innenfor planomr\u00e5det skal det s\u00e5 langt som mulig benyttes stedegen vegetasjon. Tr\u00e6r skal v\u00e6re en vesentlig del av beplantingen og det skal plantes i flere sjikt. Det tillates ikke bruk av fremmede skadelige arter med spredningsrisiko. Det skal benyttes pollinatorvennlige planter. 2.2 Overvannsh\u00e5ndtering I tr\u00e5d med \u00abVA-rammeplan Frieda Fasmers Minne Tjenesteyting\u00bb, datert 11.09.2023, skal overvannet som i dag kommer inn i BAT1 via bekkeinntak/ r\u00f8r fra nord under Vadmyrveien i ny situasjon f\u00f8res inn i overvannsledning gjennom omr\u00e5det. \u00d8vrig del av overvannssystemet innad p\u00e5 omr\u00e5det skal, i tr\u00e5d med VA - rammeplanen, fortrinnsvis utf\u00f8res som \u00e5pne l\u00f8sninger og som infiltrasjon i grunnen. 2.3 Milj\u00f8kvalitet (\u00a712-7 nr. 3) 2.3.1 Retningslinje for behandling av st\u00f8y i arealplanlegging, T-1442 (2021) og st\u00f8v T- 1520 skal f\u00f8lges i bygge- og anleggsfasen. Anbefalte grenseverdier skal f\u00f8lges i st\u00f8rst mulig grad. Ved overskridelser av anbefalte grenseverdier skal det varsles og gjennomf\u00f8res avb\u00f8tende tiltak. 2.3.2 Sykehjemmets beboere i BAT1 skal ha tilgang til uteareal med st\u00f8yniv\u00e5 lavere enn LDEN \u2264 50 dB eller gjeldende TEK p\u00e5 det tidspunktet sykehjemmet tas i bruk. Ved s\u00f8knad om rammetillatelse skal det gj\u00f8res greie for at bygg har slik konstruksjon at innvendig st\u00f8yniv\u00e5 ligger innenfor gjeldende teknisk forskrift, og det skal dokumenteres tilfredsstillende kvalitet p\u00e5 fasadetiltak. 2.4 Dokumentasjonskrav og s\u00e6rskilt underlag til byggesaksbehandling (\u00a712-7 nr. 12) 2.4.1 VA-rammeplan I planomr\u00e5det skal tiltak etter pbl \u00a7 20-1, 1. ledd bokstav a, b, d og k v\u00e6re i samsvar med godkjent rammeplan for vannforsynings-, overvanns- og spillvannssystemet, samt uttak for brannslokking. F\u00f8r igangsettingstillatelse skal det foreligge forh\u00e5ndsuttalelse for privat VA-anlegg. F\u00f8r bebyggelse tas i bruk/ brukstillatelse gis skal teknisk sluttdokumentasjon for private VA-anlegg v\u00e6re godkjent. Side 2 av 9 Reguleringsbestemmelser Arealplan-ID 4601_66020000 2.4.2 Utomhusplan Ved s\u00f8knad om rammetillatelse skal det innsendes en detaljert utomhusplan i m\u00e5lestokk 1:500 for hele planomr\u00e5det, med unntak av o_GF4, o_GF8, o_SKA1, o_SKA2, o_SGS2, samt veiene o_SKV1, o_SKV2, o_SKV6 m/ tilh\u00f8rende fortau (o_SF1, o_SF2, o_SF3, o_SF4, o_SF5 og o_SF6), avkj\u00f8rsler (f_SV2, f_SV3, o_SKF1) og annen veggrunn -gr\u00f8ntareal (SVG). Utomhusplanen skal vise hovedtrekkene i plassering og utforming av bygninger, veger, fortau, gangveger, uteareal/ hager, gatetun (o_SGT1 og o_SGT2), torg (ST), park (o_GP), varemottak, avfallsstasjon og parkering for bil og sykkel. Den skal vise utforming og opparbeiding av terreng og hvordan alle forskjeller i h\u00f8ydeniv\u00e5 tas opp ved terrengtilpassing. Den skal ogs\u00e5 vise hvordan overvann brukes som et integrert element i utomhusanlegget. Utomhusplanen skal vise terrengbehandling med h\u00f8ydeanvisning, forst\u00f8tningsmurer, utvendige trapper, ramper mv., vegetasjon, m\u00f8blering og belegning. Sammen med utomhusplanen skal det innleveres skriftlig redegj\u00f8relse for hvordan bestemmelsenes krav er oppfylt. 2.4.3 Teknisk vegplan Det skal utarbeides tekniske detaljtegninger/byggeplaner for alle samferdselsform\u00e5lene vist i planen. Tegningene/ byggeplanene kan deles opp i hensiktsmessige deler. Planene skal godkjennes av rette vegmyndighet f\u00f8r rammetillatelse kan gis i BAT1 og BAT2 og f\u00f8r igangsetting av samferdselsanlegg. 2.4.4 Plan for masseh\u00e5ndtering Ved s\u00f8knad om igangsettingstillatelse skal det innsendes en plan for masseh\u00e5ndtering som viser samfunnstjenlig bruk av overskuddsmasser/ gjenbruk av masser, transportdistanse og kapasitet p\u00e5 vegnett. Det skal tilstrebes \u00e5 bruke overskuddsmasser p\u00e5 n\u00e6reste tilgjengelige deponi. 2.4.5 St\u00f8y og st\u00f8v F\u00f8r arbeidet p\u00e5 det enkelte arbeidssted starter skal det foreligge plan for tiltak mot st\u00f8y og st\u00f8v anleggsfasen. Planen skal ogs\u00e5 omfatte h\u00e5ndtering av st\u00f8v fra transport av masser. 2.4.6 H\u00e5ndtering av avfall F\u00f8r arbeid p\u00e5 det enkelte arbeidssted starter skal det foreligge en plan for h\u00e5ndtering av avfall i byggefasen. 2.4.7 Elektromagnetisk str\u00e5ling Dersom bebyggelse i BAT1 legges n\u00e6rmere enn 4,8 m fra ny omlagt h\u00f8yspentkabel (132 kv), jf magnetfeltanalyse 360258 fra BKK, m\u00e5 det ved s\u00f8knad om tiltak fremlegges beregning/ vurdering av magnetfeltniv\u00e5 og beskrivelse av hvilke tiltak som evt vil bli gjennomf\u00f8rt i bygningsmassen for \u00e5 sikre at magnetfeltniv\u00e5et kommer under anbefalte grenseverdier. 3 Bestemmelser til arealform\u00e5l 3.1 Bebyggelse og anlegg (\u00a712-5 nr. 1) 3.1.1 Offentlig eller privat tjenesteyting \u2013 BAT1 og BAT2 Grad av utnytting, byggeh\u00f8yder (\u00a712-7 nr. 1) 3.1.1.a Utnyttelsesgraden er maksimalt 12700 m2 BRA samlet for BAT1 og BAT2. Bruksarealet skal beregnes uten tillegg for tenkte plan. Side 3 av 9 Reguleringsbestemmelser Arealplan-ID 4601_66020000 3.1.1.b Omr\u00e5det kan maksimalt bebygges med de gesimsh\u00f8yder (GH k +) som er angitt p\u00e5 plankartet. Omr\u00e5det BAT2 i vertikalniv\u00e5 3 viser et takoverbygg som skal ligge minimum 4 meter over ST. Maksimal byggeh\u00f8yde p\u00e5 takoverbygget er kote 53,0. 3.1.1.c H\u00f8yden p\u00e5 trappehus, heis og n\u00f8dvendige tekniske installasjoner kan overstige maksimal gesims- h\u00f8yde (h\u00f8ydene GH k + p\u00e5 plankartet) med inntil 2,5 meter. Inntil 10 % av takarealet kan bebygges med dette form\u00e5let. Slike takoppbygg skal ha en arkitektonisk utforming slik at de inng\u00e5r i en helhetlig utforming av bygningsmassen. 3.1.1.d Solceller kan etableres p\u00e5 tak, uten at dette skal inng\u00e5 i regulert gesimsh\u00f8yde. 3.1.1.e Rundt takterrasser, jf pkt. 3.1.1.i, tillates lagt inn rekkverk/ skjerming med h\u00f8yde opp til 1,8 m over gesims dersom dette er n\u00f8dvendig for \u00e5 skjerme arealet for st\u00f8y. Rekkverket skal plasseres tilbaketrukket minst 3 m fra fasade/gesims og skal v\u00e6re transparent i \u00f8verste del, i minst 40% av h\u00f8yden. Bruk (\u00a712-7 nr. 2) 3.1.1.f I BAT1 og BAT2 tillates oppf\u00f8rt sykehjem \u2013 offentlig tjenesteyting med tilh\u00f8rende parkering og utomhusanlegg. Det skal etableres en kaf\u00e9 i bygget ut mot ST. All bilparkering skal legges under bakkeniv\u00e5 og/ eller integreres i bebyggelsen slik at bilparkering ikke f\u00e5r synlig fasade ut mot omgivelsene. Unntaket er 2 handikap-plasser som tillates i ST, jf. pkt.3.2.4.c. Utforming (\u00a712-7 nr. 1) 3.1.1.g Nytt sykehjem skal oppf\u00f8res med st\u00f8rstedelen av b\u00e6resystemet i massivtre. 3.1.1.h Det skal legges opp til variasjon i det arkitektoniske uttrykket, innenfor rammen av en tydelig helhetskarakter. Bygningsmassen skal deles opp i flere ulike lesbare volumer. Inndelingen i flere ulike volumer skal, sammen med fargesetting, materialbruk og plassering av vindusflater og balkonger, bidra til \u00e5 dempe negative fjern- og n\u00e6rvirkninger av bebyggelsen. Det skal unng\u00e5s bruk av reflekterende materialer. Materialene skal v\u00e6re holdbare over tid og t\u00e5le klimaet i Bergen. Fasader og uteomr\u00e5der skal utformes p\u00e5 en slik m\u00e5te at det skapes god kobling til omgivelsene og landskapet. Terrengmurer skal fortrinnsvis oppf\u00f8res i naturstein. Der natursteinsmur ikke er mulig, skal terrengmurer ha materialbruk og utforming som harmonerer med nytt bygg og samlet anlegg. Overgangen mellom utearealene i anlegget og planlagt turveg i #1 skal utformes med mest mulig naturlig fall, men dette skal avveies mot funksjonaliteten til anlegget og behovet for trygge, gode og store nok uteareal for sykehjemmet. For murer s\u00f8r og \u00f8st for turvegen, innenfor #1, gjelder pkt. 5.1.1. 3.1.1.i Det tillates anlagt takterrasse over den delen av bygningsmassen som har maksimal koteh\u00f8yde p\u00e5 53,5 m. 3.1.1.j Minimum 40% av takflaten innenfor BAT1 og BAT2 skal ha vegetasjonsdekke. Av dette skal minst 50% v\u00e6re dekket av pollinatorvennlige planter. 3.1.1.k Det tillates solceller p\u00e5 yttervegger p\u00e5 alle takoppbygg. I tillegg tillates det at inntil 5% av hovedfasadene kan dekkes av solceller. Byggegrenser (\u00a712-7 nr.2) 3.1.1.l Der byggegrense ikke er synlig p\u00e5 plankartet er byggegrensen overlappende med form\u00e5lsgrensen. 3.1.1.m Mellom byggegrensen og form\u00e5lsgrensen kan det anlegges trafikkarealer, gangarealer, terrasser, murer, trapper, renovasjonsl\u00f8sninger m/ tilh\u00f8rende byggverk (over og under bakkeniv\u00e5), nettstasjoner og tiltak som er unntatt fra byggesaksbehandling. Side 4 av 9 Reguleringsbestemmelser Arealplan-ID 4601_66020000 Parkering og sykkelparkering (\u00a712-7 nr. 4, 7) 3.1.1.n Det tillates maksimum 3 bilparkeringsplasser pr 10. beboer/ seng. Disse kan dekkes i garasjeanlegg i BAT1 og som overflateparkering i ST, jf. dog pkt. 3.2.4.c. Minimum 10 % av det totale antallet parkeringsplasser skal v\u00e6re utformet og reservert for bevegelseshemmede. Disse plassene skal ha kortest mulig gangavstand og gunstig tras\u00e9 til hovedadkomst. Alle bilparkeringsplasser i innend\u00f8rs anlegg skal utformes med tilrettelegging for lading. Tilrettelegging inneb\u00e6rer at kabler skal v\u00e6re trukket frem og klargjort for kontakt. 3.1.1.o Det er krav om minimum 2 sykkelparkeringsplasser pr 10. beboer/ seng. Disse skal dekkes i garasjeanlegg i BAT1. I tillegg kommer minimum 7 sykkelparkeringsplasser som skal anlegges p\u00e5 torget ST, jf. pkt. 3.2.4.c. 3.1.1.p Kvalitetskrav til sykkelparkering: \u2022 Det skal etableres garderobetilbud i tilknytning til sykkelparkeringen som anlegges innend\u00f8rs i BAT1. \u2022 Sykkelparkeringsplasser som skal brukes i lengre tidsrom skal sikres mot tyveri, og i st\u00f8rst mulig grad gi ly for nedb\u00f8r og vind. \u2022 Sykkelparkeringsplassene skal ha h\u00f8y kvalitet og v\u00e6re lette \u00e5 drifte. \u2022 Sykkelparkeringsplassene skal v\u00e6re enkle \u00e5 bruke for alle og godt belyst. \u2022 Sykkelparkeringsplassene skal passe for ulike typer sykler og ha stativ som gir tilstrekkelig st\u00f8tte. \u2022 Det skal v\u00e6re mulighet til \u00e5 lade sykkel ved sykkelparkeringsplassene innend\u00f8rs i BAT1. Renovasjon og varelevering (\u00a712-7 nr. 4) 3.1.1.q Varelevering og henting av avfall skal skje innenfor et eget avgrenset areal. Innenfor dette avgrensede arealet tillates rygging forutsatt at arealet er tydelig avgrenset fra omgivelsene ved hjelp av vegger, gjerder eller vegetasjon der det ikke er inn-/ utkj\u00f8ring til/ fra arealet. Arealet for varelevering og henting av avfall skal ogs\u00e5 ha annen type belegning enn tilgrensende areal. Inn-/ utkj\u00f8ring av arealet skal skiltes. 3.2 Samferdselsanlegg og teknisk infrastruktur (\u00a7 12-5 nr. 2) 3.2.1 Fellesbestemmelser for samferdselsanlegg og teknisk infrastruktur Utforming (\u00a712-7 nr. 1) 3.2.1.a Samferdselsomr\u00e5dene skal opparbeides med den inndelingen av form\u00e5l som plankartet viser. Om omr\u00e5dene skal v\u00e6re offentlige eller felles (\u00a7 12-7 nr. 14) 3.2.1.b F\u00f8lgende gjelder: \u2022 o_SKA1 og o_SKA2 er offentlige. \u2022 o_SKV1, o_SKV2, o_SKV3, o_SKV4, o_SKV6 med tilh\u00f8rende fortau (o_SF1, o_SF2, o_SF3, o_SF4, o_SF5, o_SF6, o_SF7, o_SF8 og o_SF9), avkj\u00f8rsel/fortau o_SKF1 og o_SKF2 og tilh\u00f8rende annen veggrunn \u2013 gr\u00f8ntareal (o_SVG) er offentlige. \u2022 o_SGT1 og o_SGT2 er offentlige. \u2022 o_SGS2 med tilh\u00f8rende annen veggrunn (o_SVG) er offentlig. \u2022 f_SV2 er felles for gbnr 124/ 180 og 123/ 393. Side 5 av 9 Reguleringsbestemmelser Arealplan-ID 4601_66020000 \u2022 f_SV3 er felles for de boenheter innenfor gbnr 124/181 som har adkomst via denne veien. 3.2.2 f_SV3 Funksjons og kvalitetskrav (\u00a712-7 nr. 4) Der ikke annen adkomst er vist, angir avkj\u00f8rselspiler adkomst 3.2.3 o_SKV4 Funksjons og kvalitetskrav (\u00a712-7 nr. 4) Der ikke annen adkomst er vist, angir avkj\u00f8rselspiler adkomst 3.2.4 Torg \u2013 o_ST Utforming (\u00a7 12-7 nr. 1) 3.2.4.a Torget skal tilrettelegges for opphold i form av benker eller andre sitteanordninger. Det skal minimum etableres fire benker med rygg og armlener. 3.2.4.b Torget skal gis en urban utforming med h\u00f8y kvalitet i formgiving og materialbruk. Betongstein, teglstein eller naturstein skal v\u00e6re hovedmateriale. Vegetasjon skal benyttes som milj\u00f8skapende og romdannende element p\u00e5 torget. 3.2.4.c Torget skal inneholde 2 handikap-bilparkeringsplasser og minimum 7 sykkelparkeringsplasser, jfr. Pkt. 3.1.1.n og 3.1.1.o. Handikap-bilparkeringsplasser og sykkelparkeringsplasser skal plasseres maksimum 20 meter fra hovedinngang. 3.2.5 Gatetun \u2013 o_SGT1 og o_SGT2 Utforming (\u00a712-7 nr. 1) 3.2.5.a Gatetunene skal gis en urban utforming med h\u00f8y kvalitet i formgiving og materialbruk. Betongstein, teglstein eller naturstein skal v\u00e6re hovedmateriale. Utformingen skal prioritere fotgjengere, lek og opphold, men det skal v\u00e6re mulig \u00e5 kj\u00f8re via o_SGT1 og ST til sykehjemmet (BAT1) ved behov. 3.2.5.b o_SGT1 skal avsluttes i s\u00f8r med et snuomr\u00e5de dimensjonert for minibuss (R =7,5). Bruk (\u00a712-7 nr. 2) 3.2.5.c I o_SGT2 tillates kun kj\u00f8ring til turvei/ vedlikeholdsvei i bestemmelsesomr\u00e5de # 1, via o_GT2, for vedlikehold av bygningsmasse/ anlegg i BAT1. Dette kan maksimalt skje 20 ganger i \u00e5ret. 3.2.6 Kollektivanlegg \u2013 o_SKA1 og o_SKA2 Utforming (\u00a712-7 nr 1) 3.2.6.a Omr\u00e5de o_SKA1 skal brukes som snuplass og venteplass for buss. o_SKA1 skal ha annet dekke enn kj\u00f8revegen o_SKV1. 3.2.6.b I omr\u00e5de o_SKA2 kan det bygges ventebu/ oppholdsbu for bussj\u00e5f\u00f8rer. Maksimal BRA er 30 m2 og maksimal byggeh\u00f8yde er 4 m. Side 6 av 9 Reguleringsbestemmelser Arealplan-ID 4601_66020000 3.2.7 SKF \u2013 kombinert form\u00e5l Utforming og bruk (\u00a712-7 nr 1 og 2) o_SKF er kombinert form\u00e5l fortau og veg der vegarealet skal brukes til avkj\u00f8rsel. Fortauet skal v\u00e6re gjennomg\u00e5ende forbi avkj\u00f8rselen med nedsenket kantstein mot kj\u00f8rebanen. 3.3 Gr\u00f8nnstruktur (\u00a712-5 nr. 3) 3.3.1 Gr\u00f8nnstruktur \u2013 turvei (GT) Utforming (\u00a712-7 nr. 1) 3.3.1.a Eksisterende turveg o_GT3 skal kobles p\u00e5 ny turveg o_GT2. Det tillates anlagt nytt bekkeinntak/ ny kulvert under o_GT3, jf pkt. 4.2.1.b. Bruk (\u00a712-7 nr. 2) 3.3.1.b I o_GT2 tillates kj\u00f8ring til vedlikeholdsvei/ turvei i bestemmelsesomr\u00e5de #1, for vedlikehold av bygningsmasser/ anlegg i BAT1. Dette kan maksimalt skje 20 ganger i \u00e5ret. 3.3.2 Gr\u00f8nnstruktur \u2013 friomr\u00e5de (GF) Utforming (\u00a712-7 nr. 1) 3.3.2.a GF-omr\u00e5dene skal fremst\u00e5 som natur/ skogsomr\u00e5der. I alle GF-omr\u00e5dene tillates etablering/ rydding av stier. Det tillates ogs\u00e5 etablering av gapahuker og b\u00e5lplasser og andre tiltak i tr\u00e5d med omr\u00e5dets karakter som natur/ skogsomr\u00e5de. 3.3.2.b Omr\u00e5dene o_GF4 og o_GF8 skal bevares med naturlig vegetasjon. I o_GF4 tillates anlagt midlertidig gangvei i anleggsperioden, jf. pkt 5.2.2. 3.3.2.c Omr\u00e5dene o_GF2, o_GF3, o_GF5, o_GF6 og o_GF7 skal, etter anleggsgjennomf\u00f8ring, jf. pkt. 5.2.1 og 6.3.1 tilbakef\u00f8res som naturomr\u00e5der med naturlig og mest mulig stedegen vegetasjon. I o_GF3 skal det i tillegg anlegges et omr\u00e5de for naturlek med nett, kampesteiner og balanseelementer. 3.3.3 Gr\u00f8nnstruktur \u2013 park (o_GP) Utforming (\u00a712-7 nr 1) 3.3.3.a Omr\u00e5det skal, etter bruk midlertidig bygge- og anleggsomr\u00e5de, jf. pkt. 5.2, opparbeides som en naturpark. 3.3.3.b Naturparken skal opparbeides med mest mulig stedegen vegetasjon. 3.3.3.c Innenfor naturparken skal det anlegges: \u2022 ett omr\u00e5de for naturlek med minimum tre lekeapparater i naturmaterialer. \u2022 ett omr\u00e5de for trening med minimum tre treningsapparater i naturmaterialer. \u2022 ett omr\u00e5de for opphold med minst 2 benker/ sittem\u00f8bler. \u2022 ett amfi som retter seg mot torget ST. \u2022 Et areal som skal fungere som akebakke n\u00e5r det er sn\u00f8. \u2022 En tursti/ turveg som binder sammen o_SF9 med o_SGT2. Turstien skal i nord (ved o_SF9) starte s\u00e5 langt vest i parken som mulig, slik at den gir en snarveg fra vest. Turstien/ turvegen skal v\u00e6re maksimum 2 m bred og utformes i naturmateriale (grus el.l). Side 7 av 9 Reguleringsbestemmelser Arealplan-ID 4601_66020000 4 Hensynssoner (\u00a7\u00a7 12-6, 12-7 og 11-8) 4.1 Sikringssone frisikt (\u00a711-8a) I frisiktsonene (140) skal det til enhver tid v\u00e6re fri sikt 0,5 meter over tilst\u00f8tende veiers plan. Enkeltst\u00e5ende hindringer med bredde mindre enn 0,3 meter, som f.eks. lyktestolper, kan aksepteres innenfor siktomr\u00e5dene. Ellers gjelder siktkrav i henhold til gjeldende vegnormal. 4.2 S\u00e6rlige krav til infrastruktur (\u00a711-8b) 4.2.1 Sone 410 Krav vedr\u00f8rende infrastruktur 4.2.1.a I omr\u00e5dene 410_1 og 410_2 skal det anlegges fordr\u00f8yningsanlegg. 4.2.1.b I omr\u00e5de 410_3 skal det anlegges ny bekkekulvert under turveien o_GT3. 5 Bestemmelsesomr\u00e5der 5.1 Vilk\u00e5r for bruk av arealer, bygninger og anlegg (#1,#2, #3) 5.1.1 I #1 tillates anlagt en turvei langs bebyggelsen i BAT1. Turveien skal utformes som en turvei med fast dekke i maksimum 2,5 m bredde. Langs turveien tillates i tillegg kj\u00f8rbare areal med kj\u00f8refast gressarmering. Total kj\u00f8rbar bredde, som inkluderer b\u00e5de fast dekke og kj\u00f8refast gressarmering, skal maksimalt v\u00e6re 3,5 m. Deler av turveien kan anlegges under takoverbygg. Det tillates kj\u00f8ring p\u00e5 turveien maksimalt 20 ganger i \u00e5ret for vedlikehold av bebyggelse i BAT1. Langs turvegen skal det anlegges minst 3 grupper med benker/ sitteanordninger og minst 3 opplevelseselementer. Anlegget skal samlet sett gi opplevelse for turg\u00e5ere av alle aldersgrupper. Turvegen skal tilpasses til terrenget ved at fylling og/ eller murer langs turvegen (mot s\u00f8r og \u00f8st) beplantes med vegetasjon. 5.1.2 I #2 skal det anlegges en snarveg mellom o_SF9 og o_SGT1 som en gruset turveg i minimum 2 m bredde. 5.1.3 I #3 skal det anlegges vegetasjon som gir en god buffer mellom sykehjemmet og eksisterende omsorgsboliger/ serviceboliger i \u00f8st. 5.2 Bestemmelser til bestemmelsesomr\u00e5de midlertidig bygge- og anleggsomr\u00e5de (#91_1, #91_2, #91_3, #91_4, #91_5 og #91_6) 5.2.1 Omr\u00e5der innenfor bestemmelsesomr\u00e5de midlertidig bygge- og anleggsomr\u00e5de #91_1, #91_2, #91_3, #91_4 og #91_5 kan benyttes til tiltak som er n\u00f8dvendige for \u00e5 gjennomf\u00f8re tiltakene vist i reguleringsplanen. Omr\u00e5dene tillates brukt til midlertidige omkj\u00f8ringsveger, anleggsomr\u00e5der, tiltak for st\u00f8yskjerming, riggplass, anleggsveger, lagerplass for bygningsmateriell, midlertidig massedeponering, maskiner og brakker. N\u00e5r anleggsarbeidet er avsluttet skal omr\u00e5dene istandsettes i tr\u00e5d med arealform\u00e5l vist i denne plan. 5.2.2 I omr\u00e5de #91_6 tillates anlagt midlertidig gangvei som erstatning for eksisterende turvei/ gangvei gjennom o_SKV4, o_SGT1 og o_SGT2, som stenges i anleggsperioden. Omr\u00e5det skal ellers beholdes naturlig. Gangveien skal v\u00e6re maksimum 2 m bred, tilpasses terrenget og bygges med minst mulig inngrep der felling av st\u00f8rre tr\u00e6r s\u00f8kes unng\u00e5tt. Gangveien skal bygges opp med duk p\u00e5 eksisterende terreng og fylles opp med pukk/grus. Dekket skal v\u00e6re av grus. Utstyret som benyttes skal tilpasses oppgaven p\u00e5 en m\u00e5te som gj\u00f8r at terrenget p\u00e5 siden av den midlertidige gangveien ikke ber\u00f8res (motorisert trilleb\u00e5r, minigraver e.l). Anlegg for belysning tillates, men skal skje med minst mulig behov for graving/inngrep i terrenget. Stikkrenner p\u00e5 tvers av veien tillates ved behov. Side 8 av 9 Reguleringsbestemmelser Arealplan-ID 4601_66020000 5.2.3 Omr\u00e5dene #91_1, #91_2, #91_3, #91_4, #91_5 og #91_6 skal opph\u00f8re som \u00abmidlertidig bygge- og anleggsomr\u00e5de\u00bb senest 1 \u00e5r etter at sykehjemmet i BAT1 er tatt i bruk/ brukstillatelse er gitt, men ikke senere enn 10 \u00e5r fra vedtaksdato for denne reguleringsplan. 6 Rekkef\u00f8lgebestemmelser (\u00a7 12-7 nr. 10) 6.1 Tiltak som skal sikres i anleggsfasen Eksisterende gang- og sykkelforbindelser skal opprettholdes i anleggsfasen. Ved eventuell omlegging skal omleggingen ikke utgj\u00f8re en vesentlig omveg. Midlertidige omlegginger skal v\u00e6re trafikksikre, ha tilstrekkelig bredde, skiltes, v\u00e6re belyst og ha egnet dekke. 6.2 F\u00f8r brukstillatelse/ f\u00f8r sykehjemmet i BAT1 og BAT2 tas i bruk 6.2.1 Skal o_SKV1, o_SKV6 m/ tilh\u00f8rende fortau (o_SF1, o_SF2, o_SF3, o_SF4) og annen veggrunn (SVG) samt avkj\u00f8rsel f_SV3 og gang/ sykkelveg o_SGS2 m/ tilh\u00f8rende bom v\u00e6re ferdigstilt. 6.2.2 Skal kollektivanlegg, o_SKA1, med tilh\u00f8rende annen veggrunn (o_SVG) v\u00e6re ferdigstilt. 6.2.3 Skal o_SKV2 m/ tilh\u00f8rende fortau (o_SF5 og o_SF6), avkj\u00f8rsler f_SV2 og o_SKF1 og annen veggrunn (SVG og SVT) v\u00e6re ferdigstilt. 6.2.4 Skal o_SKV3 m/ tilh\u00f8rende fortau (o_SF7, o_SF8, o_SF9) og annen veggrunn (SVG) og avkj\u00f8rsel o_SKF2 med annen veggrunn (SVG) v\u00e6re ferdigstilt. 6.2.5 Skal o_SKV4, o_SGT1, o_SGT2 og ST v\u00e6re ferdigstilt. 6.2.6 Skal det v\u00e6re anlagt nytt bekkeinntak i omr\u00e5de 410_3 i tr\u00e5d med godkjent VA-rammeplan. 6.2.7 Skal turvei i #2 og vegetasjon i #3 v\u00e6re etablert, jf. pkt 5.1.2 og 5.1.3. 6.2.8 Skal parken o_GP v\u00e6re etablert med m\u00f8blering i tr\u00e5d med pkt. 3.3.3. Unntak gjelder for etablering av stedegen vegetasjon, se pkt. 6.3.2. 6.3 Innen 1 \u00e5r etter brukstillatelse/ etter at sykehjemmet er tatt i bruk 6.3.1 Skal de midlertidige anleggsomr\u00e5dene (#91_1, #91_2, #91_3, #91_4, og #91_6) v\u00e6re opparbeidet i tr\u00e5d med gjeldende arealform\u00e5l, jf. 3.3.2. 6.3.2 Skal stedegen vegetasjon v\u00e6re etablert i omr\u00e5det o_GP/ #91_5. Dokumenter som gis juridisk virkning gjennom henvisning i bestemmelsene Retningsgivende: - \u00abVA-rammeplan Frieda Fasmers Minne Tjenesteyting\u00bb, datert 11.09.2023. Side 9 av 9 Reguleringsbestemmelser Arealplan-ID 4601_66020000 "
}