{
  "dokument_id": "4cc096d2-8e63-547b-98b5-ece8b3e797b2",
  "doc_type": "case_attachment",
  "kommune": 4601,
  "tittel": "Prosjektplan for fvr vannkvalitet og vannforsyning",
  "url": "https://bergen.kommune.no/politikere-utvalg/api/fil/bk360/12274041/Prosjektplan-for-fvr-vannkvalitet-og-vannforsyning",
  "tekst": "Forvaltningsrevisjon | Bergen kommune Vannkvalitet og vannforsyning Prosjektplan \u2013 UTKAST Mars 2025 \u00abForvaltningsrevisjon av vannkvalitet og vannforsyning \u2013 prosjektplan\u00bb Mars 2025 Prosjektplanen er utarbeidet for Bergen kommune av Deloitte AS. Deloitte AS Postboks 6013 Postterminalen, 5892 Bergen tlf: 55 21 81 00 www.deloitte.no forvaltningsrevisjon@deloitte.no Innhold 1 Form\u00e5l og problemstillinger 2 2 Revisjonskriterier 6 3 Metode 13 4 Tid og ressursbruk 14 1 1 Form\u00e5l og problemstillinger 1.1 Bakgrunn Deloitte har i samsvar med bestilling fra kontrollutvalget i m\u00f8te den 21.01.2025, sak 9/25, utarbeidet en prosjektplan for forvaltningsrevisjon av vannkvalitet og vannforsyning i Bergen kommune. Bergen kommune har ansvar for \u00e5 sikre trygt og godt drikkevann til byens befolkning. Kommunen skal for det f\u00f8rste s\u00f8rge for at innbyggerne har tilgang til tilstrekkelig mengde drikkevann. Dette inneb\u00e6rer planlegging, bygging, drift og vedlikehold av vannforsyningssystemer. For det andre har kommunen ansvar for vannkvalitet, og at drikkevannet oppfyller krav til kvalitet som er fastsatt i lovverket. Dette inkluderer blant annet regelmessig overv\u00e5king og testing av vannkvaliteten for \u00e5 sikre at drikkevannet er trygt for konsum, forsvarlig vannbehandling, og beskyttelsestiltak for \u00e5 beskytte drikkevannet fra forurensning. Videre har kommunen ansvar for ansvar for beredskapsplanlegging og beredskapsarbeid knyttet til vannkvalitet og vannforsyning. Bergen kommune st\u00e5r overfor nye utfordringer knyttet til vannkvalitet og vannforsyning. Det er h\u00f8yere forventninger fra befolkningen om tilgang til vann i kranen og mindre aksept for manglende levering grunnet ledningsbrudd. Samtidig m\u00e5 kommunen forberede seg p\u00e5 klimaendringer som \u00f8ker risiko for forurensning av drikkevann. I tillegg m\u00e5 vannanleggene v\u00e6re robuste og t\u00e5le klimap\u00e5kjenninger og ekstremv\u00e6r.1 Drikkevann er ogs\u00e5 en kritisk samfunnsfunksjon, og det stilles stadig skjerpede krav til fysisk sikring og digital sikkerhet.2 I prosessm\u00f8te med utvalg for milj\u00f8 og byutvikling i forbindelse med risiko- og vesentlighetsvurderingen gjennomf\u00f8rt v\u00e5ren 2024, ble f\u00f8lgende utfordringer trukket frem som aktuelle tema for en forvaltningsrevisjon: \u2022 Klimaendringer som ved periodevis mer regn og mer t\u00f8rke vil utfordre b\u00e5de avl\u00f8pssystemene og vannforsyningen. \u2022 Krav til fornyelse og utvikling av infrastrukturen for \u00e5 sikre en b\u00e6rekraftig forvaltning og vann- og avl\u00f8psanleggene. Det stilles sp\u00f8rsm\u00e5l ved om kommunen har tilstrekkelig kontroll p\u00e5 eventuell forurensing som f\u00f8lge av gamle avl\u00f8psr\u00f8r. \u2022 H\u00f8y pris- og kostnadsutvikling har gjort vann- og avl\u00f8pssystemene dyrere \u00e5 vedlikeholde og fornye. \u2022 Endret trusselsituasjon som f\u00f8lge av krigen i Ukraina og internasjonal ustabilitet har medf\u00f8rt \u00f8kt oppmerksomhet p\u00e5 sikring av samfunnets infrastruktur mot fysiske og digitale trusler. Dette gj\u00f8r at vannbransjen i st\u00f8rre grad m\u00e5 se p\u00e5 sikre og alternative forsyningslinjer samt st\u00f8rre lagerhold p\u00e5 kritiske komponenter og innsatsfaktorer. Lengre leveringstid p\u00e5 ulike varer og tjenester har gitt, og vil kunne gi forsinkelser i fremdrift p\u00e5 noen prosjekter og aktiviteter. 1 Klimaendringer med \u00f8kt og mer intens nedb\u00f8r vil gi \u00f8kt avrenning og \u00f8ke risikoen for at avl\u00f8psvann fra vanntilsigsomr\u00e5der med bosetting, samt annen forurensning finner veien til drikkevannskildene. Styrtregn kobles ogs\u00e5 mot \u00f8kt fare for forurensing av vannet p\u00e5 distribusjonsnettet for drikkevann. Forventet temperatur\u00f8kning vil kunne gi vekstvilk\u00e5r for nye mikroorganismer og bl\u00e5gr\u00f8nnalger. Bergen kommune Hovedplan for vannforsyning 2024\u20132033. 2 For eksempel gjennom NIS 2 og CER direktivene. 2 I ROV-unders\u00f8kelsen blir det stilt sp\u00f8rsm\u00e5l ved om kommunen har tilstrekkelig styring n\u00e5r det gjelder selvkost knyttet til vann og avl\u00f8p. Det ble gjennomf\u00f8rt en forvaltningsrevisjon av selvkost innen vann og avl\u00f8p i 2020. Forvaltningsrevisjonen konkluderte med at kommunen i all hovedsak blir gjort en tilfredsstillende beregning og dokumentering av selvkostgebyr for vann- og avl\u00f8pstjenester, men at det ikke var etablert tilstrekkelig med rutiner og/eller prosedyrer knyttet til utarbeidelsen av selvkostkalkyler. Kommunen har pekte p\u00e5 at det er arbeidet med selvkostomr\u00e5det siden denne revisjonen. I dag er 97 % av Bergens befolkning er tilknyttet kommunal vannforsyning.3 Bergen Vann produserer og distribuerer vann til kommunen i hovedsak fra fem vannbehandlingsanlegg: Jordalsvatnet, Svartediket, S\u00e6dalen, Kismul, Espeland.4 De fem vannbehandlingsanleggene leverer vann til et felles vanndistribusjonssystem, og utgj\u00f8r reserve for hverandre. Vanndistribusjonssystemet best\u00e5r videre av ca. 940 km vannledning, samt tilh\u00f8rende installasjoner og anlegg som, h\u00f8ydebasseng, trykk\u00f8kningsstasjoner, fjelltunneler og et stort antall kummer.5 If\u00f8lge kommunens \u00e5rsmelding for 2023, hadde 100% av kommunens rutinemessige vannanalyser god hygienisk vannkvalitet, og andel abonnenter som hadde f\u00e5r betryggende vannkvalitet var 99,9%.6 Samtidig har Espeland vannbehandlingsanlegg lavere sikkerhetsbarrierer mot parasitter enn de andre vannbehandlingsanleggene. Det p\u00e5g\u00e5r et prosjekt med oppgradering av Espeland som er planlagt ferdigstilt i 2027. 7 For \u00e5 sikre god r\u00e5vannskvalitet, er det n\u00f8dvendig med helhetlig forvaltning og koordinering av tiltak p\u00e5 tvers av kommunen. Dette gjelder s\u00e6rlig for vanntilsigsomr\u00e5der og drikkevannskilder i byfjellene, som blir ber\u00f8rt av friluftsarrangement og avtaler om skogsdrift, som Bymilj\u00f8etaten har ansvar for \u00e5 forvalte. Videre er det utfordringer med fosfortilf\u00f8rsel fra landbruk, og behov for koordinering Seksjon for n\u00e6ring og landbruk. S\u00e6rlig Jordalsvatnet er utsatt for forurensning p\u00e5 grunn av byn\u00e6r beliggenhet, landbruksaktivitet, samt E39 som passerer like ved, noe som gjenspeiles ved en h\u00f8y andel pr\u00f8ver med p\u00e5vist E. coli. 8 Drikkevannsmagasin (h\u00f8ydebassenger) er s\u00e6rlig s\u00e5rbare punkt i forsyningen ettersom de har fritt vannspeil og dermed er utsatte for forurensning utenfra.9 Lekkasje i ledningsnettet er en utfordring som er en av kommunens hovedprioriteringer for planperioden for Hovedplan for vannforsyning 2024-2030. Lekkasjetap tilsvarer 27 % av vannproduksjonen (ca. 8,0 mill. m3/\u00e5r). Kommunen ligger dermed under m\u00e5let < 20 %, som gir 3 3 % av Bergens innbyggere, det vil si ca. 8000 personer, har privat vannforsyning fra borehull, br\u00f8nner, takvannsanlegg eller tjern. oliger med privat drikkevannsforsyning ligger i hovedsak i omr\u00e5der med spredt bebyggelse. 4 I tillegg produserer leverer Bergen Vann driftstjenester p\u00e5 vann- og avl\u00f8psomr\u00e5det i Bj\u00f8rnafjorden kommune, samt et lite vannverk p\u00e5 Risnes vannverk, forsyner ca. 250 personer. Bergen kommune. Ny vann- og avl\u00f8psavtale mellom Bergen og Bj\u00f8rnafjorden. [lest 07.03.2025], og Hovedplan for vannforsyning 2024\u20132033. 5 Hovedplan for vannforsyning 2024\u20132033. 6 Bergen kommune. \u00c5rsmelding 2023. 18A-Vann og avl\u00f8p. [lest 07.03.2025]. 7 Ved Jordalsvatnet, Svartediket, S\u00e6dalen og Kismul vannbehandlingsanlegg har en fellings-/ filtreringsprosess som fjerner mikroorganismer, humus (farge) og partikler ved bruk av jernkloridsulfat eller aluminiumsulfat som fellingsmiddel, som per i dag ikke er p\u00e5 Espeland. Vannbehandlingsanlegget skal f\u00e5 to fullverdige hygieniske barrierer mot bakterier, virus og parasitter. Hovedplan for vannforsyning 2024\u20132033. 8 Hovedplan for vannforsyning 2024\u20132033 , s. 22-23. 9 Forurensning av drikkevannsmagasin var \u00e5rsaken til hendelsen i Ask\u00f8y kommune i 2019, der 2000 mennesker ble syke. Bergen har 29 drikkevannsmagasin, og intensiverte overv\u00e5kningen etter hendelsen. Bergen kommune Hovedplan for vannforsyning 2024\u20132033. 3 god tjenestekvalitet (gr\u00f8nt lys) i henhold til Norsk Vanns benchmarkingssystem. Det vises til at det arbeides systematisk med lekkasjereduksjon, og at dette er en viktig faktor for at vannproduksjonen er betydelig redusert mellom 2005 og 2023.10 1.2 Form\u00e5l og problemstillinger Form\u00e5let med prosjektet vil v\u00e6re \u00e5 unders\u00f8ke om Bergen kommune sikrer trygg og god vannkvalitet og vannforsyning til sine innbyggere, i tr\u00e5d med lov og regelverk, og forventninger som stilles til kommunen.11 Under er det utarbeidet problemstillinger med bakgrunn i form\u00e5let beskrevet over. 1) Har kommunen etablert tydelige og sammenhengende m\u00e5l, strategier og planer med tiltak for \u00e5 sikre trygg og god vannkvalitet og vannforsyning? Herunder: er det etablert gode og relevante indikatorer for og rapportering p\u00e5 m\u00e5loppn\u00e5else? 2) I hvilken grad er det etablert effektiv koordinering p\u00e5 tvers av kommunen som sikrer at det tas drikkevannshensyn ved utarbeidelse av reguleringsplaner, samt utstedelse av tillatelser? 3) I hvilken grad har kommunen tatt hensyn til klimaendringer i planlegging, bygging, drift og vedlikehold av vannforsyningssystemer? 4) Har kommunen etablert system, rutiner og praksis for \u00e5: a) overv\u00e5ke og dokumentere at drikkevann oppfyller krav til kvalitet som er fastsatt i drikkevannsforskriften? b) identifisere og kartlegge farer og risiko knyttet til drikkevannskvaliteten? c) identifisere og gjennomf\u00f8re tiltak som forebygger, fjerner eller reduserer fare for at drikkevannet ikke er helsemessig trygt til et akseptabelt niv\u00e5? d) sikre at drikkevannet ikke blir forurenset i distribusjonssystemet? e) overv\u00e5ke lekkasjetap og gjennomf\u00f8re tiltak for \u00e5 redusere lekkasje? f) sikre b\u00e6rekraftig bruk av grunnvann og overvann? 5) Har kommunen tilfredsstillende system for \u00e5 registrere og f\u00f8lge opp avvik knyttet til drikkevannskvalitet? 6) I hvilken grad arbeider kommunen for \u00e5 overv\u00e5ke, forhindre og begrense forurensing fra avl\u00f8pssystemet i tilsigsomr\u00e5der for drikkevann? 7) Har kommunen utarbeidet risiko- og s\u00e5rbarhetsanalyser som gir oversikt over hendelser som kan f\u00f8re til ekstraordin\u00e6re belastninger for kommunens vannforsyningssystemer? 8) I hvilken grad er gjennomf\u00f8rte risiko- og s\u00e5rbarhetsanalyser fulgt opp med forebyggende og skadebegrensende tiltak? 10 Total vannproduksjon i 2023 var 29,8 mill. m3 /\u00e5r, mot 41,8 mill. m3 /\u00e5r i 2005. Reduksjonen tilsvarer forbruket til ca. 220 000 personerHovedplan for vannforsyning 2024\u20132033. s. 14. 11 Unders\u00f8kelsen er avgrenset fra vassdragsanlegg, inkl. dammer, da NVE f\u00f8rer tilsyn over disse i henhold til damsikkerhetsforskriften og forskrift om internkontroll etter vassdragslovgivningen 4 9) I hvilken grad sikrer kommuner at beredskapsplaner oppdateres i henhold til relevante forhold som er avdekkes i risiko- og s\u00e5rbarhetsanalyser? 10) I hvilken grad sikrer kommunen at personell som er tiltenkt oppgaver i beredskapsplanen er \u00f8vet og har n\u00f8dvendig beskyttelsesutstyr og kompetanse? 11) I hvilken grad er utfordringer knyttet til vannkvalitet og vannforsyning en integrert del av kommunens helhetlige beredskap? 5 2 Revisjonskriterier 2.1 Innledning Revisjonskriteriene vil bli hentet fra og utledet av autoritative kilder, rettsregler, politiske vedtak og fastsatte retningslinjer. Revisjonskriteriene under er ikke utt\u00f8mmende for hva som kan v\u00e6re relevant i forvaltningsrevisjonen. Andre kriterium vil kunne komme til dersom det skulle v\u00e6re n\u00f8dvendig for \u00e5 f\u00e5 en fullstendig unders\u00f8kelse og vurdering av problemstillingene. S\u00e6rlig relevante lovverk og kilder for revisjonen vil v\u00e6re Forskrift om vannforsyning og drikkevann (Drikkevannsforskriften), Lov om folkehelsearbeid (Folkehelseloven) Lov om planlegging og byggesaksbehandling (Plan- og bygningsloven), Lov om vern mot forurensninger og om avfall (Forurensningsloven) og Forskrift om krav til beredskapsplanlegging og beredskapsarbeid mv. etter lov om helsemessig og sosial beredskap. 2.2 Drikkevannsforskriften Forskrift om vannforsyning og drikkevann (Drikkevannsforskriften)12 regulerer kravene til kvaliteten p\u00e5 drikkevann og hvordan vannforsyningen skal organiseres. Forskriften stiller krav til overv\u00e5king, rapportering og tiltak ved avvik. Drikkevannsforskriften har som form\u00e5l \u00ab\u00e5 beskytte menneskers helse ved \u00e5 stille krav om sikker levering av tilstrekkelige mengder helsemessig trygt drikkevann som er klart og uten fremtredende lukt, smak og farge.\u00bb (\u00a7 1). I henhold til \u00a7 4. Forurensning, er det forbudt \u00e5 forurense drikkevann. Forbudet omfatter alle aktiviteter, fra vanntilsigsomr\u00e5de til tappepunktene, som medf\u00f8rer fare for at drikkevannet blir forurenset, inkludert friluftsliv og annen ut\u00f8velse av allemannsretten. Forskriften oppsetter grenseverdier og krav til kvalitet. Av \u00a7 5, Grenseverdier, fremg\u00e5r det at Vannverkseieren13 skal sikre at drikkevannet er helsemessig trygt, klart og uten framtredende lukt, smak og farge. Drikkevannet skal: a) Ikke inneholde virus, bakterier, parasitter eller stoffer som i antall eller konsentrasjon utgj\u00f8r en mulig helsefare og b) Overholde grenseverdiene angitt vedlegg 1 til forskriften. Videre stiller drikkevannsforskriften \u00a7 6 krav til farekartlegging og fareh\u00e5ndtering. Vannverkseieren skal identifisere farer for at drikkevannet ikke er helsemessig trygt (f\u00f8rste ledd), og skal sikre at tiltak som forebygger, fjerner eller reduserer farene til et akseptabelt niv\u00e5, identifiseres og gjennomf\u00f8res (annet ledd). Videre stiller drikkevannsforskriften \u00a7 12. Beskyttelsestiltak krav til at vannverkseieren skal sikre at drikkevannet beskyttes mot forurensning. Vannverkseieren skal planlegge og gjennomf\u00f8re tiltak for \u00e5 beskytte vanntilsigsomr\u00e5det og r\u00e5vannskilden, basert p\u00e5 farekartleggingen i \u00a7 6. 12 Drikkevannsforskriften har hjemmel i lov 19.12.2003 nr. 124 om matproduksjon og mattrygghet mv. (matloven), lov 24.06.11 nr. 29 om folkehelsearbeid (folkehelseloven) og lov 23.06.2000 nr. 56 om helsemessig og sosial beredskap (helseberedskapsloven). Den nye drikkevannsforskriften tr\u00e5dte i kraft 01.01.2017. 13 Vannverkseier er den eller de fysiske eller juridiske personene som har ansvaret for at kravene til vannforsyningssystemet etterleves. For vannforsyningssystemet i Bergen kommune vil dette v\u00e6re kommunen v/ Bergen Vann. 6 I henhold til \u00a713 er det vannverkseieren som skal sikre at r\u00e5vannet behandles slik at drikkevannet tilfredsstiller kravene i \u00a75. Vannbehandlingen og kildebeskyttelsen (etter \u00a712) skal sammen gi tilstrekkelige hygieniske barrierer. Vannverkseier har ogs\u00e5 ansvar for \u00e5 sikre at vannforsyningssystemets distribusjonssystem er i tilfredsstillende stand og driftes p\u00e5 en tilfredsstillende m\u00e5te for \u00e5 hindre at drikkevannet blir forurenset og for \u00e5 bidra til b\u00e6rekraftig bruk av grunnvann og overflatevann. Vannverkseieren skal sikre at det utarbeides en plan for hvordan distribusjonssystemet skal vedlikeholdes og fornyes, og at denne planen er oppdatert og f\u00f8lges. (\u00a715. Distribusjonssystem og internt fordelingsnett). Gjennom internkontroll (\u00a7 7) og krav til pr\u00f8vetaking og analyse (\u00a7\u00a7 20, 21) skal vannverkseieren dokumentere at vannet som leveres til abonnentene oppfyller drikkevannsforskriftens krav. Vannverkseier har ogs\u00e5 en opplysningsplikt til abonnenter (jf. \u00a7 23). Abonnentene skal varsles straks ved mistanke om avvik fra kravene i \u00a7 5, eller ved overskridelser av tiltaksgrensene, som kan utgj\u00f8re en helsefare. Vannverkseier skal gi r\u00e5d om hvordan abonnentene skal forholde seg. I henhold til \u00a7 26. Kommunens plikter, skal kommunen ta drikkevannshensyn n\u00e5r den utarbeider arealdelen av kommuneplanen og reguleringsplaner, samt n\u00e5r den gir tillatelser etter relevant regelverk. Kommunen skal p\u00e5 bakgrunn av data fra Mattilsynet ha oversikt over samtlige vannforsyningssystemer i kommunen for \u00e5 ivareta sine forpliktelser etter folkehelseloven kapittel 2 (se under). 2.3 Folkehelseloven Lov om folkehelsearbeid (Folkehelseloven) p\u00e5legger kommunen etter \u00a7 4 \u00e5 fremme folkehelse innen de oppgaver og med de virkemidler kommunen er tillagt, herunder ved lokal utvikling og planlegging, forvaltning og tjenesteyting. Dette inneb\u00e6rer \u00e5 gjennomf\u00f8re n\u00f8dvendige tiltak for \u00e5 forebygge helseskader som f\u00f8lge av d\u00e5rlig vannkvalitet. 2.4 Vannforskriften Forskrift om rammer for vannforvaltningen (vannforskriften) setter rammer for fastsettelse av milj\u00f8m\u00e5l som skal sikre en mest mulig helhetlig beskyttelse og b\u00e6rekraftig bruk av vannforekomstene14 i Norge (\u00a7 1). Beskyttelse av r\u00e5vannskildene er i likhet med drikkevannsforskriften, ogs\u00e5 nedfelt i vannforskriften. I \u00a7 17 Vann som brukes til uttak av drikkevann st\u00e5r det: \u00abVannforekomster identifisert som drikkevannskilder etter denne bestemmelsen skal beskyttes mot forringelse av kvaliteten, slik at omfanget av rensing ved produksjon av drikkevann reduseres.\u00bb. Forskriften skal ogs\u00e5 sikre at det utarbeides og vedtas regionale forvaltningsplaner med tilh\u00f8rende tiltaksprogrammer med sikte p\u00e5 \u00e5 oppfylle milj\u00f8m\u00e5lene, og s\u00f8rge for at det fremskaffes n\u00f8dvendig kunnskapsgrunnlag for dette arbeidet. Det stilles krav til at godkjente vannforvaltningsplaner med tilh\u00f8rende tiltaksprogrammer revurderes og oppdateres hvert sjette \u00e5r. Bergen kommune er omfattet av Regional vassforvaltningsplan for Vestland vassregion 2022\u20132027, med tiltaksplan og handlingsprogram. Beskyttelse av drikkevann, er ett av temaene der det er vurdert som spesielt behov for videre innsats. I planen er det satt milj\u00f8m\u00e5l for den enkelte vannforekomst. I henhold til \u00a7 29, er kommunen er forpliktet til \u00e5 legge 14 Vannforekomst er en avgrenset og betydelig mengde av overflatevann, som for eksempel innsj\u00f8, magasin, elv, bekk, kanal, fjord eller kyststrekning, eller deler av disse, eller en avgrenset mengde grunnvann innenfor en eller flere akviferer (\u00a7 3. Definisjoner) 7 den godkjente vannforvaltningsplan til grunn for kommunal planlegging og virksomhet, jf. plan- og bygningslovens \u00a7 8-2. 2.5 Forskrift om krav til beredskap Forskrift om krav til beredskapsplanlegging og beredskapsarbeid mv. etter lov om helsemessig og sosial beredskap, oppstiller krav om beredskap til blant annet vannverk. Etter \u00a7 3 Risiko- og s\u00e5rbarhetsanalyse \u2013 grunnlag for beredskapsplan, skal virksomheten gjennom risiko- og s\u00e5rbarhetsanalyser skaffe oversikt over hendelser som kan f\u00f8re til ekstraordin\u00e6re belastninger for virksomheten. Forutsetningene risiko- og s\u00e5rbarhetsanalysen bygger p\u00e5 skal dokumenteres. Avdekket risiko og s\u00e5rbarhet reduseres gjennom forebyggende og skadebegrensende tiltak. Beredskapsplaner skal sikre en tilstrekkelig produksjon av tjenester ved mulige hendelser knyttet til avdekket risiko og s\u00e5rbarhet. I henhold til \u00a7 7. Krav om kompetanse, oppl\u00e6ring og \u00f8velser, skal virksomheten s\u00f8rge for at personell som er tiltenkt oppgaver i beredskapsplanen er \u00f8vet og har n\u00f8dvendig beskyttelsesutstyr og kompetanse. 2.6 Plan- og bygningsloven Plan- og bygningsloven regulerer kommunens ansvar for planlegging og utbygging av infrastruktur, inkludert vannforsynings- og avl\u00f8pssystemer. Kapittel 27 regulerer tilknytning til infrastruktur, herunder VA-infrastrukturen. Dette inneb\u00e6rer at byggherre m\u00e5 s\u00f8ke om byggetillatelse for nye anlegg. N\u00e5r offentlig vann- og avl\u00f8psledning g\u00e5r over eiendommen eller i veg som st\u00f8ter til den, eller over n\u00e6rliggende areal, skal bygning som ligger p\u00e5 eiendommen knyttes til vannledningen, med mindre kommunen godtar annen ordning (\u00a7 27-1 og \u00a7 27-2). 2.7 Forurensingsloven Lov om vern av forurensninger og om avfall (forurensningsloven) skal bidra til \u00e5 verne det ytre milj\u00f8et15 mot forurensning, redusere eksisterende forurensning, redusere mengden av avfall og fremme bedre behandling av avfall. Loven skal sikre en forsvarlig milj\u00f8kvalitet, slik at forurensning og avfall ikke f\u00f8rer til helseskade, g\u00e5r ut over trivsel eller skader naturens evne til produksjon og selvfornyelse.16 Kommunen har tre ulike roller i henhold til forurensningsloven: \u2022 Kommunen har en rolle som forurensningsmyndighet \u2022 Kommunen har ansvar overfor sine innbyggere, slik som \u00e5 sikre tilstrekkelig beredskap mot forurensning. \u2022 Kommunen kan selv v\u00e6re en forurenser etter forurensningsloven. Plikten til \u00e5 unng\u00e5 forurensning f\u00f8lger av forurensingsloven \u00a7 7: Ingen m\u00e5 ha, gj\u00f8re eller sette i verk noe som kan medf\u00f8re fare for forurensning uten at det er lovlig [...]. N\u00e5r det er fare for forurensning i strid med loven, eller vedtak i medhold av loven skal den ansvarlige for forurensning s\u00f8rge for tiltak for \u00e5 hindre at den inntrer. Har forurensningen inntr\u00e5dt skal han s\u00f8rge for tiltak for \u00e5 stanse, fjerne eller begrense virkningen av den. Den ansvarlige plikter ogs\u00e5 \u00e5 treffe tiltak for \u00e5 avb\u00f8te skader og ulemper som f\u00f8lge av forurensningen eller av tiltakene 15 Med \u00abytre milj\u00f8\u00bb siktes det til b\u00e5de naturmilj\u00f8et og bymilj\u00f8et (Norsk lovkommentar Ved Hans Chr. Bugge. Sist hovedrevidert 05.11.2021.) 16 Dette fremg\u00e5r av forurensningslovens form\u00e5lsparagraf (\u00a71) 8 for \u00e5 motvirke den. Plikten etter dette ledd gjelder tiltak som st\u00e5r i et rimelig forhold til de skader og ulemper som skal unng\u00e5s. Det er forurenser som er ansvarlig for forurensningen, og som skal dekke kostnadene ved \u00e5 hindre eller begrense forurensning og avfallsproblemer. Kommunen har ansvar for \u00e5 h\u00e5ndtere forurensning som oppst\u00e5r fra deres aktiviteter, herunder kommunale avl\u00f8pssystemer. Dette medf\u00f8rer at kommunen etter forurensingsloven \u00a7 7 har plikt til \u00e5 s\u00f8rge for tiltak for \u00e5 hindre at forurensning inntrer eller \u00e5 stanse, fjerne eller begrense virkningen av allerede inntr\u00e5dt forurensing. 2.7.1 Kommunen som forurensningsmyndighet Kommunen er forurensningsmyndighet p\u00e5 avl\u00f8psomr\u00e5det.17 Kommunen skal f\u00f8re tilsyn med den alminnelige forurensningssituasjon og med forurensninger fra den enkelte kilde innenfor sine omr\u00e5der. Forurensningsmyndigheten skal gjennom r\u00e5d, veiledning og opplysning arbeide for \u00e5 motvirke forurensninger og avfallsproblemer og se til at reglene i loven og vedtak i medhold av loven blir fulgt (forurensningsloven \u00a7 48). Kommunen er forurensningsmyndighet gir tillatelse etter forurensningsloven for blant annet utslipp av sanit\u00e6rt avl\u00f8psvann fra bolighus, hytter, turistbedrifter og lignende virksomhet. (forurensningsforskriften kapittel 12), utslipp av kommunalt avl\u00f8psvann fra tettbebyggelse18 (forurensningsforskriften kapittel 13). og utslipp av oljeholdig avl\u00f8psvann19 (forurensningsforskriften kapittel 15). Kommunen kan ogs\u00e5 stille krav til virksomheter knyttet til p\u00e5slipp av avl\u00f8psvann til offentlig avl\u00f8psnett, for eksempel innhold, mengde, fettavskiller, sandfang, varsling av unormale p\u00e5slipp, samt kontroll og rapportering av utslipp. Bergen kommune har etablert en Forskrift om utslipp av sanit\u00e6rt avl\u00f8psvann fra mindre avl\u00f8psanlegg, Bergen kommune. 2.7.2 Beredskap ved akutt forurensning Akutt forurensning er forurensning av betydning, som inntrer plutselig, og som ikke er tillatt (forurensingsloven 38). Den som driver virksomhet som kan medf\u00f8re akutt forurensning skal s\u00f8rge for en n\u00f8dvendig beredskap for \u00e5 hindre, oppdage, stanse, fjerne og begrense virkningen av forurensningen. Kommunen kan som forurensningsmyndighet fastsette ytterligere krav til beredskap i forskrift eller enkeltvedtak (\u00a7 40). Kommuner skal etter \u00a7 43 s\u00f8rge for n\u00f8dvendig beredskap mot mindre tilfeller av akutt forurensning som kan inntreffe eller medf\u00f8re skadevirkninger innen kommunen, og som ikke dekkes av privat beredskap. 2.8 \u00abPrinciples for Water Wise Cities\u00bb Bergen har sluttet seg til \u00abPrinciples for Water Wise Cities\u00bb som er utarbeidet av Verdens vannorganisasjon IWA (The International Water Association). Prinsippene bygger opp under FNs b\u00e6rekraftsm\u00e5l 6 om rent vann og gode sanit\u00e6rforhold, M\u00e5let er at byene skal gjennomf\u00f8re en b\u00e6rekraftig vannh\u00e5ndtering, sikre tilgang til rent drikkevann og gode avl\u00f8psl\u00f8sninger for alle i m\u00f8te med begrensede ressurser, fortetning av byer, samt klimaendringer, befolkningsvekst og andre usikkerhetsmomenter. 17 Forskrift om kommunens myndighet etter forurensningsloven 18 Kapittel 13 gjelder for utslipp av kommunalt avl\u00f8psvann fra tettbebyggelse med samlet utslipp mindre enn 2000 pe til ferskvann, mindre enn 2000 pe til elvemunning eller mindre enn 10.000 pe til sj\u00f8. 19 Fra bensinstasjoner, vaskehaller for kj\u00f8ret\u00f8y, motorverksteder, bussterminaler, verksteder og klargj\u00f8ringssentraler for kj\u00f8ret\u00f8yer, anleggsmaskiner og skinneg\u00e5ende materiell, og anlegg for understellsbehandling som enten har vaskeplass, sm\u00f8rehall, servicehall el. 9 Prinsippene for \u00abvannkloke byer\u00bb er som f\u00f8lger20: Sirkul\u00e6re vanntjenester \u2022 Reduser vann- og energiforbruk \u2022 Gjenbruk, gjenvinn, resirkuler \u2022 Systemtiln\u00e6rming og felles l\u00f8sninger med byens andre tjenester \u2022 Tilpasningsdyktige systemer og tilrettelegging for at flere alternative scenarier kan h\u00e5ndteres Byplanlegging med f\u00f8lelse for vann \u2022 Legg til rette for gjenvinning \u2022 Utform byrom slik at flomrisiko reduseres \u2022 Bedre livskvalitet med synlig vann \u2022 Unng\u00e5 negativ milj\u00f8p\u00e5virkning ved valg av materialer Byplanlegging og nedb\u00f8rfelt \u2022 Planlegg for \u00e5 sikre vannressursene og \u00e5 redusere konsekvenser av t\u00f8rke \u2022 Beskytt den \u00f8kologiske helsen til vannressursene \u2022 Planlegg for ekstreme hendelser Vannkloke samfunn \u2022 Medvirkning av bevisste innbyggere \u2022 Fagfolk som forst\u00e5r vannets positive bi-effekter \u2022 Tverrfaglige planleggingsgrupper \u2022 Beslutningstakere som legger til rette for vannkloke handlinger \u2022 Ledere som engasjerer og skaper tillit 2.9 Politiske vedtak i Bergen kommune Bergen bystyre har vedtatt tre f\u00f8rende planer for vann og avl\u00f8p i Bergen kommune: \u2022 Hovedplan for vannforsyning 2024\u20132033 (vedtatt av Bergen bystyre 29.01.2025 sak 20/25) \u2022 Hovedplan for avl\u00f8p og vannmilj\u00f8 2024\u20132033 (vedtatt av Bergen bystyre 29.01.2025 sak 20/25) \u2022 Kommunedelplan for overvann 2019\u20132029 (vedtatt i Bergen bystyre 25.09.2019, sak 253/19) Hovedplanene er overordnede sektorplaner for vannforsyning og avl\u00f8psh\u00e5ndtering, og styrende for handlingsplaner og \u00f8konomiplanen (H\u00d8P) som rulleres \u00e5rlig. Kommunedelplan for overvann er utarbeidet i samarbeid mellom Plan- og bygningsetaten, Bymilj\u00f8etaten og Bergen Vann. Planen er videref\u00f8rt inn i bystyreperioden 2023-2027, og behov for rullering av planen skal vurderes i l\u00f8pet av perioden. I Hovedplanene for vannforsyning, samt avl\u00f8p og vannmilj\u00f8, vises det til Gr\u00f8nn strategi med handlingsplan og Naturstrategi for Bergen er n\u00e5r det gjelder blant annet bl\u00e5gr\u00f8nne l\u00f8sninger. 20 Som oversatt og gjengitt i Hovedplan for vannforsyning 2024\u20132033. (Vedtatt av Bergen bystyre 29.01.2025, sak 20/25). 10 2.9.1 Hovedplan for vannforsyning 2024\u20132033 Hovedplan for vannforsyning 2024\u2013203321 oppstiller blant annet f\u00f8lgende m\u00e5l knyttet til sikker vannforsyning n\u00e5r det gjelder kvalitet: M\u00e5l for vannforsyning (mengde og kvalitet), Hovedplan for vannforsyning 2024\u20132033 (Deloittes sammenstilling) M\u00e5l for kvalitet God r\u00e5vannskvalitet: Ingen negativ utvikling i vannkvalitet i r\u00e5vannskildene som skyldes forhold som kan p\u00e5 vannforsyning kontrolleres og begrenses. Beskyttelse: Tilstrekkelig beskyttelse av vanntilsigsomr\u00e5der og r\u00e5vannskilder. God hygienisk drikkevannskvalitet: Kildebeskyttelse og vannbehandling skal til sammen gi tilstrekkelige hygieniske barrierer. En vannbehandling som fjerner eller inaktiverer sykdomsfremkallende bakterier, virus, parasitter eller andre mikroorganismer skal alltid inng\u00e5. Forhindre forurensning: Episoder der vannbehandlingen svikter eller drikkevannet blir forurenset i vanndistribusjonssystemet skal forhindres s\u00e5 langt det er mulig. Dersom det likevel skjer, skal hendelsen og h\u00e5ndteringen av den gjennomg\u00e5s for \u00e5 avdekke \u00e5rsak og unng\u00e5 gjentakelse. Hygienisk sikring: Tilstrekkelig hygienisk sikring av drikkevannsmagasin. Fysisk sikring: Vannanleggene skal v\u00e6re tilstrekkelig sikret mot uautorisert tilgang og bruk pH-verdier: For \u00e5 redusere korrosjon i vanndistribusjonssystemet, har Bergen Vann m\u00e5l om at vannet ut fra vannbehandlingsanleggene skal ha pH 7,5 \u2013 8,5. M\u00e5l for mengde i Lekkasjereduksjon med f\u00f8lgende delm\u00e5l: vannforsyningen Kortsiktig m\u00e5l \u2013 2028: Lekkasje p\u00e5 nettet skal reduseres til mindre enn 20 % gjennom systematisk lekkasjekontroll og utbedring og oppn\u00e5 gr\u00f8nn angivelse i Norsk Vanns benchmarkingssystem. \u2022 Totalt vannforbruk skal komme under 29 mill. m3 per \u00e5r innen 2028. \u2022 Minste nattvannf\u00f8ring skal ikke overstige 12 l/min/km eller 2,0 l/sek/10 km, noe som tilsvarer et \u00e5rlig lekkasjetap p\u00e5 ca. 5,6 mill. m3 /\u00e5r ved en totalproduksjon p\u00e5 ca. 29 mill. m3 /\u00e5r, hvor av n\u00e6ringsforbruk utgj\u00f8r ca. 5,5 mill. m3 /\u00e5r. O Langsiktig m\u00e5l \u2013 2033: Lekkasje p\u00e5 nettet skal opprettholdes til under 20 %. \u2022 Totalt vannforbruk/produksjon skal v\u00e6re under 28,0 mill. m3 /\u00e5r. \u2022 Minste nattvannf\u00f8ring skal ikke overstige 10 l/min/km eller 1,7 l/sek/10 km, som tilsvarer et \u00e5rlig lekkasjetap p\u00e5 ca. 4,8 mill. m3 /\u00e5r ved en totalproduksjon p\u00e5 ca. 28,0 mill. m3 /\u00e5r hvor av n\u00e6ringsforbruk utgj\u00f8r ca. 5,5 mill. m3 /\u00e5r. M\u00e5let < 20 % gir god tjenestekvalitet (gr\u00f8nt lys) i Norsk Vann sitt benchmarking-system. Ledningsfornyelse: Ledningsfornyelsen skal v\u00e6re p\u00e5 et niv\u00e5 som holder tritt med forfallet, og det skal settes av ressurser til \u00e5 ivareta dette. Det \u00e5rlige fornyingsbehovet er beregnet til 0,7 % av vannledningnettet i 2024 og gradvis \u00f8kende til 0,9 % i 2030. Alternative forsyningsveier: Alternative forsyningsveier som ogs\u00e5 legger til rette for optimal samkj\u00f8ring av de fem vannbehandlingsanleggene med kilder i Bergen vannverk, skal etableres. tosidig vannforsyning (ringledninger): Ved nyetablering og rehabilitering av vannledninger skal tosidig vannledning videref\u00f8res, slik at f\u00e6rrest mulig abonnenter kan miste forsyningen ved ledningsbrudd. Uforutsette hendelser: Vannforsyningen skal v\u00e6re reetablert innen 24 t ved st\u00f8rre uforutsette hendelser p\u00e5 ledningsnettet. Utvikling for system for leveranse av n\u00f8dvann: System for leveranse av n\u00f8dvann skal videreutvikles. M\u00e5let er \u00e5 ha tilgang p\u00e5 nok n\u00f8dvannsmateriell og et system for distribusjon av n\u00f8dvann til en bydel, ca. 40 000 innbyggere. 21 Hovedplan for vannforsyning 2024\u20132033. 11 Videre er det satt m\u00e5l knyttet til beredskap, knyttet til blant annet gjennomf\u00f8ring av ROS- analyse, beredskapsanalyser og oppdatering av beredskapsplaner. 22 2.9.2 Hovedplan for avl\u00f8p og vannmilj\u00f8 Drikkevannskilder skal gis spesiell beskyttelse mot forurensning, noe som stiller spesielle krav til oppf\u00f8lging av avl\u00f8pssystemer i tilsigsomr\u00e5dene. I hovedplanen er angitt at fornying av avl\u00f8pssystemet skal v\u00e6re risikobasert, der tilsigsomr\u00e5de for drikkevann er ett av parameterene som vurderes. 23 2.9.3 Kommuneplanens arealdel Kommuneplanens arealdel (KPA) er hjemlet i plan- og bygningsloven. I KPA Bergen kommune er vanntilsigsomr\u00e5dene til r\u00e5vannkildene i vannforsyningen i Bergen angitt som sone drikkevannsform\u00e5l. Det gis mulighet til \u00e5 hjemle restriksjoner overfor allmennhetens aktiviteter i vanntilsigsomr\u00e5der til drikkevannskilder i Kommuneplanens arealdel. 22 Hovedplan for vannforsyning 2024\u20132033. kapittel 9. 23 Hovedplan for avl\u00f8p og vannmilj\u00f8 2024\u20132033 s. 33, 38. 12 3 Metode Deloitte utf\u00f8rer forvaltningsrevisjon i samsvar med gjeldende standard for forvaltningsrevisjon (RSK 001). Alle prosjekt blir kvalitetssikret i samsvar med kravene til kvalitetssikring i Deloitte Policy Manual (DPM). 3.1 Dokumentanalyse Vi vil samle inn og analysere informasjon om Bergen kommunes strategier, planer, systemer og rutiner for vannkvalitet og vannforsyning. Innsamlet dokumentasjon vil bli vurdert opp mot revisjonskriteriene. 3.2 Intervju For \u00e5 f\u00e5 supplerende informasjon til skriftlige kilder vil Deloitte intervjue utvalgte personer fra kommunen. Vi vil intervjue overordnet ledelse i byr\u00e5dsavdeling for byutvikling, samt ledere og fagpersoner i Bergen Vann, b\u00e5de innen vannkvalitet og vannforsyning. For \u00e5 belyse samhandling med andre enheter i kommunen, er det aktuelt \u00e5 gjennomf\u00f8re intervju med ledere og fagpersoner i Plan- og bygningsetaten n\u00e5r det gjelder hensyn til vannforsyningssystem i arealplaner, og eventuelt samarbeid knyttet til utstedelse av tillatelser. Det vil ogs\u00e5 v\u00e6re relevant \u00e5 gjennomf\u00f8re intervjuer med ledere og fagpersoner i Bymilj\u00f8etaten med ansvar for tillatelser og aktiviteter i vanntilsigsomr\u00e5der. Vi estimerer \u00e5 gjennomf\u00f8re totalt 15-20 intervju. Deloitte vil gj\u00f8re en l\u00f8pende vurdering av om det er behov for oppf\u00f8lgende intervjuer i l\u00f8pet av prosjektperioden for \u00e5 f\u00e5 besvart eventuelle sp\u00f8rsm\u00e5l som dukker opp underveis i unders\u00f8kelsen. 3.3 Verifisering og h\u00f8ring Oppsummering av intervju vil bli sendt til de intervjuede for verifisering, og det er informasjon fra de verifiserte intervjureferatene som vil bli benyttet i rapporten. Datadelen av rapporten vil bli sendt til kommunen for verifisering, og eventuelle faktafeil vil bli rettet opp i den endelige versjonen. Deretter vil hele rapporten, inkludert vurderingsdeler og eventuelle forslag til tiltak, bli sendt til kommunen ved byr\u00e5d for byutvikling for uttale. Byr\u00e5dens h\u00f8ringsuttale vil bli vedlagt den endelige rapporten som blir sendt til kontrollutvalget. 13 4 Tid og ressursbruk 4.1 N\u00f8kkelpersonell Birte Bj\u00f8rkelo er oppdragsansvarlig partner p\u00e5 oppdraget. I tillegg vil teamet best\u00e5 av prosjektleder Mia Caroline Bratz (senior manager) og Barbara Ruiken (seniorkonsulent). Deloitte har satt sammen et team som sikrer at prosjektet blir gjennomf\u00f8rt i samsvar med gjeldende retningslinjer, samt med n\u00f8dvendig kompetanse og erfaring innenfor kommunal revisjon. Det vil etter behov vurderes \u00e5 settes inn \u00e9n ekstra ressurs. Deloitte har i forbindelse med prosjektplanleggingen vurdert at prosjektteamet fyller kravet til en uavhengig og objektiv revisjon. Den enkeltes uavhengighet vil ogs\u00e5 bli vurdert l\u00f8pende gjennom hele prosjektperioden. 4.2 Ressursbruk Med utgangspunkt i prosjektets karakter og planen som er lagt for hvordan prosjektet skal bli gjennomf\u00f8rt vil det ta totalt 600 timer \u00e5 gjennomf\u00f8re prosjektet. Dette inkluderer forberedelse av prosjektet, utarbeidelse av problemstillinger og prosjektplan, forberedelse og gjennomf\u00f8ring av datainnsamling, analyse av data og utarbeidelse og kvalitetssikring av rapport. Timetallet omfatter ogs\u00e5 presentasjon av ferdig rapport for kontrollutvalget. Timeestimatet inkluderer ikke forberedelse og gjennomf\u00f8ring av presentasjon i bystyreutvalg. En eventuell presentasjon av rapporten i bystyreutvalg vil bli fakturert etter medg\u00e5tt tid, inntil 6 timer i tillegg til det totale timetallet som er presentert over. Se vedlegg for oversikt over timefordeling. 4.3 Gjennomf\u00f8ringsplan Oppstart av prosjektet vil i starten av april 2025 og rapporten vil v\u00e6re klar for oversendelse til kontrollutvalget ved sekretariatet innen utgangen av november 2025.24 For \u00e5 kunne gjennomf\u00f8re prosjektet innen denne fristen og med stipulert timebruk er det n\u00f8dvendig at kommunen sender over etterspurt dokumentasjon innen de frister som blir satt, og at utvalgte personer stiller til og verifiserer intervju. Fakturering av kostnadene ved prosjektet vil skje i samsvar med avtale mellom Bergen kommune og Deloitte. 24 Deloitte gjennomf\u00f8rer alltid en uavhengighetssjekk f\u00f8r oppstart av prosjekter for \u00e5 sikre at vi oppfyller uavhengighetskravene som stilles til revisor, jf. forskrift om kontrollutvalg og revisjon \u00a7 16. Gjennomf\u00f8ringen av prosjektet forutsetter at denne sjekken ikke avdekker faktiske uavhengighetskonflikter (for eksempel at vi st\u00e5r i fare for \u00e5 revidere eget arbeid, n\u00e6re relasjoner o.l.) eller tilsynelatende uavhengighetskonflikter (der det ikke er faktiske uavhengighetskonflikter, men det er kan v\u00e6re risiko for at tilliten til v\u00e5re vurderinger og funn svekkes p\u00e5 grunn av ulike forhold knyttet til saken). 14 Bergen, 10. mars 2025 ________________________________ Birte Bj\u00f8rkelo Oppdragsansvarlig partner 15 Deloitte AS and Deloitte Advokatfirma AS are the Norwegian affiliates of Deloitte NSE LLP, a member firm of Deloitte Touche Tohmatsu Limited (\"DTTL\"), its network of member firms, and their related entities. DTTL and each of its member firms are legally separate and independent entities. DTTL (also referred to as \"Deloitte Global\") does not provide services to clients. Please see www.deloitte.no for a more detailed description of DTTL and its member firms. Deloitte Norway conducts business through two legally separate and independent limited liability companies; Deloitte AS, providing audit, consulting, financial advisory and risk management services, and Deloitte Advokatfirma AS, providing tax and legal services. Deloitte is a leading global provider of audit and assurance, consulting, financial advisory, risk advisory, tax and related services. Our network of member firms in more than 150 countries and territories serves four out of five Fortune Global 500\u00ae companies. Learn how Deloitte's 330,000 people make an impact that matters at www.deloitte.no. \u00a9 2025 Deloitte AS "
}