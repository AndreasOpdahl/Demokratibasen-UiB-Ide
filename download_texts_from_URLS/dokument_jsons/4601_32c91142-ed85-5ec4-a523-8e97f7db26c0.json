{
  "dokument_id": "32c91142-ed85-5ec4-a523-8e97f7db26c0",
  "doc_type": "case_presentation",
  "kommune": 4601,
  "tittel": "Bes\u00f8k av barn og unges representant",
  "url": "https://bergen.kommune.no/politikere-utvalg/api/fil/bk360/10011712/Framstilling-Barn-og-unges-representant-presentasjon-og-diskusjon-",
  "tekst": " Ungdomsr\u00e5det Saksframstilling V\u00e5r referanse: 2023/246006-17 Saksbehandler: Birgitte Teglgaard J\u00f8rgensen Bes\u00f8k av barn og unges representant Hva saken gjelder: Ungdomsr\u00e5det f\u00e5r bes\u00f8k av Endre Buanes, Barn og unges representant i plansaker. Alle kommuner skal etter plan- og bygningsloven \u00a7 3-3 ha en s\u00e6rskilt ordning for \u00e5 ivareta barn og unges interesser i plan- og byggesaksbehandlingen. Utvalg for milj\u00f8 og byutvikling er kommunens faste utvalg for plansaker. Barn og unges representant har m\u00f8teplikt i utvalget, har tale- og forslagsrett og rett til protokolltilf\u00f8rsel, men ikke stemmerett eller klageadgang. Barn og unges representant skal v\u00e6re barna og unges taler\u00f8r og delta under utarbeidelsen av planer for \u00e5 se til at deres interesser blir sikret i plan- og byggesaksbehandlingen. Endre Buanes er ogs\u00e5 SLT koordinator i Bergen kommune. SLT-modellen er en modell for \u00e5 samordne rus- og kriminalitetsforebyggende tiltak for barn og unge. Gjennom \u00e5 koordinere informasjon, kunnskap og ressurser mellom kommunale akt\u00f8rer og politi, samt n\u00e6ringsliv og frivillige organisasjoner, skal modellen fremme gode og trygge oppvekstsvilk\u00e5r. Alle norske kommuner kan ta i bruk SLT-modellen, og i dag benyttes SLT i rundt 190 kommuner. Bergen kommune har tre SLT-koordinatorer, som er plassert i Etat for barn og familie. Det vil i m\u00f8tet legges opp til dialog om videre samarbeid. Forslag til vedtak: Saken legges frem uten forslag til vedtak. Dato: 4. mars 2024 Ingvild R\u00f8rtveit Digernes - leder Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. 1 "
}