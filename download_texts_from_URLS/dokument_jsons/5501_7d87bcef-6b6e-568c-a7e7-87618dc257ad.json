{
  "dokument_id": "7d87bcef-6b6e-568c-a7e7-87618dc257ad",
  "doc_type": "case_presentation",
  "kommune": 5501,
  "tittel": "Klagesak - klage p\u00e5 tildeling av tilskudd - Jusshjelpa i Nord-Norge",
  "url": "https://innsyn.tromso.kommune.no/application/getMoteDokument?dokid=2001755610",
  "tekst": "Arkivsaksnr. 24/10841-1 Saksbehandler Bj\u00f8rn Hagen Saksgang M\u00f8tedato Formannskapet 25.06.2024 Klagesak - klage p\u00e5 tildeling av tilskudd - Jusshjelpa i Nord- Norge Kommunedirekt\u00f8rens innstilling til vedtak: Jusshjelpa sin klage p\u00e5 delvis innvilgelse av oms\u00f8kt tilskudd etter tilskuddsordningen for \u00abtilskudd for frivillige organisasjoner for 2024\u00bb gis ikke medhold. Vedtak av 6.3.2024 stadfestes. Formannskapet slutter seg til begrunnelsen som fremkommer av saksfremleggets avsnitt kalt \u00abSekretariat for klagesaker til formannskapet \u2013 vurdering og begrunnelse\u00bb. Bj\u00f8rn Hagen Juridisk r\u00e5dgiver Sekretariat for klagesaker til formannskapet 1 Saksutredning Jusshjelpa i Nord-Norge (heretter kalt klager) s\u00f8kte om tilskudd etter tilskuddsordningen \u00abtilskudd for frivillige organisasjoner for 2024\u00bb. Det ble s\u00f8kt om kr. 100 000. S\u00f8knadsbel\u00f8pet skulle dekke kostnader knyttet til drift av rettshjelpstilbudet Jusshjelpa driver i Nord-Norge. M\u00e5lgruppa for tiltaket er de som ikke har r\u00e5d til advokat. S\u00f8knaden ble delvis innvilget av helse- og velferdsutvalget (heretter underinstansen) i vedtak datert 6.3.2024. I vedtaket ble klager innvilget et tilskudd p\u00e5 kroner 20.000, -. De hadde s\u00f8kt om tilskudd p\u00e5 kroner 100.000, -. Delvis innvilgelse av tilskudd ble begrunnet med: \u00abTreffer en mer ressurssterk m\u00e5lgruppe, de fleste m\u00e5 selv aktivt opps\u00f8ke tjenesten. Begrenset \u00f8konomisk ramme. Administrasjonen er av den oppfatning at Jusshjelpa i Nord-Norge ikke er orientert mot m\u00e5lgruppa for tilskuddsordningen (innbyggere i Troms\u00f8 kommune som er utviklingshemmede, og som har utfordringer knyttet til psykisk helse, rus og annen avhengighetsproblematikk) i s\u00e6rlig grad.\u00bb. Vedtaket ble p\u00e5klaget 22.3.2024. I klagen ble det blant annet vist til at differansen p\u00e5 oms\u00f8kt bel\u00f8p og tildelt bel\u00f8p er betydelig. De viser til at de er et rettshjelptiltak som er gratis og som benytter ressursene til de som trenger det mest. De retter seg spesielt mot folk i vanskelige situasjoner, herunder \u00f8konomisk og sosialt vanskeligstilte. Arbeidet mot fattigdom og sosial ekskludering er sentralt. Helse- og velferdsutvalget underinstansbehandlet klagen 3.5.2024. Underinstansen valgte \u00e5 opprettholde vedtaket. Begrunnelsen for \u00e5 opprettholde vedtaket var som f\u00f8lger: \u00abTreffer en mer ressurssterk m\u00e5lgruppe, de fleste m\u00e5 selv aktivt opps\u00f8ke tjenesten. Begrenset \u00f8konomisk ramme. Administrasjonen er av den oppfatning at Jusshjelpa i Nord-Norge ikke er orientert mot m\u00e5lgruppa for tilskuddsordningen (innbyggere i Troms\u00f8 kommune som er utviklingshemmede, og som har utfordringer knyttet til psykisk helse, rus og annen avhengighetsproblematikk) i s\u00e6rlig grad. Jusshjelpa i Nord-Norge er et regionalt tilbud. I sin klage henviser Jusshjelpa til \u00c5rsrapport for 2022 for et detaljert bilde av m\u00e5lgruppen. I denne \u00e5rsrapporten vises det tydelig at av 355 saker registrert med fullstendig statistikk, er det kun 14 saker som er tilh\u00f8rende Troms\u00f8 kommune. Tildelingen skjer p\u00e5 bakgrunn av en begrenset \u00f8konomisk ramme, og det er ingen disponible midler i denne tilskuddsordningen for innev\u00e6rende \u00e5r\u00bb. Klagen ble deretter oversendt formannskapet for klagebehandling. Sekretariat for klagesaker til formannskapet \u2013 vurdering og begrunnelse Formannskapets myndighet til \u00e5 behandle klagen: Frem til kommunestyret endret delegasjonsreglementet 28.09.2022 var det klageutvalget som behandlet klage p\u00e5 tilskuddsvedtak. Etter endringen er formannskapet klageinstans for tilskuddsvedtak. S\u00f8knadsfristen for tilskuddet i denne saken var etter regelverket ble endret. Formannskapet er derfor klageinstans i denne saken. 2 I forbindelse med at Formannskapet i denne saken er klageinstans er det viktig \u00e5 v\u00e6re oppmerksom p\u00e5 kommuneloven \u00a7 11-10, tredje ledd som lyder som f\u00f8lger: \u00abN\u00e5r en klage skal behandles etter forvaltningsloven \u00a7 28 andre ledd, er en folkevalgt som har v\u00e6rt med p\u00e5 \u00e5 forberede eller treffe vedtaket, inhabil til \u00e5 delta i klageinstansens behandling av vedtaket, eller i forberedelsen av saken for klageinstansen\u00bb. Dette medf\u00f8rer at dersom det er noen folkevalgte som er har deltatt i behandlingen av saken som medlem av i Helse- og velferdsutvalget kan de ikke delta i klagebehandlingen i formannskapet. Videre er det ikke kommunedirekt\u00f8ren som lager innstilling til vedtak i klagesaker, men sekretariatet for klagesaker som behandles i formannskapet. Vurdering av klagen: Troms\u00f8 kommune har en tilskuddsordning til helse- og velferdsform\u00e5l. Tilskuddsordningen benyttes til \u00e5 st\u00f8tte opp om frivillige og ideelle organisasjoners innsats i Troms\u00f8 kommune innen helse- og velferdsform\u00e5l. Tilskuddet er forankret i kommunens handlings- og \u00f8konomiplan. Form\u00e5let med tilskuddsordningen for er \u00ab\u00e5 forebygge sosialt utenforskap, og bidra til bedre levek\u00e5r og aktiv samfunnsdeltakelse for innbyggere i Troms\u00f8 kommune som er utviklingshemmede, og som har utfordringer knyttet til psykisk helse, rus og annen avhengighetsproblematikk\u00bb. Underinstansen viser i sin begrunnelse for avslaget blant annet til at \u00abTreffer en mer ressurssterk m\u00e5lgruppe, de fleste m\u00e5 selv aktivt opps\u00f8ke tjenesten. Begrenset \u00f8konomisk ramme. Administrasjonen er av den oppfatning at Jusshjelpa i Nord-Norge ikke er orientert mot m\u00e5lgruppa for tilskuddsordningen (innbyggere i Troms\u00f8 kommune som er utviklingshemmede, og som har utfordringer knyttet til psykisk helse, rus og annen avhengighetsproblematikk) i s\u00e6rlig grad. Jusshjelpa i Nord-Norge er et regionalt tilbud. I sin klage henviser Jusshjelpa til \u00c5rsrapport for 2022 for et detaljert bilde av m\u00e5lgruppen. I denne \u00e5rsrapporten vises det tydelig at av 355 saker registrert med fullstendig statistikk, er det kun 14 saker som er tilh\u00f8rende Troms\u00f8 kommune. Tildelingen skjer p\u00e5 bakgrunn av en begrenset \u00f8konomisk ramme, og det er ingen disponible midler i denne tilskuddsordningen for innev\u00e6rende \u00e5r\u00bb. Jusshjelpa er tilgodesett med et tilskudd p\u00e5 kroner 20.000, - for 2024. De s\u00f8kte om kroner 100.000, - i tilskudd. Underinstansen har vurdert at klager oppfyller kriteriene i utlysningen. Totalt sett er det kommet inn s\u00f8knader med et samlet tilskuddsbel\u00f8p p\u00e5 kroner 22.715.135, -. Men det er kun kroner 15.140.198, - til fordeling. Det at oms\u00f8kt tilskuddsmidler overstiger bel\u00f8p til fordeling medf\u00f8rer at underinstansen har m\u00e5tte gj\u00f8re prioriteringer mellom s\u00f8kerne og har m\u00e5tte gi tildelinger til dels langt under de oms\u00f8kte bel\u00f8pene, selv om s\u00f8kerne oppfylte kriteriene for \u00e5 kunne f\u00e5 tilskudd. 3 Selv om Jusshjelpa tidligere har f\u00e5tt tildelt kroner 100.000, - s\u00e5 kan dette ikke anses som et fast tilskuddsbel\u00f8p. Tilskuddet til den enkelte s\u00f8ker vil kunne variere ut fra bel\u00f8p til fordeling, oms\u00f8kt bel\u00f8p og antall s\u00f8kere. I sin vurdering skriver underinstansen at Jusshjelpa i begrenset omfang treffer m\u00e5lgruppa. Det var bare 14 av 355 saker som gjaldt innbyggere tilh\u00f8rende i Troms\u00f8 kommune. Ut fra utlysningen kan det virke som om andre rettshjelptiltak i Troms\u00f8 treffer m\u00e5lgruppene bedre. Troms\u00f8 kommune har ogs\u00e5 gitt tilskudd til andre rettshjelptiltak i denne tilskuddsrunden. Formannskapets sekretariat i klagesaker har gjennomg\u00e5tt underinstansens vurdering av tilskuddet sett opp mot tilskuddskriteriene og har ingen merknader til dette. De andre s\u00f8kerne som har f\u00e5tt tildelt midler oppfyller kriteriene i utlysningen. Av de som har f\u00e5tt innvilget tilskudd varierer innvilgelsesgraden i forhold til s\u00f8knadsbel\u00f8p. Jusshjelpa har f\u00e5tt tildelt midler og sekretariatet kan ikke se at det foreligger usaklig forskjellsbehandling sammenlignet med andre s\u00f8kere. Sekretariatet kan derfor ikke se at det er grunnlag for \u00e5 omgj\u00f8re underinstansens vedtak. P\u00e5 bakgrunn av ovennevnte anbefaler derfor sekretariatet at vedtak av 6.3.2024 stadfestes. Vedtakskompetanse Formannskapet Vedlegg Oversendelse av klagesak til Formannskapet - Jusshjelpa Nord Norge 210324 - Innkommet klage p\u00e5 tilskudd Jusshjelpa i Nord Norge Alle s\u00f8knader inkl vedlegg Jusshjelpa Nord Norge 24_01276-1 FNYBVP Jusshjelpa Nord Norge 24_01276-1 FNYBVP_Vedlegg 1 - Budsjett 2024 1587969_2_1 Jusshjelpa Nord Norge 24_01276-1 FNYBVP_Vedlegg 2 - Driftsrute \u00e5r 2024 1587970_2_1 Jusshjelpa Nord Norge 24_01276-1 FNYBVP_Vedlegg 3 - \u00c5rsrapport 2022 1587971_2_1 Saksprotokoll HV sak 7_24, S\u00f8knader til helse- og velferdsform\u00e5l 2024 til behandling helse og velferdsutvalget, 06.03.2024 (8) Saksprotokoll HV sak 20_24, Klage p\u00e5 bel\u00f8psst\u00f8rrelse fra Jusshjelpa i Nord-Norge p\u00e5 s\u00f8knad til helse og velferdsform\u00e5l sak 7_24, 03.05.2024 Utlysningstekst 2024 (2) (1) Vedtatt tabell sak 7_24 (7) 4 "
}