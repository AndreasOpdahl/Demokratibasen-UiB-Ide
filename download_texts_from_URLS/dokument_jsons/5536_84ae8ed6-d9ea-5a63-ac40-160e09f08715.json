{
  "dokument_id": "84ae8ed6-d9ea-5a63-ac40-160e09f08715",
  "doc_type": "case_attachment",
  "kommune": 5536,
  "tittel": "101_8 - Statsforvalteren uttalelse - s\u00f8knad om dispensasjon - deling og oppf\u00f8ring av fritidsbolig(Vedlegg, 83KB)",
  "url": "https://innsyn.lyngen.kommune.no/wfdocument.aspx?journalpostid=2013056993&dokid=114171&versjon=1&variant=A&",
  "tekst": " V\u00e5r dato: V\u00e5r ref: 05.11.2024 2024/9593 Deres dato: Deres ref: 2024/1284 LYNGEN KOMMUNE Saksbehandler, innvalgstelefon Strandveien 24 Iris J\u00e6ger, 77642073 9060 LYNGSEIDET Uttalelse til s\u00f8knad om dispensasjon for deling og oppf\u00f8ring av fritidsbolig - Lyngen 101/8 Vi viser til Ivggu suohkana - Lyngen kommunes oversendelse av s\u00f8knad om fradeling og oppf\u00f8ring av fritidsbolig p\u00e5 eiendom 101/8. Som sektormyndighet skal Statsforvalteren gis anledning til \u00e5 komme med merknader til dispensasjonssaker som kan ber\u00f8re v\u00e5re sektorinteresser. Arealet som s\u00f8kes fradelt og oppf\u00f8rt fritidsbolig p\u00e5 er satt av til landbruks-, natur-, frilufts-, og reindriftsform\u00e5l (LNFR-form\u00e5l) i kommuneplanens arealdel. Det s\u00f8kes om fradeling av et areal p\u00e5 1 daa. Arealet ligger om lag 200 meter opp i lia fra eksisterende bebyggelse. Det finnes store beiteinteresser i omr\u00e5det b\u00e5de fra rein og bufe. Omr\u00e5det er b\u00e5de okse- og simlebeiteland, lavereliggende sommerland og parringsland for rein fra Ittunj\u00e1rga/Rendalen reinbeitedistrikt. Det er ogs\u00e5 beiteareal for sau og storfe for Kjosen \u2013 Fastdalen sauesankelag. Arealet ligger ogs\u00e5 i et omr\u00e5de kartlagt og registrert som ravinedal \u2013 ravinedal i marin leire med gjennomg\u00e5ende bekk i Naturbase. Ravinesystemet er uten inngrep bortsett fra helt nederst (nedenfor oms\u00f8kt omr\u00e5de). For \u00e5 ivareta naturtypen er det viktig \u00e5 unng\u00e5 bakkeplanering og andre terrenginngrep. Det er allerede satt av store arealer for spredt fritidsbebyggelse i Koppangen i gjeldende kommuneplan. I forslag til ny kommuneplan som n\u00e5 ligger ute til h\u00f8ring, er heller ikke arealet satt av til annet enn LNFR-spredt. V\u00e5r vurdering er at fradeling og etablering av fritidsbolig som oms\u00f8kt vil komme i konflikt med interesser som gj\u00f8r seg gjeldende innenfor LNFR-form\u00e5let. Vilk\u00e5rene for dispensasjon Det er kommunen som planmyndighet, som m\u00e5 vurdere om vilk\u00e5rene for \u00e5 gi dispensasjon er oppfylt, jf. pbl. \u00a7 19-2, andre og tredje ledd. Vurderingene av om vilk\u00e5rene er oppfylt, m\u00e5 framg\u00e5 av saksframlegg/ dispensasjonsvedtak. Vi viser i den sammenheng til v\u00e5rt brev til kommunene datert 20.04.2024 \u2013 Retningslinjer for oversendelse av dispensasjonss\u00f8knader etter plan- og bygningsloven p\u00e5 h\u00f8ring hos Statsforvalteren. Her E-postadresse: Postadresse: Bes\u00f8ksadresse: Telefon: 78 95 03 00 sftfpost@statsforvalteren.no Postboks 700 Strandvegen 13, Troms\u00f8 www.statsforvalteren.no/tf Sikker melding: 9815 Vads\u00f8 Damsveien 1, Vads\u00f8 www.statsforvalteren.no/melding Org.nr. 967 311 014 Side: 2/2 er veiledning om hva som b\u00f8r tas med av informasjon om saken i kommunens oversendelsesbrev. Og vi ber om at kommunene konkret vurderer s\u00f8knaden opp mot dispensasjonsbestemmelsen i pbl. \u00a7 19-2 f\u00f8r den sender saken p\u00e5 h\u00f8ring, og at vurderingen inng\u00e5r i oversendelsen hit. Noen av s\u00f8knadene vi mottar, kunne kommunene avsl\u00e5tt uten \u00e5 innhente forh\u00e5ndsuttalelse fra Statsforvalteren. Saker hvor kommunens administrasjon innstiller negativt, skal i utgangspunktet ikke sendes hit p\u00e5 h\u00f8ring. Statsforvalteren ber kommunen f\u00f8lge vedattt arealplan og avsl\u00e5 s\u00f8knad om fradeling og etablering av fritidsbolig som oms\u00f8kt. Vi vil vurdere \u00e5 p\u00e5klage et eventuelt vedtak om dispensasjon som oms\u00f8kt og ber om \u00e5 bli orientert om kommunens vedtak i saken. Med hilsen Hans Kristian R\u00f8nningen Iris J\u00e6ger leder for planseksjonen seniorr\u00e5dgiver plan Dokumentet er elektronisk godkjent "
}