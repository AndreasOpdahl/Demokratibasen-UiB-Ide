{
  "dokument_id": "2e62b5cb-2e5b-5f24-af21-01b26e7259d8",
  "doc_type": "case_presentation",
  "kommune": 5501,
  "tittel": "Investeringsbeslutning - Oldervik almenningskai",
  "url": "https://innsyn.tromso.kommune.no/application/getMoteDokument?dokid=2001945002",
  "tekst": "Arkivsaksnr. 25/00410-1 Saksbehandler Christine Dahl Saksgang M\u00f8tedato Milj\u00f8-, idrett-, kultur- og 25.02.2025 samfunnsutviklingsutvalget Formannskapet 04.03.2025 Kommunestyret 12.03.2025 Investeringsbeslutning - Oldervik almenningskai Kommunedirekt\u00f8rens innstilling til vedtak: 1. Formannskapet godkjenner bygging av ny allmenningskai i Oldervik innenfor en kostnadsramme p\u00e5 16 millioner kroner. 2. Investeringen finansieres gjennom bruk av inntekter fra salg av kai, st\u00f8tte fra Kystverket mva-kompensasjon og l\u00e5neopptak. L\u00e5neopptak p\u00e5 9,4 millioner kroner hentes fra f\u00f8lgende prosjekter i investeringsbudsjettet: a. Oldervik allmenningskai 3,2 millioner kroner b. Landfester og distriktskaier 1 million kroner c. Veger og fortau 5,2 millioner kroner. Stig Tore Johnsen Mette Moh\u00e5g Kommunedirekt\u00f8r Direkt\u00f8r, Avdeling for bymilj\u00f8 1 Hva saken gjelder Saken gjelder Oldervik almenningskai. Anbudskonkurranse for bygging av ny Oldervik almenningskai er gjennomf\u00f8rt, og det er tildelt kontrakt med forbehold om finansiering (vedlegg 1 \u2013 Innstilling). P\u00e5 bakgrunn av ny prosjektprognose p\u00e5 16 mnok er ikke vedtatte budsjett i HAP 2025 p\u00e5 3,2,- mnok tilstrekkelig for \u00e5 gjennomf\u00f8re prosjektet. Kommunedirekt\u00f8ren anbefaler \u00e5 gjennomf\u00f8re prosjektet og omfordele midler i gjeldende investeringsbudsjett. Saksutredning I. Bakgrunn og historikk I 2018 bygde Troms\u00f8 kommune ei fiskerikai i Oldervik, som var sammenf\u00f8yd med fabrikkanlegget til Oldervik fiskeindustri AS. Prosjektet ble finansiert ved et spleiselag mellom kommunen, Oldervik fiskeindustri AS, og Kystverket. Troms\u00f8 kommune var byggherre. Byggekostnaden ble til slutt p\u00e5lydende kroner 4 359 594,- inkludert mva. Kystverket sin del av kostnaden, et tilskudd p\u00e5lydende kroner 1 650 000,- ble gitt ved tilsagnsbrev og p\u00e5 n\u00e6rmere vilk\u00e5r, etter s\u00f8knad fra kommunen. Ved bevillingen ble det blant annet stilt vilk\u00e5r om at fiskerikaien skulle eies av Troms\u00f8 kommune, og at kaien skulle kunne benyttes av alle fiskefart\u00f8y etter de havneregler som kommunen fastsetter. Etter noe tid kom det fra andre akt\u00f8rer anf\u00f8rsler om at kommunen ikke overholdte Kystverkets vilk\u00e5r. Kystverket sendte brev til kommunen av 06.01.2020, med varsel om tilbaketrekking av tilskudd p\u00e5lydende kroner 1 650 000,-, dersom kommunen ikke brakte forholdet i orden. Dette f\u00f8rte til at kommunen satte i gang en prosess med m\u00e5l om \u00e5 selge fiskerikaien til OFI. I m\u00f8te den 20.12.2022 vedtok formannskapet f\u00f8lgende: Skjermbilde fra saksprotokoll: Avtalen mellom Troms\u00f8 kommune og OFI gikk ut p\u00e5 at kommunen solgte fiskerikaia til OFI for kroner 3 800 000,-. Videre ble det blant annet avtalt at fiskerikaien skulle kunne benyttes av alle fiskefart\u00f8yer som har behov, frem til det foreligger ferdigattest for tiltak p\u00e5 allmenningskaien. Samtidig ba formannskapet administrasjonen om \u00e5 iverksette arbeidet med istandsetting av Oldervik almenningskai. II. N\u00e6rmere om behovet Seksjon for samfunn, innovasjon og n\u00e6ring (SIN) fikk h\u00f8sten 2022 anmodning om bistand fra seksjon for Eiendom for \u00e5 kartlegge brukerbehovene knyttet til almenningskaia i Oldervik, og f\u00f8lgelig funksjonsbehovene til en oppgradert almenningskai. Anmodningen ble oppfulgt ved at SIN gjennomf\u00f8rte en brukeranalyse, hvor man kalte inn aktuelle brukere av almenningskaia gjennom utviklingslaget i Oldervik. I tillegg ble fart\u00f8y med registrert anl\u00f8p i Oldervik siste \u00e5ret ogs\u00e5 kontaktet for \u00e5 sikre at informasjonen om brukerunders\u00f8kelsen n\u00e5dde bredt nok ut. S\u00f8ndag 30. oktober stilte r\u00e5dgiver fra SIN i m\u00f8te ved den gamle skolen i Oldervik, tilrettelagt av 2 utviklingslaget, for \u00e5 presentere mulige alternativer for veien videre med almenningskaia. P\u00e5 dette tidspunktet var det ikke avgjort at fiskerikaia skulle selges, og forutsetningene for \u00e5 opplyse i detalj om hvordan videre fremdrift med almenningskaia ville bli, var begrenset. SIN \u00f8nsket allikevel \u00e5 gjennomf\u00f8re en behovsanalyse s\u00e5 raskt som mulig. F\u00f8lgende er de mest fremtredende behovene ble kommunisert fra relevante akt\u00f8rer som stilte i m\u00f8tet: \uf0b7 Brukere er omforent om at det er usannsynlig at det er mulig \u00e5 restaurere eksisterende konstruksjon i kaia, og at det derfor m\u00e5 bygges ny kai. \uf0b7 Brukerne er opptatt av materialvalg i nybygd kai. Det ble p\u00e5pekt at betongkai vil gi st\u00f8rst fleksibilitet med hensyn anvendeligheten av kaia, utover \u00e5 v\u00e6re avgj\u00f8rende for lastdimensjonering og vedlikeholdsbehovet. \uf0b7 Kaien m\u00e5 kunne t\u00e5le brutto vekten av en liten lastebil. \uf0b7 Flere p\u00e5pekte at en ny kai burde utvides i hele lengderetningen inn mot land, slik at eksisterende T-form blir rektangul\u00e6r. Dette vil gj\u00f8re at flere fart\u00f8y kan legge til kaia samtidig, i tillegg til at innkj\u00f8ring til kaia vil bli vesentlig enklere. \uf0b7 Det er \u00f8nske om kran montert p\u00e5 kaia. SIN har framholdt at dette er utfordrende \u00e5 f\u00e5 til i kommunal regi med hensyn til HMS-krav for maskiner eid av kommunen. SIN har anbefalt at brukere organiserer seg for \u00e5 s\u00f8ke tilskudd om etablering av slik kran med tillatelse fra kommunen, hvor utstyret driftes og vedlikeholdes av private, eksempelvis utviklingslag eller b\u00e5tforening. \uf0b7 Det ble uttrykt et behov om lagringsmulighet inni kaia. \uf0b7 Behov for system for avfallssortering. Det vil uansett v\u00e6re krav til dette ved nybygging. \uf0b7 Behov for minimum 1 stk 32A str\u00f8mkurs, og 4 uttak med 16A kurs. \uf0b7 To stykk LED stolper \u2013 en som lyser opp kaien, og en som lyser opp sj\u00f8en rundt. \uf0b7 Det er et behov \u00e5 avlaste fiskerikaia slik at fiskere ikke trenger un\u00f8dvendig lang liggetid ved denne, eksempelvis for \u00e5 bytte bruk. \uf0b7 Det er behov for flere leidere/stiger ved kaia enn i eksisterende struktur. Helst 3 stk. - en p\u00e5 hver side. I tillegg til den kvalitative brukerunders\u00f8kelsen ble det gjort fors\u00f8k p\u00e5 \u00e5 danne et kvantitativt grunnlag for \u00e5 supplere dette. Da kaien er en almenningskai, finnes det ingen data p\u00e5 anl\u00f8psfrekvens til kaia. Det ble imidlertid gjennomg\u00e5tt historiske ortofoto, som viser h\u00f8y aktivitet ved almenningskaia i alle tidsperioder det finnes fly- og satellittfoto av den. Utover dette er det gjennomg\u00e5ende hos brukerne av kaia at det er behov for en almenningskai i Oldervik, og SIN finner ikke grunnlag for \u00e5 betvile dette. H\u00f8sten 2023 ble det bestilt en intern behovsmelding om almenningskaia i Oldervik av enhet Veg, til SIN. Behovsunders\u00f8kelsen gjennomf\u00f8rt i Oldervik \u00e5ret f\u00f8r dannet grunnlaget for behovsmeldingen, som ble ferdigstilt og levert 14.11.2023. III. Ny almenningskai i Oldervik og alternativer. Oldervik almenningskai er en trekai bygget i 1962 som er i sv\u00e6rt d\u00e5rlig forfatning. Normal levetid for trekaier er rundt 30-40 \u00e5r. Det vil si at det er endt teknisk levetid for kaien. Asplan Viak gjennomf\u00f8rte en tilstandsvurdering av eksisterende almenningskai i februar 2022, der ogs\u00e5 ulike l\u00f8sninger for kaia ble identifisert. F\u00f8lgende alternativer for kail\u00f8sning er identifisert og vurdert: 1. Istandsetting av eksisterende almenningskai 3 2. Riving og bygging av ny kai i tre 3. Riving og bygging av ny kai i betong Anbefalingen fra tilstandsvurderingen var tydelig: \u00abriving av eksisterende kai, og bygging av ny kai i betong\u00bb. Nedenfor redegj\u00f8res kort om de ulike alternativene: Istandsetting av eksisterende almenningskai Fra tilstandsvurderingen fremg\u00e5r at en istandsetting blant annet inneb\u00e6rer \u00e5 bytte ut peler med r\u00e5te, skifte ut konstruksjonsvirke, skifte skj\u00f8rt for fendring, skifte dekke og skifte rekkverk. Alt av nytt trevirke b\u00f8r v\u00e6re impregneringsklasse M. Kreosot er eneste behandling som tilfredsstiller impregneringsklasse M, som brukes i Norge. Tilstanden p\u00e5 kaia var allerede d\u00e5rlig n\u00e5r tilstandsvurderingen ble utarbeidet i 2022, og levetiden var da antatt utl\u00f8pt. Etter dette kom det nye milj\u00f8krav p\u00e5 kreosotbehandlede materialer som tr\u00e5dte i kraft h\u00f8sten 2022. Fra og med 30.april 2023 kom det forbud mot \u00e5 bruke kreosotbehandlet materiale i Norge. P\u00e5 bakgrunn av dette forbudet er det ikke mulig \u00e5 istandsette dagens trekai. Det anbefales at dagens trekai rives og at materialer fraktes til godkjent avfallsmottak. Dette fordi trekaiens dekke er s\u00e5 svekket, at den kan utgj\u00f8re en fare ved kollaps som f\u00f8lge av bruk og belastninger som d\u00e5rlig v\u00e6r kan gi. Riving og bygging av ny kai i tre Eksisterende kaianlegg forutsettes revet for bygging av ny kai. Forbudet mot kreosotimpregnering medf\u00f8rer at nybygg av trekai ikke kan utf\u00f8res med trepeler. Det er derfor vurdert en l\u00f8sning med betongkai med tredekke. Estimert prosjektkostnad for bygging av ny kai med tredekke er 15 222 591,-. Denne kostnaden inkluderer ny prosjektering, anskaffelse og anbudsprosess. Det er sm\u00e5 besparelser \u00e5 hente p\u00e5 investeringen ved \u00e5 bygge ny kai med tredekke. Ved en slik l\u00f8sning vil det generere \u00f8kte driftskostnader for tilsyn av tredekket hvert \u00e5r, og det anbefales ikke \u00e5 g\u00e5 for denne l\u00f8sningen. Riving og bygging av ny kai i betong Basert p\u00e5 behovsmeldingen (\u00f8nsker og behov), anbefaling fra tilstandsvurdering, samt hensyn til anvendelighet, stabilitet, milj\u00f8, levetid, drift og vedlikehold er valgt konsept at eksisterende almenningskai rives, og at det skal bygges en ny betongkai. Kostnader knyttet til riving av eksisterende almenningskai og bygging av ny betongkai er vist i tabell nedenfor. IV. \u00d8konomi Kostnader Byggekostnad inkl. mva 14 404 200,- Andre kostnader 1 595 800,- Prosjektkostnad inkl. mva 16 000 000,- Finansiering: Salgssum OFI-kaia inkl. tilskudd fra Kystverket 3 800 000,- Mva. kompensasjon 2 880 840,- L\u00e5neopptak 9 319 160,- Totalt 16 000 000.- Det er avsatt 3,2 millioner kroner til l\u00e5neopptak til form\u00e5let i gjeldende HAP. Det er videre avsatt 1 millioner kroner til Landfester og distriktskaier som ogs\u00e5 kan disponeres til dette form\u00e5let. For \u00e5 fullfinansiere utbyggingen foresl\u00e5r kommunedirekt\u00f8ren \u00e5 omprioritere investeringsmidler gjennom \u00e5 hente 5,2 millioner kroner fra ubenyttede midler til Veger og fortau. 4 Kommunedirekt\u00f8ren vil i tertialrapport 1 komme tilbake til prioriteringene i dette prosjektet, og om noen av tiltakene som var planlagt kan skyves p\u00e5 eller om det er andre omprioriteringer i investeringsbudsjettet som er mulig \u00e5 gj\u00f8re. V. Innkomne tilbud Troms\u00f8 kommune kunngjorde 15.11.2024 konkurranse om inng\u00e5else av totalentreprise for Oldervik almenningskai. Ved tilbudsfrist 16.12.2024 mottok Troms\u00f8 kommune seks tilbud hvor fire ble evaluert og to tilbud ble avvist p\u00e5 grunn av manglende oppfyllelse av kvalifikasjonskrav. Ved klagefrist for avvisning 10.01.2025 var det ikke mottatt innsigelser p\u00e5 avvisningen. Etter evaluering av tilbudene i henhold til de oppsatte tildelingskriteriene i konkurransegrunnlaget hadde BME Johnsen AS samlet sett det beste tilbudet. Det samlede poengsummen og evalueringssummen for alle tilbudene ble fordelt slik: Tabell 1 viser samlet poengsum og evalueringssum for tilbudene: For ytterligere informasjon om evalueringen og konkurransen se vedlegg 1 \u2013 Innstilling til valg av leverand\u00f8r. VI. Avsluttende bemerkninger Fordeler for n\u00e6ringa og bygdesamfunnet En fungerende og form\u00e5lsrettet almenningskai er av stor betydning for flere brukergrupper i Oldervik. Almenningskaia har historisk v\u00e6rt brukt at b\u00e5de fritidsb\u00e5ter og fiskeb\u00e5ter. Kaias funksjon for \u00e5 avlaste fiskerikaia er viktig for fiskerin\u00e6ringen i Oldervik, slik at lasting og lossing av fiskebruk og andre redskaper ikke skaper k\u00f8 ved fiskerikaia, s\u00e6rlig i skreisesongen. Med hensyn til videre utvikling av fiskerin\u00e6ringen i Oldervik vil det v\u00e6re avgj\u00f8rende \u00e5 ha en kapasitet som en nybygd almenningskai vil v\u00e6re i bygda. Oldervik er et rasutsatt omr\u00e5de med en historikk knyttet til isolasjon som f\u00f8lge av sn\u00f8skred. En fungerende almenningskai vil kunne spille en rolle der hvor evakuering via sj\u00f8 vil v\u00e6re n\u00f8dvendig. Samfunnssikkerhet og beredskap hos kommunen bemerker likevel at begrepet 5 \u201cberedskapskai\u201d ikke er et formalisert begrep, og at i n\u00f8dssituasjoner vil man anl\u00f8pe hvilken som helst kai for \u00e5 l\u00f8se oppdraget mest mulig effektivt. Tilbakebetaling av tilskudd Kystverket har etter s\u00f8knad innvilget Troms\u00f8 kommunes utsatt frist for ferdigstillelse av Oldervik almenningskai til 31.12.2025. Dette i henhold til avtale om istandsetting og vedlikehold av Oldervik almenningskai, og dispensasjon fra vilk\u00e5r i tilsagnsbrev. Dersom kommunen ikke overholder denne fristen, kan Kystverket helt eller delvis kreve tilskuddet p\u00e5lydende kroner 1 650 000,- tilbakebetalt for oppf\u00f8ring av fiskerikaien. Konklusjon Da det ikke er mulig \u00e5 istandsette eksisterende almenningskai i Oldervik, anbefaler administrasjonen at eksisterende trekai rives, og at det bygges ny i kai betong. Vedtakskompetanse Formannskapet Vedlegg Innstilling til valg av leverand\u00f8r 6 "
}