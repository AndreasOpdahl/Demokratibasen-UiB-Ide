{
  "dokument_id": "c7241615-396e-5a71-bc2b-bd7b34d28c19",
  "doc_type": "case_presentation",
  "kommune": 5501,
  "tittel": "Leieavtale for gnr. 200 bnr. 1022 - Troms\u00f8 tennisklubb",
  "url": "https://innsyn.tromso.kommune.no/application/getMoteDokument?dokid=2001537812",
  "tekst": "Arkivsaksnr. 23/16551-3 Saksbehandler Ola Lund Eide Saksgang M\u00f8tedato Formannskapet 16.01.2024 Leieavtale for gnr. 200 bnr. 1022 - Troms\u00f8 tennisklubb Kommunedirekt\u00f8rens innstilling til vedtak: Leieavtale for eiendommen gnr. 200 bnr. 1022 i Troms\u00f8 kommune godkjennes. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 1 Hva saken gjelder Saken gjelder inng\u00e5else av leieavtale med Troms\u00f8 tennisklubb for eiendommen gnr. 200 bnr. 1022 i Troms\u00f8 kommune. Saksutredning Ved en gjennomgang av kommunens festeavtaler er det oppdaget at leieavtale med Troms\u00f8 tennisklubb for eiendommen gnr. 200 bnr. 1022 er utl\u00f8pt. Tennisklubben leide vederlagsfritt eiendommen til bruk som utend\u00f8rs tennisbane frem til leieavtalen utl\u00f8p i 2021. Banen har etter dette ogs\u00e5 v\u00e6rt i bruk av klubben. Utl\u00f8pt leieavtale erstattet festekontrakt inng\u00e5tt i 1954 n\u00e5r banen ble etablert. Troms\u00f8 tennisklubb \u00f8nsker \u00e5 forlenge leieavtalen med minimum 30 \u00e5r. Troms\u00f8 tennisklubb opplyser at de er forpliktet til \u00e5 ha utend\u00f8rsbane for \u00e5 delta i divisjonsspill \u2013 hvor klubben stiller med b\u00e5de dame- og herrelag. For \u00e5 kunne vedlikeholde banen i henhold til krav er klubben avhengig av \u00e5 kunne s\u00f8ke tippemidler. Vilk\u00e5r for \u00e5 kunne s\u00f8ke tippemidler er at klubben r\u00e5r over anlegget i en lengre periode (klubben oppgir ca. 20-25 \u00e5r). Konklusjon Troms\u00f8 tennisklubb er som byens eneste, og Norges nordligste tennisklubb et viktig tilbud. Klubben er avhengig av anlegget p\u00e5 gnr. 200 bnr. 1022 for \u00e5 kunne delta i konkurransespill, og utvikling og vedlikehold av anlegget krever forutberegnelighet. Det anbefales derfor at inng\u00e5else av vederlagsfri leieavtale med Troms\u00f8 tennisklubb godkjennes. Vedtakskompetanse Leieavtale har en varighet p\u00e5 over 5 \u00e5r. Formannskapet har derfor kompetent vedtaksmyndighet. Vedlegg 1- Leieavtale tennisbane (gnr. 200 bnr 1022) (Utl\u00f8pt) - Leieavtale tennisbane 2 "
}