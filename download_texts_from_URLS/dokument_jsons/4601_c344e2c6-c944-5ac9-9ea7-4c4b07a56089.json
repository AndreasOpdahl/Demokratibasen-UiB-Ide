{
  "dokument_id": "c344e2c6-c944-5ac9-9ea7-4c4b07a56089",
  "doc_type": "case_presentation",
  "kommune": 4601,
  "tittel": "H\u00f8ringsuttalelse - Ny strategi for VID vitenskapelige h\u00f8gskole 2025-2028.",
  "url": "https://bergen.kommune.no/politikere-utvalg/api/fil/bk360/11124425/Framstilling-Horingsuttalelse-Ny-strategi-for-VID-vitenskapelige-hogskole-2025-2028-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/134938-2 H\u00f8ringsuttalelse - Ny strategi for VID vitenskapelige h\u00f8gskole 2025-2028 Hva saken gjelder: Samarbeidspartnere, eiere og andre interessenter inviteres til \u00e5 komme med h\u00f8ringsinnspill p\u00e5 VID vitenskapelige h\u00f8gskoles strategi for perioden 2025 \u2013 2028. Bokstavene VID st\u00e5r for Vitenskapelig, Internasjonal og Diakonal. VIDs n\u00e5v\u00e6rende strategi for 2022-2024 skal revideres og fornyes, og den nye strategien skal forsterke VIDs vei mot \u00e5 bli universitet. VID ber om tilbakemeldinger p\u00e5 hvordan h\u00f8ringsinstansen vurderer strategien som helhet, og vil gjerne ogs\u00e5 ha konkrete innspill p\u00e5: \u2022 Hvordan vurderer h\u00f8ringsinstansen strategien som helhet? \u2022 Hvordan vurderer h\u00f8ringsinstansen VIDs overordnede m\u00e5l, samfunnsoppdrag, visjon og verdigrunnlag? \u2022 Er VIDs institusjonelle s\u00e6rpreg tilstrekkelig tydeliggjort i strategien? \u2022 Hvordan vurderes VIDs muligheter for \u00e5 oppn\u00e5 det overordnede m\u00e5lbildet (2028) gjennom strategien slik den er formulert? \u2022 Har h\u00f8ringsinstansen synspunkter p\u00e5 satsningsomr\u00e5det \u00abSamfunnsviktige utdanninger\u00bb? \u2022 Har h\u00f8ringsinstansen synspunkter p\u00e5 satsningsomr\u00e5det \u00abForsterket forskningsinnsats\u00bb? \u2022 Har h\u00f8ringsinstansen synspunkter p\u00e5 satsningsomr\u00e5det \u00abAttraktiv, synlig og b\u00e6rekraftig\u00bb? \u2022 Er det noen omr\u00e5der eller elementer i strategien som b\u00f8r styrkes eller fremheves for \u00e5 styrke strategien? \u2022 Er strategien egnet for \u00e5 m\u00f8te fremtidige behov og utfordringer? H\u00f8ringsfrist: 04.10.2024 Byr\u00e5dens vurdering og forslag til h\u00f8ringsuttalelse: Bergen kommune takker for muligheten til \u00e5 gi tilbakemelding p\u00e5 VIDs reviderte strategi. Bergen kommune er Norges nest st\u00f8rste kommune og Vestlandets hovedstad. Som vertskommune for mange utdanningsinstitusjoner og en av de st\u00f8rste arbeidsgiverne p\u00e5 Vestlandet, er kommunen opptatt av studenters vilk\u00e5r og rekruttering av kandidater fra VID til stillinger i kommunale tjenester. Byr\u00e5det har i Klosterhagenerkl\u00e6ringen sagt at kommunen vil: \u2022 Gj\u00f8re Bergen til Norges beste studentby \u2022 Sammen med akademia, studentorganisasjoner og n\u00e6ringsliv sikre \u00f8kt samhandling og at flere studenter etablerer seg i Bergen etter endt studietid Grunnet kort h\u00f8ringsfrist omtales kun h\u00f8ringssp\u00f8rsm\u00e5lene som er mest sentrale for Bergen kommune. 1 Hvordan vurderer h\u00f8ringsinstansen VID overordnede m\u00e5l, samfunnsoppdrag, visjon og verdigrunnlag? I strategien b\u00f8r samfunnsoppdraget gjenspeile demografiutfordringen samfunnet st\u00e5r i, og hvor viktig det er \u00e5 utdanne profesjonsut\u00f8vere og kandidater etter samfunnets skiftende behov. Hvordan vurderes VIDs muligheter for \u00e5 oppn\u00e5 det overordnede m\u00e5lbildet (2028) gjennom strategien slik den er formulert? Bergen kommune merker seg at VID har som m\u00e5l \u00e5 bli et verdibasert universitet som bl.a. \u00abskaper muligheter for nye former for samhandling med samfunns- og arbeidslivet som bidrar til innovasjon og nyskaping for \u00e5 l\u00f8se store samfunnsutfordringer, utvikle nye studietilbud og stimulere til ny forskningsaktivitet\u00bb. Det er videre positivt at VID trekker frem viktigheten av at h\u00f8gskolen \u00abdeltar aktivt i nettverk, klynger og annet samarbeid som fremmer samhandling og innovasjon, s\u00e6rlig med kommuner, helseforetak, andre universiteter og h\u00f8gskoler, v\u00e5re eiere og deres virksomheter og andre ideelle akt\u00f8rer\u00bb. Bergen kommune st\u00e5r overfor store utfordringer og krav til endring grunnet den demografiske utviklingen med \u00f8kende aldrende befolkning og f\u00e6rre i yrkesaktiv alder, som treffer kommunens helse- og omsorgstjenester. Bergen kommune og VID deltar begge i Kunnskapskommunen Helse Omsorg Vest, som er en kunnskapssatsing for de kommunale helse- og omsorgstjenestene, der flere kommuner og forskningsinstitusjoner samarbeider om \u00e5 styrke forskning, innovasjon og kunnskapsutvikling i tjenestene. Bergen kommune og VID samarbeider ogs\u00e5 i Kommunenes samarbeidsarena for forskning (KSF), der en bygger samarbeid mellom kommuner, forskningsmilj\u00f8er og andre akt\u00f8rer som underst\u00f8tter kunnskapsutvikling i kommunene. VIDs muligheter for \u00e5 lykkes med ambisjonene i strategien vil, etter Bergen kommunes syn, \u00f8ke i takt med utnyttelse av potensialet som ligger i \u00e5 jobbe aktivt i disse klyngene. Har h\u00f8ringsinstansen synspunkter p\u00e5 satsningsomr\u00e5det \u00abSamfunnsviktige utdanninger\u00bb? VID tilbyr flere utdanninger der kommunene har en sentral rolle i gjennomf\u00f8ringen av undervisningen ved at kommunen tar imot og veileder studenter i praksis i kommunehelsetjenesten. Det er viktig at strategien vektlegger hvordan utdanningene skal m\u00f8ter samfunnet, og de demografiske utfordringer som f\u00f8rer til endringer av tjenestene. Kommunehelsetjenestene m\u00e5 f\u00e5 en sentral plass i utdanningene, og behov i arbeidslivet m\u00e5 st\u00e5 sentralt i utarbeiding av nye utdanninger og revidering av eksisterende. Bergen kommune har til enhver tid mange ledige stillinger i v\u00e5re tjenester og bruker store ressurser p\u00e5 rekruttering. Praksis i utdanningene er en viktig rekrutteringsarena. Et annet tiltak for \u00e5 rekruttere og beholde kommunens ansatte i tjenestene er \u00e5 tilby muligheter for utdanning og videreutvikling. I strategien m\u00e5 utdanning derfor i ses i et livslangt l\u00e6ringsperspektiv, der studentene gjerne er arbeidstakere i kommunehelsetjenesten. Bergen kommune \u00f8nsker at samarbeidet mellom kommunen, som en representant for studentenes n\u00e5v\u00e6rende eller fremtidige arbeidsgiver, og VID f\u00e5r en st\u00f8rre plass i strategien, b\u00e5de n\u00e5r det gjelder gjennomf\u00f8ring av utdanningene, rekruttering til b\u00e5de grunn- og videreutdanninger og utformingen av VIDs studieportef\u00f8lje. 2 Har h\u00f8ringsinstansen synspunkter p\u00e5 satsningsomr\u00e5det \u00abForsterket forskningsinnsats\u00bb? God forskning og forskerutdanning er et viktig fundament for en universitetss\u00f8knad. Ogs\u00e5 her er det viktig at strategien gjenspeiler det verdifulle samarbeidet som klyngesamarbeid som Kunnskapskommunen Helse Omsorg Vest og KSF representerer. Det er viktig \u00e5 se verdien av rollen som forskningspartner med kommunene, slik at resultatet blir viktig forskning p\u00e5, for og med kommunen og en styrking av b\u00e6rekraften i kommunale helse- og omsorgstjenester. Har h\u00f8ringsinstansen synspunkter p\u00e5 satsningsomr\u00e5det \u00abAttraktiv, synlig og b\u00e6rekraftig\u00bb? Det er utydelig p\u00e5 dette punktet i strategien hvem som er m\u00e5lgruppen og hvordan VID \u00f8nsker \u00e5 skille seg ut blant h\u00f8yere utdanningsinstitusjoner. Ogs\u00e5 her kan VID godt styrke det som dreier seg om eksternt samarbeid med eksempelvis kommunene. Vedtakskompetanse: \u00a7 6 H\u00d8RINGSUTTALELSER Byr\u00e5det avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. Forretningsutvalget kan p\u00e5 vegne av bystyret avgj\u00f8re hvorvidt en h\u00f8ringsuttalelse inneholder prinsipielle avveininger og m\u00e5 fremsendes til behandling i bystyret. Forretningsutvalget har i m\u00f8te 10.09.2024 i sak 295/24 fattet f\u00f8lgende vedtak: Byr\u00e5det avgir eventuelt h\u00f8ringssvar til \u00abEkstern h\u00f8ring: Ny strategi for VID vitenskapelige h\u00f8gskole 2025- 2028\u00bb p\u00e5 vegne av Bergen kommune Byr\u00e5d for eldre, helse og omsorg innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til \u00abNy strategi for VID vitenskapelige h\u00f8gskole 2025- 2028\u00bb slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 24. september 2024 Marte Joan Monstad Byr\u00e5d for eldre, helse og omsorg Dokumentet er godkjent elektronisk. Vedlegg: H\u00f8ringsbrev H\u00f8ringsnotat 3 "
}