{
  "dokument_id": "06711874-3ac8-5ce9-a3e3-dc5309af3d4d",
  "doc_type": "case_attachment",
  "kommune": 4601,
  "tittel": "Tillatelse til endring",
  "url": "https://bergen.kommune.no/politikere-utvalg/api/fil/bk360/7436087/Tillatelse-til-endring",
  "tekst": " PLAN- OG BYGNINGSETATEN BYGGESAKSAVDELINGEN Allehelgens gate 5 Postboks 7700, 5020 Bergen Telefon 55 56 63 10 postmottak.planogbygg@bergen.kommune.no www.bergen.kommune.no Fortunen AS Torgallmenningen 7 5014 BERGEN Deres referanse: V\u00e5r saksbehandler: V\u00e5rt saksnummer: Dato: \u00c5ge Vallestad 200700127/233 280417 Dir. tlf.: 5556 6520 TILLATELSE TIL ENDRING Eiendom : Gnr 164 Bnr 923 Adresse : Foreningsgaten 3 Tiltakshaver : Bj\u00f8rn K\u00e5re V\u00e5genes Tiltaket : Bruksendring kontor-/administrasjonsbygg Vi viser til s\u00f8knad om endring mottatt 18.11.15, tilsvar til nabomerknad mottatt 21.02.17 og tilleggsdokumentasjon mottatt 28.02.17. 1.1. S\u00f8knaden gjelder: \uf0b7 Den delen av tillatelsen av 20.01.17 (tillatelse til endring, avslag p\u00e5 s\u00f8knad) som gjelder h\u00f8yde p\u00e5 heishus, trappehus, og fasade mot \u00f8st i g\u00e5rdsrom s\u00f8kes n\u00e5 endret. Den delen av tillatelse av 21.05.13 (rammetillatelse til endring p\u00e5 vilk\u00e5r) som gjelder utformingen av heishus s\u00f8kes ogs\u00e5 endret. Tillatelse til endring krever dispensasjon fra Kommunedelplan Sentrum \u00a7 4.3 Kvartalsbebyggelse vedr\u00f8rende gesimsh\u00f8yde for heishus. Det er s\u00f8kt om dispensasjon fra bestemmelsen. Bygningsmyndighetene tar kun stilling til det som er spesifikt oms\u00f8kt. 1.2. Sakens historie: 07.03.07: S\u00f8knad om rammetillatelse til bruksendring og p\u00e5bygg 30.01.09: Administrativt avslag p\u00e5 s\u00f8knad om bruksendring og p\u00e5bygg 29.04.09: Vedtaket p\u00e5klages 21.10.10: Komit\u00e9 for milj\u00f8 og byutvikling opphever fagetatens vedtak. Med hjemmel i plan- og bygningsloven \u00a7 7 gis det dispensasjon fra plan- og bygningsloven \u00a7 70, nr. 2 og kommunedelplan Sentrum \u00a7 4.3. Klagen tas til f\u00f8lge. 05.01.11 S\u00f8knad om dispensasjon 01.02.11 Rammetillatelse p\u00e5 vilk\u00e5r 20.12.12 S\u00f8knad om endring av rammetillatelse p\u00e5 vilk\u00e5r 21.05.13 Vedtak om rammetillatelse til endring p\u00e5 vilk\u00e5r 12.06.13 Klage p\u00e5 vedtak om rammetillatelse til endring p\u00e5 vilk\u00e5r 20.09.13 Klage til Fylkesmannen p\u00e5 vedtak om rammetillatelse til endring p\u00e5 vilk\u00e5r 11.04.14 S\u00f8knad om tillatelse til endring 30.04.14 Melding fra bygningsmyndighetene om mangler ved s\u00f8knad 02.06.14 Utfyllende opplysninger til s\u00f8knad mottatt av bygningsmyndighetene 16.06.14 Utfyllende opplysninger til s\u00f8knad mottatt av bygningsmyndighetene 05.11.14 Tillatelse til endring/avslag p\u00e5 s\u00f8knad 25.11.14 Klage p\u00e5 avslag 26.11.14 Klage p\u00e5 tillatelse 08.08.16 Fylkesmannen opphever vedtak av 05.11.14. 20.01.17 Tillatelse til endring/avslag p\u00e5 s\u00f8knad P\u00e5 bakgrunn av dato for den opprinnelige s\u00f8knaden som endringene er direkte knyttet til behandles saken etter bestemmelsene i plan- og bygningsloven (pbl.) av 1985 i henhold til pbl. (av 2008) \u00a7 34-4 overgangsbestemmelser til byggesaksdelen jf. veiledningen til byggesaksforskriften. N\u00e5r det gjelder behandling av dispensasjonss\u00f8knad foreligger det ikke overgangsbestemmelser s\u00e5 de behandles etter pbl. av 2008 kap. 19. 2. VEDTAK I medhold av plan- og bygningsloven \u00a7\u00a7 93 og 95 godkjennes s\u00f8knad om endret tillatelse mottatt bygningsmyndighetene 18.11.15 med utfyllende opplysninger mottatt 21.02.17 og 28.02.17 for f\u00f8lgende: \uf0b7 heishus p\u00e5 koteh\u00f8yde 31,28m og trappehus p\u00e5 koteh\u00f8yde 30,28 m \uf0b7 endring av fasade mot \u00f8st i g\u00e5rdsrom i form av innsetting av ett nytt vindu i plan 6 \uf0b7 endring av fasade utforming av heishus i form av etablering av forgang Tiltaket skal utf\u00f8res i samsvar med ovennevnte dokumentasjon og p\u00e5 f\u00f8lgende vilk\u00e5r: 2.1. Dispensasjoner Med hjemmel i plan- og bygningsloven \u00a7 19 gis det dispensasjon fra Kommunedelplan Sentrum \u00a7 4.3 Kvartalsbebyggelse vedr\u00f8rende gesimsh\u00f8yde for heishus. 2.2. Plassering p\u00e5 eiendommen Med hjemmel i plan- og bygningsloven \u00a7 70 nr 1 godkjennes plasseringen som oms\u00f8kt med den begrensning som f\u00f8lger av gitte vilk\u00e5r. 2.3. H\u00f8ydeplassering Med hjemmel i plan- og bygningsloven \u00a7 70 nr 1 godkjennes plasseringen som oms\u00f8kt. 2.4. Tidligere tillatelse: For \u00f8vrig gjelder vilk\u00e5rene som gitt i tillatelsen 20.01.17 og 21.05.13. 3. BEGRUNNELSE FOR VEDTAKET 3.1. Planstatus Eiendommen er uregulert, og er i kommunedelplanen for Sentrum, vedtatt i bystyret 10.12.2001, vist p\u00e5 plankart 2 som bygning med h\u00f8y antikvarisk verdi, og p\u00e5 plankart 4 som blandet sentrumsform\u00e5l. Saksnummer 200700127 Side 2 av 7 3.2. Nabovarsling Det er foretatt nabovarsling i samsvar med bestemmelsene i plan- og bygningsloven \u00a7 94 nr 3, og det er innkommet merknad i saken datert 06.11.15 fra Steinar Aagesen, eier av gnr 164 bnr 793, og s\u00f8ker har gitt tilsvar 11.11.15. I ettertid er det kommet inn ytterligere merknader fra Steinar Aagesen; blant annet i forbindelse med s\u00f8knad om nabovarslet dispensasjon. Det vises til merknader datert 23.11.15, 20.04.16, 16.02.17 og nytt tilsvar fra ansvarlig s\u00f8ker 21.02.17 og 28.02.17. Merknadene gjelder i hovedsak: \uf0b7 Byggets h\u00f8yde; at det stadig bygges h\u00f8yere. Merknadshaver \u00f8nsker bygget redusert til 21 meter. \uf0b7 Form\u00e5lskategori i Kommunedelplan Sentrum tilsier at tiltaket er avhengig av dispensasjon. \uf0b7 Tegningene inneholder en rekke forandringer som er s\u00f8knadspliktige, men ikke bygges\u00f8kt. \uf0b7 Etterlysning av Vest Oppm\u00e5ling a.s. sin rapport om koteh\u00f8yder. \uf0b7 Innebygget forgang til heis m\u00e5 oms\u00f8kes. \uf0b7 Bredden p\u00e5 svalgang mot fasade nord i g\u00e5rd er bredere enn godkjent som angitt p\u00e5 tegning og f\u00f8rer til ytterligere manglende lystilgang for leilighetene innenfor. Dette kan neppe innfri kravet il lys i plan- og bygningsloven. \uf0b7 Valg av heisleverand\u00f8r vil ikke v\u00e6re bestemmende for h\u00f8yde\u00f8kningen av overkant heishus, men er et resultat av ulovlig utf\u00f8rt h\u00f8ydeplassering av \u00f8verste svargangsniv\u00e5. \uf0b7 De utallige ulovligheter fremst\u00e5r som \u00f8konomisk l\u00f8nnsomt i lys av ordtaket \u00abDet er letter \u00e5 f\u00e5 tilgivelse enn tillatelse\u00bb. \uf0b7 Protesterer p\u00e5 at p\u00e5bygget blir ytterligere h\u00f8yere \uf0b7 Det er ikke oms\u00f8kt dispensasjon fra Kommunedelen sentrum sin generelle tillatte byggeh\u00f8yde p\u00e5 27 meter. \uf0b7 Denne s\u00f8knaden gjelder utvidet grunnareal og h\u00f8yde for heishuset. Begge deler krever dispensasjon. Tilsvar fra ansvarlig s\u00f8ker: Byggers h\u00f8yde har ikke endret seg fra opprinnelig godkjent rammetillatelse. Det har imidlertid v\u00e6rt sm\u00e5 avvik p\u00e5 h\u00f8ydem\u00e5linger p\u00e5 byggeplassen utf\u00f8rt av ulike akt\u00f8rer. P\u00e5stander om endringer i tegningsmaterialet uten at dette er informert eller s\u00f8kt om er ukjent for oss. En endring er likevel motorrommet p\u00e5 heishuset, men det er vanskelig \u00e5 forst\u00e5 Aagesens innvendinger mot det. Det er videre foretatt nabovarsling for s\u00f8knad om dispensasjon fra Kommunedelplan Sentrum \u00a7 4.3 vedr\u00f8rende gesimsh\u00f8yde for heishus, og det er innkommet merknad i saken 22.11.16 fra Steinar Aagesen, eier av gnr 164 bnr 793. Merknaden gjelder i hovedsak at oms\u00f8kte \u00f8kning av h\u00f8yde ikke skal godkjennes, da den utgj\u00f8r hele 10,61 m over KDP-sentrum sin Saksnummer 200700127 Side 3 av 7 maksimumsh\u00f8yde. Aagesen oppfordrer samtidig ansvarlig s\u00f8ker om \u00e5 oms\u00f8ke alle s\u00f8knadspliktige endringer. I tilsvar fra ansvarlig s\u00f8ker datert 21.02.17 vises det til at merknadene fra Steinar Aagesen, eier av gnr 164 bnr 793 er stort sett de samme som tidligere, og at de finner det vanskelig \u00e5 kommentere dem utover det som allerede er kommentert. Dette nabovarselet og tilleggsopplysningene gjelder dispensasjon fra KDP \u00a7 4.3 og m\u00e5lsatt forgang p\u00e5 heishus og h\u00f8yden p\u00e5 motorrom heishus. Motorrom heishus gjelder et veldig lite areal av den totale takflaten, og for tiltakshaver har nok dette ikke v\u00e6rt \u00f8nske om \u00f8konomisk gevinst. Varselet gjelder heishus og motorrommet, som er plassert i sonen for kvartalsbebyggelse, og det er bestemmelsene i KDP \u00a7 4.3 som gjelder. I tilsvar fra ansvarlig s\u00f8ker mottatt 28.02.17 vises det til at d\u00f8r fra trappeoppgang ved heis er provisorisk, og skal fjernes. D\u00f8ren ble etablert f\u00f8r heishuset ble montert for \u00e5 gi tilkomst til trappen i byggetiden. Bygningsmyndighetenes vurdering av merknadene Bygningsmyndighetenes utgangspunkt for vurdering av s\u00f8knaden er det som er spesifikt oms\u00f8kt. Det er ansvarlig s\u00f8ker sitt ansvar \u00e5 oms\u00f8kte alle s\u00f8knadspliktige tiltak som skal utf\u00f8res. Som vist p\u00e5 snitt 4-4 er byggeh\u00f8yde i denne s\u00f8knaden er \u00f8vre svalgangsniv\u00e5 og overkant h\u00f8yde terrassegulv oppgitt til kote 27,336. I tillatelse til endring av 20.01.17 ble overkant h\u00f8yde terrassegulv oms\u00f8kt og godkjent p\u00e5 koteh\u00f8yde 27,31. Bygningsmyndighetene anser denne forskjellen som marginal, og legger til grunn at det skyldes mindre avvik som har fremkommet etter kontrollm\u00e5ling av h\u00f8yder i etterkant. For gesimsh\u00f8yde for trappehus har siste kontrollm\u00e5ling vist en koteh\u00f8yde p\u00e5 30, 278 som er et avvik p\u00e5 0,168 m fra h\u00f8yde godkjent i vedtak av 20.01.17. S\u00f8ker skriver at avviket i hovedsak skyldes oppbygget gesimsbeslag. Det er s\u00f8kt om dispensasjon fra KDP \u00a7 4.3 Kvartalsbebyggelse vedr\u00f8rende gesimsh\u00f8yde for heishus. Det er s\u00f8kt om forgang til heisrom. Vi forutsetter at plan- og bygningslovens krav til lys i den enkelte leilighetene er innfridd da det ikke er s\u00f8kt om dispensasjon eller fravik fra disse krav. Eiendommen er i utgangspunktet bebygget 100%, og oms\u00f8kte endringer i form av etablering av forgang til heishus f\u00e5r s\u00e5ledes ingen konsekvenser for utvidet grunnareal. 3.3. Visuelle kvaliteter Kommunen skal se til at ethvert arbeid som omfattes av loven, blir planlagt og utf\u00f8rt slik at det etter kommunens skj\u00f8nn tilfredsstiller rimelige skj\u00f8nnhetshensyn b\u00e5de i seg selv og i forhold til omgivelsene. Tiltak etter denne lov skal ha en god estetisk utforming i samsvar med tiltakets funksjon og med respekt for naturgitte og bygde omgivelser. Skjemmende farger er ikke tillatt og kan kreves endret, jf. plan- og bygningsloven \u00a7 74 nr. 2. Bestemmelsen har en viktig funksjon n\u00e5r det gjelder \u00e5 sikre at det ved nyoppf\u00f8ringer og om/p\u00e5- bygginger blir skapt byggverk som passer inn i forhold til omgivelsene og eksisterende bygningsmasse, slik at str\u00f8kets og/eller byggets helhetskarakter ikke blir \u00f8delagt. Saksnummer 200700127 Side 4 av 7 Det s\u00f8kes om innsetting av nytt vindu i plan 6 p\u00e5 fasade mot \u00f8st i g\u00e5rdsrom samt etablering av forgang til heishus i bakg\u00e5rd. N\u00e5r det gjelder innsetting av nytt vindu i plan 6, er det oms\u00f8kte vindu er plassert p\u00e5 fasade \u00f8st mot bakg\u00e5rd og har samme st\u00f8rrelse og utforming som vinduet det er plassert ved siden av. Vinduet skal gi bedre lysforhold til leilighet 6.5. Etter bygningsmyndighetens vurdering er det godt tilpasset byggets \u00f8vrige fasade og endrer denne ikke i s\u00e6rlig grad. N\u00e5r det gjelder etablering forgang til heishus i bakg\u00e5rd skriver ansvarlig s\u00f8ker at denne kom som et krav fra heisleverand\u00f8r og handler om klimatisk beskyttelse av heisinstallasjoner. Heishuset er synlig i bakg\u00e5rd og fasademateriale og farge p\u00e5 heishuset er det samme hele veien - ogs\u00e5 over takterrassen. Ansvarlig s\u00f8ker argumenterer med at det vil v\u00e6re unaturlig \u00e5 endre fasadematerialet over takterrassen da heist\u00e5rnet er kontinuerlig og synlig i hele bakg\u00e5rdens h\u00f8yde. Endret rammes\u00f8knad av 20.12.12 med endret heisl\u00f8sning viser den samme l\u00f8sningen. Eiendommen er i utgangspunktet 100% bebygget i og med at det finnes en underetasje under hele eiendommen, og en utvidelse av heishuset f\u00e5r s\u00e5ledes ingen betydning for utnyttelsen av tomtearealet. Konsekvensen av etablering av forgang til heishus er at hovedtrappen mister eneste naturlig lyskilde, noe som er uheldig. Selve forgangen til heishuset er utformet som en naturlig forlengelse av heisrommet, og tilpasser seg s\u00e5ledes omgivelsene og eksisterende bygningsmasse. Volumet \u00f8ker, emn betydningen av dette er liten, da tiltaket ligger i bakg\u00e5rd. Etter v\u00e5rt syn ivaretar oms\u00f8kte tiltak plan- og bygningslovens \u00a7 74 nr. 2. 3.4. Dispensasjon Dispensasjon fra Kommunedelplan Sentrum \u00a7 4.3Kvartalsbebyggelse vedr\u00f8rende gesimsh\u00f8yde for heishus. Den 28.02.17. mottok kommunen s\u00f8knad om dispensasjon fra Kommunedelplan Sentrum \u00a7 4.3 vedr\u00f8rende gesimsh\u00f8yde for heishus. Denne bestemmelsen sier f\u00f8lgende: \u00abBebyggelsens maksimale gesimsh\u00f8yde setter lik 15,5 meter og maksimale m\u00f8neh\u00f8yde lik 21 meter\u00bb. S\u00f8ker har m\u00e5lsatt heishuset til kote 31,28meter, som vil si 11,7 meter over maksimalt tillatt gesimsh\u00f8yde. Tiltaket er i strid med bestemmelsen og krever dispensasjon som er oms\u00f8kt. Det f\u00f8lger av plan- og bygningslovens \u00a7 19-2 at hensynet bak bestemmelsen m\u00e5 ikke bli vesentlig tilsidesatt, og fordelene m\u00e5 v\u00e6re klart st\u00f8rre enn ulempene. I endringstillatelsen av 20.01.17 ble heishuset godkjent med kote 30.11. Det s\u00f8kes n\u00e5 om \u00e5 endre h\u00f8yden p\u00e5 heishuset med 1,17 meter og \u00e5rsaken til det er oppgitt av s\u00f8ker til \u00e5 v\u00e6re at heisleverand\u00f8r ble bestemt p\u00e5 et senere tidspunkt og viste ikke hva motorrommet bygget i h\u00f8yden. I s\u00f8knaden argumenterer ansvarlig s\u00f8ker med at takterrassen i dette prosjektet er en premiss for godkjennelse, siden Forretningsgaten 3 har minimalt med uteplass og takterrassen som Saksnummer 200700127 Side 5 av 7 uteplass derfor er en forutsetning for \u00e5 kunne tilfredsstille lovverk og gjeldende krav til utearealer med hensyn til universell utforming. Som s\u00e6rlige grunner blir nevnt at heishuset utgj\u00f8r en veldig liten del av den totale takformasjon og knapt er synlig fra gateniv\u00e5. Bakgrunnen for h\u00f8ydebegrensningen i kommunedelplanen er \u00e5 sikre at h\u00f8yde og volum p\u00e5 oms\u00f8kte tiltak samsvarer med bebyggelsen i omr\u00e5det. Endringen utgj\u00f8r i overkant av 1 meter, og i f\u00f8lge s\u00f8ker utgj\u00f8r motorrommets areal kun 3% av hygges takflate, som er plassert 11, 8 meter innenfor bygningens fasadeliv. Det vises til at takformen og takvinkel mot Foreningsgaten opprettholdes. Oms\u00f8kte heishus er plassert i en bakg\u00e5rd, er av begrenset utstrekning og tilsidesetter s\u00e5ledes ikke hensynet bak bestemmelsen i vesentlig grad. Ulempen med heishuset er at det er delvis synlig fra det offentlige rom, mens fordelene er at den gir n\u00f8dvendig adkomst til takterrassen. Etter en samlet vurdering innvilges oms\u00f8kte dispensasjon. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. PLAN- OG BYGNINGSETATEN for etatsdirekt\u00f8ren \u00c5ge Vallestad - gruppeleder Gerd Soldal - seksjonsleder Brevet er elektronisk signert og har derfor ingen underskrift. Kopi: Bj\u00f8rn K\u00e5re V\u00e5genes, Seiersbjerget 8, 5022 BERGEN Byggmester Steinar Aagesen, Skanselien 6, 5031 Bergen Advokatfirmaet Harris DA v. Katrine Lillejord, Postboks 4115 Sandviken, 5835 Bergen Saksnummer 200700127 Side 6 av 7 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 og utstedes n\u00e5r det foreligger n\u00f8dvendig sluttdokumentasjon fra ansvarlig byggesaksforskriften kapittel 8) s\u00f8ker. Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 Bergen. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes frem (forvaltningslovens \u00a7\u00a7 24 og 25) krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret og Klagens innhold: v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Fylkesmannen kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Allehelgens gate 5. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage p\u00e5 Vilk\u00e5r for \u00e5 reise sak for vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble fremsatt, (forvaltningsloven \u00a7 27 b) og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer 200700127 Side 7 av 7 "
}