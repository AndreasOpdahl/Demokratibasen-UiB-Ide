{
  "dokument_id": "b8476f68-f191-516d-9899-d5cd6ab2ef78",
  "doc_type": "case_attachment",
  "kommune": 5501,
  "tittel": "Troms\u00f8 kommune - Sikker Jobb Analyse",
  "url": "https://innsyn.tromso.kommune.no/application/getMoteDokument?dokid=2001613905",
  "tekst": "Troms\u00f8 kommune: Sikker Jobb Analyse Sikker jobb-analyse (SJA) brukes n\u00e5r det finnes risikoelementer som m\u00e5 belyses f\u00f8r et arbeidsoppdrag kan starte. Form\u00e5l Form\u00e5let med SJA er \u00e5 unng\u00e5 personskade og vurdere om sikkerheten rundt arbeidsoperasjonen/arbeidsoppgaven er godt nok ivaretatt gjennom den generelle risikovurderingen, gjeldende prosedyrer og planer. Samt vurdere om det er behov for \u00e5 iverksette ytterligere tiltak som kan fjerne eller kontrollere farene. Omfang/Virkeomr\u00e5de Sikker jobb analyse er en metode som kan benyttes for \u00e5 f\u00e5 frem risikoforhold ved arbeidsoperasjoner/arbeidsoppgaver. Det er ingen lovregler som p\u00e5legger arbeidsgiver \u00e5 gjennomf\u00f8re en sikker jobb analyse. Men for \u00e5 ivareta sikkerheten p\u00e5 arbeidsplassen skal arbeidsgiver s\u00f8rge for at arbeidstaker gj\u00f8res kjent med ulykkes- og helsefarer som kan v\u00e6re forbundet med arbeidet, jf. arbeidsmilj\u00f8loven \u00a7 3-2. Sikker jobbanalyse (SJA) skal brukes som et tillegg for enkeltoppgaver og arbeidsaktiviteter der HMS- risikovurderinger eller etablerte rutiner/prosedyrer ikke dekker arbeidet som skal gjennomf\u00f8res. Eller det er forhold rundt arbeidsoppgaven som fraviker fra normaltilstand. Eksempel p\u00e5 avvikende forhold kan v\u00e6re v\u00e6rforhold, utstyr man ikke har f\u00e5tt oppl\u00e6ring i, ansatte har ikke f\u00e5tt oppl\u00e6ring. Ansvar Seksjonsleder/enhetsleder er ansvarlig for at denne prosedyren gj\u00f8res kjent for sine ansatte og etterleves. Den enkelte ansatte er ansvarlig for at denne prosedyren f\u00f8lges og medvirker i gjennomf\u00f8ringen av SJA. Aktivitet/beskrivelse En SJA gjennomf\u00f8res umiddelbart f\u00f8r arbeidet starter opp, av de som skal utf\u00f8re arbeidet. Sikker jobb analysen tar for seg det enkelte arbeid som skal utf\u00f8res. SJA skal se p\u00e5 hvilke farer og tiltak som ikke er innarbeidet i risikoanalysen og instrukser det vil si eventuell restrisiko, og hva som m\u00e5 gj\u00f8res av ytterligere tiltak for \u00e5 sikre arbeidstakerne og ytre milj\u00f8. SJA gjennomf\u00f8res digitalt i Compilo. Hvem skal delta? Det skal v\u00e6re \u00e9n ansvarlig for gjennomf\u00f8ringen av SJA. SJA-ansvarlig skal s\u00f8rge for \u00e5 avtale tidspunkt for SJA, at analysen og deltakelsen dokumenteres i skjema og at ansvaret for \u00e5 iverksette tiltak blir fordelt. Alle som skal delta i den aktuelle aktiviteten skal delta i gjennomf\u00f8ringen av SJA. I tillegg kan personell med spesiell fagkompetanse delta ved behov. Hvordan gjennomf\u00f8re en Sikker Jobb Analyse digitalt. 1. Behov for SJA er avdekket. 2. Skjema \u00abSikker Jobb Analyse\u00bb \u00e5pnes i Compilo. Lenke. a. SJA-ansvarlig g\u00e5r direkte til utfylling av skjema. b. \u00abLeder\u00bb bestiller utfylling av skjema direkte til medarbeider. Varsel vil komme i compilo og i e-postboksen. 3. Arbeidet/oppgaven/aktiviteten/utstyret gjennomg\u00e5s med fokus p\u00e5 \u00e5 sikre at sikkerheten er ivaretatt under alle deloppgaver. 4. SJA-ansvarlig fyller ut skjema. 5. Er risiko akseptabel for \u00e5 gjennomf\u00f8re arbeidsoppgaven p\u00e5 en trygg m\u00e5te og i henhold til gjeldende reglementer? a. Hvis ja. S\u00e5 kan arbeidet starte n\u00e5r skjema er sendt inn. b. Hvis nei. i. Iverksette tiltak for \u00e5 senke risiko til akseptabelt niv\u00e5. ii. G\u00e5 tilbake til start av pkt. 5 6. Skjema g\u00e5r automatisk til n\u00e6rmeste leder for signering. Referanser Skjema for SJA: https://tromso.ksx.no/system.php?&ok=znq1fbcm769hpgj "
}