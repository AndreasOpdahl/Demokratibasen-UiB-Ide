{
  "dokument_id": "8428450d-d48f-52b8-adc9-548dadb6e92c",
  "doc_type": "case_attachment",
  "kommune": 4601,
  "tittel": "Uttalelse fra Statsforvalteren",
  "url": "https://bergen.kommune.no/politikere-utvalg/api/fil/bk360/11647909/Uttalelse-fra-Statsforvalteren",
  "tekst": " V\u00e5r dato: V\u00e5r ref: 02.09.2024 2024/12278 Deres dato: Deres ref: 2024/14144 BERGEN KOMMUNE PLAN- OG BYGNINGSETATEN Saksbehandler, innvalgstelefon Postboks 7700 Torgeir Flo, 5557 2146 5020 BERGEN Bergen kommune \u2013 \u00c5sane bydel \u2013 uttalelse til s\u00f8knad om dispensasjon for bygging av 4 tomannsboliger p\u00e5 gbnr. 191/138 - Heiane 103 Vi viser til brev datert 16.08.2024 fra Bergen kommune, hvor det anmodes om uttalelse til s\u00f8knad om dispensasjon for oppf\u00f8ring av 4 tomannsboliger p\u00e5 gnr. 191, bnr. 138 p\u00e5 Heiane i \u00c5sane bydel. If\u00f8lge kommunen krever tiltaket dispensasjon fra kommuneplanen og kommunedelplan og plankrav. Det fremg\u00e5r av saken at tomten ligger i \u00f8vrig byggesone hvor det if\u00f8lge kommuneplanens bestemmelse \u00a7 26.5 ikke tillates vesentlig nybygging og med retningslinje som klargj\u00f8r at; \u00abomr\u00e5dene skal i hovedsak opprettholdes med uendret utnyttelse, og med bolig som prioritert form\u00e5l.\u00bb Som det fremg\u00e5r av s\u00f8knaden s\u00f8kes det n\u00e5 om oppf\u00f8ring av 4 tomannsboliger. I oversendelsesbrevet til Statsforvalteren fremg\u00e5r det f\u00f8lgende utsagn fra Plan- og bygningsetaten: Det er tidligere avholdt en forh\u00e5ndskonferanse, hvor vi konkluderte med f\u00f8lgende: \u00abV\u00e5r anbefaling: Eiendommen ligger i et uregulert omr\u00e5de hvor det er potensial for vesentlig utbygging av boliger. V\u00e5r vurdering er at det m\u00e5 utarbeides en reguleringsplan p\u00e5 omr\u00e5det f\u00f8r utbyggingen kan startes\u00bb. Da tomten ligger i utkanten av bebyggelsen ved Langavatnet og avsides til i forhold til hoved\u00e5re for kollektivtransport og senteromr\u00e5der, vil en eventuell utbygging her etter v\u00e5rt syn bli bilbasert. Vi er derfor ikke enig med kommunen om at oms\u00f8kte tomt ligger i et omr\u00e5de som har potensial for vesentlig utbygging. Dette er for \u00f8vrig klart i strid med KPA. Vi vil videre peke p\u00e5 at utbygging med 8 boenheter ikke er i samsvar med \u00a7 26.5, da oms\u00f8kte tiltak etter v\u00e5rt syn ikke kan defineres som \u00abikke vesentlig nybygging\u00bb. Boligfeltet vil som nevnt bli bilbasert og s\u00e5ledes komme i strid med statlige planretningslinjer for samordnet bolig-, areal- og transportplanlegging. Statsforvalteren vil ogs\u00e5 minne om kommunens m\u00e5l om arealn\u00f8ytralitet. En utbygging som oms\u00f8kt vil bygge ned deler av gr\u00f8ntomr\u00e5de langs Langavatnet. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/2 Statsforvalteren stiller seg derfor kritisk til dispensasjon som oms\u00f8kt p\u00e5 gnr. 191, bnr. 138 Heiane i \u00c5sane bydel. Dersom det likevel blir gitt dispensasjon for 4 tomannsboliger, ber vi kommunen sende vedtaket til Statsforvalteren for klagevurdering. Med hilsen Egil Hauge Torgeir Flo seksjonssjef saksbehandler Dokumentet er elektronisk godkjent "
}