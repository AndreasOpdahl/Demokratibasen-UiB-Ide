{
  "dokument_id": "409f0351-a11b-5f0c-a894-c12f1e7d0522",
  "doc_type": "case_attachment",
  "kommune": 4601,
  "tittel": "Gjennomf\u00f8ring av konseptvalgutredninger (KVU) i 2025",
  "url": "https://bergen.kommune.no/politikere-utvalg/api/fil/bk360/12060864/Gjennomforing-av-konseptvalgutredninger-KVU-i-2025",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/64164-35 Gjennomf\u00f8ring av konseptvalgutredninger (KVU) i 2025 Hva saken gjelder: En konseptvalgutredning (KVU) danner grunnlaget for et mulig investeringsprosjekt, der man redegj\u00f8r for aktuelle konsepter, og hvor man til slutt velger hvilket konsept man skal g\u00e5 videre med i en prosjektutviklingsfase. En slik utredning koster anslagsvis mellom 4-6 mill. I H\u00d8P 2025-2028 er det avsatt 7,5 mill. \u00e5rlig til slike utredninger p\u00e5 to sekkeposter i hhv. drifts- og investeringsbudsjettet1. Byr\u00e5det har f\u00e5tt fullmakt til \u00e5 beslutte hvilke konseptvalgutredninger som skal gjennomf\u00f8res og finansieres ved bruk av sekkepostene (vedtakspunkt 9 i vedtatt H\u00d8P 2025-2028). Ved \u00e5 bevilge midler til nye KVU-er p\u00e5 denne m\u00e5ten s\u00f8rger man for en helhetlig prioritering av hva som skal utredes, og hvor mange nye utredninger som skal starte opp. Det er ikke n\u00f8dvendigvis slik at hele bel\u00f8pet som er avsatt i budsjettet vil bli fordelt. N\u00e5r en KVU er gjennomf\u00f8rt, legges den frem for behandling i byr\u00e5det, som da velger konseptet som ifm. rullering av H\u00d8P skal foresl\u00e5s prosjektert og gjennomf\u00f8rt. \u00d8konomiske konsekvenser: Denne saken vil ikke medf\u00f8re noe \u00f8kt budsjettbehov utover det som allerede ligger i budsjett i 2025. Budsjettmidlene er allerede bevilget og ligger p\u00e5 sekkepost. Etter behandling av saken, vil valgte KVU-er f\u00e5 tildelte midler overf\u00f8rt i egen budsjettjustering. Byr\u00e5dens vurdering og anbefaling/konklusjon: Det foresl\u00e5s \u00e5 avsette midler til f\u00f8lgende tre konseptvalgutredninger: \u2022 Etablering av et sentrumsn\u00e6rt MO-senter \u2022 Utskifting Oljeutskillere i brannstasjonene i \u00c5sane, Arna og Laksev\u00e5g \u2022 Troldhaugen Under f\u00f8lger en kort redegj\u00f8relse av de enkelte utredningene: Etablering av et sentrumsn\u00e6rt MO-senter Det foresl\u00e5s \u00e5 utrede etablering av et sentrumsn\u00e6rt MO-senter i tr\u00e5d med tidligere bystyrevedtak (sak 473/24) og som kjernetiltak i handlingsplan mot \u00e5pne rusomr\u00e5der, som ble behandlet i bystyret 29. januar i \u00e5r (sak 7/25). En KVU vil kunne bidra til \u00e5 finne hva som mulige l\u00f8sninger og lokasjoner for etablering av et mer sentrumsn\u00e6rt senter. Det anbefales at det bevilges totalt 3,5 mill. til prosjektet, fordelt p\u00e5 1,5 mill. i 2025 og 2,0 mill. i 2026. 1 Veldig overordnet kan man si at det benyttes investeringsmidler til \u00e5 finansiere en KVU n\u00e5r man med ganske h\u00f8y sannsynlighet kan si at utredningen vil resultere i et konkret investeringsprosjekt. Dersom resultatet av en KVU med en viss sannsynlighet blir at man ikke skal gj\u00f8re noe som helst, s\u00e5 finansieres KVU-en med driftsmidler. 1 Midlene bevilges fra driftsbudsjettet siden det enda ikke foreligger en spesifikk lokasjon \u00e5 jobbe videre med. Utskifting Oljeutskillere i brannstasjonene i \u00c5sane, Arna og Laksev\u00e5g Brannstasjonene \u00c5sane, Arna og Laksev\u00e5g mangler godkjente oljeutskillere i henhold til krav i forurensingsforskriften kapittel 15 og 15A, og det er behov for \u00e5 se p\u00e5 hvilke l\u00f8sninger som er mulige for \u00e5 innfri disse kravene. Det vurderes dermed som hensiktsmessig \u00e5 sette av et mindre bel\u00f8p for \u00e5 se n\u00e6rmere p\u00e5 dette, og det bevilges 0,25 mill. fra investeringsbudsjettet til prosjektet i 2025. Troldhaugen Edvard Griegs komponisthjem Troldhaugen er en nasjonal kulturskatt, men villaen trenger en oppgradering. Det foresl\u00e5s dermed en at det startes opp en KVU som kartlegger behovene og skisserer ulike l\u00f8sninger for hvordan bygget og ev. omr\u00e5det rundt kan bevares. Det foresl\u00e5s bevilget totalt 7 mill. fra investeringsbudsjett til prosjektet, fordelt p\u00e5 hhv. 3,0 mill. i 2025 og 4,0 mill. i 2026. Avbestilling av KVU \u00abEngensenteret \u2013 nytt sykehjem\u00bb I tillegg anbefaler byr\u00e5den at den planlagte konseptvalgutredningen av \u00abEngensenteret - nytt sykehjem\u00bb, som ble vedtatt og bestilt i 2024, avlyses. \u00c5rsaken er at en unders\u00f8kelse har avdekket at ombygging og en utvidelse av Engensenteret vil medf\u00f8re stor reguleringsrisiko, lang gjennomf\u00f8ringstid og h\u00f8y kostnad per sykehjemsplass sammenlignet med andre sykehjem, og det er med utgangspunkt i dette sv\u00e6rt lite sannsynlig at det vil komme et sykehjem med 100 plasser p\u00e5 denne lokasjonen. Midlene foresl\u00e5s trukket inn i Revidert budsjett 2025. I H\u00d8P25-28 er det bevilget 4 mill. til en prosjektutvikling hvor Etat for bygg og eiendom skal se p\u00e5 hva som trengs av oppgraderinger i bygget for \u00e5 sikre forsvarlig drift av sykehjemmet de neste 6-8 \u00e5rene. Det vil eksempelvis v\u00e6re snakk om tiltak knyttet til tak, fasade, vinduer, samt noe innvendig. Dette prosjektet vil holde frem som planlagt. Vedtakskompetanse: Bystyrets budsjettvedtak i bystyresak 496/24 (m\u00f8te 17.12.24), pkt. 9: Bystyret gir byr\u00e5det fullmakt til \u00e5 fordele midlene p\u00e5 sekkepostene til konseptvalgutredninger p\u00e5 tjenesteomr\u00e5de 21 (drift og investering) til andre tjenesteomr\u00e5der i tr\u00e5d med hvilke konkrete konseptvalgutredninger som skal gjennomf\u00f8res. Byr\u00e5d for finans innstiller til byr\u00e5det \u00e5 fatte f\u00f8lgende vedtak: 1. Byr\u00e5det setter av 7 mill. til \u00e5 starte en konseptvalgutredning Troldhaugen. Midlene bevilges fra investeringsbudsjettet og overf\u00f8res fra sekkepost \u00abGjennomf\u00f8ring av konseptvalgutredninger\u00bb til eget prosjekt under tjenesteomr\u00e5de 12 \u00abKultur\u00bb. Fordeling per \u00e5r fremg\u00e5r av saken. 2. Byr\u00e5det setter av 3,5 mill. til \u00e5 starte en konseptvalgutredning av MO-senter i sentrum. Midlene bevilges fra driftsbudsjettet og overf\u00f8res fra sekkepost \u00abGjennomf\u00f8ring av konseptvalgutredninger\u00bb til eget prosjekt under tjenesteomr\u00e5de 04A \u00abTjenester til rustjenester og bostedsl\u00f8se\u00bb. Fordeling per \u00e5r kommer frem av saken. 3. Byr\u00e5det setter av 0,25 mill. i 2025 til \u00e5 starte en konseptvalgutredning av Utskifting Oljeutskillere i brannstasjonene i \u00c5sane, Arna og Laksev\u00e5g. Midlene bevilges fra investeringsbudsjettet og overf\u00f8res fra sekkepost \u00abGjennomf\u00f8ring av 2 konseptvalgutredninger\u00bb til eget prosjekt under tjenesteomr\u00e5de 7 \u00abBrannvesen\u00bb. 4. Byr\u00e5det avlyser den planlagte konseptvalgutredning av Engensenteret nytt sykehjem som ble vedtatt og bestilt i 2024. Midlene foresl\u00e5s trukket inn i fm. Revidert budsjett 2025. 5. Ubrukte midler p\u00e5 sekkepostene blir inntil videre st\u00e5ende ufordelt og vil i fm. Revidert budsjett og 2. tertial bli vurdert trukket inn eller bevilget til andre prosjekter. 6. Melding om vedtak sendes Bystyrets kontor. Dato: 4. mars 2025 Charlotte Spurkeland settebyr\u00e5d for finans Dokumentet er godkjent elektronisk. 3 "
}