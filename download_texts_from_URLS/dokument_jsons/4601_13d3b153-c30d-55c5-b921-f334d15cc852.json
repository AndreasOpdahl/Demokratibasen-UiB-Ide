{
  "dokument_id": "13d3b153-c30d-55c5-b921-f334d15cc852",
  "doc_type": "case_attachment",
  "kommune": 4601,
  "tittel": "Innstilling-vedtak-Representantforslag-fra-Eline-Haakestad-MDG-og-Katrine-Nodtvedt-MDG-om-tilgjengelig-parkering-",
  "url": "https://bergen.kommune.no/politikere-utvalg/api/fil/bk360/11087849/Innstilling-vedtak-Representantforslag-fra-Eline-Haakestad-MDG-og-Katrine-Nodtvedt-MDG-om-tilgjengelig-parkering-",
  "tekst": "Representantforslag fra Eline Haakestad (MDG) og Katrine N\u00f8dtvedt MDG) om tilgjengelig parkering. Utvalg for milj\u00f8 og byutvikling behandlet saken i m\u00f8tet 22.08.2024 sak 246/24 og avga f\u00f8lgende innstilling: Bystyret ber byr\u00e5det jobbe opp mot nasjonale myndigheter for at flere kan f\u00e5 parkeringstillatelse for forflytningshemmede enn i dag, og utover dette f\u00f8lge opp intensjonen i byr\u00e5dets svar. Utvalg for milj\u00f8 og byutviklings behandling F\u00f8lgende representanter tok ordet: Katrine Berg N\u00f8dtvedt (MDG), Trond Tystad (BL), Chris J\u00f8rgen Knudsen R\u00f8dland (H). Forslag fremsatt i utvalget: Trond Tystad (BL) fremsatte p\u00e5 vegne av H, A, FrP, MDG, BL, V, INP, R og Sp f\u00f8lgende forslag: Bystyret ber byr\u00e5det jobbe opp mot nasjonale myndigheter for at flere kan f\u00e5 parkeringstillatelse for forflytningshemmede enn i dag, og utover dette f\u00f8lge opp intensjonen i byr\u00e5dets svar. Chris J\u00f8rgen Knudsen R\u00f8dland (H) fremsatte p\u00e5 vegne av Kommunalt r\u00e5d for personer med funksjonsnedsettelse f\u00f8lgende forslag: Bystyret ber byr\u00e5den lage en plan for hvordan Bergen kommune skal jobbe opp mot respektive myndigheter/fylket for at personer med HC-parkeringsbevis skal kunne f\u00e5 kj\u00f8re der det i dag bare er tillatt for varetransport. Chris J\u00f8rgen Knudsen R\u00f8dland (H) fremsatte p\u00e5 vegne av Eldrer\u00e5det f\u00f8lgende forslag i 2 punkt: 1. Bystyret viser til den viktige intensjonen i representantframlegget, og ber byr\u00e5det i samarbeid med medverknadsr\u00e5da koma med snarleg oppf\u00f8lging og konkrete tiltak. 2. Det er s\u00e6rlig viktig med mulighet for parkering ved popul\u00e6re turomr\u00e5der. Votering: Forslagsstillers forslag til vedtak punkt 1-6, fikk 4 stemmer (SV, MDG, R). Forslag fra H, A, FrP, MDG, BL, V, INP, R og Sp, fremsatt av Trond Tystad (BL), ble tiltr\u00e5dt enstemmig. Forslag fra Kommunalt r\u00e5d for personer med funksjonsnedsettelse, fremsatt av Chris J\u00f8rgen Knudsen R\u00f8dland (H), fikk 2 stemmer (MDG, R). Forslag fra Eldrer\u00e5det, fremsatt av Chris J\u00f8rgen Knudsen R\u00f8dland (H), fikk 1 stemme (MDG). Forslagsstillers forslag til vedtak: 1. Bystyret ber byr\u00e5det jobbe opp mot nasjonale myndigheter for at flere kan f\u00e5 parkeringstillatelse for forflytningshemmede enn i dag. 2. Bystyret ber byr\u00e5det endre praksis slik at man i st\u00f8rst mulig grad unng\u00e5r \u00e5 kreve informasjon om sensitive personlige forhold i forbindelse med s\u00f8knad om parkeringstillatelse for forflytningshemmede. 3. Bystyret ber byr\u00e5det s\u00f8rge for flere og tilstrekkelig store parkeringsplasser som er skiltet for forflytningshemmede. 4. Bystyret ber byr\u00e5det sikre at universelt tilgjengelige tur- og friluftsomr\u00e5der har tilstrekkelig og store nok parkeringsplasser som er skiltet for forflyttningshemmede. 5. Bystyret ber byr\u00e5det jobbe for en digital l\u00f8sning slik at parkeringstillatelsene til parkeringsplasser skiltet for forflyttningshemmede ikke kan stjeles, men likevel brukes uavhengig av bilen man reiser med. 6. Bystyret ber byr\u00e5det g\u00e5 i dialog med Statens Vegvesen om l\u00f8sninger for \u00e5 tillate innkj\u00f8ring for forflytningshemmede der det kun er tilgang for varelevering i dag. 2 "
}