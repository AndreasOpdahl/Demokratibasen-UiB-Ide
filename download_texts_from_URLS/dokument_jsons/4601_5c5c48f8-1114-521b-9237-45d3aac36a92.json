{
  "dokument_id": "5c5c48f8-1114-521b-9237-45d3aac36a92",
  "doc_type": "case_presentation",
  "kommune": 4601,
  "tittel": "Nytt gjennomf\u00f8ringsvedtak Fanahammeren avl\u00f8pssanering",
  "url": "https://bergen.kommune.no/politikere-utvalg/api/fil/bk360/9091381/Framstilling-Nytt-gjennomforingsvedtak-Fanahammeren-avlopssanering",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2019/32973-30 Nytt gjennomf\u00f8ringsvedtak Fanahammeren avl\u00f8pssanering Hva saken gjelder: Saken gjelder nytt gjennomf\u00f8ringsvedtak for Fanahammeren avl\u00f8pssanering i henhold til revidert kostnadsestimat og eksternt gjennomf\u00f8rt usikkerhetsanalyse. Gjeldende vedtak om gjennomf\u00f8ring var i utvalg for finans, kultur og n\u00e6ring den 10.06.2020 i sak 65/20 med en ramme p\u00e5 25,5 mill. Prosjektet startet ikke opp som forventet p\u00e5 grunn av grunnavtaler for avl\u00f8pspumpestasjoner som ikke kom p\u00e5 plass. I tillegg til covid-19 pandemien som var tidkrevende for alle parter. I sluttfasen av detaljprosjekteringen som ble gjennomf\u00f8rt v\u00e5ren 2023 ble det laget ny grunnkalkyle for prosjektet p\u00e5lydende 55 mill. som inkluderer b\u00e5de medg\u00e5tt og generelle kostnader. Kalkylen viser en stor \u00f8kning av utgifter i forhold til vedtatt budsjett. I tillegg til \u00f8kning i grunnkalkylen har ogs\u00e5 avsetninger til uforutsatte tillegg og usikkerhetsavsetning \u00f8kt vesentlig. Dette har gitt en n\u00e6r tredobling av totalramme i prosjektet som n\u00e5 er 72 mill. Prosjektet omfatter etablering av nytt avskj\u00e6rende spillvannssystem, fra de enkelte utslippspunktene i indre del av Fanafjorden, til eksisterende spillvannssystem ved Hordnesvegen (jf. vedlagte oversiktskart fra forprosjekt). Det etableres flere pumpestasjoner med tilh\u00f8rende ledningsnett samt overf\u00f8ringsledninger i sj\u00f8. I tillegg m\u00e5 det etableres vanntilf\u00f8rsel til avl\u00f8pspumpestasjonene. Fagetatens vurdering og anbefaling: Bergen Vann vil i prosjektet: \u2022 Etablere spillvannssystem fra indre Fanafjord til Hordnesvegen \u2022 Etablere 6 pumpestasjoner \u2022 Etablere ledningsnett & overf\u00f8ringsledninger i sj\u00f8 Usikkerheten i prosjektet: Det er gjennomf\u00f8rt en ekstern usikkerhetsanalyse av Holte Consulting AS der P85 er vurdert til 72 mill. og P50 er vurdert til 62 mill. Derav har prosjektet en vesentlig h\u00f8yere kostnadsramme enn ved tidligere analyse. \u00d8kningen i nytt gjennomf\u00f8ringsvedtak skyldes i hovedsak f\u00f8lgende faktorer: Grunnkalkyle \u2022 Materialkostnader har \u00f8kt vesentlig, som f.eks. PE-ledningen (sj\u00f8ledning) som er en av de store innsatsfaktorene i dette prosjektet \u2022 Tidligere budsjett var et tidlig estimat. I ettertid erkjennes det at budsjettet var for lavt og at planlagt tidsbruk til grunnerverv var for kort \u2022 L\u00f8nn- og prisstigning er p\u00e5 ca. 17% fra 2020 \u2013 2023 1 Usikkerhetsavsetning \u2022 \u00d8kt usikkerhet i forhold til entrepren\u00f8renes gjennomf\u00f8ringsevne \u2022 Koronapandemien og andre forhold har bidratt til \u00e5 skape st\u00f8rre markedsmessig usikkerhet og uforutsigbarhet i bygg- og anleggsmarkedet \u2022 Anleggsgjennomf\u00f8ring \u2022 Markedsfaktoren, prosjektorganisasjon og ledelse Fremdrift: Prosjektet er ferdig planlagt og klart for utlysning. Rammes\u00f8knad er sendt inn til behandling. Byggearbeider forventes \u00e5 v\u00e6re ferdig i 4. kvartal 2025. Prosjektering er utf\u00f8rt av Sweco. \u00d8konomiske konsekvenser: Kostnads\u00f8kningen som i all hovedsak omfatter \u00f8kt materialkostnad og \u00f8kte l\u00f8nnskostnader er innarbeidet i prosjektet i vedtatt Handlings- og \u00f8konomiplan (H\u00d8P) 24-27 med totalt 73,1 mill. over budsjettpost Fanahammeren avl\u00f8pssanering. Prosjektet er periodisert slik: Prosjekt Tidligere 2024 2025 2026 2027 Sum bevilget 918060 7 12,3 8,4 8,3 37,1 73,1 Tall i mill. Handlings- og \u00f8konomiplan 24-27 er periodisert med midler i 2026 i tilfelle byggestart av prosjektet er forsinket. Usikkerhetsavsetningen ligger i \u00e5r 2027 da det fortsatt er en grunnavtale som ikke er kommet p\u00e5 plass for den siste avl\u00f8pspumpestasjonen. Den siste pumpestasjonen (1 av 6 stk.) er tatt med som opsjon i prosjektet og utbygging vil framg\u00e5 som planlagt til tross for den manglende grunnavtalen. Budsjettposten vil bli justert ved rullering av H\u00d8P 24-27 da det ligger 1,1 mill. mer i budsjettet enn totalrammen (P85) for prosjektet. Renter og avdrag av investeringen f\u00f8lger avskrivningstiden p\u00e5 40 \u00e5r og belastes abonnentene over fremtidige va-gebyr. I henhold til selvkostforskriften skal det for gebyrfinansierte investeringer benyttes en kalkylerente som er lik \u00e5rets gjennomsnittlige 5- \u00e5rige swaprente pluss et tillegg p\u00e5 1\u20442 prosentpoeng. Renter og avdrag oppsummert (bel\u00f8p i mill.) 2024-2027 2028 -> Sum Renter 2,4 30,1 32,5 Avdrag 2,2 69,8 72,0 Sum renter og avdrag 4,6 99,9 104,5 Bel\u00f8pene i tabellen er basert p\u00e5 de rentesatsene som ligger til grunn i vedtatt H\u00d8P 24-27 og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dets vurdering og anbefaling/konklusjon: Prosjektet er forankret i hovedplan for avl\u00f8p og vannmilj\u00f8 2019- 2028 vedtatt av bystyret i sak 205/19. I hovedplanen er det et m\u00e5l at avl\u00f8psvann skal h\u00e5ndteres slik at milj\u00f8skade og sjenerende forhold ikke oppst\u00e5r. Det er derfor viktig at avl\u00f8pssystemet har en standard som sikrer at 2 avl\u00f8psvann f\u00f8res fra \u00abprodusenten\u00bb til utslipp i sj\u00f8 uten vesentlige ulemper eller sjenanse for omgivelsene. Det er ogs\u00e5 et m\u00e5l at Bergen kommune skal arbeide for \u00e5 innfri vannforskriftens m\u00e5l for god \u00f8kologisk og kjemisk tilstand for kystvann, grunnvann, innsj\u00f8er og elver. \u00c5 etablere nytt avskj\u00e6rende avl\u00f8pssystem som leder avl\u00f8psvann til renseanlegg, vil bidra til f\u00e6rre utslippspunkt i fjorden. Med f\u00e6rre utslippspunkt effektiviseres arbeidet med \u00e5 sikre at vannkvaliteten ved utslippspunktene skal ha god standard. Prosjektet vil hindre utslipp til s\u00e5rbare vannforekomster. I indre del av Fanafjorden f\u00f8res mye av avl\u00f8p n\u00e5 direkte til sj\u00f8en. Det nye avl\u00f8pssystemet som etableres vil dirigere avl\u00f8p til eksisterende avl\u00f8pstunnel ved Nord\u00e5s og videre til Flesland renseanlegg. Dette er et positivt tiltak for vannkvaliteten i Indre del av Fanafjorden. Byr\u00e5det anbefaler at prosjektet gjennomf\u00f8res. Begrunnelse for framleggelse til bystyret: I henhold til Bergen kommunes \u00f8konomireglement og budsjettfullmakter punkt 2.3.g fatter bystyret selv gjennomf\u00f8ringsvedtak for investeringsprosjekt med en kostnadsramme over 50 mill. Byr\u00e5det innstiller til bystyret \u00e5 fatte f\u00f8lgende vedtak: 1. Prosjektet for Fanahammeren avl\u00f8pssanering gjennomf\u00f8res med en kostnadsramme p\u00e5 72 mill. 2. Prosjektkostnaden dekkes over investeringsbudsjettet, budsjettpost 918060 Fanahammeren avl\u00f8pssanering over f\u00f8lgende tjenester: \u2022 72 mill. over tjeneste 35310 Avl\u00f8psnett / Innsamling av avl\u00f8psvann Dato: 27. februar 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat, datert 1.september 2023 Rapport versjon 1.0 UA Fanahammeren avl\u00f8pssanering 100 - Oversiktsplan Sj\u00f8ledninger (10) 3 "
}