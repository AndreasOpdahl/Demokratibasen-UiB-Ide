{
  "dokument_id": "e1b7cb15-f361-57f4-9e6f-88dc20bf39e1",
  "doc_type": "case_attachment",
  "kommune": 4601,
  "tittel": "Oversendelse av risikovurdering - Reduksjon i tjenestetilbudet ved bydelslegevaktene - UHSO 04.12.2024  ",
  "url": "https://bergen.kommune.no/politikere-utvalg/api/fil/bk360/11602135/Oversendelse-av-risikovurdering-Reduksjon-i-tjenestetilbudet-ved-bydelslegevaktene-UHSO-04-12-2024-",
  "tekst": " BEHO - Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/181834-1 Saksbehandler: Kenneth Nodeland Fra Dato: 28. november 2024 BEHO - Kommunaldirekt\u00f8rens stab Oversendelse av risikovurdering - Reduksjon i tjenestetilbudet ved bydelslegevaktene - UHSO 04.12.2024 Viser til presentasjon i utvalg for helse og sosial 13. november 2024 om byr\u00e5dets forslag om \u00e5 avvikle bydelslegevaktene i Fana og Loddefjord. Presentasjonen er vedlagt. Vedlagt er ogs\u00e5 risikovurdering som ble gjennomg\u00e5tt i m\u00f8tet, der konsekvensene av forslaget er risikovurdert av etat for helsetjenester. Bydelslegevaktene Fana og Loddefjord hadde i 2023 i snitt 38 pasientkonsultasjoner per dag. I risikovurderingen st\u00e5r det at nedleggelse av de to avdelingene vil f\u00f8re til en \u00f8kt p\u00e5gang p\u00e5 60 prosent ved Bergen legevakt i \u00e5pningstiden til disse avdelingene, som er tidsrommet hvor det er st\u00f8rst belastning i Solheimsviken. Dette regnestykket er basert p\u00e5 at avdelingene i Fana og Loddefjord st\u00e5r for til sammen 32 prosent av all aktiviteten ved Bergen legevakt n\u00e5r bydelslegevaktene er \u00e5pne (se figur 2 i risikovurderingen). Dersom Solheimsviken f\u00e5r alle pasientene fra Fana og Loddefjord, vil det utgj\u00f8re en \u00f8kning i aktivitet p\u00e5 over 60 prosent (basert p\u00e5 2024-tall). En 60 prosent \u00f8kning forutsetter alts\u00e5 at 1) alle pasientene fra Fana og Loddefjord vil komme til sentrum hvis de to bydelslegevaktene blir lagt ned, og at 2) alle disse kommer til sentrum i bydelslegevakt-\u00e5pningstidene (hverdager kl. 16-22, l\u00f8rdag/s\u00f8ndag/helligdag: kl. 12-18). Det er grunn til \u00e5 tro at nedleggelse av bydelslegevaktene i Fana og Loddefjord vil \u00f8ke p\u00e5gangen ved legevakten i Solheimsviken, men det er usikkert hvor stor \u00f8kningen eventuelt vil bli. Noen av pasientene vil trolig opps\u00f8ke bydelslegevakten i \u00c5sane. Det er ogs\u00e5 grunn til \u00e5 tro at flere enn i dag vil avvente bes\u00f8k p\u00e5 legevakten og eventuelt opps\u00f8ke fastlegen istedenfor. Med hilsen Marte Joan Monstad Byr\u00e5d for eldre, helse og omsorg Dokumentet er godkjent elektronisk. Kopi: Bystyrets kontor - Anne Marit Myrstad Eriksen, Bystyrets kontor - Ingeborg Strandberg Vedlegg: \u25aa Presentasjon i utvalg for helse og sosial 13.11.2024 - Forslag om avvikling av bydelslegevaktene i Fana og Loddefjord \u25aa ROS-vurdering - Reduksjon i tjenestetilbudet ved bydelslegevaktene "
}