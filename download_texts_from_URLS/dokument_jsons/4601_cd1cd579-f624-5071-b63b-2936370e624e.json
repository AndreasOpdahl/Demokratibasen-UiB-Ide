{
  "dokument_id": "cd1cd579-f624-5071-b63b-2936370e624e",
  "doc_type": "case_presentation",
  "kommune": 4601,
  "tittel": "H\u00f8ring - strategi for fastlegeordningen i Bergen kommune",
  "url": "https://bergen.kommune.no/politikere-utvalg/api/fil/bk360/9622279/Framstilling-Horing-strategi-for-fastlegeordningen-i-Bergen-kommune",
  "tekst": " Kommunalt r\u00e5d for personer med funksjonsnedsettelse/Eldrer\u00e5det Saksframstilling V\u00e5r referanse: 2023/283884-2 Saksbehandler: Ragnhild Hvoslef Kr\u00fcger H\u00f8ring - strategi for fastlegeordningen i Bergen kommune Hva saken gjelder: Byr\u00e5d for eldre, helse og omsorg har sendt strategi for fastlegeordningen i Bergen kommune p\u00e5 h\u00f8ring. KRPF og eldrer\u00e5det har mulighet til \u00e5 komme med h\u00f8ringsinnspill til det videre arbeidet med strategien. I f\u00f8lge planinstruksen til Bergen kommune skal en strategi vise hva som er m\u00e5let og hvilke strategier man har for \u00e5 n\u00e5 m\u00e5let, men skal ikke vise hvordan det konkret skal gj\u00f8res gjennom tiltak. En strategi blir ofte fulgt av en handlingsplan som inneholder tiltak. For mer informasjon om plansystemet i kommunen se her: https://www.bergen.kommune.no/omkommunen/planer-i-kommunen/om-planer-i-bergen- kommune Planleder Helen Koldal m\u00f8ter r\u00e5dene for informasjon og dialog om strategien. Forslag til vedtak: H\u00f8ringsutkast til strategi for fastlegeordningen i Bergen kommune tas til orientering. Dato: 3. januar 2024 Ragnhild Hvoslef Kr\u00fcger - seniorr\u00e5dgiver/r\u00e5dssekretariatet Dokumentet er godkjent elektronisk. Vedlegg: Byr\u00e5dssak 1326/23 H\u00f8ringsutkast til strategi for fastlegeordningen 1 Tidligere behandling av saken: KRPF behandlet oppstartsaken til strategien i m\u00f8te 11. april 2023 og sendte f\u00f8lgende innspill I de forel\u00f8pige anbefalingene fra ekspertutvalget regjeringen satte ned, er en av anbefalingene at det bl.a. \u00ab\u00e5 endre kravet om to \u00e5rs uselektert allmennpraksis for \u00e5 bli allmenlegespesialist og det er ogs\u00e5 \u00f8nskelig \u00e5 fravike kravet om at veileder m\u00e5 v\u00e6re spesialist i allmennmedisin.\u00bb Dette mener KRPF er bekymringsfullt og vil g\u00e5 mest utover s\u00e5rbare grupper som allerede i dag sliter i forhold til helsevesenet f.eks. fordi diagnosen er vanskelig \u00e5 stille eller sykdommen er kompleks og vanskelig \u00e5 forst\u00e5. Godt utdannede allmennleger er ofte avgj\u00f8rende for om mange av de vi representerer f\u00e5r den hjelpen de trenger, s\u00e5 raskt som mulig, uten \u00e5 m\u00e5tte g\u00e5 mange \u00e5r ekstra med ulike problemer/smerter. KRPF mener andre tiltak enn \u00e5 senke kravene til praksis og veileder m\u00e5 v\u00e6re fokuset. Dette kan f.eks. v\u00e6re tiltak som ansettelse i kommunale legesentre, fagdager om allmennlegeyrket med fokus p\u00e5 det positive i l\u00f8pet av studietiden, tilrettelegge for flere legesentre med mange leger framfor enkeltlegepraksiser, kommunale gjenkj\u00f8p av legelister osv. KRPF har ogs\u00e5 v\u00e6rt representert i arbeidsgruppen for strategien Eldrer\u00e5det behandlet oppstartssaken til strategien i m\u00f8te 28. april 2023 og sendte f\u00f8lgende innspill: Eldrer\u00e5det fikk f\u00f8lgende sp\u00f8rsm\u00e5l: \u2022 Rekruttere fastleger \u2013 hvordan kan Bergen kommune legge til rette for at flere \u00f8nsker \u00e5 starte som fastlege i Bergen kommune? Forskeren fra NORCE, som bes\u00f8kte eldrer\u00e5det 8. mars, fremholdt at en viktig faktor for \u00e5 f\u00e5 bedre rekruttering til fastlegeyrket var at kommunen i st\u00f8rre grad etablerte kontorer der de ansetter medarbeidere og gj\u00f8r avtaler med leger. Eldrer\u00e5det st\u00f8tter dette forslaget. Eldrer\u00e5det mener ogs\u00e5 at man b\u00f8r g\u00e5 videre med forslagene om kommunale kontorer med fast l\u00f8nnede leger. \u2022 Beholde fastleger \u2013 hvordan kan Bergen kommune tilrettelegge for at fastlegene blir v\u00e6rende i kommunen? Tiltakene for \u00e5 rekruttere fastleger og for \u00e5 beholde fastleger er ofte to sider av samme sak. Her vil nettopp st\u00f8rre kontorer med flere leger, som ikke trenger \u00e5 ta ansvar for \u00e5 ansette de andre medarbeiderne et viktig verkt\u00f8y. \u2022 Arbeidsdeling, organisering og samhandling \u2013 hvordan kan vi forbedre samarbeidet mellom fastleger og andre helsetjenester (kommunehelsetjenesten, spesialisthelsetjenesten og hjemmesykepleie) for \u00e5 sikre bedre helsetjenester? Eldrer\u00e5det har i et tidligere m\u00f8te i 2023 diskutert samhandlingen mellom spesialist- og prim\u00e6rhelsetjenesten. Som en oppf\u00f8lging av diskusjonen i m\u00f8tet 4. januar vil eldrer\u00e5det foresl\u00e5 at det settes ned en gruppe best\u00e5ende av en representant for spesialisthelsetjenesten, en representant for Bergen kommune og en representant for eldrer\u00e5det. Gruppen skal se p\u00e5 om det er forhold i samhandlingen her som gj\u00f8r arbeidsforholdene for prim\u00e6rhelsetjenestene vanskeligere og om forbedringer her ogs\u00e5 kan gj\u00f8re det lettere \u00e5 beholde ansatte og fastleger. 2 "
}