{
  "dokument_id": "d759ece6-033f-50f0-a057-9f0f86a03685",
  "doc_type": "case_attachment",
  "kommune": 4601,
  "tittel": "Anmodning om avklaring av generasjonsprinsippet ved finansiering av etterdrift og sanering av nedlagte\nkommunale avfallsdeponier",
  "url": "https://bergen.kommune.no/politikere-utvalg/api/fil/bk360/10501611/Anmodning-om-avklaring-av-generasjonsprinsippet-ved-finansiering-av-etterdrift-og-sanering-av-nedlagte-kommunale-avfallsdeponier",
  "tekst": " BYR\u00c5DSAVDELING FOR BYUTVIKLING BBUS \u2013 kommunaldiret\u00f8rens stab KOMMUNAL- OG V\u00e5r referanse: 2022/128373-28 DISTRIKTSDEPARTEMENTET Saksbehandler: Rune Morten B\u00f8rslid Postboks 8112 DEP Dato: 31. mai 2024 0032 OSLO Deres ref.: Anmodning om avklaring av anvendelse av generasjonsprinsippet ved finansiering av etterdrift og sanering av nedlagte kommunale avfallsdeponier Bergen kommune henvender seg til Kommunal- og distriktsdepartementet med anmodning om at departementet foretar en avklaring knyttet til generasjonsprinsippet i selvkostregelverket for renovasjonsgebyr. Kommunen har som kjent en lovp\u00e5lagt plikt til \u00e5 dekke inn alle sine kostnader forbundet med avfallssektoren gjennom gebyrer. Dette omfatter s\u00e5 vel direkte som indirekte kostnader (prinsippet om full kostnadsdekning), jf. Forurensningsloven \u00a7 34 f\u00f8rste ledd, jf. Ot.prp. nr. 66 1992-93 s. 27. Forurensningsloven \u00a7 34 er hjemmelsgrunnlag for avfallsforskriften kap. 15. bestemmelsen. Kommunene er alts\u00e5 p\u00e5lagt \u00e5 ha full kostnadsdekning. Det f\u00f8lger av avfallsforskriften \u00a7 15-3 at avfallsgebyret fastsettes slik at det svarer til de totale kostnadene vedd lovp\u00e5lagt h\u00e5ndtering av husholdningsavfall. Det er sikker rett at dette omfatter kostnader forbundet med forurenset grunn og etterdrift av nedlagte avfallsdeponi for\u00e5rsaket av behandling av husholdningsavfall. Milj\u00f8direktoratets veileder M-258 Beregning av kommunale avfallsgebyr, omhandler kostnader ved avslutning og etterdrift av nedlagte avfallsdeponier og opprydning av forurenset grunn (kap 5.4). Det f\u00f8lger av veilederen at det med avslutningsfasen menes tiden fra all deponering av avfall opph\u00f8rer og frem til deponiet er tildekket og godkjent avsluttet av Fylkesmannen. Med etterdriftsfasen menes tiden fra godkjent avslutning og frem til det tidspunkt deponiet, i henhold til Fylkesmannens vurdering, ikke lenger kan medf\u00f8re skadevirkninger p\u00e5 milj\u00f8et og menneskers helse. Det f\u00f8lger av veilederen at kommunens kostnader i denne forbindelse er kostnader forbundet med avfallssektoren, jf. forurensningsloven \u00a7 34, og skal dermed dekkes over avfallsgebyret. Dette gjelder ogs\u00e5 for utgifter knyttet til \u00e5 hindre milj\u00f8problemer fra tidligere tiders avfallsdeponering. Det kan for eksempel v\u00e6re fjerning av forurensede masser, tildekking av strandsonen, tildekking av deponi, avskj\u00e6ring av overflatevann, utbedring av utslippsledninger og opprydding som er knyttet til tidligere avfallsh\u00e5ndtering. Det f\u00f8lger videre at for avslutning og etterdrift av deponier som har mottatt husholdningsavfall eller avfall som tidligere var omfattet av definisjonen \u00abforbruksavfall\u00bb, skal de beregnede kostnadene til dette dekkes av avsatt etterdriftsfond. Der det ikke er etablert slike fond i driftsfasen, som for eksempel deponier nedlagt f\u00f8r 2002, skal kostnadene til dette tas med ved fastsettelse av dagens avfallsgebyr. Dette forutsetter at kostnadene regnes som Postadresse: Telefon: 40809879 Postboks 7700, 5020 BERGEN, E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 \u00abkostnader forbundet med avfallssektoren\u00bb etter forurensningsloven \u00a7 34. I henhold til Klima- og milj\u00f8departementets (dav\u00e6rende Milj\u00f8verndepartementet) vurdering i brev til Bergen kommune av 23. desember 1999, omfatter dette kostnader som skal dekke utgifter til tiltak som ekstra tildekking, oppsamling og h\u00e5ndtering av sigevann og deponigass, for \u00e5 redusere milj\u00f8belastningene fra tidligere avfallsh\u00e5ndtering. Kommuneloven \u00a7 15-1 om beregning av selvkost legger til grunn generasjonsprinsippet; at dagens brukere ikke skal subsidiere neste generasjons brukere og omvendt, slik at kostnadene ved tjenestene som ytes dekkes av de brukerne som til enhver tid bruker tjenesten. Generasjonsprinsippets n\u00e6rmere innhold m\u00e5 bero p\u00e5 en tolkning av de relevante lover og forskrifter for de ulike tjenesteomr\u00e5dene, herunder om kommunene er p\u00e5lagt \u00e5 ha full kostnadsdekning innenfor tjenesteomr\u00e5det og om kommunens lovp\u00e5lagte forpliktelser innenfor tjenesteomr\u00e5det strekker seg over et betydelig tidsrom. Bergen kommune har over mange \u00e5r hatt etterdrift av nedlagte avfallsdeponier, samt forest\u00e5tt sanering av avfallsdeponier som har utgjort og fortsatt kan utgj\u00f8re en forurensningsfare. Bergen kommune henvendte seg allerede i 1999 til dav\u00e6rende Milj\u00f8verndepartementet med foresp\u00f8rsel om hvorvidt dekning av utgifter til etterdrift av nedlagte avfallsfyllinger og opprydning av forurenset grunn kan dekkes gjennom avfallsgebyret. Problemstillingene kommunen tok opp var i vesentlighet om utgifter knyttet til \u00e5 hindre milj\u00f8problemer fra tidligere tiders avfallsdeponering er av en slik art at de kan regnes som \u00abkostnader forbundet med avfallssektoren\u00bb, etter forurensningsloven \u00a7 34, og om disse kostnadene kunne dekkes over renovasjonsgebyret. I tilbakemeldingen fra departementet ble det uttalt: \u00abDepartementet antar videre at n\u00f8dvendige utgifter til tiltak som inneb\u00e6rer opprydning og fjerning av forurensede masser som for\u00e5rsaker forurensning kan betraktes som \u00abkostnader forbudet med avfallssektoren\u00bb slik at de vil kunne dekkes gjennom avfallsgebyrene. For at slike utgifter skal kunne belastes avfallsgebyret for forbruksavfall forutsettes det at massene kan tilbakef\u00f8res til tidligere tiders deponering av forbruksavfall, jf avgrensningen overfor. (V\u00e5r understrekning) Slettebakken avfallsdeponi ble nedlagt i 1961. If\u00f8lge milj\u00f8tekniske unders\u00f8kelser og risikovurdering ved Slettebakken kom avfallet i hovedsak fra husholdninger. Deponiet var en forurensningskilde, og Fylkesmannen i Hordaland hadde ved to anledninger varslet p\u00e5legg. Bergen bystyre fattet i 2013 vedtak om at det kommunale avfallsdeponiet p\u00e5 Slettebakken skulle saneres fullstendig, dvs. massene skulle fjernes. Bergen kommune etablerte et prosjekt, i tr\u00e5d med vedtaket for sanering av deponiet. Finansieringen av saneringen av de forurensende massene i deponiet er gjort med en fordeling over renovasjonsgebyret og bykassen. Fordelingen ble gjort ut fra den sannsynlige andelen av husholdningsavfall er dekket over renovasjonsgebyret og andelen n\u00e6ringsavfall av massene er dekket over bykassen. Bergen kommune gjennomf\u00f8rte en forvaltningsrevisjon knyttet til forvaltning av nedlagte kommunale avfallsdeponier. I revisjonsrapporten fra Deloitte AS heter det at Deolitte mener at det er mye som tyder p\u00e5 at kostnader til sanering av avfallsdeponier som er nedlagt s\u00e5 langt som 40 til 60 \u00e5r tilbake i tid, ikke kan belastes renovasjonsgebyret. Dette gjorde det n\u00f8dvendig \u00e5 s\u00f8ke avklaringer fra Milj\u00f8direktoratet hva gjelder finansieringen av etterdrift og sanering av nedlagte deponier, og i hvilken grad direktoratet mente at rettsreglene for \u00e5 dekning av kostnader ved sanering av deponier gjennom renovasjonsgebyret er endret. Tilbakemeldingene fra Milj\u00f8direktoratet viser i vesentlighet til at veilederen (M-258) til avfallsforskriften kapittel 15, og at veilederen presiseres det at kostnader til avslutning og etterdrift av deponier, i de tilfeller der det ikke er etablert etterdriftsfond, kan tas med ved fastsettelse av dagens avfallsgebyr forutsatt at det kan regnes som \"kostnader forbundet Side 2 av 3 med avfallssektoren\". Adgangen til \u00e5 dekke disse kostnadene forutsetter alts\u00e5 at kostnadsdekningen er i tr\u00e5d med selvkostprinsippet, herunder generasjonsprinsippet. Imidlertid synes direktoratet, med henvisning til generasjonsprinsippet, \u00e5 legge til grunn at det ikke er naturlig \u00e5 anse kostnader til sanering av deponier som ble avsluttet i 1961 som \"kostnader forbundet med avfallssektoren\". Etter det vi forst\u00e5r mener direktoratet at et deponi som s\u00e5 er gammelt gj\u00f8r at kostnader forbundet med dette ikke lenger kan ses som vederlag for en tjeneste til den enkelte eiendom. Det er dermed ikke tilstrekkelig sammenheng mellom kostnaden og kommunens avfallsh\u00e5ndtering. Dette til tross for at avfallsdeponiet utgjorde en faktisk forurensningskilde og at det var varslet p\u00e5legg fra Fylkesmannen. Dette skaper et behov for n\u00e6rmere \u00e5 avklare generasjonsprinsippets innhold og rammer, og avklare hvordan dette skal anvendes ved fastsettelse av det lovp\u00e5lagte renovasjonsgebyret, s\u00e6rlig med tanke p\u00e5 kostnader ved sanering av nedlagte avfallsdeponier. Det vises her til det som er sagt over om at generasjonsprinsippets n\u00e6rmere innhold m\u00e5 bero p\u00e5 en tolkning av de relevante lover og forskrifter for de ulike tjenesteomr\u00e5dene, herunder om kommunene er p\u00e5lagt \u00e5 ha full kostnadsdekning innenfor tjenesteomr\u00e5det og om kommunens lovp\u00e5lagte forpliktelser innenfor tjenesteomr\u00e5det strekker seg over et betydelig tidsrom. Med hilsen Christine Kahrs \u2013 byr\u00e5d for byutvikling Dokumentet er godkjent elektronisk. Side 3 av 3 "
}