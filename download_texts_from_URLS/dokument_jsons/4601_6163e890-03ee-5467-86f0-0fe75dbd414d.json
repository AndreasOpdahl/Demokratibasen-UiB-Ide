{
  "dokument_id": "6163e890-03ee-5467-86f0-0fe75dbd414d",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 41 fra Christian Haugen (FrP) om mottakere av sosialhjelp - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/10417929/Svar-pa-skriftlig-sporsmal-nr-41-fra-Christian-Haugen-FrP-om-mottakere-av-sosialhjelp-Utvalg-for-helse-og-sosial-2024",
  "tekst": " BBSM-kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/77429-3 Bystyrets kontor v/ Anne Marit Myrstad Eriksen Saksbehandler: Kent Jonny Madell Dato: 16. mai 2024 Fra Byr\u00e5d for barnevern, sosiale tjenester og mangfold Svar p\u00e5 skriftlig sp\u00f8rsm\u00e5l nr. 41 fra Christian Haugen (FrP) om mottakere av sosialhjelp - Utvalg for helse og sosial 2024 Representanten Christian Haugen (FrP) har den 7. mai 2024 sendt inn f\u00f8lgende skriftlige sp\u00f8rsm\u00e5l: P\u00e5 Bergen kommune sine hjemmesider kan man lese om satsene for sosialhjelp fra 1.1.2024. Bergen kommune benytter egne veiledende retningslinjer for utm\u00e5ling av \u00f8konomisk sosialhjelp til livsopphold. Barnetrygden og Folketrygdens grunnst\u00f8nad holdes utenfor utm\u00e5lingen av pliktmessige ytelser til livsoppholds- og boutgifter. Det samme gjelder en andel av engangsst\u00f8nad ved f\u00f8dsel. Andelen m\u00e5 vurderes individuelt og konkret, men minimum kr. 21 000,- skal holdes utenfor beregningen. Veiledende livsoppholdssats omfatter vanlige utgifter til grunnleggende behov. Dette er blant annet utgifter til mat, drikke, kl\u00e6r, sko, husholdningsartikler, hygieneartikler, utgifter som inng\u00e5r i Helfo sine egenandelstak, apotekvarer, kommunikasjon, fritid, sosiale behov, reiseutgifter, innboforsikring samt mobil- og internettutgifter. Bergen kommunes veiledende satser for utm\u00e5ling av livsopphold \u2022 Enslig uten barn 9.080 kr. pr. mnd. \u2022 Ektepar/samboere 15.180 kr. pr. mnd. \u2022 Person som deler husholdning 7.590 kr. pr. mnd. \u2022 Hjemmeboende ungdom under 25 \u00e5r 6.960 kr. pr. mnd. \u2022 Barn 0-5 \u00e5r 4.380 kr. pr. mnd. \u2022 Barn 6-10 \u00e5r 5.190 kr. pr. mnd. \u2022 Barn 11-17 \u00e5r 6.300 kr. pr. mnd Sp\u00f8rsm\u00e5l til byr\u00e5den: Hvor mange mennesker er det som mottar sosialhjelp i Bergen kommune per dags dato og i gjennomsnitt per \u00e5r? Svar fra byr\u00e5den: I april m\u00e5ned var det 3 554 personer som mottok \u00f8konomisk sosialhjelp i Bergen kommune. S\u00e5 langt i 2024 er det 5 365 personer som har mottatt \u00f8konomisk sosialhjelp. I l\u00f8pet av 2023 s\u00e5 var det 7 599 personer og i 2022 var det 6 784 som mottok \u00f8konomisk sosialhjelp i Bergen. Antallet mottakere var stabilt i perioden 2020 til 2022. \u00d8kt bosetting av flyktninger, med hovedsakelig fra Ukraina, er hoved\u00e5rsaken til \u00f8kningen av antallet mottakere i 2023 og 2024. Det vises ellers til Statusmelding for sosialtjenesten 2023 som legges frem for bystyret i juni for statistikk og analyse. Charlotte Spurkeland - Byr\u00e5d for barnevern, sosiale tjenester og mangfold Dokumentet er godkjent elektronisk. "
}