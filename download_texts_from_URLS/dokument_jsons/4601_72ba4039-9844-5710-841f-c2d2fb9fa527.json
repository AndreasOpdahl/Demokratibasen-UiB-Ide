{
  "dokument_id": "72ba4039-9844-5710-841f-c2d2fb9fa527",
  "doc_type": "case_presentation",
  "kommune": 4601,
  "tittel": "Folkevalgtoppl\u00e6ring 2023 \u2013 2027. Oppf\u00f8lging av handlingsplanen. Program for lederoppl\u00e6ring og nedsettelse av arbeidsutvalg",
  "url": "https://bergen.kommune.no/politikere-utvalg/api/fil/bk360/10063933/Framstilling-Folkevalgtopplaeringsprogrammet-for-politiske-ledere-og-heltidspolitikere",
  "tekst": " Forretningsutvalget Saksframstilling V\u00e5r referanse: 2024/15651-4 Saksbehandler: Birgitte Teglgaard J\u00f8rgensen Folkevalgtoppl\u00e6ring 2023 \u2013 2027; Oppf\u00f8lging av handlingsplan 2024 - program for lederoppl\u00e6ring og parlamentarismedag og nedsettelse av arbeidsutvalg Hva saken gjelder: Saken her er en oppf\u00f8lging av handlingsplan for folkevalgtoppl\u00e6ring, vedtatt i forretningsutvalgets m\u00f8te 20.02.24 sak 70/24 - Folkevalgtoppl\u00e6ring 2023 - 2027. Handlingsplan for oppl\u00e6ringsprogrammet for bystyre og utvalg 2024. Handlingsplanen sl\u00e5r fast at det v\u00e5ren 2024 skal v\u00e6re en fellessamling for politisk ledelse, og saken her tar for seg 1) dato og sted for samlingen 2) rammer for program og 3) arbeid med endelig detaljering av program. Dato og sted for samlingen Det er kartlagt mulige datoer for en lunsj-til-lunsj-samling f\u00f8r sommeren. Dette har ikke vist seg mulig \u00e5 f\u00e5 til i praksis, og forretningsutvalget har sluttet seg til gjennomf\u00f8ring av samlingen fredag 14. juni. For \u00e5 sikre at flest mulig kan delta, foresl\u00e5r bystyredirekt\u00f8ren \u00e5 legge samlingen til Bergen. Samlingen vil ogs\u00e5 v\u00e6re en viktig arena for \u00e5 bygge relasjoner og bli bedre kjent. Program for samling for politisk ledelse I henhold til handlingsplanen er denne fellessamlingen todelt: Del 1 er dedikert til ordf\u00f8rer, varaordf\u00f8rer, utvalgsledere, heltidspolitikere og medlemmer av arbeidsutvalg (AU). Det vil i tillegg legges til rette for at alle partier f\u00e5r anledning til \u00e5 v\u00e6re representert. Tema for denne delen av programmet er: \u2022 Politisk lederskap - m\u00f8teledelse \u2022 Samarbeidsformer - debatt og samhandling \u2022 Politisk rolleforst\u00e5else - bystyrets og utvalgenes rolle Programmet vil ta utgangspunkt i en blanding av presentasjoner og workshops, som under folkevalgtoppl\u00e6ringen for det nye bystyret. I rammer for folkevalgtoppl\u00e6ringen 2023-2027 som ble vedtatt av utvalg for fullmakter og politisk styringssystem 13.06.2023 (sak 28/23), er det fremhevet som viktig \u00e5 gj\u00f8re nytte av Bergen kommune sitt eget kompetansemilj\u00f8. Bystyrets kontor samarbeider derfor med HR konsern om utviklingen av denne delen av programmet. Del to er en videref\u00f8ring av jubileumsmarkeringen for 20 \u00e5r med by-parlamentarisme september 2022, og parlamentarismedagen som var en oppf\u00f8lging av denne, i april 2023. 1 Ved begge disse samlingene ble parlamentarismen som styringssystem belyst, b\u00e5de i et historisk, rettslig, forsknings- og praktisk perspektiv. Byr\u00e5dssiden med politisk og administrativ ledelse var ogs\u00e5 invitert. I vedtatte rammer for folkevalgtoppl\u00e6ring er dette foresl\u00e5tt tatt videre gjennom egen temadag i ny bystyreperiode. Bystyredirekt\u00f8ren vil som i 2023 involvere byr\u00e5dsleders avdeling i det administrative arbeidet med \u00e5 planlegge denne delen av programmet. Arbeidsutvalg for endelig detaljering av program og \u00f8vrige aktiviteter i folkevalgtprogrammet for 2024 Det er avgj\u00f8rende med politisk forankring i utviklingen av aktiviteter i folkevalgoppl\u00e6ringsprogrammet, samt \u00e5 sikre at programmet opprettholder h\u00f8y kvalitet og relevans. For \u00e5 lykkes med dette, kan forretningsutvalget opprette et arbeidsutvalg med medlemmer som er valgt blant medlemmene, jf kommuneloven \u00a7 5-7 (2). Bystyredirekt\u00f8ren anbefaler at det settes ned et slikt arbeidsutvalg fordi det er av stor betydning at folkevalgtoppl\u00e6ringen treffer godt ift. behovet, og at behovet for god politisk forankring er s\u00e6rlig stort i det f\u00f8rste \u00e5ret i ny bystyreperiode. Bystyredirekt\u00f8ren anbefaler at arbeidsutvalget inkluderer representanter fra b\u00e5de posisjon og opposisjon, samt nye medlemmer i forretningsutvalget. Bystyredirekt\u00f8ren anbefaler videre at arbeidsutvalgets form\u00e5l blir \u00e5 detaljere og fastsette endelig program for b\u00e5de ledersamlingen i juni og fellessamlingen for bystyrets medlemmer tidlig h\u00f8st. Sistnevnte skal v\u00e6re en heldagssamling med tema kommunens samfunnsplanlegging og budsjettprosessen, jf. sak 70/24 i forretningsutvalget. Forslag til vedtak: 1. Forretningsutvalget gir sin tilslutning til gjennomf\u00f8ring av lederoppl\u00e6ring og parlamentarismedag fredag 14. juni i Bergen, med rammer som skissert i denne saken. 2. Forretningsutvalget oppretter et arbeidsutvalg iht kommuneloven \u00a7 5-7 som skal ha som form\u00e5l \u00e5 detaljere og fastsette endelig program for ledersamling i juni og fellessamling for bystyrets medlemmer h\u00f8sten 2024. 3. Som medlem i politisk arbeidsutvalg velges....... Dato: 12. mars 2024 Trine Pettersen Gr\u00f8nbech - bystyredirekt\u00f8r Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. 2 "
}