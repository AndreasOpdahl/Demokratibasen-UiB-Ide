{
  "dokument_id": "47fdfa3f-ab61-52da-a87c-8e4c7d2dfd45",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 20 fra Rune Bakervik (A) om anledning til \u00e5 stille krav om tariffavtale i konkurranser - Utvalg for finans, kultur og n\u00e6ring",
  "url": "https://bergen.kommune.no/politikere-utvalg/api/fil/bk360/9917278/Svar-pa-skriftlig-sporsmal-nr-20-fra-Rune-Bakervik-A-om-anledning-til-a-stille-krav-om-tariffavtale-i-konkurranser-Utvalg-for-finans-kultur-og-naering",
  "tekst": " BFIN - Seksjon for administrasjon Til Intern korrespondanse Bystyrets kontor V\u00e5r referanse: 2024/26657-3 Saksbehandler: Kristopher Ivan Straus Fra Dato: 19. februar 2024 Byr\u00e5d for finans Unntatt offentlighet: Klikk her for \u00e5 skrive inn tekst. Svar p\u00e5 skriftlig sp\u00f8rsm\u00e5l nr. 20 fra Rune Bakervik (A) om anledning til \u00e5 stille krav om tariffavtale i konkurranser - Utvalg for finans, kultur og n\u00e6ring Representanten Bakervik (A) stiller f\u00f8lgende sp\u00f8rsm\u00e5l: \u00abVedr\u00f8rende oppf\u00f8lging av sak 278/23 i Bergen bystyre om rammeavtale for vektertjenester, og sp\u00f8rsm\u00e5l om kommunen har mulighet til \u00e5 knytte et krav om tariffavtale i konkurransen, kom det frem at \u00abBergen kommune \u00f8nsker \u00e5 f\u00e5 en avklaring av dette sp\u00f8rsm\u00e5let og vil derfor anmode Arbeids- og inkluderingsdepartementet, eventuelt i samarbeid med N\u00e6rings- og fiskeridepartementet, om \u00e5 redegj\u00f8re for sitt syn\u00bb Sp\u00f8rsm\u00e5l til byr\u00e5den: \u2022 hvilken dialog som har v\u00e6rt med departementet om dette, og eventuelt hvilken avklaring man har f\u00e5tt?\u00bb Svar fra byr\u00e5den: 4.juli 2023 ble det i et notat til bystyret orientert om at denne dialogen skulle finne sted. Finansbyr\u00e5den tiltr\u00e5dte i sin posisjon 30. oktober 2023, og kjenner ikke til hvordan de to foreg\u00e5ende fagbyr\u00e5dene har fulgt opp dialogen som ble varslet. I etterkant av det stilte sp\u00f8rsm\u00e5let, har finansbyr\u00e5den unders\u00f8kt hvordan dialogen har v\u00e6rt fulgt opp. Det korte svaret er at dialogen ikke har funnet sted, da det har v\u00e6rt andre og h\u00f8yere prioriterte oppgaver ved Innkj\u00f8p konsern i den samme perioden. Byr\u00e5den har n\u00e5 bedt om at aktuell avdeling f\u00f8lger opp den varslede dialogen fra det tidligere byr\u00e5det. Finansbyr\u00e5den vil komme tilbake til bystyret n\u00e5r det foreligger eventuelle avklaringer. Eivind K. N\u00e6vdal-Bolstad - Byr\u00e5d for finans Dokumentet er godkjent elektronisk. "
}