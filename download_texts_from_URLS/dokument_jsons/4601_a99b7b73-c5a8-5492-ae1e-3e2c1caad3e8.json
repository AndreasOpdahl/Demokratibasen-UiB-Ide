{
  "dokument_id": "a99b7b73-c5a8-5492-ae1e-3e2c1caad3e8",
  "doc_type": "case_attachment",
  "kommune": 4601,
  "tittel": "Klage fra \u00c5ge S\u00f8rensen og Sebastian Bernard datert 06.11.2023",
  "url": "https://bergen.kommune.no/politikere-utvalg/api/fil/bk360/9876449/Klage-fra-Age-Sorensen-og-Sebastian-Bernard-datert-06-11-2023",
  "tekst": "From: \"aagsoe@online.no\" <aagsoe@online.no> Sent: Mon, 6 Nov 2023 13:56:42 +0100 To: \"Postmottak planogbygg\" <postmottak.planogbygg@bergen.kommune.no> Subject: FISKETORGET Bergen Kommune Plan og bygg Saksnummer: PLAN-2022/20561 Planer for Delstrekning 1 har Arealplan-ID 65800000 PROTESTER FRA BYENS TORGHANDLERE! 1. Som representanter for torghandlerne i Bergen, protesterer vi p\u00e5 det sterkeste mot den vedtatte reguleringsplanen med dagl\u00f8sing gjennom byens sentrum for bybane til \u00c5sane. 2. Som torghandlere, som i perioden 1. mai til 30. september hvert \u00e5r, arbeider p\u00e5 1 \u00e5rs - kontrakter og som med to skift, sysselsetter ca. 200 ansatte, protesterer vi ogs\u00e5 mot den useri\u00f8se behandling Bergen Kommune har gitt oss i denne viktige saken. Vi er overhodet ikke blitt r\u00e5dspurt og har heller ikke f\u00e5tt noen informasjon direkte fra kommunen om detaljene i planene som har v\u00e6rt fremmet og behandlet og i etterkant vedtatt av et bystyre-flertall. I tillegg til politikernes og kommunens svikt i denne viktige saken, har ogs\u00e5 lokale media gjort seg skyld i underkommunisering av fakta som byens borgere og ber\u00f8rte n\u00e6ringsdrivende opplagt burde ha krav p\u00e5. Vedr. protest nr. 1. Ettersom kommunen har sviktet ved \u00e5 ikke holde oss informert, har vi m\u00e5ttet bygge v\u00e5r protest p\u00e5 det vi har f\u00e5tt kjennskap til dels gjennom \"rykter\" og dels gjennom media, bl.a. at arealet for torghandel p\u00e5 permanent basis blir redusert med 700 til 800 kvadratmeter. Hvis dette medf\u00f8rer riktighet, betyr det etter v\u00e5rt syn slutten for den velkjente attraksjonen Fisketorget i Bergen og derved slutten for en rekke arbeids-plasser samt et betydelig salg av norske produkter til folk fra hele verden som bes\u00f8ker byen. Hvis det stemmer at den del av torghandelsarealet som blir igjen vurderes \u00e5 benyttes bl.a. til en s\u00e5kalt \"reketrapp\" og at torghandlerne skal p\u00e5legges \u00e5 selge mer \"ferskvarer\", s\u00e5 tror vi at kommunen skal f\u00e5 se langt etter noen som vil ta risikoen p\u00e5 \u00e5 satse p\u00e5 virksomhet der i sommersesongene. Vedr. protest nr. 2. Vi har i etterkant f\u00e5tt bekreftet at reguleringsplan-vedtaket inneb\u00e6rer at Fisketorget i en stor del av utbyggingsperioden, som n\u00e5 regnes til 8 - 10 \u00e5r, skal forflyttes til en lekter i V\u00e5gen. En slik l\u00f8sning har vi liten tro p\u00e5. Med vennlig hilsen \u00c5ge S\u00f8rensen Sebastian Bernard torghandler torghandler "
}