{
  "dokument_id": "413ce7a3-97dd-5db8-8d98-0b0038fb3baf",
  "doc_type": "case_minutes",
  "kommune": 4601,
  "tittel": "Saksprotokoll , 14082024, Sak 131/24, Innspill fra r\u00e5dets medlemmer",
  "url": "https://bergen.kommune.no/politikere-utvalg/api/fil/bk360/11011714/Innstilling-vedtak-Innspill-fra-radets-medlemmer",
  "tekst": "Innspill fra r\u00e5dets medlemmer Eldrer\u00e5det behandlet saken i m\u00f8tet 14.08.2024 sak 131/24 og fattet f\u00f8lgende vedtak: \u2022 F\u00f8lgende brev sendes til Bymilj\u00f8etaten Det er stor enighet om at mosjon og frisk luft er viktig for folkehelse og trivsel, ikke minst for eldre. En liten spasertur i n\u00e6rmilj\u00f8et til butikk, buss/bane eller bekjente er viktig i hverdagen. For beboere p\u00e5 sykehjem og omsorgsboliger er lufteturen med turvennen blant ukens h\u00f8ydepunkt. Men denne aktiviteten er avhengig av at man kan ta en pust i bakken underveis, det vil si at der er en benk \u00e5 sette seg p\u00e5. \u00c5 f\u00e5 satt ut benker i n\u00e6rmilj\u00f8ene b\u00f8r derfor v\u00e6re en prioritert oppgave for kommunen. Kanskje kunne man starte med f.eks to-tre benker i n\u00e6romr\u00e5det til hvert sykehjem, og s\u00e5 videreutvikle det derfra? Kommunen m\u00e5 st\u00e5 for tillatelse til plassering og oppf\u00f8lging, men kanskje kan man og samarbeide med private sponsorer/ stiftelser og dugnadsgrupper for \u00e5 lette den \u00f8konomiske siden av prosjektet, slik man har gjort i flere av turomr\u00e5dene i Bergen. \u2022 F\u00f8lgende brev sendes til butikkjedene Coop, Rema og Kiwi Det er stor enighet om at mosjon og frisk luft er viktig for folkehelse og trivsel, ikke minst for eldre. En liten spasertur i n\u00e6rmilj\u00f8et til butikk, buss/bane eller bekjente er viktig i hverdagen. For beboere p\u00e5 sykehjem og omsorgsboliger er lufteturen med turvennen blant ukens h\u00f8ydepunkt. Men denne aktiviteten er avhengig av at man kan ta en pust i bakken underveis, det vil si at der er en benk \u00e5 sette seg p\u00e5. \u00c5 f\u00e5 satt ut benker i n\u00e6rmilj\u00f8ene b\u00f8r derfor v\u00e6re en prioritert oppgave. Mange eldre \u00f8nsker \u00e5 kunne gj\u00f8re dagligvarehandlingen til en aktivitet som ogs\u00e5 gj\u00f8r det mulig \u00e5 f\u00e5 mosjon. Men, for \u00e5 kunne gj\u00f8re det er mange avhengig av at det er mulig \u00e5 ta en pause p\u00e5 veien. Eldrer\u00e5det vil derfor oppfordre de store butikkjedene til \u00e5 ta ansvar i n\u00e6rmilij\u00f8et og sette opp benker i passende avstand fra butikkene til at det gir anledning til \u00e5 ta en pause p\u00e5 veien hjem med varene. Eldrer\u00e5dets behandling Randi Arnesen tok opp sp\u00f8rsm\u00e5let om benker i n\u00e6rmilj\u00f8et Per E. Stiegler tok opp sp\u00f8rsm\u00e5let om bruk av elektriske sparkesykler i sentrum "
}