{
  "dokument_id": "4905af02-f70b-51bd-bc2e-221cdc7cd79b",
  "doc_type": "case_presentation",
  "kommune": 4601,
  "tittel": "\u00c5sane gnr 185 bnr 703 Morvikbotn 223. Klage p\u00e5 UMBY sitt  vedtak om \u00e5 gje dispensasjon og byggel\u00f8yve for tilbygg",
  "url": "https://bergen.kommune.no/politikere-utvalg/api/fil/bk360/10200136/Framstilling-Asane-gnr-185-bnr-703-Morvikbotn-223-Klage-pa-UMBY-sitt-vedtak-om-a-gje-dispensasjon-og-byggeloyve-for-tilbygg",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/01339-6 \u00c5sane gnr 185 bnr 703 Morvikbotn 223. Klage p\u00e5 UMBY sitt vedtak om \u00e5 gje dispensasjon og byggel\u00f8yve for tilbygg Kva saka gjeld: Saka gjeld klage p\u00e5 UMBY sitt vedtak om \u00e5 gje dispensasjon og l\u00f8yve for oppf\u00f8ring av tilbygg. Saka har ein viss historikk: 17.02.2023 \u2013 s\u00f8knad om fasadeendring for underetasje og tilbygg til bustad. Tilleggsdokumentasjon blei motteke 11.05.2023. 10.07.2023 \u2013 kommunen gav avslag p\u00e5 s\u00f8knaden. 21.07.2023 \u2013 klage p\u00e5 avslagsvedtak, med supplerande informasjon sendt 30.07.2023. 07.12.2023 \u2013 UMBY behandlar klaga, og gjev l\u00f8yve til oms\u00f8kte tiltak. 03.01.2024 \u2013 UMBY sitt vedtak blir p\u00e5klaga av nabo \u00d8yvind Dale Kloven (gbnr. 185/709). Det er kome tilsvar fr\u00e5 ansvarleg s\u00f8kar, datert 15.01.2024. Oms\u00f8kte tiltak er eit tilbygg til eksisterande rekkehus, og tiltaket fekk opphavleg avslag grunna pbl. \u00a7 29-2 om visuelle kvalitetar, pbl. \u00a7 29-4 om avstand til nabogrense, KPA 2018 \u00a7 8.2 om arkitektur og byform og \u00a7 26-5-3 om tomteutnytting. Tiltakshavar er Rita Kvalnes. Ansvarleg s\u00f8kar er OMC Bygg AS, desse stod ogs\u00e5 for f\u00f8rste klage p\u00e5 vegne av tiltakshavar. Eigedomen er omfatta av reguleringsplan for Haukedal \u2013 Morvik, Felt D-1 (planid: 4370002), vedteke i 1988, kor han er regulert til rekkehus. I kommuneplanens arealdel (KPA 2018), vedteke 19.06.2019, er eigedomen lagt til \u00f8vrig byggesone. Sj\u00e5 avslagsvedtaket pkt. 3.1 for komplett planstatus. Alle n\u00f8dvendige dispensasjonar er s\u00f8kt om. S\u00f8knaden ble nabovarsla iht. Pbl. \u00a7 21-3, og det kom merknad fr\u00e5 nabo p\u00e5 gbnr. 185/709. Merknaden gjaldt avstand til nabogrense, takvinkel p\u00e5 tilbygg og tap av sol. Dei heldt fram at tiltaket berre hadde fordelar for tiltakshavar, og berre ulempe for naboeigedom. S\u00f8kar skreiv i sitt tilsvar at det var snakk om eit ubetydeleg tap av kveldssol, d\u00e5 det ut fr\u00e5 sol- og skyggeanalyse kom fram at det berre var tidsrommet kl. 21.21 \u2013 kl. 21.45 at det planlagde tiltaket ville skygge p\u00e5 nabohuset. Klage: Klagar held fram at vedtaket baserer seg p\u00e5 at tilsvarande utbygging har vore gjennomf\u00f8rt p\u00e5 gbnr. 185/701. Det er urimeleg \u00e5 vise til denne som grunnlag for dispensasjon, d\u00e5 det ikkje var naboklage og n\u00e6raste nabo hadde signert p\u00e5 at det kunne bli bygget n\u00e6rare enn 4 1 meter. Klagar er ikkje samd i at det er ei beskjeden utbygging, og held fram at det er trong om dispensasjon og at naboeigedom mistar kveldssol. Med s\u00e5 f\u00e5 soldagar ein har i Bergen, finn klagar det s\u00e6rs spesielt at ein skal miste sol fordi nabo skal f\u00e5 dispensasjon for bygget sitt. Klagar meiner det berre er vurdert fordelar for utbygger og at ulemper for nabo berre er synsa. Klagar meiner ogs\u00e5 saka burde vore avvist, d\u00e5 det er klaga p\u00e5 bygget og manglar samtykke fr\u00e5 nabo for plassering n\u00e6rare nabogrensa. Ansvarleg s\u00f8kar har i tilsvaret vist til at dagens stue er for liten og ikkje i samsvar med dagens standard, b\u00e5de med takh\u00f8gde og plassering av vindauge for lysinnslepp. UMBY har gjennomf\u00f8rt synfaring, og fleirtalet har konkludert med at tap av utsikt og sol er av mindre betyding for naboane. Ein m\u00e5 kunne vente ei viss utvikling i eit bustadomr\u00e5de, som kan endre forhold som utsikt og solforhold. Utsikt mot sj\u00f8 blir ikkje p\u00e5verka her, og solanalyse viser at det berre er tap av sol p\u00e5 deler av terrassen, i 15-25 minutt i den lysaste sommarperioden. Dette er vurdert som rimeleg i eit bustadomr\u00e5de. Tiltakshavar planlegg berre tilbygg i andre etasje, og utbygging vil vareta tekniske krav, inkludert brannkrav. S\u00f8kar held fram at dei nemnte aspekta p\u00e5verkar livskvalitet i tiltakshavar sin bustad, mens naboane kan oppleve mindre ulemper p\u00e5 utand\u00f8rs opphaldsareal. Det blir elles vist til komplett klage og tilsvar, som ligg vedlagt. Fagetaten si vurdering og tilr\u00e5ding: Plan- og bygningsetaten som fagetat har sendt over saka utan innstilling, etter avklaring med byr\u00e5dsavdelinga. Fagetaten gjer merksam p\u00e5 at det ikkje er mogeleg \u00e5 gje dispensasjon fr\u00e5 pbl. \u00a7 29-2 om visuelle kvalitetar. Dette d\u00e5 f\u00f8resegna inneheld b\u00e5de ein saksbehandlingsregel, ved at den legg til grunn at kommunen skal vurdere tiltaket sine visuelle kvalitetar, samd gjev kriteria for kommunen sin skj\u00f8nnsmessige vurdering av dei visuelle kvalitetane. Pbl. \u00a7 19-2 gjev heimel for \u00e5 unntaksvis dispensera fr\u00e5 lova sine materielle f\u00f8resegn, som forbodet mot tiltak langs sj\u00f8 og vassdrag i \u00a7 1-8, f\u00f8resegn om grad av utnytting og rekkef\u00f8lgjekrav. Det kan ikkje bli gitt dispensasjon fr\u00e5 saksbehandlingsreglar eller forvaltningsskj\u00f8nn, og det er soleis ikkje mogeleg \u00e5 gje dispensasjon fr\u00e5 pbl. \u00a7 29-2. Det blir elles vist til komplett fagnotat datert 23.02.2024. \u00d8konomiske konsekvensar: Ikkje relevant. Byr\u00e5det si vurdering og tilr\u00e5ding/konklusjon: Byr\u00e5det visar til Byr\u00e5dets fullmakter, vedteke i Bergen bystyre i sak 378-20 i m\u00f8te 16. desember 2020 \u00a7 18.1, andre avsnitt bokstav g). Det er her klaga p\u00e5 eit vedtak fatta i utval for milj\u00f8 og byutvikling, og det er ikkje kome nye opplysningar i klaga. Saka ville som hovudregel blitt sendt direkte til Statsforvaltaren i Vestland for endeleg avgjersle. I denne saka er det likevel oppdaga ein feil i det juridiske grunnlaget for utvalet sitt vedtak, og saka blir derfor sendt til utvalet for retting/endring av vedtaket. Byr\u00e5det formar derfor ikkje ein konklusjon eller kjem med ei tilr\u00e5ding til vedtak. Vedtakskompetanse: I Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er mynde til \u00e5 behandle klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og 2 klagesaker som er delegert til byr\u00e5det, delegert til Utval for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endeleg avgjersle. Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Ingen tilr\u00e5ding. Dato: 16. april 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 23.02.2024 med f\u00f8lgjande vedlegg: 1. Oversiktskart 2. Oversiktsfoto 3. Skr\u00e5foto 4. Situasjonsplan 5. Tegninger 6. Tilsvar datert 15.01.2024 7. Klage datert 03.01.2024 8. UMBYs vedtak datert 07.12.2023 9. Saksfremstilling datert 03.10.2023 10. Fagnotat datert 23.08.2023 11. Klage med supplerende klage datert 21.07.2023 og 30.07.2023 12. Avslag datert 10.07.2023 13. Nabomerknader 14. S\u00f8knad datert 15.02.2023 med suppleringer 3 "
}