{
  "dokument_id": "42f3522f-e911-52b5-8d93-d946f17e1f6c",
  "doc_type": "case_attachment",
  "kommune": 4601,
  "tittel": "Uttale fr\u00e5 Vestland fylkeskommune datert 25.02.2025",
  "url": "https://bergen.kommune.no/politikere-utvalg/api/fil/bk360/12194743/Uttale-fra-Vestland-fylkeskommune-datert-25-02-2025",
  "tekst": " Avdeling for Infrastruktur og veg (INV) Dato 25.02.2025 V\u00e5r referanse 2024/30246-5 Dykkar referanse 360_SvarUt_15596747 BERGEN KOMMUNE Sakshandsamar Andreas Sivertsen V\u00e5ge Postboks 7700 E-post Andreas.Sivertsen.Vage@vlfk.no 5020 BERGEN Telefon Uttale - s\u00f8knad om riving av driftsbygning / l\u00f8e og oppf\u00f8ring av nybygg/bustad - Laksev\u00e5g - fv. 558 Lyderhornsveien - gnr. 122 bnr. 635 - Bergen kommune Vestland fylkeskommune ved infrastruktur og veg viser til sak om riving av l\u00f8e og oppf\u00f8ring av bustad som er sendt oss til uttale 05.02.2025. Saka gjeld Det er tidlegare s\u00f8kt om riving l\u00f8e og nyoppf\u00f8ring av bygg som vart avsl\u00e5tt av plan- og bygningsetaten 13.06.2024. Vestland fylkeskommune fekk i brev av 19.07.2024 brev om uttale i saka. I brevet kom det fram at det vart s\u00f8kt om riving av l\u00f8a, og ingen informasjon om nyoppf\u00f8ring p\u00e5 eigedomen. Infrastruktur og veg uttalte seg ikkje i saka d\u00e5 det berre var snakk om riving. Det vert opplyst no at saka gjeld riving av l\u00f8a, samt oppf\u00f8ring av fleirmannsbustad (4 bueiningar), samt n\u00e6ringslokale i underetasjen. Bergen kommune har ikkje informert om planstatus eller kva dispensasjonar det vert s\u00f8kt om i sitt oversendingsbrev. Planstatus Eigedomen er regulert i LAKSEV\u00c5G. GNR 122 BNR 1, BJ\u00d8RNDALSBAKKEN BOLIGOMR\u00c5DE planID 16000000, vedtatt i 2009 og er regulert til landbruksomr\u00e5de og bevaring av bygning og anlegg. Kommuneplanens arealdel (KPA 2018) viser eigedomen som LNF og ligg innanfor omsynssonene H220_13 Haakonsvern skytefelt \u2013 gul sone, H220_3 veg st\u00f8y \u2013 gul sone og H210_3 veg st\u00f8y \u2013 raud sone. Eigedomen omfattast av kommunedelplan LAKSEV\u00c5G. GNR 123 BNR 85 MFL., KOMMUNEDELPLAN RV 555 STORAVATNET \u2013 LIAVATNET og viser eigedomen som bandlagt areal. Uttale Vestland fylkeskommune skal i vurderinga legge vekt p\u00e5 framkome og trafikktryggleik p\u00e5 fylkesvegnettet, samt tilh\u00f8va for drift og vedlikehald. Fartsgrensa p\u00e5 staden er 60 km/t og \u00e5rsd\u00f8gntrafikken (\u00c5DT) er 15500. Fylkesvegen er klassifisert til haldningsklasse 3, jf. \u00abRammeplan 2021 \u2013 2024. Vi er oppteken av at byggegrensa p\u00e5 staden vert ivareteken. Gjeldande reguleringsplan opnar for riving av l\u00f8a under f\u00f8resetnad av at det vert f\u00f8rt opp eit nybygg som skal ivareta plassering, volum og formspr\u00e5k til dagens l\u00f8e. Vi stiller sp\u00f8rsm\u00e5l ved om oms\u00f8kt tiltak er i tr\u00e5d med intensjonen med reguleringsplanen fr\u00e5 2009. Det er opplyst i saka at det ikkje er n\u00f8dvendig med dispensasjon fr\u00e5 byggegrensa i planen fordi ein skal rive eksisterande bygg og bygge nytt p\u00e5 same stad. Fylkeskommunen er ueinig i ein slik Postadresse Telefon E-post Heimeside EHF-Fakturaadr. Organisasjonsnr. Askedalen 2 05557 post@vlfk.no www.vestlandfylke.no 821311632 821 311 632 6863 Leikanger Saksnr: 2024/30246-5 Side 2 av 2 konklusjon, Byggegrensef\u00f8resegna i veglova rommar ogs\u00e5 oppattbygging. Det m\u00e5 ogs\u00e5 gjelde i dette tilfellet, sj\u00f8lv om byggegrensa er sett i reguleringsplanen. Dessutan er oms\u00f8kt bygg ikkje oppattbygging, men eit heilt nytt bygg med ein heilt annan funksjon. Dette er utvilsamt i strid med byggegrensef\u00f8resegna. I s\u00f8knaden er det vist ein avstand til vegmidte p\u00e5 om lag 15,4 meter til midtrabatten mellom dei to k\u00f8yreretningane. Byggegrensa skal visast til midtlinje ved n\u00e6rmaste k\u00f8yrefelt. Fylkesvegen er ein firefeltsveg, og byggegrensa m\u00e5 visast til midtlinja mellom dei to k\u00f8yrefelta i retning Vestkanten. Det er heller ikkje vist byggegrense for st\u00f8yskjerm mot vegen. St\u00f8yskjerm er s\u00f8knadspliktig for dispensasjon fr\u00e5 byggegrense til offentleg veg. Det vil sei at byggegrensa som er oppgitt i saka ikkje viser riktig. St\u00f8yskjermen er vist plassert p\u00e5 eksisterande skjering/mur tilknytt fylkesvegen. Det er ikkje utgreidd om muren og skjeringa toler belastninga av den planlagde st\u00f8yskjermen. Vi ser at det ogs\u00e5 vil vere utfordrande \u00e5 vedlikehalde st\u00f8yskjermen mot fylkesvegen. Vi er kritisk til plasseringa av st\u00f8yskjermen fordi den ikkje er tilstrekkeleg utgreidd og fordi det ikkje vil vere mogeleg \u00e5 drifte- og vedlikehalde st\u00f8yskjermen p\u00e5 toppen av skj\u00e6ringa. P\u00e5 generelt grunnlag kor ein tiltakshavar \u00f8nskjer \u00e5 gjere noko p\u00e5 Vestland fylkeskommune sin infrastruktur m\u00e5 fylkeskommunen f\u00e5 dokumentasjon p\u00e5 kva som skal gjerast og at tiltaket er utgreidd og kontrollert. Fire bueiningar samt n\u00e6ringslokale er vesentleg utbygging, samt bruksendring av eigedomen i h\u00f8ve til den historiske bruken som gardstun. Samtidig ligg eigedomen i LNF-omr\u00e5de. Vi meiner oms\u00f8kt tiltak utl\u00f8yser plankrav. Eigedomen har tilkomst til offentleg veg fr\u00e5 kommunal veg Bj\u00f8rndalsbakken og vidare inn i femarma rundk\u00f8yring ved fv. 558 og fv. 5216. Armen inn i rundk\u00f8yringa ved Bj\u00f8rndalsbakken har ikkje tilfredsstillande utforming. Omr\u00e5det er trongt og det er vanskeleg \u00e5 legge til gode l\u00f8ysingar p\u00e5 staden. Det er ogs\u00e5 ei avk\u00f8yrsle tett p\u00e5 rundk\u00f8yringa, nedst i Bj\u00f8rndalsbakken, som har ei uheldig plassering. I rushperiodane er det k\u00f8danning i omr\u00e5det. Gjennom eit reguleringsplanarbeid vil ein kunne utgreie og legge til rette for framkome for alle trafikantgrupper. Bj\u00f8rndalsbakken er ein del av det overordna sykkelvegnettet mellom Bergen sentrum og Loddefjord (Sykkelstrategi for Bergen 2020-2030). Oppsummert Vestland fylkeskommune ved infrastruktur og veg er negative til at det skal gjevast dispensasjon fr\u00e5 byggegrensa langs fylkesveg 558. Vidare meiner vi at det m\u00e5 stillast plankrav fordi tiltaket har vesentlege verknader for milj\u00f8 og samfunn, jf. Pbl \u00a7 12-4, tredje ledd. Vestland fylkeskommune ved infrastruktur og veg stiller seg negativ til oms\u00f8kt tiltak slik saka f\u00f8religg no. Vi ber om \u00e5 f\u00e5 saka til eventuell klagebehandling n\u00e5r ho er ferdig handsama. Med helsing Kari Elster Moen Andreas Sivertsen V\u00e5ge fagkoordinator r\u00e5dgjevar INV - Vegforvaltning bergensomr\u00e5det INV - Vegforvaltning bergensomr\u00e5det Brevet er elektronisk godkjent og har difor inga handskriven underskrift Kopi til: STATENS VEGVESEN Postboks 1010 Nordre \u00c5l 2605 LILLEHAMMER "
}