{
  "dokument_id": "051ecf58-6005-5a71-bae3-a1e6280c6f53",
  "doc_type": "case_presentation",
  "kommune": 4601,
  "tittel": "Fana, gnr. 119, bnr. 990. Gr\u00f8nst\u00f8len. Klage fra naboer over vedtak om tillatelse til midlertidig parkering i felt  under utbygging",
  "url": "https://bergen.kommune.no/politikere-utvalg/api/fil/bk360/9583473/Framstilling-Fana-gnr-119-bnr-990-Gronstolen-Klage-fra-naboer-over-vedtak-om-tillatelse-til-midlertidig-parkering-i-felt-under-utbygging",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/252365-5 Fana, gnr. 119, bnr. 990. Gr\u00f8nst\u00f8len. Klage fra naboer over vedtak om tillatelse til midlertidig parkering i felt under utbygging Hva saken gjelder: Sameiene Nedre Siljust\u00f8l BB1, BB2 og BB4 klager over vedtak datert 27.09.2023 om tillatelse til endring/midlertidig parkering. Tillatelsen gjelder 4 innomhus og 23 utomhus parkeringsplasser i deler av felt f_UA2 og BB3. Ansvarlig s\u00f8ker er Sweco Architects. Tiltakshaver er Wahl Eiendom Boligutvikling AS. I tillatelsen gis dispensasjon fra reguleringsplanens bestemmelser \u00a7\u00a7 1.7.3, 3.4, 4.2, 5.3.2 og 5.7.2. Eiendommen omfattes av reguleringsplan nr. 61720000, YTREBYGDA. GNR 119 BNR 3, GR\u00d8NST\u00d8LEN BOLIGOMR\u00c5DE, stadfestet 18.02.15 og er regulert til \u2022 Bebyggelse- blokkbebyggelse. \u2022 Uteoppholdsareal. \u2022 Kj\u00f8reveg. \u2022 Fortau. \u2022 Renovasjonsanlegg. \u2022 Annen veggrunn-gr\u00f8ntareal. KPA 2018 viser eiendommen som boligbebyggelse B30 og gr\u00f8nnstruktur og den ligger innenfor hensynssonene: \u2022 Vei st\u00f8y - gul sone \u2022 Vei st\u00f8y - R\u00f8d sone \u2022 Konsesjonsomr\u00e5de fjernvarme Flesland \u2013 Sentrum. Foto under til venstre viser det delvis utbygde planomr\u00e5det. Bildet til h\u00f8yre viser utsnitt av plankartet. Bildet under til venstre viser tiltaksomr\u00e5det. Bildet til h\u00f8yre viser plasseringen av 23 midlertidige p-plasser i deler av felt f_UA2 og BB3. 1 Klagernes anf\u00f8rsler i hovedtrekk: Klagerne mener at ulempene ved en dispensasjon overstiger fordelene. Klagerne viser til at den oms\u00f8kte l\u00f8sningen vil \u00f8ke trafikken i et omr\u00e5de som ikke egner seg for trafikk og som heller ikke er tiltenkt trafikk. Det aktuelle omr\u00e5det brukes som skolevei og har hovedvekt av myke trafikanter per i dag. Videre forringes bokvaliteten for eksisterende bygninger. Klagerne mener at utbygger kan utnytte kapasiteten i eksisterende parkeringsanlegg ved st\u00f8yskjermen, og at dispensasjon dermed ikke er n\u00f8dvendig. Fagetatens vurdering og anbefaling: Om dispensasjon: Fagetaten viser til at s\u00f8ker har kommentert dispensasjonene slik: \u00ab\u00a7 1.7.3 midlertidige parkeringsplasser kan ikke utstyres med ladesystem. \u00a7 3.4. parkeringsplasser skal opparbeides til midlertidig bruk som vist i vedlagt tegning. De skal flyttes i parkeringsanlegget senest april/mai2024. Vi \u00f8nsker \u00e5 s\u00f8ke midlertidig brukstillatelse for blokk B3.6 og B3.7 i november 2023 med denne l\u00f8sningen. \u00a7 4.2. Parkeringsplasser skal gj\u00e6res inn for sikkerhets skyld og er tiltenkt individuelle kunder/beboere. Dette arealet er derfor ikke felles i denne perioden. \u00a7 5.3.2 parkeringsplasser skal midlertidig opparbeides over bakken, se vedlagt tegning. \u00a7 5.7.2 i deler av felt f_UA2 skal det midlertidig opparbeides parkeringsplasser og tilh\u00f8rende kj\u00f8rearealer.\u00bb Det f\u00f8lger av det p\u00e5klagde vedtaket at deler av utomhusarealet skal ha midlertidige p-plasser i en avgrenset periode fra midten av oktober 2023 til og med mai 2024. Bakgrunnen for dette er at leverand\u00f8ren av bilheissystemet ikke kan levere parkeringsanlegget til avtalt tid. Det aktuelle utomhusarealet skal senere ferdigstilles slik det opprinnelig var tenkt. Fordelen ved \u00e5 dispensere er at 36 leiligheter spares for et halvt \u00e5r forsinket innflytting. Ulempen er at deler av fellesarealene ikke kan brukes i en periode, og at det blir biltrafikk lenger inn i boligomr\u00e5det. S\u00f8ker har beskrevet og dokumentert avb\u00f8tende tiltak og fagetaten legger til grunn at l\u00f8sningen lar seg gjennomf\u00f8re i en midlertidig periode uten vesentlige ulemper for n\u00e6rmeste bebyggelse. Den midlertidige p-plassen skal gjerdes inn og tilgang skal sikres med barnesikre porter. Veien skal ogs\u00e5 f\u00e5 midlertidig belysning, og grusdekke indikerer lav fart. Det er heller ikke gjennomg\u00e5ende trafikk. Fagetaten anbefaler \u00e5 opprettholde vedtaket. Byr\u00e5dets vurdering og anbefaling/konklusjon: Byr\u00e5det har vurdert klagen og anbefaler at fagetatens vedtak opprettholdes. Byr\u00e5det viser til fagetatens vurdering som tiltres. Byr\u00e5det har vektlagt at det er snakk om en begrenset tidsperiode i et byggefelt under utbygging. Byr\u00e5det kan ikke se at de hensyn som ligger bak reguleringsplanens bestemmelser blir vesentlig tilsidesatt ved en dispensasjon, jf. pbl. \u00a7 19- 2, andre ledd, f\u00f8rste setning. Videre har s\u00f8ker vist til betydelige konsekvenser ved utsatt innflytting i de aktuelle boligene. I tillegg til forsinkede flytteprosesser, vil det if\u00f8lge s\u00f8keren ha betydelige \u00f8konomiske konsekvenser for entrepren\u00f8ren. Byr\u00e5det mener p\u00e5 denne bakgrunnen at fordelene ved en dispensasjon klart overstiger ulempene, jf. pbl. \u00a7 19-2, andre ledd, andre setning. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til Utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 27.09.2023 opprettholdes. Klagen tas ikke til f\u00f8lge. Side 2 av 3 Dato: 13. februar 2024 Marte Joan Monstad Christine Kahrs Fung. byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 01.12.2023 med f\u00f8lgende vedlegg: 1. Situasjonskart 2. Situasjonsplan midlertidig parkering 3. Flyfoto 4. Klage p\u00e5 midlertidig tillatelse til endring 5. Midlertidig tillatelse og dispensasjon til parkering 6. S\u00f8knad om endring av tillatelse 7. Nabomerknad (Vedlegg 8 i fagnotatet utg\u00e5r, da det er identisk med vedlegg 2) Side 3 av 3 "
}