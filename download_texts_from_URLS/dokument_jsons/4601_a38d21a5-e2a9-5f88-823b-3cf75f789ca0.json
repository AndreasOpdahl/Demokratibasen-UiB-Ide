{
  "dokument_id": "a38d21a5-e2a9-5f88-823b-3cf75f789ca0",
  "doc_type": "case_attachment",
  "kommune": 4601,
  "tittel": "SV_ Vedtakspunkt om tilskuddsavtale - tilbakemelding.msg",
  "url": "https://bergen.kommune.no/politikere-utvalg/api/fil/bk360/8901978/SV-Vedtakspunkt-om-tilskuddsavtale-tilbakemelding-msg",
  "tekst": "Fra: \"Knut Smedsvig\" <knut.smedsvig@backe.no> Sendt: fredag 11. august 2023 10:23:33 Til: \"Misje, Geir Ove\" <GeirOve.Misje@bergen.kommune.no> Kopi: \"Hans Dankertsen Fana IL\" <dagligleder@fanail.no> Emne: SV: Vedtakspunkt om tilskuddsavtale - tilbakemelding Hm, ett problem mindre betyr at det fremdeles gjenst\u00e5r hindre. Dersom det er noe konkret vi kan bidra til opplysning av, s\u00e5 skal det ikke st\u00e5 p\u00e5 oss. En tilleggskommentar: Den som bidrar med mesteparten av egenkapitalen til idrettslagseide anlegg har v\u00e6rt klar p\u00e5 betingelsen om at de ikke skal ut p\u00e5 anbud. Vi forst\u00e5r at slike betingelser kun kan f\u00f8lges dersom det offentlige bidrar med mindre enn 50% av tilskudd til etablering og drift. Men da akkurat dette forholdet her er innfridd s\u00e5 er det ikke forsiktighetshensyn fra kommunens side som skal stoppe prosjektet. Skulle det bli tilfelle vil kommunen risikere bortfall av store gavemidler i \u00e5rene som kommer. Det er den store risikoen for kommunen. Risikoen for at prosjektet senere skulle bli vurdert \u00e5 skulle m\u00e5tte f\u00f8lge Lov om offentlige anskaffelser i dette prosjektet isolert er byggherrens. Kommunen vil ikke kunne straffes dersom det skulle vise seg at anskaffelsen p\u00e5 noe sett skulle stride mot norske eller europeiske lover og forskrifter. Sl\u00e5tthaug Arena derimot kan i teorien straffes med inntil 15% av kontraktens verdi, dersom deres anskaffelse skulle bli juridisk vurdert \u00e5 skulle m\u00e5tte f\u00f8lge Lov om offentlige anskaffelser. 15% er et maksimumsbel\u00f8p som neppe ville blitt gitt i en sak der det ikke er parter som er forbig\u00e5tt etter \u00e5 ha nedlagt betydelig arbeid. Denne risikoen anses av byggherren og oss som r\u00e5dgivere for \u00e5 v\u00e6re sv\u00e6rt lav. Hoved\u00e5rsaken til denne vurderingen er at det offentlige bidrag er under 50%. Det er ogs\u00e5 andre forhold som tilsier at byggherren her er p\u00e5 trygg grunn. Vi er ogs\u00e5 trygge p\u00e5 at denne risikoen vil bli h\u00e5ndtert av byggherre og dennes solide samarbeidspartnere p\u00e5 en utmerket m\u00e5te, dersom noe mot formodning skulle vise seg \u00e5 m\u00e5tte endres i ettertid. Mvh Knut T. Smedsvig Daglig leder Backe Idrettsbygg AS Fra: Misje, Geir Ove <GeirOve.Misje@bergen.kommune.no> Sendt: fredag 11. august 2023 09:53 Til: Knut Smedsvig <knut.smedsvig@backe.no> Emne: SV: Vedtakspunkt om tilskuddsavtale - tilbakemelding Takk skal du ha for svaret. N\u00e5 har vi ett problem mindre. Geir Ove Fra: Knut Smedsvig <knut.smedsvig@backe.no> Sendt: fredag 11. august 2023 09:17 Til: Misje, Geir Ove <GeirOve.Misje@bergen.kommune.no> Kopi: Stenrud, Carl-Christian <Carl-Christian.Stenrud@bergen.kommune.no>; Hans Dankertsen Fana IL <dagligleder@fanail.no> Emne: SV: Vedtakspunkt om tilskuddsavtale - tilbakemelding Hei igjen Vi er helt enig i at det ikke trenger v\u00e6re et eget tilskuddsvedtak p\u00e5 den delen av tilskudd som gjelder klubbeide anlegg. Den posten er uansett avhengig av \u00e5rlige bevilgninger og vil, dersom forst\u00e5elsen mellom idrettsr\u00e5d og Bystyrets partier st\u00e5r seg, faktisk \u00f8ke i omfang i \u00e5rene som kommer. Vi tenker ogs\u00e5 at det er naturlig \u00e5 benytte ordet tilskudd om det vi definerer som s\u00e6rtilskudd til ishall \u2013 delen av prosjektet. N\u00e5r det gjelder innholdet i tilskuddskontrakten s\u00e5 er det vel naturlig at det i vedtaksforslaget som Bystyret inviteres til \u00e5 fatte, kanskje skrives at Byr\u00e5det gis fullmakt til \u00e5 sette de n\u00e6rmere betingelsene for tilskuddet. S\u00f8knaden gir gode f\u00f8ringer for innholdet, men det helt sikkert v\u00e6re andre forhold som b\u00f8r inn i en tilskuddskontrakt. Vi har erfaring med at Kommuneadvokat embetene er noe konservative hva ang\u00e5r Lov om offentlige anskaffelser. Prosjektet Sl\u00e5tthaug Arena ble igangsatt av Fana IL under forvissning av at prosjektet ikke ville motta 50% av investeringskostnaden fra det offentlige. Likeledes ble prosjektet igangsatt under forvissning om at prosjektet ei heller ville motta mer enn 50% av sine driftsinntekter fra det offentlige. Samtidig var det ogs\u00e5 helt klart for byggherren Fana IL at de ikke hadde noen som helst anledning til \u00e5 prosjektere et bygg p\u00e5 25 000 m2, uten at de bandt seg til valg av hovedsamarbeidspartner. Det var eneste mulighet for \u00e5 f\u00e5 spredt risikoen til idrettslaget, \u00e5 f\u00e5 en stor totalentrepren\u00f8r til \u00e5 forskuttere kostnader, under forutsetning av at det var de som skulle bygge bygget. V\u00e5r vurdering er at dette st\u00e5r seg juridisk ift. Lov om offentlige anskaffelser. Dette er da ogs\u00e5 en innkj\u00f8psform idretten har nyttet ved mange titalls bygg - etableringer de siste 10 \u00e5rene. Vi kan bidra med produksjon av liste over anlegg som er etablert med samme binding som Sl\u00e5tthaug Arena har til sin entrepren\u00f8r om \u00f8nskelig. Uten slike avtaler ville offentlig frivillig samarbeid mellom kommuner og idrettslag p\u00e5 etablering av idrettsbygg ikke kunnet eksistert. \u00c5 prosjektere et bygg frem til det er klart for fullfinansiering, typisk kommunestyrevedtak om l\u00e5negarantier, koster millionbel\u00f8p. Ingen idrettslag har r\u00e5d til \u00e5 p\u00e5ta seg denne millionregningen. Det skyldes ogs\u00e5 at de jo ikke har noen garanti for at de skal lykkes \u00e5 f\u00e5 til sitt byggeprosjekt. Og da ville de risikert \u00e5 ha brukt opp medlemmenes midler p\u00e5 en forfeilet anleggsutbygging. Det har ikke idretten r\u00e5d til. Vennlig hilsen Knut T. Smedsvig Daglig leder Backe idrettsbygg AS Fra: Misje, Geir Ove <GeirOve.Misje@bergen.kommune.no> Sendt: fredag 11. august 2023 08:21 Til: Knut Smedsvig <knut.smedsvig@backe.no>; Hans Dankertsen Fana IL <dagligleder@fanail.no> Kopi: Stenrud, Carl-Christian <Carl-Christian.Stenrud@bergen.kommune.no> Emne: Vedtakspunkt om tilskuddsavtale - tilbakemelding Hei Jeg holder p\u00e5 \u00e5 skrive vedtakspunktene. \u00c5 inng\u00e5 langsiktig sponsoravtale om s\u00e6rtilskuddet b\u00f8r g\u00e5 bra, synes jeg. Det er vanskeligere \u00e5 inng\u00e5 kontrakt om selskapets andel av budsjettposten \u00abtilskudd til klubbeide anlegg.\u00bb, synes jeg. Tildeling fra denne posten er rammestyrt og basert p\u00e5 normale forvaltningsrettslige prinsipper. Som tidligere nevnt ber kommuneadvokaten om at vi utreder selskapets forhold til anskaffelsesregelverket. Dette vil trolig ogs\u00e5 innbefatte kontraktsinnhold. Men jeg trenger mer klarhet i rammeverket. S\u00e5 langt har jeg ikke konkret formening SA sine tanker om innholdet i tilskuddskontrakten. Jeg har imidlertid lest din e post av 31.7. der det st\u00e5r: I budsjettoppsettet er det valgt betegnelser som kommunal driftsst\u00f8tte og kommunalt s\u00e6rtilskudd. Dette er noe upresist. Spesielt tydelig fremst\u00e5r dette for det kommunale s\u00e6rtilskuddet til ishallen. Dette s\u00e6rtilskuddet ytes ikke uten en motytelse. Motytelsen er en tjenesteproduksjon som tilbys grupper kommunen \u00f8nsker skal ha adgang til hallen. Et estimert bes\u00f8k av 100 000 barn fra barnehager og skoler f\u00e5r gratis inngang grunnet dette tjenestekj\u00f8pet. Likeledes f\u00e5r \u00f8vrige bes\u00f8kende til ishallen subsidiert billettpris, da kommunen har som m\u00e5l \u00e5 holde billettprisene nede for \u00e5 sikre at \u00aballe\u00bb har r\u00e5d til \u00e5 nytte godt av tilbudet. Min kommentar: Det er ikke uvanlig at kommunen kj\u00f8per tjenester av en tilskuddsmottaker. Men vi pr\u00f8ver \u00e5 unng\u00e5 \u00e5 blande tilskudd med tjenestekj\u00f8p. Har dere tanker om dette ? Mvh Geir Ove Fra: Knut Smedsvig <knut.smedsvig@backe.no> Sendt: torsdag 10. august 2023 13:43 Til: Misje, Geir Ove <GeirOve.Misje@bergen.kommune.no> Kopi: Hans Dankertsen Fana IL <dagligleder@fanail.no> Emne: SV: Usikkerhetsvurderinger Hei igjen En liten digresjon hva ang\u00e5r talls relative st\u00f8rrelse; Sl\u00e5tthaug Arena er et stort byggeprosjekt. Hele prosjektet er dog ikke st\u00f8rre enn en m\u00e5nedsomsetning til Backe - konsernet. Det er et relevant overordnet perspektiv n\u00e5r en byggherre skal vurdere risiko. Har deres valgte utbyggingspartner kapasitet og har deres valgte partner soliditeten som beh\u00f8ves for gjennomf\u00f8ring av prosjektet. Vi h\u00e5per dere n\u00e5 er i innspurten p\u00e5 saken som skal fremmes for Byr\u00e5dsbehandling. Er det mulig \u00e5 antyde n\u00e5r en tar sikte p\u00e5 at Byr\u00e5det skal kunne behandle saken? Mvh Knut T. Smedsvig Backe idrettsbygg AS Fra: Knut Smedsvig Sendt: torsdag 10. august 2023 10:54 Til: Misje, Geir Ove <GeirOve.Misje@bergen.kommune.no> Kopi: Hans Dankertsen Fana IL <dagligleder@fanail.no> Emne: SV: Usikkerhetsavsetning Usikkerhetsavsetning: Sl\u00e5tthaug Arena er bygningsmessig prosjektert tilstrekkelig langt til at byggherren er kjent med kostnadene tilknyttet de fleste fag. Prosjektet er under detaljprosjektering der det i hovedsak er de tekniske fagene og l\u00f8sningen av disse som ikke er 100% landet. Bygningsmessig er alle l\u00f8sninger valgt. Backe har ogs\u00e5 sv\u00e6rt god kjennskap til grunnforholdene, som ofte er den st\u00f8rste usikkerhetsfaktoren i byggeprosjekter. Kostnaden med totalentreprise slik den fremkommer i SA sitt budsjett er ogs\u00e5 oppdatert til juli 2023. Entrepren\u00f8ren er ferdig med kalkuleringen. Backe har forut for kalkylen ogs\u00e5 dr\u00f8ftet priser i markedet p\u00e5 alle st\u00f8rre fag og konsernet, med over 7 milliarder kroner i \u00e5rsomsetning i 2023, har helt oppdaterte enhetskostnader fra de mange titalls utbyggingene selskapet per n\u00e5 holder p\u00e5 med. Prosjektets budsjettpris har ogs\u00e5 v\u00e6rt kvalitetssikret ved bruk av Backes risikostyringsprogram. Kvaliteten p\u00e5 dette er av en s\u00e5dan art at det er det som nyttes hver gang n\u00e5r Backe leverer anbud p\u00e5 offentlige prosjekter. I disse anbudene forplikter konsernet seg til leveranse av store prosjekter. Verkt\u00f8yet er s\u00e5ledes av h\u00f8y kvalitet. I totalentreprisekostnaden er det ogs\u00e5 med en usikkerhetsfaktor p\u00e5 entrepren\u00f8rens side. Denne, sammen med byggherrens usikkerhetsavsetning utgj\u00f8r mellom 10,5 og 11% av budsjettrammen til Sl\u00e5tthaug Arena AS. Byggherren vil etter at alle priser er innhentet i markedet f\u00e5 tilbud om fastpris av totalentrepren\u00f8r. Fastpris tillegget p\u00e5 alle idrettshallprosjekter Backe har gjennomf\u00f8rt har v\u00e6rt p\u00e5 dr\u00f8ye 2%. Fana IL og Sl\u00e5tthaug Arena vil kun foreta beslutning om igangsetting dersom entrepren\u00f8rens fastpristilbud er innenfor budsjettrammen som er 100% sikret. Dette har byggherren skriftlig meddelt Bergen kommune. Byggherren har ogs\u00e5 skriftlig forpliktet seg til \u00e5 avst\u00e5 sin investeringsbeslutning med mindre et driftsfond er etablert med minimum 20 millioner kroner. I sum betyr dette at prosjektet har veldig gode mekanismer som sikrer at prosjektet, dersom det skal gjennomf\u00f8res, er fullfinansiert og at det er totalentrepren\u00f8r som skal ha overtatt risikoen for at budsjettene skal holde. Disse mekanismene overg\u00e5r de kommunen nytter f\u00f8r Bystyret inviteres til \u00e5 foreta investeringsbeslutninger. Risikoen ved gjennomf\u00f8ring av prosjekter i kommunen er h\u00f8yere enn det Fana IL/Sl\u00e5tthaug Arena AS legger opp til. Men s\u00e5 har da ogs\u00e5 kommunen en helt annen mulighet til \u00e5 takle eventuelle merkostnader i sine prosjekter. Derfor er det ogs\u00e5 vesentlig at den som overtar risikoen er et stort selskap med solid \u00f8konomi. Vennlig hilsen Knut T. Smedsvig Daglig leder Backe Idrettsbygg AS Fra: Misje, Geir Ove <GeirOve.Misje@bergen.kommune.no> Sendt: torsdag 10. august 2023 10:11 Til: Knut Smedsvig <knut.smedsvig@backe.no> Emne: Usikkerhetsavsetning Hei Det jeg vil ha bekreftet er f\u00f8lgende: Om 8 % reserve p\u00e5 den antatte totalentreprisen er en rimelig avsetning, avhenger f\u00f8lgelig av hvor modent prosjektet er. Hvor langt de har kommet i prosjektutviklingen (er grunnlaget en mulighetsstudie, et skisseprosjekt, et forprosjekt, et detaljprosjekt), og hva slags type metodikk som er benyttet i den usikkerhetsanalysen (inkl. en oversikt over usikkerhetsregisteret) som avsetningen bygger p\u00e5, er begge indikatorer p\u00e5 det. Alts\u00e5, dersom Sl\u00e5tthaug Arena er like modent som er kommunalt prosjekt n\u00e5r bystyret gj\u00f8r vedtak, og det er foretatt en usikkerhetsanalyse etter anerkjent metodikk, s\u00e5 er det ikke sikkert at 8 % reserve er helt \u00aboff\u00bb. Geir Ove "
}