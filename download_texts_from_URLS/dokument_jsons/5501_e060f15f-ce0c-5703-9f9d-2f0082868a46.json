{
  "dokument_id": "e060f15f-ce0c-5703-9f9d-2f0082868a46",
  "doc_type": "case_presentation",
  "kommune": 5501,
  "tittel": "Utbyggingsavtale Nye \u00d8vre Kroken - endelig godkjenning",
  "url": "https://innsyn.tromso.kommune.no/application/getMoteDokument?dokid=2001940085",
  "tekst": "Arkivsaksnr. 21/04906-145 Saksbehandler Kim-Runar Dalberg Olsen Saksgang M\u00f8tedato Kommune- og byutviklingsutvalget 30.01.2025 Utbyggingsavtale Nye \u00d8vre Kroken - endelig godkjenning Kommunedirekt\u00f8rens innstilling til vedtak: Utbyggingsavtale mellom Troms\u00f8 kommune og \u00d8vre Kroken Utbygging AS for utbyggingsomr\u00e5det Nye \u00d8vre Kroken vedtas. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 1 Hva saken gjelder Endelig vedtak for utbyggingsavtale for Nye \u00d8vre Kroken. Saksutredning 1. Generelt om utbyggingsavtaler Utbyggingsavtaler inng\u00e5s mellom kommunen som planmyndighet og utbyggere for \u00e5 gjennomf\u00f8re kommunale arealplaner, typisk reguleringsplan. Plan- og bygningsloven (pbl.) har i kapittel 17 bestemmelser om avtalens innhold, form\u00e5l, innhold og saksbehandling av slike avtaler. Utbyggingsavtaler kan omfatte krav til offentlig teknisk infrastruktur og gr\u00f8nn infrastruktur; slik som vei, vann, avl\u00f8p, og lekeplasser med tilh\u00f8rende overvannsanlegg, som utbygger m\u00e5 opparbeide i henhold til reguleringsplanen eller lovp\u00e5lagt opparbeidingsplikt. Det kan ogs\u00e5 avtales gjennomf\u00f8ring av boligpolitiske tiltak og utforming av boliger. Endelig kan utbygger gjennom avtalen helt eller delvis p\u00e5ta seg \u00e5 bekoste og/eller utf\u00f8re andre tiltak som er n\u00f8dvendige for gjennomf\u00f8ring av arealplanen. Dette kan v\u00e6re eksterne veianlegg, st\u00f8yskjerming og milj\u00f8tiltak. Tiltakene m\u00e5 st\u00e5 i rimelig forhold til utbyggingens art og omfang, og kostnadene til dette m\u00e5 v\u00e6re forholdsmessige. Kostnadsdekningen av sosial infrastruktur; slik som skoler, barnehager med videre, kan ikke avtales. Kommunestyret vedtok i sak 201/06 prinsippet om at de enkelte utbyggingsomr\u00e5der skal b\u00e6re alle kostnadene med tilrettelegging av teknisk og gr\u00f8nn infrastruktur gjennom en utbyggingsavtale. 2. Saksbehandlingen Pbl. \u00a7 17-4 stiller krav til saksbehandling og offentlig i saker som gjelder s\u00e6rlig for kommunens h\u00e5ndtering av utbyggingsavtaler. Oppstart av forhandlinger om utbyggingsavtaler er kunngjort 02.11.2023 uten at det er kommet inn merknader. Kommune- og byutviklingsutvalget vedtok i sak 64/24, den 28.11.2024, \u00e5 legge utbyggingsavtalen ut p\u00e5 offentlig ettersyn. Avtalen har ligget ute til offentlig ettersyn i 30 dager fra og med 03.12.2024. Det har ikke kommet inn merknader til avtalen. I henhold til delegasjonsreglementet punkt 9, ligger myndigheten til \u00e5 inng\u00e5 utbyggingsavtaler til Kommune- og byutviklingsutvalget (KOBY). 3. N\u00e6rmere om avtaleutkastet Utbyggingsavtalen tar utgangspunkt i reguleringsplan med PlanID 1934 for Nye \u00d8vre Kroken. Reguleringsplanen ble godkjent av kommunestyret den 25.01.2023. Etter pbl. \u00a7 17-3, tredje ledd, er det krav til at rekkef\u00f8lgekrav skal v\u00e6re b\u00e5de n\u00f8dvendige og forholdsmessige for \u00e5 kunne bli omfattet av utbyggingsavtale. Med \u00abn\u00f8dvendig\u00bb menes at kravene m\u00e5 komme som en konsekvens av utbyggingen. N\u00e5r en skal vurdere n\u00f8dvendigheten (behovene) for rekkef\u00f8lgekravene er det summen av trykket p\u00e5 omr\u00e5det i og utenfor planomr\u00e5det som er gjenstand for vurdering. I denne saken er det vurdert at utbyggingen medf\u00f8rer behov for b\u00e5de etablering og oppgradering av kommunalteknisk anlegg i tr\u00e5d med rekkef\u00f8lgekravene som er stilt i reguleringsplanen. Det vises i den forbindelse til at reguleringsplanen for Nye \u00d8vre Kroken \u00e5pner for utbygging av 470 boliger i et omr\u00e5de som fra f\u00f8r ikke er byggeklart. 2 Videre m\u00e5 tiltakene st\u00e5 rimelig i forhold til utbyggingens art og omfang og kommunens bidrag. Herunder m\u00e5 kostnadene som belastes utbygger st\u00e5 i forhold til den belastningen den aktuelle utbyggingen p\u00e5f\u00f8rer kommunen, som skal overta og drifte anlegget. Reguleringsplanen \u00e5pner for realisering av 470 boliger, der det i f\u00f8rste byggetrinn er lagt opp til overtakelse av omsorgsboliger med tilh\u00f8rende bemannet tjenestebase. I hovedsak har utbygger i reguleringsplanen rekkef\u00f8lgekrav til \u00e5 1) oppgradere Malmvegen til kommunalteknisk norm med tilh\u00f8rende fortau, gang- og sykkelsti, og kollektivholdeplass, 2) etablere og oppgradere turveg med tilh\u00f8rende lysanlegg i tr\u00e5d med kommunalteknisk norm, med overvannsgr\u00f8ft og skibru, 3) etablere str\u00f8kslekeplass, samt 4) etablere vann-, avl\u00f8ps-, og overvannsanlegg. Basert p\u00e5 kostnadsoverslag som utbygger selv har utarbeidet, p\u00e5l\u00f8per kostnadene for rekkef\u00f8lgekravene p\u00e5 totalt kroner 66 582 959 eks. mva. Troms\u00f8 kommune finner at kostnadene er innenfor det som kan kreves ut ifra prosjektets art og omfang. Det vises i den sammenheng til at reguleringsplanen tillater realisering av 470 boliger, fordelt p\u00e5 til sammen 68 000 kvadratmeter bruksareal. Det h\u00f8rer ogs\u00e5 med at kommunens bidrag vil best\u00e5 av vedlikehold og drift av anleggene; herunder ogs\u00e5 br\u00f8yting av veg-anlegg og tr\u00e5kking av skil\u00f8ype. Utbygger har stilt garanti for 20 % av opparbeidelseskostnadene, jamf\u00f8r kommunens praksis, og anlegget er vurdert som tilstrekkelig sikret for igangsettelse. 4. Andre forhold Politisk godkjenning av utbyggingsavtalen har latt vente p\u00e5 seg, som f\u00f8lge av at kommunen har hatt behov for \u00e5 avklare utbyggers forbehold om n\u00f8dvendighet av kostnader knyttet til etablering av skibru. Ettersom dette n\u00e5 synes \u00e5 v\u00e6re avklart fra kommunens side, legges utbyggingsavtalen n\u00e5 frem til politisk godkjenning. Konklusjon Utbyggingsavtalen anbefales vedtatt. Vedtakskompetanse Kommune- og byutviklingsutvalget. Vedlegg Arealkart - plan 1934 Bestemmelser - plan 1934 Utbyggingsavtale - \u00d8vre Kroken Utbygging AS 14032024 Garantidokument 401129 for Nye \u00d8vre Kroken - Plan 1934 3 "
}