{
  "dokument_id": "cc430886-524a-57d3-ac8c-1f0ba5e21980",
  "doc_type": "case_attachment",
  "kommune": 4601,
  "tittel": "Fagnotat datert 20.12.2023 - Fl\u00f8yfjellet 2, Fl\u00f8irestauranten - S\u00f8knad om ny alminnelig skjenkebevilling for alkoholholdig drikk gruppe 1-3 inne ",
  "url": "https://bergen.kommune.no/politikere-utvalg/api/fil/bk360/9586867/Fagnotat-datert-20-12-2023-Floyfjellet-2-Floirestauranten-Soknad-om-ny-alminnelig-skjenkebevilling-for-alkoholholdig-drikk-gruppe-1-3-inne-",
  "tekst": " Kontor for skjenkesaker Til Fagnotat BNKI - stab V\u00e5r referanse: 2023/10686-24 Saksbehandler: Bent Eirik Lund\u00f8 Fra Dato: 20. desember 2023 Kontor for skjenkesaker Fagnotat datert 20.12.2023 - Fl\u00f8yfjellet 2, Fl\u00f8irestauranten - S\u00f8knad om ny alminnelig skjenkebevilling for alkoholholdig drikk gruppe 1-3 inne Hva saken gjelder: Kontor for skjenkesaker mottok 24. januar 2023 s\u00f8knad om skjenkebevilling inne og utend\u00f8rs ved Fl\u00f8irestauranten, Fl\u00f8yfjellet 2. Bevillingss\u00f8ker er Fl\u00f8yen Servering AS, org. nr. 925 986 496. Oms\u00f8kt skjenkeareal er 1 250 kvm hvor uteareal utgj\u00f8r 600 kvm. Stedet beskrives som et spisested. Politiet har ingen merknader til s\u00f8knaden. Etat for sosiale tjenester har ingen spesiell merknader. S\u00f8knad om uteservering ble behandlet, og innvilget i byr\u00e5det 30.03.2023. Fl\u00f8irestauranten har gjennomg\u00e5tt en omfattende rehabilitering og skal \u00e5pnes i april 2024. Fagetatens vurdering og anbefaling: Kontor for skjenkesaker anbefaler at s\u00f8knaden om skjenkebevilling inne ved Fl\u00f8irestauranten, Fl\u00f8yfjellet 2, innvilges. Anbefalt forslag fra Kontor for skjenkesaker: A 1. S\u00f8knaden om ny alminnelig skjenkebevilling for alkoholholdig drikk gruppe 1-3 inne ved Fl\u00f8irestauranten, Fl\u00f8yfjellet 2, innvilges. Bevillingshaver er Fl\u00f8yen Servering AS, org. nr. 925 986 496 2. Styrer for skjenkebevillingen er Christina Bollmann, f. 07.07.78 Stedfortreder for styrer er Bjarte Finne, f. 08.02.87 3. Bevillingen er gitt til et spisested. Det er et vilk\u00e5r at det er gratis og lett tilgjengelig vann i lokalet til kunder for selvbetjening. Det skal informeres om at springvann er gratis i alle menyer der det opplyses om andre drikkevarer. Dersom det finnes oppslagstavle for drikkevarer i baren, skal denne inneholde informasjon om at man kan f\u00e5 gratis springvann. 4. Avdeling Areal Restaurant 270 m2 Peisestue 80 m2 2. etasje 300 m2 Totalt 650 m2 B Bevillingen gjelder for perioden frem til 30.09.2024 C Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: 1 kopi av brukstillatelsen fra bygningsmyndighetene 2 kvittering fra Altinn p\u00e5 at oppstartskjema er innsendt til Mattilsynet 3 bevillingsgebyr m\u00e5 v\u00e6re betalt 4 kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart E S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I hht. bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksutredning: Bergen bystyre fattet i sak 378/20, vedtatt 16.12.2020, vedtak om at byr\u00e5det skal ha avgj\u00f8relsesmyndigheten i saker som gjelder s\u00f8knader om nye skjenkebevillinger og s\u00f8knader om endringer i eksisterende bevillinger. Alkohollovens \u00a7 1 - 4 b sier at bevilling skal tildeles den for hvis regning virksomheten drives. Bevillingen skal alts\u00e5 gis til den juridiske enhet som har den direkte \u00f8konomiske interessen i, og ansvaret for salget eller skjenkingen av alkohol. Bevillingshaver og andre sentrale personer i virksomheten f.eks. eier, daglig leder eller en som f\u00e5r vesentlige inntekter fra virksomheten, m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 b. I tillegg m\u00e5 disse personer ha en uklanderlig vandel i forhold til skatte- og avgiftslovgivningen. Til hver bevilling skal det utpekes en styrer og en stedfortreder. Det er adgang til \u00e5 s\u00f8ke om at kravet om \u00e5 ha stedfortreder fravikes. For styrer og stedfortreder er det etter alkoholloven ikke s\u00e5 strenge vandelskrav som til eier mfl. Styrer og stedfortreder m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 c. Alkohollovens \u00a7 1 - 7 a lyder slik: \u201cVed vurderingen av om bevilling b\u00f8r gis, kan kommunen blant annet legge vekt p\u00e5 antallet salgs- og skjenkesteder, stedets karakter, beliggenhet, m\u00e5lgruppe, trafikk- og ordensmessige forhold, n\u00e6ringspolitiske hensyn og hensynet til lokalmilj\u00f8et for \u00f8vrig. Det kan ogs\u00e5 legges vekt p\u00e5 om bevillingss\u00f8ker og personer som nevnt i \u00a7 1-7b f\u00f8rste ledd er egnet til \u00e5 ha bevilling.\u201d Reglene om vandel og retningslinjer bidrar til at kommunen har f\u00e5tt eksemplifisert hvilke hensyn det er relevant \u00e5 legge vekt p\u00e5 i forbindelse med behandlingen av en s\u00f8knad om bevilling. Kommunen har ogs\u00e5 f\u00e5tt en mulighet til \u00e5 legge vekt p\u00e5 s\u00f8kers eller andre personers egnethet til \u00e5 drive n\u00e6ring gjennom at det ved vandelsvurderingen kan sees hen til om bevillingshaver og de impliserte partene tidligere har overholdt skatte-, avgifts- og regnskapslovgivningen. S\u00f8knader om nye salgs- og skjenkebevillinger blir rutinemessig oversendt h\u00f8ringsinstansene til uttalelse. S\u00f8knader om endringer i eksisterende bevillinger blir oversendt til politiet og sosialstyret. Etter hvert som beslutningsgrunnlaget blir klart i forhold til den enkelte s\u00f8knad, og saksbehandlerkapasiteten ved Kontor for skjenkesaker tillater det, blir sakene fremmet for byr\u00e5det til avgj\u00f8relse. S\u00f8knadene blir behandlet etter reglene i alkoholloven, retningslinjer vedtatt av Bergen bystyre 24.06.2020 og i tr\u00e5d med kommunal praksis. S\u00d8KER: Skjenkestedets navn: Fl\u00f8irestauranten S\u00f8knaden gjelder: Skjenkebevilling inne Bevillingshaver: Fl\u00f8yen Servering AS, org. nr. 925 986 496 Type virksomhet: Spisested Styrer: Christina Bollmann, f. 07.07.78 Stedfortreder for styrer: Bjarte Finne, f. 08.02.87 Skjenkeareal: Oms\u00f8kt areal inne er 650 m2 Politiets uttalelse: Politiet har ingen merknader til s\u00f8knaden eller vandelsvurderingene Sosialtjenestens uttalelse: Sosialtjenesten har ingen spesielle merknader. S\u00f8ker skriver f\u00f8lgende i vedlegg til s\u00f8knad: \u00abHovedetasjen Brasseri mellom kl. 11 \u2013 16, betjener individuelle bes\u00f8kende, turg\u00e5ere og mindre grupper. Sm\u00e5retter, varme og kalde drikke. Ca. 180 sitteplasser. Hovedetasjen Restaurant Kl. 17 \u2013 01. Restaurant \u2013 Fine Dining A\u2019la carte menyer. Ca. 40 sitteplasser. Hovedetasjen vil ogs\u00e5 benyttes til st\u00f8rre selskap, event, konserter mm., Selskapsmenyer. Ca. 240 sitteplasser. Peisestuen Lounge, Sm\u00e5retter servert fra Brasseri, Ca. 30 sitteplasser. 2. etasje, Selskapslokaler Bryllup M\u00f8temiddager Event, Selskapsmenyer. Ca 130 sitteplasser.\u00bb Vurdering: I hht alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at skjenkebevilling inne for alkoholholdig drikk gruppe 1-3 ikke kan tildeles i dette tilfellet. Foreliggende s\u00f8knad gjelder skjenkebevilling til et spisested. Retningslinjene inneholder f\u00f8lgende definisjon av spisested: \u00abMed \u00abspisesteder\u00bb menes steder hvor det serveres mat. Ved alle spisesteder skal det foreligge et fullverdig mattilbud frem til kl. 22.00. Spisesteder som har lukketid tidligere enn kl. 22.00 kan likevel innvilges skjenkebevilling.\u00bb Praksis i Bergen har v\u00e6rt at nye bevillinger til spisesteder er blitt tildelt dersom ikke spesielle forhold har gjort at s\u00f8knaden b\u00f8r avsl\u00e5s. Fl\u00f8irestauranten fremst\u00e5r som et spisested med egen meny og oppgitt matomsetning p\u00e5 50 %. En ikke se at det er noe som er til hinder for at det gis tillatelse til skjenking av alkoholholdig drikk som oms\u00f8kt. Skjenkebevillingen gjelder for det driftskonsept som er oppgitt i s\u00f8knaden og som er godkjent. Etter at Fl\u00f8yen servering overtok F\u00f8irestauranten har stedet det siste \u00e5ret v\u00e6rt under oppussing og det er planlagt \u00e5pning i april 2024. Skjenking utend\u00f8rs er allerede innvilget. Oms\u00f8kt skjenkeareal inne er tilsvarende det som tidligere driver har hatt innvilget som skjenkeareal. Eneste forskjellen fra tidligere er at bygningsmassen har gjennomg\u00e5tt en omfattende oppussing. Kontor for skjenkesaker kan ikke se at det er noe som er til hinder for at s\u00f8ker ikke kan innvilges tilsvarende rettigheter som tidligere driver hadde. P\u00e5 bakgrunn av dette innstilles det p\u00e5 \u00e5 innvilge s\u00f8knaden. Kontor for skjenkesaker anbefaler at s\u00f8knaden om ny alminnelig skjenkebevilling for alkoholholdig drikk gruppe 1-3 inne ved Fl\u00f8irestauranten, Fl\u00f8yfjellet 2, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Med hilsen Kontor for skjenkesaker Terje Gjertsen Bent Eirik Lund\u00f8 leder nestleder Dokumentet er godkjent elektronisk. "
}