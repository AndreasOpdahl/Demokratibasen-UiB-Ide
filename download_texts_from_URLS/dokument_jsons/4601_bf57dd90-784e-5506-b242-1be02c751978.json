{
  "dokument_id": "bf57dd90-784e-5506-b242-1be02c751978",
  "doc_type": "case_attachment",
  "kommune": 4601,
  "tittel": "TILLEGGSNOTAT til sak 156/24 - Ytrebygda, Gnr.39, Bnr.8 mfl., Steinsvikvegen, Reguleringsplan. Arealplan ID 64600000.",
  "url": "https://bergen.kommune.no/politikere-utvalg/api/fil/bk360/10562424/TILLEGGSNOTAT-til-sak-156-24-Ytrebygda-Gnr-39-Bnr-8-mfl-Steinsvikvegen-Reguleringsplan-Arealplan-ID-64600000-",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2022/56544-59 Postboks 7700 Saksbehandler: Sabine Elisabeth Stein 5020 BERGEN Dato: 5. juni 2024 Deres ref.: TILLEGGSNOTAT til sak 156/24 - Ytrebygda, Gnr.39, Bnr.8 mfl., Steinsvikvegen, Reguleringsplan. Arealplan ID 64600000. Sp\u00f8rsm\u00e5l til saken: Kan byr\u00e5det redegj\u00f8re for deres vurdering av den sosiale infrastrukturen i omr\u00e5det og risikovurdering av videre utbygging av R\u00e5st\u00f8len. Spesielt tilbudet til ungdom. Svar: Byr\u00e5den er opptatt av at sosial infrastruktur skal utvikles i takt med forventet boligutvikling. I juni 2023 ble \u00abTemaplan for b\u00e6rekraftig boligforsyning mot 2030\u00bb med tilh\u00f8rende handlingsplan vedtatt i bystyret. Et av m\u00e5lene i temaplanen er \u00e5 ha en god balanse mellom boliger og sosial infrastruktur. Derfor skal sosial infrastruktur avklares og avsettes i omr\u00e5dereguleringsplaner og kapasitet p\u00e5 skoler og barnehager vurderes i alle reguleringsplaner. Bergen kommune sine sektorplaner som skolebruksplan, barnehagebruksplan, idrettsplan m.fl. legger forventet boligutvikling til grunn for sine behovsprognoser og anbefalinger. Det kommer frem av planbeskrivelsen til detaljreguleringsforslaget at planomr\u00e5det ligger i opptaksomr\u00e5det til Skranevatnet skole, en skole for 600 elever fordelt p\u00e5 10 trinn. Skolen ligger 5 km fra planomr\u00e5det og hadde 369 elever p\u00e5 barnetrinnet skole\u00e5ret 2020/2021, jf Bergen kommune sin skolebruksplan for 2021-2030. Elevtallet p\u00e5 barnetrinnet forventes \u00e5 \u00f8ke mot 2030 til rundt 440 elever. P\u00e5 ungdomstrinnet forventes en liten \u00f8kning fra 238 elever til 269 elever i 2030. Den st\u00f8rste veksten forventes p\u00e5 barnetrinnet og skolen kan oppleve kapasitetsutfordringer. Jf skolebruksplanen vil en skolekretsjustering kunne avlaste Skranevatnet skole i \u00e5rene fremover dersom elevtallsveksten sl\u00e5r til. Dette vil trolig medf\u00f8re at skolen kan h\u00e5ndtere forventet elevtall frem mot 2030. Ny ungdomsskole p\u00e5 S\u00f8reide for 400 elever er under planlegging. Den ligger i 40 minutters gangavstand, 12 minutters sykkelavstand eller 5 minutter med buss fra planomr\u00e5det. N\u00e5r skolen er ferdigstilt (forventet i 2027) vil elevtallsgrunnlaget for ungdomsskolene R\u00e5 og Ytrebygda bli sterkt redusert og begge skolene kan f\u00e5 overkapasitet. Med utgangspunktet i fremtidig elevtallsutvikling i bydelen og forventninger om boligbygging, r\u00e5der skolebruksplanen \u00e5 ha tilgjengelig kapasitet p\u00e5 ungdomsskolene R\u00e5 og Ytrebygda. Ved planlegging av nye og rehabiliteringer av eksisterende skoler satser Bergen kommune p\u00e5 \u00e5 utforme skoleanlegg som gode, sosialt b\u00e6rekraftige og inkluderende m\u00f8teplasser. M\u00e5lsetningen er at skolene kan bli hjertet i n\u00e6rmilj\u00f8et som brukes til undervisning i skoletiden og n\u00e6rmilj\u00f8aktiviteter etter skoletid. Det ligger 15-20 barnehager innenfor en radius p\u00e5 5 km fra planomr\u00e5det. Petedalsheia barnehage og flere andre ligger om lag er 1,2 km unna. Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 P\u00e5 R\u00e5 skole bygges det en ny idrettshall som vil st\u00e5 ferdig i 2025. Hallen vil v\u00e6re egnet for fleksibel bruk, b\u00e5de for skolen, idrettslagene og kulturlivet. N\u00e6rmeste fotballbane fra planomr\u00e5det ligger i Petedalsheia. I 2012 ble Sandslibanen p\u00e5 Fer\u00e5smyra ved Skranevatnet skole rehabilitert og en ny 5 er bane anlagt. Fra planomr\u00e5det tar det om lag 5 minutter \u00e5 sykle eller 15 minutter \u00e5 g\u00e5 til Sandslibanen, Sandslihallen, Skranevatnet basketballbane og Sandvolleyballbanen og Ytrebygda kultursenter. Kulturarenaplanen 2019-2030 p\u00e5peker at Ytrebygda er den eneste bydelen uten bibliotek og r\u00e5der til \u00e5 prioritere bibliotekfilial i bydelen. Ellers er det flotte turmuligheter n\u00e6rt planomr\u00e5det og muligheter for bading. Planforslaget er en detaljplan av sv\u00e6rt begrenset omfang. Det legges til rette for i alt 18 boenheter. Etter byr\u00e5dens vurdering vil det aktuelle planforslaget i sv\u00e6rt liten grad utfordre kapasiteten til sosial infrastruktur i omr\u00e5det. Med hilsen BBU - kommunaldirekt\u00f8rens stab Christine Kahrs - Byr\u00e5d for byutvikling Dokumentet er godkjent elektronisk. Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Side 2 av 2 "
}