{
  "dokument_id": "f44a310e-19a3-52cc-9acd-7d29ce676e99",
  "doc_type": "case_attachment",
  "kommune": 4601,
  "tittel": "Nabomerknader_C-2 Uttale - Nabovarsel - Vesentlig terrenginngrep - gnr 158 bnr 95 \u2013 Damsg\u00e5rdveien 99-101",
  "url": "https://bergen.kommune.no/politikere-utvalg/api/fil/bk360/12590046/Nabomerknader-C-2-Uttale-Nabovarsel-Vesentlig-terrenginngrep-gnr-158-bnr-95-Damsgardveien-99-101",
  "tekst": "KIME ARKITEKTUR OG LANDSKAP AS Teatergaten 35 5010 BERGEN Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Transport og samfunn Sigmund B\u00f8dal / 45611029 24/349244-2 02.01.2025 Uttale - Nabovarsel - Vesentlig terrenginngrep - gnr. 158 bnr. 95 \u2013 Damsg\u00e5rdveien 99-101 \u2013 Bergen kommune Vi viser til brev i fra dere med nabovarsel om omfattende terrenginngrep p\u00e5 overnevnte eiendom, mottatt hos oss 28.12.24. Statens vegvesen har mottatt nabovarselet deres, da vi er eier av Rv 555 med Puddefjordsbroen. Vi er n\u00e6rmeste nabo til omr\u00e5det der varslet tiltak er tenkt utf\u00f8rt. Slik vi oppfatter nabovarselet s\u00e5 gjelder tiltaket etablering av offentlig plass/park ved Treet. Initiativtaker til tiltaket er BOB Eiendomsutvikling AS. Det skal sikres tilgang til sj\u00f8 og etablering av amfi i omr\u00e5det. Dette er tenkt brukt som tribune ved arrangementer. Omr\u00e5det skal ogs\u00e5 kunne romme andre typer aktiviteter slik som treningstilbud, basketomr\u00e5de og containere for tempor\u00e6re aktiviteter. De foresl\u00e5tte tiltakene krever dispensasjon fra arealform\u00e5let B1 Kombinert form\u00e5l annet byggeomr\u00e5de/allmennyttige form\u00e5l, Dispensasjon fra KPA \u00a76.1 Avstand til sj\u00f8 og Dispensasjon fra avstand til vei. Vi forst\u00e5r at disse s\u00f8knadene n\u00e5 blir sendt over til Bergen kommune for behandling. N\u00e5r det gjelder de aktuelle s\u00f8knadene om dispensasjon s\u00e5 m\u00e5 de sendes til Bergen kommune for behandling, da de forhold det s\u00f8kes om ligger i regulert omr\u00e5de. Statens vegvesen avventer oversending fra kommunen for endelig uttale. Vi gj\u00f8r oppmerksom p\u00e5 at det aktuelle omr\u00e5det grenser til b\u00e5de til Damsg\u00e5rdsveien og Rv 555 ved Puddefjordsbroen. Statens vegvesen er i utgangspunktet skeptisk til etablering av aktivitetsomr\u00e5de og offentlig plass/park s\u00e5 tett p\u00e5 Puddefjordsbroen. Statens vegvesen skal til enhver tid ha fri tilgang til broen, s\u00e6rlig med tanke p\u00e5 vedlikehold og reparasjoner. Dette er plasskrevende aktiviteter. All den tid det er stor trafikk p\u00e5 broen i st\u00f8rre deler av d\u00f8gnet, kan uheldige hendelser Postadresse Telefon: 22 07 30 00 Kontoradresse Fakturaadresse Statens vegvesen Nyg\u00e5rdsgaten 112 Statens vegvesen Transport og samfunn firmapost@vegvesen.no 5008 BERGEN Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 medf\u00f8re nedfall av diverse i omr\u00e5dene like ved. Derfor er det byggegrense opp mot broen, som skal ivareta broen og veieier sine behov, samtidig som det har som intensjon \u00e5 ivareta tilst\u00f8tende omr\u00e5der med tanke p\u00e5 ulemper fra trafikken, ogs\u00e5 slik som st\u00f8y og st\u00f8v. St\u00f8y er et utfordrende moment ved Puddefjordsbroen. Statens vegvesen vil n\u00e5 signalisere at vi er kritisk til utforming av tiltakene p\u00e5 gnr 158 bnr 95 slik de er vist ved vedlagt skisse. Det er behov for st\u00f8rre distanse mellom Rv 555/Puddefjordsbroen og det aktuelle aktivitetsomr\u00e5de enn det oversendt skisse viser. Vi vil utale oss utfyllende til dispensasjonss\u00f8knadene n\u00e5r vi f\u00e5r disse oversendt fra Bergen kommune. Transport-vest/Transportforvaltning Vest 3 Med hilsen Frode Aarland seksjonsleder Sigmund B\u00f8dal senioringeni\u00f8r Dokumentet er godkjent elektronisk og har derfor ingen h\u00e5ndskrevne signaturer. Kopi BERGEN KOMMUNE, Postboks 7700, 5020 BERGEN VESTLAND FYLKESKOMMUNE INFRASTRUKTUR OG VEG, Postboks 7900, 5020 BERGEN "
}