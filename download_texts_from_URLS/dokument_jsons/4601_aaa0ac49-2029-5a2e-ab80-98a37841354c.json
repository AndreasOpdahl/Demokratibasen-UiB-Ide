{
  "dokument_id": "aaa0ac49-2029-5a2e-ab80-98a37841354c",
  "doc_type": "case_minutes",
  "kommune": 4601,
  "tittel": "Saksprotokoll UMBY, 05122024, Sak 418/24, Representantforslag fra Mailiss Solheim-\u00c5kerblom og Magne Hages\u00e6ter (R): \u00abLavthengende frukt\u00bb: Gjennomf\u00f8ring av tiltak fra Norconsults mulighetsstudie for Danmarksplass (2023)",
  "url": "https://bergen.kommune.no/politikere-utvalg/api/fil/bk360/11697607/Innstilling-vedtak-Representantforslag-fra-Mailiss-Solheim-Akerblom-og-Magne-Hagesaeter-R-Lavthengende-frukt-Gjennomforing-av-tiltak-fra-Norconsults-mulighetsstudie-for-Danmarksplass-2023-",
  "tekst": "Representantforslag fra Mailiss Solheim-\u00c5kerblom og Magne Hages\u00e6ter (R): \u00abLavthengende frukt\u00bb: Gjennomf\u00f8ring av tiltak fra Norconsults mulighetsstudie for Danmarksplass (2023) Utvalg for milj\u00f8 og byutvikling behandlet saken i m\u00f8tet 05.12.2024 sak 418/24 og avga f\u00f8lgende innstilling: Representantforslaget avvises med bakgrunn i byr\u00e5dets svar. Utvalg for milj\u00f8 og byutviklings behandling F\u00f8lgende representanter tok ordet: Mailiss Solheim-\u00c5kerblom (R), Helge Stormoen (FrP), Trond Tystad (BL), Grete Line Simonsen (V). Forslag fremsatt i utvalget: Mailiss Solheim-\u00c5kerblom (R) fremsatte p\u00e5 vegne av R f\u00f8lgende alternative forslag: 1. Bystyret ber byr\u00e5det starte arbeidet for \u00e5 realisere forslagene som er omtalt som \u00ablavthengende frukt\u00bb i rapporten. Ved oppgradering av ladestasjonen til parkomr\u00e5de forutsettes de at det etableres en erstatning for ladestasjonen. 2. Bystyret ber byr\u00e5det arbeide videre med de \u00f8vrige forslagene som blir vurdert som realistiske i rapporten, og starter arbeidet for \u00e5 realisere disse. Tiltaket med navn \"Arkitektur A\u201d skal prioriteres. 3. Bystyret ber byr\u00e5det utrede og arbeide for \u00e5 realisere f\u00f8lgende tiltak, som ikke er spesifikt nevnt i rapporten, men er \u00f8nsket av beboerne i omr\u00e5det: 3.1 Spille inn til Milj\u00f8l\u00f8ftet et \u00f8nske om 30-grense i Ibsensgate. 3.2 Gj\u00f8re tiltak for \u00e5 forbedre fremkommeligheten for fotgjengere i gangpassasjen mellom Forum Kino og veikrysset ved Str\u00f8mmen. 3.3 Arbeide opp mot veimyndighetene for pr\u00f8vestengning og mulig permanent stengning av bilveifeltet der bilene fra Bj\u00f8rnsons vei kommer inn ved \u00c5rstad VGS. Helge Stormoen (FrP) fremsatte p\u00e5 vegne av H, FrP, BL, INP og Sp f\u00f8lgende alternative forslag: Representantforslaget avvises med bakgrunn i byr\u00e5dets svar. Votering: Alternativt forslag fra R, fremsatt av Mailiss Solheim-\u00c5kerblom (R), fikk 5 stemmer (SV, MDG, V, R). Alternativt forslag fra H, FrP, BL, INP og Sp, fremsatt av Helge Stormoen (FrP), ble tiltr\u00e5dt med 12 stemmer (H, A, FrP, BL, INP, Sp). Forslagsstillers forslag til vedtak: 1. Bystyret ber byr\u00e5det starte arbeidet for \u00e5 realisere forslagene som er omtalt som \u00ablavthengende frukt\u00bb i rapporten. 2. Bystyret ber byr\u00e5det arbeide videre med de \u00f8vrige forslagene som blir vurdert som realistiske i rapporten, og starter arbeidet for \u00e5 realisere disse. Tiltaket med navn \"Arkitektur A\u201d skal prioriteres. 3. Bystyret ber byr\u00e5det utrede og arbeide for \u00e5 realisere f\u00f8lgende tiltak, som ikke er spesifikt nevnt i rapporten, men er \u00f8nsket av beboerne i omr\u00e5det: 3.1. Spille inn til Milj\u00f8l\u00f8ftet et \u00f8nske om 30-grense i Ibsensgate. 3.2. Gj\u00f8re tiltak for \u00e5 forbedre fremkommeligheten for fotgjengere i gangpassasjen mellom Forum Kino og veikrysset ved Str\u00f8mmen. 3.3. Arbeide opp mot veimyndighetene for pr\u00f8vestengning og mulig permanent stengning av bilveifeltet der bilene fra Bj\u00f8rnsons vei kommer inn ved \u00c5rstad VGS. 2 "
}