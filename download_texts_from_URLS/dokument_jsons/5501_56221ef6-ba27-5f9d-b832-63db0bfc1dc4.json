{
  "dokument_id": "56221ef6-ba27-5f9d-b832-63db0bfc1dc4",
  "doc_type": "case_presentation",
  "kommune": 5501,
  "tittel": "S\u00f8knad fra Nordre Kaldfjord vald om tillegg av eiendommen 86-1",
  "url": "https://innsyn.tromso.kommune.no/application/getMoteDokument?dokid=2001717455",
  "tekst": "Arkivsaksnr. 24/08544-1 Saksbehandler Bo Eide Saksgang M\u00f8tedato Viltnemnda 23.05.2024 S\u00f8knad fra Nordre Kaldfjord vald om tillegg av eiendommen 86-1 Kommunedirekt\u00f8rens innstilling til vedtak: Eiendommen Molnes 86/1, med beregnet tellende areal p\u00e5 1224 daa godkjennes lagt til elgvaldet Nordre Kaldfjord. Totalt tellende areal for valdet fastsettes til 10104 daa. Vedtaket er fattet som enkeltvedtak med hjemmel i Hjorteviltforskriftens \u00a711. Stig Tore Johnsen Mette Moh\u00e5g Kommunedirekt\u00f8r Direkt\u00f8r, avdeling for bymilj\u00f8 1 Hva saken gjelder Troms\u00f8 kommune har mottatt s\u00f8knad om endring av elgvaldet Nordre Kaldfjord, ved tillegg av eiendommen Molnes 86/1. En slik endring m\u00e5 etter Hjorteviltforskriftens \u00a7 11 s\u00f8kes om og godkjennes av kommunen, som skal vurdere blant annet krav til sammenheng og jaktbarhet og andre krav til valdet etter forskriftens \u00a79 og 10. Saksutredning Kommunen mottok 29.04.24 s\u00f8knad fra Nordre Kaldfjord elgvald, v. valdansvarlig Jens Arne Hafeld, om tillegg av eiendommen Molnes 86/1 til valdets areal.(Vedlegg 1) S\u00f8knaden er rett utfyllt og levert innen fristen, og kan behandles. Nordre Kaldfjord elgvald har i dag et tellende areal p\u00e5 8880 daa, og strekker seg fra Akselkollen ovenfor Storelva, og ut langs Kaldfjorden og nordover til og med eiendommen 87/1 som grenser til eiendommen som s\u00f8kes lagt til. Valdet er en del av Kval\u00f8ya bestandsplanomr\u00e5de. Det tellende arealet i omr\u00e5det er i dag 4000 daa, og tildelt kvote blir felt uten vanskeligheter. Eiendommen 86/1 ligger i naturlig forlengelse av det eksisterende valdet, nordover p\u00e5 \u00f8stsiden av Kaldfjord. Eiendommen, som eies av Troms\u00f8 jeger- og fiskerforening best\u00e5r av fjell, uproduktiv skog, og litt gammel innmark. Tellende areal er beregnet til 1203 daa, ved bruk av AR-5 data i NIBIOS g\u00e5rdskart-l\u00f8sning. En mindre teig i Kalvedalen \u00f8st for Storfjellet regnes ikke med i tellende areal p\u00e5 grunn av manglende sammenheng med resten. I nord grenser eiendommen mot Skulsfjord \u2013 Lyfjord jaktomr\u00e5de, i elgvaldet tilh\u00f8rende Kval\u00f8ya nordre grunneierlag. Etter Hjorteviltforskriftens \u00a78 skal f\u00f8lgende arealtyper regnes som tellende areal: Produktiv og uproduktiv skog, myr under skoggrensa, og myr over skoggrensa som henger sammen med myr under skoggrensa. Innmark, samt areal som p\u00e5 grunn av sin beliggenhet er unaturlig \u00e5 regne som tellende, regnes ikke med. Det er anledning til \u00e5 regne som tellende areal ogs\u00e5 andre arealtyper der viltet jevnlig oppholder seg. P\u00e5 den aktuelle eiendommen er det en enkel sammenhengende skogfigur p\u00e5 1203 daa, p\u00e5 Figur 1 Kartet viser eksisterende vald i gult, og arealtypekartgrunnlaget AR5. Se vedlegg 2 for kart. oms\u00f8kt tillegg i bl\u00e5tt. Eiendommen, som er et gammelt sm\u00e5bruk, har ogs\u00e5 registrert innmark p\u00e5 21 daa. Innmarken har ikke v\u00e6rt i drift p\u00e5 mange ti\u00e5r, og den er s\u00e5pass preget av gjengroing og \u00e5penbart benyttet av elgen i omr\u00e5det at det er naturlig \u00e5 vurdere den som tellende areal i praksis. Den legges derfor til i beregningen av tellende areal for eiendommen, som da settes til 1224 daa totalt. Forvaltningsmessig er det positivt at flest mulig utmarkseiendommer med tellende og jaktbart areal tilknyttes et elgvald, og det er ingenting som taler imot at denne eiendommen knyttes til 2 valdet som oms\u00f8kt. Med sine 1224 daa tellende areal utgj\u00f8r den et godt og jaktbart tilskudd til valdet. Eiendommen henger godt sammen med det eksisterende valdet og endrer ikke forhold som sammenheng og jaktbarhet i negativ retning. Oms\u00f8kt endring omfatter ikke andre forhold som er relevant \u00e5 vurdere. Konklusjon Eiendommen Molnes 86/1 godkjennes lagt til Nordre Kaldfjord elgvald. Eiendommens tellende areal beregnes til 1224 daa, og nytt tellende areal for nordre Kaldfjorden elgvald blir da 10104 daa. Valdansvarlig m\u00e5 gi beskjed om endringen til styret i Kval\u00f8ya bestandsplanomr\u00e5de. Vedtaket fattes som enkeltvedtak med hjemmel i Hjorteviltforskriftens \u00a711. Vedtakskompetanse Viltnemda Vedlegg S\u00f8knad fra Nordre Kaldfjord om tillegg av 86-1 Kart AR5 for 86-1 Molnes 3 "
}