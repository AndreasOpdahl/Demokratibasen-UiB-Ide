{
  "dokument_id": "3fb03a89-8088-5ff0-b160-5b4079300032",
  "doc_type": "case_attachment",
  "kommune": 4601,
  "tittel": "Fagnotat av 26.oktober 2024 Revisjon av fritak for eiendomsskatt \u00a7 7a for b\u00e5tlagenes eiendommer med b\u00e5tplasser",
  "url": "https://bergen.kommune.no/politikere-utvalg/api/fil/bk360/11081410/Fagnotat-av-26-oktober-2024-Revisjon-av-fritak-for-eiendomsskatt-7a-for-batlagenes-eiendommer-med-batplasser",
  "tekst": " Ansattservice Til Fagnotat BFIN - Seksjon for administrasjon V\u00e5r referanse: 2024/136458-1 Saksbehandler: Tonje Knutsen Fra Dato: 1. november 2024 Ansattservice Fagnotat av 26.oktober 2024 Revisjon av fritak for eiendomsskatt \u00a7 7a for b\u00e5tlagenes eiendommer med b\u00e5tplasser Hva saken gjelder: Bakgrunn for saken er at bystyret i 2020 avslo s\u00f8knad om fritak for Eidsv\u00e5g b\u00e5tlag og fremmet f\u00f8lgende merknad: \u00abB\u00e5tplasser er ikke et gode som er opp til kommunen \u00e5 tilrettelegge for. Det er et privat gode og b\u00f8r derfor ikke f\u00e5 fritak fra eiendomsskatt.\u00bb I etterkant av vedtaket er det foretatt en gjennomgang av tidligere innvilgede fritak som ble vurdert opp mot bystyrets merknader, likebehandlingsprinsippet, og forbudet mot usaklig forskjellsbehandling. Gjennomgangen viste at praksis for behandling av denne type saker har endret seg over tid. De fleste fritakene har hatt fokus p\u00e5 selve organisasjonsformen Idrett- og medlemsinteresser der klubbhus og lokaler som naust ol. er vurdert. B\u00e5tplasser til privat bruk har ikke v\u00e6rt et tema i sakene, og bystyret har derfor ikke har tatt stilling til om b\u00e5tplassene skulle f\u00e5 fritak i sakene som omfattes av revisjonen. Som f\u00f8lge av endret praksis og av hensyn til forvaltningsrettslige prinsipper, fattet bystyret i sak 23/24 vedtak om full gjennomgang av eksisterende fritak for b\u00e5tlag og seilforeninger. Bystyrets vedtak av 31.januar 2024: \u00abpunkt 3: Det opprettes revisjon av: a) B\u00e5tlagenes eiendommer med form\u00e5l \u00e5 foreta justeringer av eksisterende fritak slik at prinsippet om likebehandling ivaretas. Saken legges frem for bystyret i l\u00f8pet av 2024.\u00bb Denne saken svarer ut bystyrets vedtak. Bystyret i Bergen har vedtatt at alle faste eiendommer i kommunen skal p\u00e5legges eiendomsskatt, etter eiendomsskatteloven \u00a7\u00a7 2 og 3. I henhold til eiendomsskatteloven \u00a7 7a m\u00e5 organisasjoner som s\u00f8ker fritak etter \u00a7 7a drive virksomhet som \u00abtek sikte p\u00e5 \u00e5 gagna ein kommune, eit fylke eller staten\u00bb for \u00e5 kunne innvilges fritak, noe som inneb\u00e6rer at den m\u00e5 ha til form\u00e5l \u00e5 opptre til fordel for det offentlige. Det skal foretas en helhetlig vurdering av om stiftelsen omfattes av fritaket, hvor det skal legges vekt p\u00e5 om stiftelsens virksomhet er til fordel for kommunen, om den har \u00f8konomisk overskudd som form\u00e5l og hvordan virksomheten er finansiert. I vurderingen av om organisasjonen er til fordel for kommunen m\u00e5 det vurderes om den utf\u00f8rer oppgaver som ellers vil ligge til det offentlige. Finansdepartementet har i flere uttalelser gitt eksempler p\u00e5 typiske oppgaver som det offentlige ellers m\u00e5tte utf\u00f8re, herunder helsetjenester, sosialt arbeid, utdanning, kultur og idrett. Vurderingstema samsvarer ogs\u00e5 med de forutsetninger som bystyret har vedtatt skal gjelde i eiendomsskattevedtektene pkt. 2. Vurderingen er at selv om b\u00e5tlagene og seilforeningenes virksomhet og form\u00e5l vil kunne komme inn under bystyrets praksis for fritak, vil ikke n\u00f8dvendigvis b\u00e5tplassene tildelt og brukt av det enkelte medlem vurderes p\u00e5 samme m\u00e5te. Det er derfor et behov for en opprydning der problemstillinger som referert over blir tatt opp til vurdering. Ved vurdering av sakene tas det utgangspunkt tidligere innvilgede fritak og kommunens retningslinjer for alminnelig taksering pkt 5.2: der b\u00e5tplasser sorterer under annen n\u00e6ringseiendom; \u00abMarina/ Flytebrygger\u00bb: 50 000 kroner per plass. Eiendomsskatt utgj\u00f8r et \u00e5rsbel\u00f8p p\u00e5 250 kroner per b\u00e5tplass. Det ble ikke innvilget fritak for eiendomsskatt etter eiendomsskatteloven \u00a7 7a for b\u00e5tplasser i privat bruk i sakene Hjellestad seilforening i sak 89/19 og Eidsv\u00e5g b\u00e5tlag i 129/20. Med bakgrunn i overnevnte blir det tatt utgangspunkt i nevnte punkter ved vurdering av tidligere innvilgede fritak. Saksfremstilling: Det er 8 b\u00e5tlag/seilforeninger som har f\u00e5tt innvilget fritak for eiendomsskatt etter eiendomsskatteloven \u00a7 7a. Samtlige er forh\u00e5ndsvarslet om oppstart av revisjon med frist for \u00e5 gi tilsvar til saken. I tilsvarene er det p\u00e5 foresp\u00f8rsel gitt tilbakemelding p\u00e5 antall b\u00e5tplasser og bruken av disse. I tillegg er det vist til b\u00e5tplasser i anleggene som er stilt til disposisjon for beredskapsb\u00e5ter, til bruk i oppl\u00e6ring for barn og unge samt ved idrettsarrangement som seilregatta. Tilbakemeldingene viser ogs\u00e5 at de er ulikt organisert. De fleste av b\u00e5tforeningen er tilsluttet nasjonale interesseorganisasjoner som NIF og KNMS. Alle b\u00e5tlagene er registrerte som ideelle lag/ foreninger, mens seilforeningene er ogs\u00e5 registrert som idrettslag. Dugnadsbasert vakthold og vedlikehold av b\u00e5thavnene g\u00e5r igjen hos de fleste foreninger, og enkelte har betalingsordninger for \u00e5 frikj\u00f8pe seg fra fellesdugnad mot et pristillegg. Foreningene arrangerer kurs og oppl\u00e6ringsvirksomhet knyttet til sj\u00f8 og sikkerhet, og seilforeningene er arrang\u00f8rer for idrettsarrangementer av regional og nasjonal. Det \u00f8konomiske aspektet for drift og vedlikehold av anleggene er ulikt organisert. Vedtektene har fokus p\u00e5 medlemsinteresser og har ikke kommersielle form\u00e5l. Tilgjengelighet for allmenn bruk fremst\u00e5r som lite ensartet fra de enkelte foreninger. Seilforeningene er registrert som idrettslag, og uttrykker at et idrettslag og andre b\u00e5tforening har grunnleggende og markante forskjeller, kan dermed ikke vurderes p\u00e5 samme vilk\u00e5r. Idrettslagene er tilknyttet andre overliggende organisasjoner og deltar i nasjonale og regionale felles idrettsarrangementer. Seilforeningene driver med kontinuerlig kursvirksomhet for idrettslagets medlemmer samt at tilrettelegger og rekrutterer via barne- og ungdomsforeninger med b\u00e5de frivillighet og n\u00f8dvendig utstyr til form\u00e5let. Det argumenteres ogs\u00e5 for at aktiviteter er bygd opp med form\u00e5l idrett, og at n\u00f8dvendig utstyr for disse er b\u00e5ter i delt privat regi og ellers noen b\u00e5ter i foreningens eie med form\u00e5l \u00e5 underst\u00f8tte arrangementer, kurs og oppl\u00e6ring. B\u00e5tlagenes virksomhet er varierende. Enkelte driver med motorb\u00e5tsport, andre har fokus p\u00e5 friluftsliv p\u00e5 sj\u00f8. Motorb\u00e5tforeninger har forskjellige kurs- og medlemstilbud og ulik tilgjengelighet til b\u00e5tplasser i forhold til medlemsavgift, b\u00e5tplassleie og ventelister. B\u00e5tforeningene fremholder i all hovedsak at form\u00e5let \u00e5 fremme friluftsliv p\u00e5 sj\u00f8en. 2 Fellesnevneren er at de aktuelle b\u00e5tlagene er registrert med ideelle form\u00e5l, men har ogs\u00e5 b\u00e5tplasser som p\u00e5 ulikt vis tilordnes enkeltmedlemmer/ privatpersoner. Det oppgis forskjellige varianter av inndekning for utgifter knyttet til drift og vedlikehold av anleggene. De fleste av b\u00e5tlagene krever medlemskap for \u00e5 benytte b\u00e5tplass, og har i all hovedsak en form for innskuddsbetaling ved innmelding og i tillegg avgifter som medlemskontingent, sesongtillegg, tilleggstjenester mot betaling knyttet til de enkelte fasiliteter for sj\u00f8setting og opplag av b\u00e5ter. S\u00e6rskilte vurderinger: Bergens Seilforening: Eiendommer: Gnr 106 bnr 18, 97, 123, 358. Fritak 100% med lenke til BEBY saksnr. 103/14. Seilforeningen eier flere eiendommer som ikke har b\u00e5tplasser som bl. a. naust, opplagsplasser, lagerhall, klubbhus, parkeringsplasser og ubebygde tomtearealer. Slike eiendommer tas ikke med i denne revisjonen. Seilforeningens b\u00e5tplasser er 282 plasser tilordnet privat bruk og i tillegg 7 b\u00e5tplasser som benyttes ved idrettsarrangement. Vedtektsfestet form\u00e5l : \u00ab... \u00e5 drive idrett organisert i Norges idrettsforbund og olympiske og paralympiske komit\u00e9 (NIF). Arbeidet skal preges av frivillighet, demokrati, lojalitet og likeverd. All idrettslig aktivitet skal bygge p\u00e5 de verdier som er vedtatt av Idrettstinget.\u00bb Foreningen er registrert som ideell organisasjon og i tillegg som et idrettslag som driver med seiling. Seilforeningen st\u00e5r som arrang\u00f8r for nasjonale og regionale idrettsarrangementer innen seilsport. Eiendomsskattekontoret anbefaler at Bergens Seilforening ilegges eiendomsskatt for 282 b\u00e5tplasser. Ny skattetakst 14 100 000 kroner og eiendomsskatt 70 500 kroner. Milde B\u00e5tlag : Eiendom: gnr. 102 bnr 80 og fritak 100%, med lenke til BEBY saksnr. 220/14 B\u00e5tlaget har 75 b\u00e5tplasser til privat bruk og i tillegg 4 plasser til egne beredskapsb\u00e5ter. Vedtektsfestet form\u00e5l: \u00abMilde B\u00e5tlags anlegg skal nyttes i arbeidet som b\u00e5tlaget driver for \u00e5 fremme seilsporten og andre gode tiltak til beste for folk i omr\u00e5det.\u00bb Milde B\u00e5tlag er registrert som ideell organisasjon og i tillegg som et idrettslag som driver med seiling. Milde b\u00e5tlag er tilknyttet Vestland seilkrets/ Norges seilforbund. B\u00e5tlaget st\u00e5r som arrang\u00f8r for nasjonale og regionale idrettsarrangementer innen sj\u00f8- og seilsport. Eiendomsskattekontoret anbefaler at Milde B\u00e5tlag ilegges eiendomsskatt for 75 b\u00e5tplasser. Ny skattetakst 3 750 000 kroner og eiendomsskatt 18 750 kroner. Arna Motorb\u00e5tlag: Eiendom med gnr 302 bnr 77, fritak 100%, med lenke til BEBY saksnr. 48/14 Motorb\u00e5tlaget har 88 b\u00e5tplasser i privat bruk. B\u00e5tlagets vedtektsfestet form\u00e5l er \u00ab... \u00e5 opparbeide og vedlikeholde tidsmessig b\u00e5thavn og opplagsplass for b\u00e5ter, og ellers arbeide for \u00f8kt interesse for b\u00e5tsport og friluftsliv p\u00e5 sj\u00f8en.\u00bb og er registrert som ideell organisasjon basert p\u00e5 medlemsinteresser, dugnad og frivillighet. Eiendomsskattekontoret anbefaler at Arna Motorb\u00e5tlag ilegges eiendomsskatt for 88 b\u00e5tplasser. Ny skattetakst 4 400 000 kroner og eiendomsskatt 22 000 kroner. 3 Bergens Motorb\u00e5tforening: Eiendommer: gnr 21 bnr 11, 470, og et fritak 100%, med lenke til BEBY saksnr. 123/13. Motorb\u00e5tforeningens eiendommer har utrigger med 219 b\u00e5tplasser samt opplagshaller p\u00e5 land. Motorb\u00e5tforeningen har som vedtektsfestet form\u00e5l: \u00ab... \u00e5 skape og opprettholde et godt b\u00e5tmilj\u00f8 i Bergen.\u00bb og vektlegger sosiale tilbud for sine medlemmer. Foreningen oppgir en lavere ettersp\u00f8rsel etter b\u00e5tplasser. Eiendomsskattekontoret anbefaler at Bergens Motorb\u00e5tforening ilegges eiendomsskatt for 219 b\u00e5tplasser. Ny skattetakst 10 750 000 kroner og eiendomsskatt 53 750 kroner. Gravdal b\u00e5tforening: Eiendom: gnr. 146 bnr 276, fritak 100%, med lenke til BEBY saksnr: 227/12. B\u00e5tforeningen har 105 b\u00e5tplasser og oppgir 1 dedikerte b\u00e5tplass til Sj\u00f8krigsskolen til felles samfunnsnyttige- eller beredskapsmessige bruk, samt at de stiller midlertidig b\u00e5tplass og rampe til vederlagsfri disposisjon for Redningsselskapet og \u00ab Ren Bergen\u00bb sine b\u00e5ter. Eiendommens landomr\u00e5de stilles til allmenn benyttelse for fritidsform\u00e5l. B\u00e5tforeningen har som vedtektsfestet form\u00e5l: \u00abB\u00e5tforening.\u00bb og er registrert som ideell organisasjon. Eiendomsskattekontoret anbefaler at Gravdal b\u00e5tforening ilegges eiendomsskatt for 104 b\u00e5tplasser. Ny skattetakst 5 200 000 kroner og eiendomsskatt 26 000 kroner. Hordnes B\u00e5tforening: Eiendom: gnr. 98 bnr 5, fritak 100%, med lenke til BEBY saksnr. 135/14. B\u00e5tforeningen har 200 b\u00e5tplasser, vinteropplag p\u00e5 land og klubbhus med medlemstilbud. Hordnes B\u00e5tforeningen har som vedtektsfestet form\u00e5l \u00ab... \u00e5 tilby sine medlemmer havn og vinteropplag for fritidsb\u00e5ter. Foreningens tilbud og tjenester kan ikke benyttes til kommersielle form\u00e5l.\u00bb, og er registrert som ideell organisasjon. Eiendomsskattekontoret anbefaler at Hordnes b\u00e5tforening ilegges eiendomsskatt for 200 b\u00e5tplasser. Ny skattetakst 10 000 000 kroner og eiendomsskatt 50 000 kroner. Kj\u00f8kkelvik B\u00e5tlag: Eiendommen med gnr 143 bnr 254 er langtidsfestet av Bergen kommune, har fritak 100%, med lenke til BEBY saksnr. 312/12. Kj\u00f8kkelvik B\u00e5tlag har 95 b\u00e5tplasser og oppgir 1 dedikerte b\u00e5tplass til Statens Naturoppsyn som felles samfunnsnyttige- eller beredskapsmessige bruk. B\u00e5tforeningen har noe ledig kapasitet for tiden. B\u00e5tlaget har som vedtektsfestet form\u00e5l: \u00abB\u00e5tforening.\u00bb og er registrert som ideell organisasjon. 4 Eiendomsskattekontoret anbefaler at Kj\u00f8kkelvik B\u00e5tlag ilegges eiendomsskatt for 94 b\u00e5tplasser. Ny skattetakst 4 700 000 kroner og eiendomsskatt 23 500 kroner. Salhus B\u00e5tlag: Eiendommer med gnr 177 bnr 13, 50, 344, 355 har fritak 100%, med lenke til BEBY saksnr: 134/14 Salhus B\u00e5tlag har 110 b\u00e5tplasser, naust og klubbhus. B\u00e5tlaget har om vedtektsfestet form\u00e5l: \u00ab... \u00e5 samle b\u00e5teiere til arbeid for felles interesser, opparbeide og vedlikeholde tidsmessig b\u00e5thavn og opplagsplass for b\u00e5ter, arbeide for \u00f8kende interesse for b\u00e5tsport, sj\u00f8mannskap og friluftsliv, opprettholde stedets milj\u00f8 og egenart.\u00bb B\u00e5tlaget er registrert som ideell organisasjon. Eiendomsskattekontoret anbefaler at Salhus B\u00e5tlag ilegges eiendomsskatt for 110 b\u00e5tplasser. Ny skattetakst 5 500 000 kroner og eiendomsskatt 27 500 kroner. Fagetatens anbefaling: Etter en helhetsvurdering skal det uavhengig av organisasjonsform svares eiendomsskatt for b\u00e5tplasser i privat bruk. B\u00e5tplasser tilordnet privat bruk vil ikke kunne defineres inn som \u00abet gode som er opp til kommunen \u00e5 tilrettelegge for\u00bb. Imidlertid vil tidligere innvilgede fritak for klubbhus og ivaretakelse av medlemsinteresser st\u00e5 seg ogs\u00e5 i dag, da med henvisning til vedtektene punkt 2 \u2013 fritakss\u00f8knader der bl.a. idrettslag er opplistet som eksempel p\u00e5 en organisasjonsform som kan vurderes etter \u00a7 7 a med henvisning til seilsport, motorb\u00e5tsport, oppl\u00e6ring i b\u00e5tmannskap for barn og unge m.m. Ved tidligere innvilgede fritak er ikke b\u00e5tplasser taksert eller ilagt eiendomsskatt, og dermed har det ogs\u00e5 v\u00e6rt en allmenn oppfatning om at b\u00e5tplassene har f\u00e5tt innvilget fritak selv om dette ikke har v\u00e6rt omtalt i sakene. Det vurderes derfor at det er behov for presisering av tidligere vedtak der det tydelig kommer frem at b\u00e5tplasser tilordnet privat bruk ikke fritas for eiendomsskatt. Forslag til vedtak: 1. Vedtak 103-14 av 23.04.2014 oppheves. Bergens Seilforening innvilges fritak i tr\u00e5d med tidligere sak med unntak av b\u00e5tplasser til privat bruk. 2. Vedtak 220-14 av 17.09.14 oppheves. Milde B\u00e5tlag innvilges fritak i tr\u00e5d med tidligere sak med unntak av b\u00e5tplasser til privat bruk. 3. Vedtak 48-14 av 19.02.2014 oppheves. Arna Motorb\u00e5tforening innvilges fritak i tr\u00e5d med tidligere sak med unntak av b\u00e5tplasser til privat bruk. 4. Vedtak 123-13 av 29.05.2013 oppheves. Bergens Motorb\u00e5tforening innvilges fritak i tr\u00e5d med tidligere sak med unntak av b\u00e5tplasser til privat bruk. 5. Vedtak 227-12 av 19.09.2012 oppheves. Gravdal B\u00e5tlag innvilges fritak i tr\u00e5d med tidligere sak med unntak av b\u00e5tplasser til privat bruk. 6. Vedtak 135-14 av 20.05.2014 oppheves. Hordnes B\u00e5tforening innvilges fritak i tr\u00e5d med tidligere sak med unntak av b\u00e5tplasser til privat bruk. 7. Vedtak 312-12 av 17.12.2012 oppheves. Kj\u00f8kkelvik B\u00e5tlag innvilges fritak i tr\u00e5d med tidligere sak med unntak av b\u00e5tplasser til privat bruk. 8. Vedtak 134-14 av 20.05.2014 oppheves. Salhus B\u00e5tlag innvilges fritak i tr\u00e5d med tidligere sak med unntak av b\u00e5tplasser til privat bruk. 5 9. Fritak for eiendomsskatt gjelder for ett \u00e5r av gangen. Dersom eiendommen blir solgt, utleid eller tatt i bruk til annet form\u00e5l enn i s\u00f8knaden, eller vilk\u00e5rene for fritak for eiendomsskatt p\u00e5 andre m\u00e5ter ikke oppfylles, skal fritaket for eiendomsskatt vurdere p\u00e5 nytt. Med hilsen Ansattservice Tonje Knutsen Christine Osen Tefre saksbehandler konst. direkt\u00f8r Dokumentet er godkjent elektronisk. Vedlegg: 2 - Bergens Seilforening 3 - Milde B\u00e5tlag 4 - Arna Motorb\u00e5tforening 5 - Bergens Motorb\u00e5tforening 6 - Gravdal B\u00e5tlag 7 - Hordnes B\u00e5tforening 8 - Kj\u00f8kkelvik B\u00e5tlag 9 - Salhus B\u00e5tlag 6 "
}