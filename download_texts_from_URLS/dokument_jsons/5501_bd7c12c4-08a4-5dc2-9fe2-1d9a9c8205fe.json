{
  "dokument_id": "bd7c12c4-08a4-5dc2-9fe2-1d9a9c8205fe",
  "doc_type": "case_presentation",
  "kommune": 5501,
  "tittel": "Klagesak - klage p\u00e5 delvis innvilgelse av tilskudd - Kunst- og kulturtiltak, profesjonelle 2023 - Open out",
  "url": "https://innsyn.tromso.kommune.no/application/getMoteDokument?dokid=2001750281",
  "tekst": "Arkivsaksnr. 24/10480-1 Saksbehandler Bj\u00f8rn Hagen Saksgang M\u00f8tedato Formannskapet 25.06.2024 Klagesak - klage p\u00e5 delvis innvilgelse av tilskudd - Kunst- og kulturtiltak, profesjonelle 2023 - Open out Innstilling til vedtak: Open out sin klage p\u00e5 delvis innvilgelse av tilskudd etter tilskuddsordningen for \u00abKunst- og kulturtiltak, profesjonelle 2023\u00bb gis ikke medhold. Vedtak av 8.2.2023 opprettholdes. Formannskapet slutter seg til begrunnelsen som fremkommer av saksfremleggets avsnitt kalt \u00abSekretariat for klagesaker til formannskapet \u2013 vurdering og begrunnelse\u00bb. Bj\u00f8rn Hagen Juridisk r\u00e5dgiver Sekretariat for klagesaker til formannskapet 1 Hva saken gjelder Organisasjonen Open out (heretter klager) s\u00f8kte 1.12.2022 om tilskudd etter tilskuddsordningen \u00abKunst- og kulturtiltak, profesjonelle 2023\u00bb. Det ble s\u00f8kt om kr. 100.000. S\u00f8knadsbel\u00f8pet skulle dekke kostnader knyttet til gjennomf\u00f8ringen av den 6. Open out festival. Festivalen har fokus p\u00e5 skeiv kunst, kunstnere og performativ kunst. S\u00f8knaden ble delvis innvilget av Milj\u00f8-, idrett, kultur og samfunnsutviklingsutvalget (MIKS) i vedtak datert 8.2.2023. I vedtaket ble klager innvilget et tilskudd p\u00e5 kroner 35.000, -. De hadde s\u00f8kt om tilskudd p\u00e5 kroner 100.000,-. Delvis innvilgelse av tilskudd ble begrunnet med: \u00abKriteriene for ordningen \u00abkunst- og kulturtiltak, profesjonelle\u00bb er lagt til grunn for saksbehandlingen, og er: \u00abProfesjonelle ut\u00f8vere og arrang\u00f8rer kan s\u00f8ke om midler. Vi gir st\u00f8tte til kunstneriske prosjekter og arrangementer av h\u00f8y kvalitet innen billedkunst, litteratur, musikk, film, scenekunst og tverrfaglige prosjekter. Form\u00e5let er \u00e5 stimulere og videreutvikle det profesjonelle kunst- og kulturlivet i Troms\u00f8.\u00bb Det har kommet s\u00f8knader innen visuell kunst, musikk, film, litteratur og scenekunst. Det er en stor variasjon i s\u00f8knadene, og flere s\u00f8knader er tverrfaglige innenfor kunst- og kulturfeltet. Det er forholdsvis lite midler til fordeling i forhold til behovet som det oms\u00f8kes om. Det har derfor ikke v\u00e6rt mulig \u00e5 innvilge oms\u00f8kt bel\u00f8p hos s\u00f8kerne. ... Open Out er en viktig kunstfestival i Troms\u00f8 som setter fokus p\u00e5 tema som det er viktig \u00e5 l\u00f8fte fram. Festivalen samarbeider bredt med andre kunst- og kulturarrang\u00f8rer i Troms\u00f8, og har i \u00e5r eksistert i 6 \u00e5r. Arrangementene er gratis, og finner sted b\u00e5de innend\u00f8rs og utend\u00f8rs i offentlige rom, og er \u00e5pent for alle\u00bb. Vedtaket ble p\u00e5klaget 22.3.2023. I klagen ble det blant annet vist til at festivalen tidligere har f\u00e5tt tildelt kroner 40.000,-, men i 2023 ble det kun innvilget kroner 35.000, -. Klagerne viser til at festivalen har vokst, omkostningene har vokst, samt at de er rammet av den generelle prisstigningen. De har begrunnet klagen med at de spiller en viktig rolle i kunst- og kulturliv i Troms\u00f8. De viser ogs\u00e5 til at det ikke kun omhandler penger, men ogs\u00e5 anerkjennelse av det viktige arbeidet de gj\u00f8r i Troms\u00f8. Videre viser de til at deres arrangement foreg\u00e5r over 8 dager, og involverer over 20 kunstnere. Allikevel har andre f\u00e5tt mere i \u00f8konomiske st\u00f8tte fra kommune for en-dags arrangementer med langt f\u00e6rre akt\u00f8rer. De viser ogs\u00e5 til at de er en popul\u00e6r festival med mange s\u00f8kere som \u00f8nsker \u00e5 delta. I tillegg viser de til at de ikke er sikre p\u00e5 om det er mulig \u00e5 videreutvikle og videref\u00f8re festivalen med den st\u00f8tten de er tildelt. Dette kan i verste fall medf\u00f8re at det ikke finnes en profesjonell kulturfestival med fokus p\u00e5 skeive og inkludering i 2024. MIKS underinstansbehandlet klagen 6.12.2023. Underinstansen valgte \u00e5 opprettholde vedtaket. Begrunnelsen for \u00e5 opprettholde vedtaket var som f\u00f8lger: \u00abTroms\u00f8 kommune har en tilskuddsordning for \u00e5 st\u00f8tte opp om det profesjonelle kunst- og kulturfeltet. Troms\u00f8 kommune lyste ut tilskuddsordningen den 1. november med frist den 1. desember 2022. Tilskuddsordningen har 1 410 000 kr til fordeling og det kom inn 48 s\u00f8knader med et samlet s\u00f8knadsbel\u00f8p p\u00e5 3 558 000 kr, og det ble gitt 7 avslag. 2 I saken som ble vedtatt den 08.02.2023 ble det fremhevet at kriteriene som ligger til grunn er: Det er profesjonelle ut\u00f8vere og arrang\u00f8rer som kan s\u00f8ke om midler. Troms\u00f8 kommune gir st\u00f8tte til kunstneriske prosjekter og arrangementer av h\u00f8y kvalitet innen billedkunst, litteratur, musikk, film, scenekunst og tverrfaglige prosjekter. Form\u00e5let er \u00e5 stimulere og videreutvikle det profesjonelle kunst- og kulturlivet i Troms\u00f8. S\u00f8knaden fra Open Out har blitt vurdert sammen med 48 andre s\u00f8knader, og selv om Open Out tidligere har f\u00e5tt 40 000,- i tilskudd, er dette ikke \u00e5 anse som et fast tilskuddsbel\u00f8p. Det er lite midler tilgjengelig p\u00e5 denne s\u00f8knadsordningen i forhold til det behovet som det s\u00f8kes om. Midlene p\u00e5 denne s\u00f8knadsordningen er fordelt, og det er ingen restbel\u00f8p tilgjengelig p\u00e5 denne s\u00f8knadsordningen, med bakgrunn i dette anbefales det at vedtaket fra den 08.02.2023 opprettholdes\u00bb. Klagen ble deretter oversendt formannskapet for klagebehandling. Sekretariat for klagesaker til formannskapet \u2013 vurdering og begrunnelse Formannskapets myndighet til \u00e5 behandle klagen: Frem til kommunestyret endret delegasjonsreglementet 28.09.2022 var det klageutvalget som behandlet klage p\u00e5 tilskuddsvedtak. Etter endringen er formannskapet klageinstans for tilskuddsvedtak. S\u00f8knadsfristen for tilskuddet i denne saken var etter regelverket ble endret. Formannskapet er derfor klageinstans i denne saken. I forbindelse med at Formannskapet i denne saken er klageinstans er det viktig \u00e5 v\u00e6re oppmerksom p\u00e5 kommuneloven \u00a7 11-10, tredje ledd som lyder som f\u00f8lger: \u00abN\u00e5r en klage skal behandles etter forvaltningsloven \u00a7 28 andre ledd, er en folkevalgt som har v\u00e6rt med p\u00e5 \u00e5 forberede eller treffe vedtaket, inhabil til \u00e5 delta i klageinstansens behandling av vedtaket, eller i forberedelsen av saken for klageinstansen\u00bb. Dette medf\u00f8rer at dersom det er noen folkevalgte som er har deltatt i behandlingen av saken som medlem av i MIKS-utvalget kan de ikke delta i klagebehandlingen i formannskapet. Videre er det ikke kommunedirekt\u00f8ren som lager innstilling til vedtak i klagesaker, men sekretariatet for klagesaker som behandles i formannskapet. Vurdering av klagen: Troms\u00f8 kommune har en tilskuddsordning for \u00e5 st\u00f8tte opp om kunst og kulturtiltak for profesjonelle i kommunen. Tilskuddet er forankret i kommunens handlings- og \u00f8konomiplan. Form\u00e5let med tilskuddsordningen for \u00abKunst- og kulturtiltak, profesjonelle\u00bb er; \u00ab\u00e5 stimulere og videreutvikle det profesjonelle kunst- og kulturlivet i Troms\u00f8\u00bb. Underinstansen viser i sin begrunnelse for avslaget blant annet til at: \u00abKriteriene for ordningen \u00abkunst- og kulturtiltak, profesjonelle\u00bb er lagt til grunn for saksbehandlingen, og er: \u00abProfesjonelle ut\u00f8vere og arrang\u00f8rer kan s\u00f8ke om midler. 3 Vi gir st\u00f8tte til kunstneriske prosjekter og arrangementer av h\u00f8y kvalitet innen billedkunst, litteratur, musikk, film, scenekunst og tverrfaglige prosjekter. Form\u00e5let er \u00e5 stimulere og videreutvikle det profesjonelle kunst- og kulturlivet i Troms\u00f8.\u00bb Det har kommet s\u00f8knader innen visuell kunst, musikk, film, litteratur og scenekunst. Det er en stor variasjon i s\u00f8knadene, og flere s\u00f8knader er tverrfaglige innenfor kunst- og kulturfeltet. Det er forholdsvis lite midler til fordeling i forhold til behovet som det oms\u00f8kes om. Det har derfor ikke v\u00e6rt mulig \u00e5 innvilge oms\u00f8kt bel\u00f8p hos s\u00f8kerne. (...) Open Out er en viktig kunstfestival i Troms\u00f8 som setter fokus p\u00e5 tema som det er viktig \u00e5 l\u00f8fte fram. Festivalen samarbeider bredt med andre kunst- og kulturarrang\u00f8rer i Troms\u00f8, og har i \u00e5r eksistert i 6 \u00e5r. Arrangementene er gratis, og finner sted b\u00e5de innend\u00f8rs og utend\u00f8rs i offentlige rom, og er \u00e5pent for alle\u00bb. Open out er tilgodesett med et tilskudd p\u00e5 kroner 35.000,- for 2023. De s\u00f8kte om kroner 100.000,- i tilskudd. Tidligere \u00e5r er de blitt tilgodesett med kroner 40.000,- pr \u00e5r. Underinstansen har vurdert at klager oppfyller kriteriene i utlysningen. Totalt sett er det kommet inn s\u00f8knader med et samlet tilskuddsbel\u00f8p p\u00e5 kroner 3.558.000,- Men det er kun kroner 1.410.000,- til fordeling. Det at oms\u00f8kt tilskuddsmidler overstiger bel\u00f8p til foredling medf\u00f8rer at underinstansen har m\u00e5tte gj\u00f8re prioriteringer mellom s\u00f8kerne og har m\u00e5tte gi tildelinger til dels langt under de oms\u00f8kte bel\u00f8pene. Selv om Open out tidligere har f\u00e5tt tildelt kroner 40.000,- s\u00e5 kan dette ikke anses som et fast tilskuddsbel\u00f8p. Tilskuddet til den enkelte s\u00f8ker vil kunne variere ut fra bel\u00f8p til fordeling, oms\u00f8kt bel\u00f8p og antall s\u00f8kere. Formannskapets sekretariat i klagesaker har gjennomg\u00e5tt underinstansens vurdering av tilskuddet sett opp mot tilskuddskriteriene og har ingen merknader til dette. De andre s\u00f8kerne som har f\u00e5tt tildelt midler oppfyller kriteriene i utlysningen. Av de som har f\u00e5tt innvilget tilskudd varierer innvilgelsesgraden i forhold til s\u00f8knadsbel\u00f8p mellom 11 og 100%. Open out er tildelt 35% av det oms\u00f8kte bel\u00f8p. Open out har f\u00e5tt tildelt midler og sekretariatet kan ikke se at det foreligger usaklig forskjellsbehandling sammenlignet med andre s\u00f8kere. Sekretariatet kan derfor ikke se at det er grunnlag for \u00e5 omgj\u00f8re underinstansens vedtak. P\u00e5 bakgrunn av ovennevnte anbefaler derfor sekretariatet at vedtak av 8.2.2023 stadfestes. Vedtakskompetanse Formannskapet Vedlegg Oversendelse av klagesak til formannskapet - Klage fra Open out ang\u00e5ende tildeling av tilskudd klage fra Open Out p\u00e5 tildeling av tilskudd, s\u00f8knad s\u00f8knad fra Open out budsjett Open out vedlegg Open out s\u00f8knad Fordeling av s\u00f8kbare tilskudd - kunst- og kulturtiltak, profesjonelle 2023. 4 Saksprotokoll KIF sak 7_23, Fordeling av s\u00f8kbare tilskudd - kunst- og kulturtiltak, profesjonelle 2023., 08.02.2023 Saksprotokoll MIKS sak 16_23, Klage fra Open Out p\u00e5 tildeling av tilskudd, 06.12.2023 5 "
}