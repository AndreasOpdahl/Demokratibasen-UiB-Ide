{
  "dokument_id": "0b5f8621-e3e2-5f02-ba8d-f149a2c0e82d",
  "doc_type": "case_presentation",
  "kommune": 4601,
  "tittel": "Laksev\u00e5g. Gnr. 154, Bnr. 408 m.fl., \u00d8vre Fyllingsveien. Detaljreguleringsplan. Arealplan ID 70650000",
  "url": "https://bergen.kommune.no/politikere-utvalg/api/fil/bk360/11205859/Framstilling-Laksevag-Gnr-154-Bnr-408-m-fl-Ovre-Fyllingsveien-Detaljreguleringsplan-Arealplan-ID-70650000",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/56746-87 Laksev\u00e5g. Gnr. 154, Bnr. 408 m.fl., \u00d8vre Fyllingsveien. Detaljreguleringsplan. Arealplan ID 70650000 Hva saken gjelder 3RW arkitekter AS fremmer p\u00e5 vegne av Profix as detaljregulering for et omr\u00e5de p\u00e5 Melkeplassen i Laksev\u00e5g bydel. Planomr\u00e5det er p\u00e5 4,4 daa og har adkomst fra kommunal vei Arne Abrahamsens vei og videre via en privat vei. Planforslaget legger til rette for bruksendring og ombygging av et tidligere aldershjem som n\u00e5 st\u00e5r tomt. Det planlegges inntil 10 boenheter innenfor det eksisterende bygningsvolumet. Figur 1: Planomr\u00e5dets beliggenhet ved Melkeplassen i Laksev\u00e5g bydel (kilde: VISGI) Hovedform\u00e5l med planarbeidet. Bygget p\u00e5 eiendommen har v\u00e6rt godkjent og i bruk som aldershjem \u00abSoltun\u00bb. Aldershjemmet er n\u00e5 nedlagt og bygningen st\u00e5r tom. Intensjonen med planarbeidet er \u00e5 rehabilitere bygningsmassen og \u00e5 gi bygget en ny og endret bruk til boligform\u00e5l. Planforslaget \u00e5pner for inntil 10 boenheter i variert st\u00f8rrelse og tilh\u00f8rende funksjoner som utearealer og parkering. Bortsett fra nye takark og altaner vil bygningsvolumet beholdes uendret. 1 Overordnete f\u00f8ringer Planomr\u00e5det er uregulert og er i KPA 2028 avsatt til \u00f8vrig byggesone \u2013 sone 4. Planomr\u00e5det er en del av et st\u00f8rre sammenhengende kulturmilj\u00f8: hensynssone H 570_1 Historiske Senter Laksev\u00e5g. Planomr\u00e5det er utsatt for vegtrafikkst\u00f8y: hensynssone H210_3 Veist\u00f8y R\u00f8d sone, H220_3 Gul sone. Planprosess og medvirkning Planforslaget ble sendt til h\u00f8ring og lagt ut til offentlig ettersyn sommeren 2023. Det kom 2 private merknader, 9 innspill fra offentlige h\u00f8ringsparter og 1 innsigelse fra fylkeskommunen. Innspillene er oppsummert og kommentert i vedlagt merknads- og endringsskjema. Innsigelse: Vestland fylkeskommune fremmet i brev av 14.08.2023 innsigelse. Innsigelsen gjaldt kantstopp for buss, endring av signalanlegg i fylkesveg, l\u00f8sninger for frisikt, avkj\u00f8rsler og st\u00f8yskjerm. \u00d8vrige tilbakemeldinger: - Bra at kulturminner vernes gjennom bruk. Istandsetting og tilbakef\u00f8ring b\u00f8r v\u00e6re f\u00f8rende prinsipp for ombyggingen. - Rekkehustypologi b\u00f8r vurderes. - Antall p-plasser b\u00f8r reduseres til fordel for \u00f8kt uteareal. - Eksisterende tr\u00e6r b\u00f8r bevares. - Renovasjonsl\u00f8sning og avkj\u00f8rsel til eiendommen er ikke tilfredsstillende - St\u00f8yskjermen b\u00f8r revurderes med tanke p\u00e5 utforming og utstrekning. Endringer etter offentlig ettersyn har f\u00f8rt til at Vestland fylkeskommune har trukket innsigelsen i brev av 24.04.2024. Utforming av veganlegg og st\u00f8yskjerm er endret, antall p- plasser er redusert til fordel for uteareal og bestemmelsene knyttet til kulturminne er spisset. Det er sikret at leilighetene i 2. etasje g\u00e5r over to plan og at eksisterende frukttr\u00e6r p\u00e5 eiendommen bevares. Kulturminnemilj\u00f8 og bygningshistorikk Figur 2: Tyskerleiren p\u00e5 Melkeplassen p\u00e5 1940-tallet. Markert: \u00d8vre Fyllingsveien 48 (kilde: kulturminnerapport) 2 Melkeplassens kulturhistoriske verdi er i stor grad knyttet til krigsminnemilj\u00f8et som dannet grunnlaget for stedets infrastruktur og bebyggelse. I 1940 under andre verdenskrig ble et stort leiranlegg for tysk ub\u00e5tpersonell p\u00e5 Melkeplassen bygd. Mannskapsleiren hadde kapasitet til 1500 personer og ble etablert i forbindelse med ub\u00e5tbunkeren Bruno p\u00e5 Laksev\u00e5g. Etterkrigstiden var b\u00e5de preget av bolign\u00f8d og materialknapphet. Brakkenes gode standard gjorde at de ble tatt i bruk av Laksev\u00e5gs innbyggere til blant annet boligform\u00e5l. Kulturmilj\u00f8et etter leirbygningene p\u00e5 Melkeplassen representerer derfor ogs\u00e5 etterkrigstidens historie. Veiene i omr\u00e5det ble oppkalt etter nordmenn som mistet livene sine i motstand mot okkupasjonsmakten og er viktige Fig 3: Krigsminner kartlagt av Byantikvaren. Markert: \u00d8vre mark\u00f8rer for historien. Fyllingsveien 48 (kilde: VISGI) \u00d8vre Fyllingsveien 48 er del av dette leiranlegget p\u00e5 Laksev\u00e5g. I likhet med de andre mannskapsbrakkene p\u00e5 Melkeplassen ble bygningen oppf\u00f8rt rundt 1940. Etter andre verdenskrig i 1950 ble \u00d8vre Fyllingsveien 48 bygget om og tatt i bruk som alders- og pleiehjem. I forbindelsen med det ble en vareheis etablert, taket forsterket, takarkene fjernet og sprossevinduene byttet ut med tofeltsvinduer. Bygget fikk ogs\u00e5 en balkong mot s\u00f8r. P\u00e5 slutten av 1980-tallet ble det behov for \u00e5 utvide aldershjemmet og et tilbygg mot nord ble etablert. I hovedbygningen ble vinduene byttet ut til ettfeltsvinduer og altanen fra 1950-tallet fikk ny gangbro til terrenget. Hovedbygningen beholdt ellers sin karakteristiske hovedform og Figur 4: \u00d8vre Fyllingsveien 48: fra mannskapsleir (1940) til sitt volum. aldershjem (1950) med tilbygg (1980-tallet) 3 Fagetatens vurdering og anbefaling: Plan- og bygningsetaten (PBE) slutter seg til planforslagets hovedform\u00e5l og anbefaler \u00e5 regulere eksisterende bygningsmasse innenfor planomr\u00e5det til boligform\u00e5l og inntil 10 boenheter i variert st\u00f8rrelse. Viktige tema under planarbeidet har v\u00e6rt uteareal, st\u00f8yskjerming, parkerings- og renovasjonsl\u00f8sninger samt ivaretagelse av kulturminneverdier. PBE anbefaler planforslaget vedtatt uten endringer. Planomr\u00e5det ligger i sone 4 - \u00f8vrig byggesone, der vesentlig nybygging ikke tillates. PBE viser til at planomr\u00e5det ligger i gangavstand til viktige m\u00e5lpunkt, i sykkelavstand til sentrum og har en kollektivholdeplass rett ved. Dette im\u00f8tekommer kommunens m\u00e5l om nullvekst i personbiltrafikk jf byvekstavtale 2019-2029. Planforslaget medf\u00f8rer ikke riving eller nybygg, men gjenbruk av eksisterende bygningsmasse, noe PBE vurderer \u00e5 v\u00e6re i samsvar med anbefalingene i kommunens klimastrategi. Viktig sosial infrastruktur n\u00e6rt planomr\u00e5det gir muligheten til \u00e5 reise milj\u00f8vennlig i hverdagen. PBE vurderer derfor at bestemmelser om parkering i KPA for ytre fortettingssone kan legges til grunn. Med en \u00e5pning for 5 p-plasser for bil (inkl. HC parkering) er likevel antall plasser lavere enn KPA tilsier. L\u00f8sningen sikrer snumulighet p\u00e5 egen eiendom og parkeringsdekningen er etter PBE sin vurdering akseptabel. En \u00f8kning i antall Figur 5: Illustrasjonsplan over hele planomr\u00e5det. parkeringsplasser vil beslaglegge attraktivt uteareal. Utearealene er i tr\u00e5d med KPA 2018 b\u00e5de med tanke p\u00e5 st\u00f8rrelse og kvalitet, bortsett fra privat uteareal/veranda for to leiligheter. Disse vender mot nord og er utsatt for vegtrafikkst\u00f8y over tillatt niv\u00e5 for uteoppholdsarealer. For \u00e5 bevare eksisterende bygningsmasse vurderer PBE avviket som akseptabelt og viser til at det ikke er kommet innvendinger under h\u00f8ring og offentlig ettersyn. Uteoppholdsarealet mot \u00d8vre Fyllingsveien m\u00e5 skjermes mot veitrafikkst\u00f8y. St\u00f8yskjermen skal plasseres innenfor bestemmelsesomr\u00e5de #1 og kan flyttes innenfor det dersom \u00d8vre Fyllingsveien blir utvidet med ny gang- og sykkell\u00f8sning i fremtiden. St\u00f8yskjermingen skal ikke v\u00e6re h\u00f8yere enn n\u00f8dvendig og maksimalt 2,7 m. Den skal ha en port mot fortau i vest. Alle boenhetene m\u00e5 ha en stille side. Det st\u00e5r to kirseb\u00e6rtr\u00e6r vest for bygningen. Disse \u00f8nskes bevart og sikret gjennom anleggsperioden. Dersom \u00d8vre Fyllingsveien i fremtiden utvides \u00e5pner planforslaget for \u00e5 flytte tr\u00e6rne. Eksisterende snarvei p\u00e5 kommunal grunn som g\u00e5r i den s\u00f8rlige plangrensen sikres og reguleres som offentlig gangvei. PBE anbefaler renovasjonsl\u00f8sningen som baserer seg p\u00e5 tradisjonelle avfallsbeholdere. Spannene oppbevares i byggets underetasje og trekkes til felt f-RA (v/Arne Abrahamsens vei 4 nr 3) p\u00e5 t\u00f8mmedagene. Generelt anbefales nedgravde l\u00f8sninger for bossh\u00e5ndtering, men PBE vektlegger at planforslaget \u00e5pner for et begrenset antall boenheter i et eksisterende bygg. Forslagstiller har kommet til enighet med Sameiet Abrahamsens vei 3 b-d og BIR aksepterer renovasjonsl\u00f8sningen. Figur 6: Bygningens fasade sett fra vest etter gjennomf\u00f8ring av reguleringsplanen. (Kilde: planbeskrivelsen) Det har v\u00e6rt et viktig m\u00e5l \u00e5 ivareta kulturminneverdiene i planforslaget. Hovedbygningen f\u00e5r noe bredere takark enn de opprinnelige fra 1940-tallet, men volumet til bygget m/ tilbygg forblir uendret. Bevaring og tilbakef\u00f8ring til en mer autentisk utforming skal v\u00e6re f\u00f8rende ved oppgraderinger og endringer av bygget. Det har kommet innspill fra b\u00e5de Byantikvaren og R\u00e5det for byforming og arkitektur om tilbakef\u00f8ring av taket til skifertak. PBE vurderer et slikt krav som urimelig da eksisterende tak er i god stand og er tenkt beholdt. Der er satt krav om fasadematerial i tre og at valg av farge p\u00e5 fasaden skal gjenspeile historisk fargepalett. \u00d8konomiske konsekvenser: Saken har ingen \u00f8konomiske konsekvenser for Bergen kommune. Byr\u00e5dets vurdering og anbefaling/konklusjon: Byr\u00e5det er positiv til at \u00d8vre Fyllingsveien 48 rehabiliteres til boligform\u00e5l og dermed bidrar til vern av kulturminnet gjennom bruk. Bygget st\u00e5r tomt i dag og det er bra for n\u00e6rmilj\u00f8et at huset vil bli fylt med liv. Bygningen minner om landskapsleiren etter tysk okkupasjon. Etter byr\u00e5dets vurdering tar planforslaget vare p\u00e5 verdien huset har som krigsminne og gir identitet og tidsdybde til omr\u00e5det ved Melkeplassen. \u00c5 oppgradere og gi ny bruk til bygninger som allerede er bygd er etter byr\u00e5dets vurdering sv\u00e6rt positivt sett i et milj\u00f8- og klimaperspektiv. Byr\u00e5det har vurdert om vinduene burde ha v\u00e6rt mer lik de originale. Men nye vinduer med sprosser vil ikke ha samme smekre profiler som de gamle og dermed vil man ikke oppn\u00e5 det samme fasadeuttrykket. Grunnet isolasjonsverdier og dobbel/trippel glas er sprossene mye bredere i dag og det vil i dette tilfelle v\u00e6re b\u00e5de negativ med tanke p\u00e5 dagslysinnfall og estetikk. Kopier av de originale er noks\u00e5 kostbare. Byantikvaren har ikke hatt merknader til vinduene. Derfor krever vi ikke opprinnelige eller kopier av de originale vinduene. Eiendommen er godt egnet til boligform\u00e5l og byr\u00e5det vektlegger at det etableres varierte boenheter i ulik st\u00f8rrelse som delvis g\u00e5r over to plan. I underetasjen er det rikelig med felles areal til for eksempel sykkelparkering, boder og renovasjonsbeholder. Planomr\u00e5det ligger i 5 sykkelavstand til Bergen sentrum og i gangavstand til viktige m\u00e5lpunkt i hverdagen som barnehage, skole, dagligvarebutikk m/ post, fris\u00f8r, idrettsbane og Fysak. Det er kort vei til byfjellene. Kollektivholdeplass for h\u00f8yfrekvent busslinje ligger innenfor planomr\u00e5det. Planomr\u00e5dets beliggenhet og begrenset utomhusareal p\u00e5 eiendommen gj\u00f8r at byr\u00e5det vurderer det som forsvarlig med en noe lav parkeringsdekning. Flere p- plasser kan g\u00e5 p\u00e5 bekostning av verdifulle, solrike og st\u00f8yfrie leke- og utearealer. For byr\u00e5det er det viktig \u00e5 styrke barn og unges oppvekstvilk\u00e5r i en bydel som sk\u00e5rer lavt p\u00e5 en rekke levek\u00e5rsindikatorer if\u00f8lge folkehelserapporten 2019. Byr\u00e5det vektlegger at PBE og forslagstiller er enig om l\u00f8sningen, men \u00f8nsker at det tillates inntil 7 parkeringsplasser p\u00e5 eiendommen slik det kommer frem under vedtakspunkt 1.b.i.: \u00abDet tillates inntil 7 bilparkeringsplasser for beboere i BB.\u00bb Begrunnelse for framleggelse til bystyret: I henhold til plan- og bygningsloven (2008) \u00a7 3-3, 2. ledd, ligger det til bystyret selv \u00e5 vedta reguleringsplan etter jf \u00a7 12-12. Utvalg for milj\u00f8 og byutvikling skal avgi innstilling i saken. Byr\u00e5det innstiller til bystyret \u00e5 fatte f\u00f8lgende vedtak: 1. I medhold av plan- og bygningslovens \u00a7\u00a7 12-12, jf 12-11 vedtas f\u00f8lgende forslag til detaljregulering: A. Laksev\u00e5g. Gnr 154, bnr 408 m.fl., \u00d8vre Fyllingsveien, arealplan -ID 70650000, vist p\u00e5 plankart, sist datert 30.08.2024. B. Tilh\u00f8rende reguleringsbestemmelser, sist datert 18.09.2024 med f\u00f8lgende endring: i. Bestemmelse 3.1.1.11.b, 1. setning endres til: Det tillates inntil 7 bilparkeringsplasser for beboere i BB. 2. Plandokumentene skal oppdateres i henhold til bystyrets vedtak f\u00f8r kunngj\u00f8ring av reguleringsplanen. Dato: 3. desember 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 23.09.2024 med f\u00f8lgende vedlegg - Plankart datert 30.08.2024 - Reguleringsbestemmelser datert 18.09.2024 - Planbeskrivelse datert 18.09.2024 - Merknads- og endringsskjema, datert 05.06.2024 - Illustrasjonsplan datert 29.08.2024 - Snitt A og B datert 08.04.2024 - Perspektiv og oppriss datert 11.05.2023 - Solstudier datert 08.04.2024 - MUA-plan datert 08.04.2024 - Vegtegninger med vedlegg datert 06.09.2022 6 - ROS analyse datert 05.06.2024 - VA rammeplan med vedlegg datert 30.09.2022 - Uttalelsene fra Bergen Vann datert 23.01.2023 - Kulturminnedokumentasjon datert19.09.2022 - Merknad fra Byantikvaren, kommentert datert 21.11.2022 - St\u00f8yrapport datert 20.04.2023 - Renovasjonsteknisk plan datert 27.03.2024 - Uttalelse fra BIR datert 28.06.2022 - Stedsanalyse og mulighetsstudie datert 01.12.2020 7 "
}