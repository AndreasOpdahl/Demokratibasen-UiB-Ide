{
  "dokument_id": "1e6f2a58-8d71-5a7e-a99c-2f96601d9e46",
  "doc_type": "case_presentation",
  "kommune": 4601,
  "tittel": "Kj\u00f8p av bolig Harald S\u00e6veruds veg 123. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/10781497/Framstilling-Kjop-av-bolig-Harald-Saeveruds-veg-123-Gjennomforingsvedtak",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/278899-83 Kj\u00f8p av bolig Harald S\u00e6veruds veg 123. Gjennomf\u00f8ringsvedtak Hva saken gjelder: Saken gjelder kj\u00f8p av eiendom for etablering av bolig for enslige mindre\u00e5rige flyktninger. Bakgrunn: Etat for boligforvaltning har i sak 2024/109114-1 mottatt bestilling fra Byr\u00e5dsavdeling for barnevern, sosiale tjenester og mangfold p\u00e5 kj\u00f8p av bolig i Harald S\u00e6veruds veg 123 i Ytrebygda bydel: Viser til tidligere korrespondanse om anskaffelse av boliger til enslige mindre\u00e5rige flyktninger. Byr\u00e5dsavdeling for barnevern, sosiale tjenester og mangfold (BBSM) ber Etat for boligforvaltning gjennomf\u00f8re kj\u00f8p av Harald S\u00e6veruds veg 123, 5237 R\u00e5dal, ref. finnkode 351258645, g\u00e5rdsnr: 119, bruksnr: 677. Bergen bystyre har i sak 2023/266670-14 vedtatt \u00e5 bosette 1 000 flyktninger i 2024, av disse 25 enslige mindre\u00e5rige flyktninger. Som f\u00f8lge av de h\u00f8ye flyktningeankomstene fra Ukraina har Etat for boligforvaltning opprettet et prosjekt for anskaffelse av boliger \u00f8remerket til flyktninger. BBSM finner at dette kj\u00f8pet er n\u00f8dvendig for \u00e5 oppfylle vedtaket om \u00e5 bosette 25 enslige mindre\u00e5rige flyktninger i \u00e5r og i tr\u00e5d med etatens oppdrag. Flere av de yngre enslige mindre\u00e5rige flyktningene skal bo i barnevernsinstitusjon, noe denne boligen egner seg godt til. Markedsmessige vurderinger av boligen m\u00e5 rett instans foreta i henhold til retningslinjer for fremskaffelse av boliger for flyktninger. BBSM mener imidlertid at kj\u00f8pet er en fornuftig investering for \u00e5 oppfylle det akutte behovet for boliger til enslige mindre\u00e5rige flyktninger og fordi den har potensiale til \u00e5 dekke boligbehov for ogs\u00e5 andre grupper bostedsl\u00f8se. Det er ikke behov for bygningsmessige tilpasninger av bygget. Fagetatens vurdering og anbefaling: Boligen er en enebolig p\u00e5 418 kvm med to 3 roms utleieleiligheter. Totalt har boligen 8 soverom og stort stue/kj\u00f8kken. Boligen er oppf\u00f8rt i 2007 og befaring og takstrapport bekrefter at det er normal slitasje p\u00e5 huset i forhold til alder. Prisantydningen p\u00e5 boligen er 14,95 mill. kroner. Boligen ligger forholdsvis skjermet med S\u00e6verudskogen i bakkant. Tomten er tiln\u00e6rmet vedlikeholdsfri med skog og belegningsstein. Det er kort vei til barneskoler, ungdomsskoler og Nordahl Grieg Videreg\u00e5ende skole. Bygget ligger i gangavstand til bybanen og flere butikker. Fagetaten finner eneboligen egnet for form\u00e5let, og anbefaler at kj\u00f8pet gjennomf\u00f8res. 1 \u00d8konomiske konsekvenser: Kostnadene til et slikt boligtiltak hentes fra \u00abbosettingssaken\u00bb, der det bevilges ekstraordin\u00e6rt til nye tiltak for \u00e5 kunne bosette det antallet flyktninger kommunen har forpliktet seg til. Det er gjennom Bosettingssaken for 2024 allerede bevilget nye midler for et nytt institusjonstiltak for enslige mindre\u00e5rige flyktninger, der kostnadene dekkes i sin helhet. Det vises til vedtakspunkt 4 i bosettingssaken for 2024: Byr\u00e5det gis fullmakt til \u00e5 leie inn og kj\u00f8pe ledige boliger p\u00e5 det \u00e5pne marked for \u00e5 dekke bosetting av flyktninger. Kj\u00f8pene finansieres inntil videre ved bruk av ubundne investeringsfond. Byr\u00e5det kommer tilbake til bystyret med forslag til endelig finansiering i forbindelse med Revidert budsjett 2024 og 2. tertialrapport. Byr\u00e5dens vurdering og anbefaling/konklusjon: Barneverntjenesten for enslige mindre\u00e5rige flyktninger (EMF) har ansvar for enslige mindre\u00e5rige som kommer til Bergen kommune. Bystyret vedtar hvert \u00e5r antall enslige mindre\u00e5rige kommunen skal ta imot. For 2025 skal barneverntjenesten EMF ta imot 25 enslige mindre\u00e5rige. Det er stadig behov for boliger for enslige mindre\u00e5rige flyktninger. Byr\u00e5den vurderer at boligen som her omtales er egnet for form\u00e5let og anbefaler at kj\u00f8pet gjennomf\u00f8res som skissert. Vedtakskompetanse: Byr\u00e5det fatter vedtak om gjennomf\u00f8ring av investeringsprosjekt mellom 10 og 20 mill. kroner, jfr. Budsjettfullmaktenes pkt. 2.3, bokstav g) Gjennomf\u00f8ringsvedtak. Byr\u00e5d for finans innstiller til byr\u00e5det \u00e5 fatte f\u00f8lgende vedtak: Kj\u00f8p av bolig i Harald S\u00e6veruds veg 123 til bruk for bosetting av mindre\u00e5rige enslige flyktninger for inntil 15 millioner, gjennomf\u00f8res. Dato: 6. august 2024 Jacob M\u00e6hle Byr\u00e5d for finans Dokumentet er godkjent elektronisk. Vedlegg: Fagnotat av 5. juli 2024 2 "
}