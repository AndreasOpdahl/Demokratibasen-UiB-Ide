{
  "dokument_id": "b8ad0c74-6e7c-5646-b196-889b1db3f95c",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 30.01.2024",
  "url": "https://bergen.kommune.no/politikere-utvalg/api/fil/bk360/9752021/Framstilling-Horingssaker-til-forretningsutvalget-30-01-2024",
  "tekst": " Forretningsutvalget Saksframstilling V\u00e5r referanse: 2023/257837-38 Saksbehandler: Anne Marit Myrstad Eriksen H\u00f8ringssaker til forretningsutvalget 30.01.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring - mindre endring i byggevareforskriften 2. H\u00f8ring - Ny veileder til damsikkerhetsforskriften \u00a7 7-8. Informasjonssikkerhet 3. H\u00f8ring - revidert utgave av N200 Vegbygging 4. H\u00f8ring - forslag til endringer i skiltforskriften 5. H\u00f8ring - forskrifter om tilskuddsordninger for \u00e5 ivareta natur Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring - mindre endring i byggevareforskriften Direktoratet for byggekvalitet har sendt p\u00e5 h\u00f8ring forslag om mindre endringer i forskrift om omsetning og dokumentasjon av produkter til byggverk (DOK). Direktoratet foresl\u00e5r i h\u00f8ringsnotatet \u00e5 gjennomf\u00f8re en EU-rettsakt ved \u00e5 endre forskriften. Denne forskriften gjennomf\u00f8rer byggevareforordningen (EU) nr. 305/2011 i norsk regelverk. EU-kommisjonen har n\u00e5 vedtatt en ny rettsakt knyttet til byggevareforordningen. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 20.02.2024. 1 2. H\u00f8ring - Ny veileder til damsikkerhetsforskriften \u00a7 7-8. Informasjonssikkerhet Norsk vassdrags- og energidirektorat (NVE) har sendt p\u00e5 h\u00f8ring ny veileder til damsikkerhetsforskriften \u00a7 7-8. Informasjonssikkerhet. NVE har utarbeidet en veileder til damsikkerhetsforskriften \u00a7 7-8 om informasjonssikkerhet. Veilederen utdyper ogs\u00e5 deler av andre paragrafer i damsikkerhetsforskriften av betydning for informasjonssikkerhet. Bakgrunnen for arbeidet er at NVE har sett behovet for en veileder for \u00e5 gj\u00f8re det lettere \u00e5 forst\u00e5 hvordan kravene i \u00a7 7-8 skal f\u00f8lges, og for \u00e5 \u00f8ke fokuset og bevisstheten rundt informasjonssikkerhet for vassdragsanlegg. Bestemmelsen om informasjonssikkerhet er til for \u00e5 sikre at informasjon om vassdragsanlegg blir tilstrekkelig beskyttet. Form\u00e5let er \u00e5 hindre at sensitiv informasjon om vassdragsanlegg i klasse 2, 3 og 4 blir tilgjengelig for uvedkommende. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist: er 18.03.2024. 3. H\u00f8ring - revidert utgave av N200 Vegbygging Vegdirektoratet har utarbeidet h\u00f8ringsutkast til revidert utgave av vegnormal N200 Vegbygging. Den nye utgaven skal erstatte dagens versjon fra 2022, og planlegges utgitt 1. juli 2024. Hovedform\u00e5let med denne revisjonen er \u00e5 videreutvikle normalen med tanke p\u00e5 b\u00e6rekraft og klimatilpasning. Det \u00e5pnes blant annet for mer bruk av gjenbruksmaterialer og slagg. Videre innf\u00f8res mulighet for \u00e5 bruke dimensjoneringssystemet VegDim/ERAPave PP. I tillegg er det gjort endringer som f\u00f8lge av Hennsetskredet. Endringene bidrar til bedre ressursutnyttelse, reduserte klimagassutslipp, ivaretagelse av biologisk mangfold, mer for pengene og \u00f8kt fleksibilitet. Samtidig er det viktig i et b\u00e6rekraftperspektiv \u00e5 opprettholde kvalitet i veganleggene for lengst mulig levetid. Foruten faglige endringer, er det gjort endringer for funksjonsinnretting av normalen, bedre tilpasning til digital plattform, forenklinger og tydeliggj\u00f8ringer. Det er ogs\u00e5 gjort strukturelle endringer for \u00e5 lette tilgjengeligheten og lesbarheten av den digitale versjonen. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 14.03.2024. 2 4. H\u00f8ring \u2013 forslag til endringer i skiltforskriften Statens vegvesen sendte 08.01.24 med samtykke fra Samferdselsdepartementet p\u00e5 h\u00f8ring forslag til endringer i skiltforskriften. H\u00f8ringen omfatter f\u00f8lgende endringsforslag: \u2022 Nytt servicesymbol for d\u00f8gnhvileplass \u2022 Klargj\u00f8ring av at vegoppmerking skal anlegges p\u00e5 ensfarget dekke \u2022 Ny tekst for vegoppmerking som viser bildeling \u2022 Retting av feil utforming av vegoppmerkingssymbol 1041 \u201cLiten elektrisk motorvogn\u201d \u2022 Oppjustering av egenandelsatsene for serviceskilt og virksomhetsvisning Bystyredirekt\u00f8ren viser til at tema for h\u00f8ringen er av relativt detaljert og teknisk art, som normalt skulle tilsi at eventuell h\u00f8ringsuttalelse ble avgitt fra byr\u00e5det. Samtidig fremg\u00e5r det av vedlagt h\u00f8ringsnotat fra Statens vegvesen (punkt 3. side 5) at et eksplisitt form\u00e5l med forslag til endring i forskriften er \u00e5 fjerne muligheten for \u00e5 male med regnbuefarger mellom gangstripene (overgangsfelt) for \u00e5 markere og vise st\u00f8tte til mangfold/Pride. Dette er et tema som har v\u00e6rt politisk oppmerksomhet om i Bergen, og som kan betegnes som prinsipiell. Bystyredirekt\u00f8ren anbefaler derfor at bystyret avgir eventuelt h\u00f8ringssvar p\u00e5 vegne av Bergen kommune. . H\u00f8ringsfristen er 08.04.2024. 5. H\u00f8ring - forskrifter om tilskuddsordninger for \u00e5 ivareta natur Klima- og milj\u00f8departementet sendte 22.01.24 p\u00e5 h\u00f8ring forslag til to nye forskrifter, henholdsvis forskrift om tilskudd til tiltak for \u00e5 ivareta natur og forskrift om tilskudd til vannmilj\u00f8tiltak, kalking og anadrome laksefisk. Bakgrunnen for forslaget er at \u00e5tte tilskuddsordninger som gjelder natur, sl\u00e5s sammen og videref\u00f8res i to nye ordninger. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 22.04.2024. 3 Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - mindre endring i byggevareforskriften\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring - Ny veileder til damsikkerhetsforskriften \u00a7 7-8. Informasjonssikkerhet\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring - revidert utgave av N200 Vegbygging\u00bb p\u00e5 vegne av Bergen kommune. 4. Utvalg for milj\u00f8 og byutvikling innstiller til bystyret som avgir h\u00f8ringssvar til \u00abH\u00f8ring \u2013 forslag til endringer i skiltforskriften\u00bb p\u00e5 vegne av Bergen kommune. 5. Byr\u00e5det avgir eventuelt h\u00f8ringssvar til \u00abH\u00f8ring - forskrifter om tilskuddsordninger for \u00e5 ivareta natur\u00bb p\u00e5 vegne av Bergen kommune. Dato: 25. januar 2024 Trine P. Gr\u00f8nbech - Bystyredirekt\u00f8r Anne Marit M. Eriksen - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 4 "
}