{
  "dokument_id": "26372000-1754-5b23-b911-2c09cacdd91b",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 3 fra Solveig Irene Skjerve (AP) om vurdering av ressursbruk i helsesektoren, og konsekvenser av eventuelle oppgavekutt - Utvalg for helse og sosial 2024.",
  "url": "https://bergen.kommune.no/politikere-utvalg/api/fil/bk360/9755601/Svar-pa-skriftlig-sporsmal-nr-3-fra-Solveig-Irene-Skjerve-AP-om-vurdering-av-ressursbruk-i-helsesektoren-og-konsekvenser-av-eventuelle-oppgavekutt-Utvalg-for-helse-og-sosial-2024-",
  "tekst": " BEHO - Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/09282-3 Saksbehandler: Herborg Haugen Sandmo Fra Dato: 24. januar 2024 Byr\u00e5d for eldre, helse og omsorg Svar p\u00e5 skriftlig sp\u00f8rsm\u00e5l nr. 3 fra Solveig Irene Skjerve (AP) om vurdering av ressursbruk i helsesektoren, og konsekvenser av eventuelle oppgavekutt - Utvalg for helse og sosial 2024. I Klosterhagen-erkl\u00e6ringen st\u00e5r det f\u00f8lgende: For \u00e5 gjennomf\u00f8re byr\u00e5dets satsinger og samtidig ta h\u00f8yde for demografiutfordringene og den underliggende kostnadsveksten, vil det v\u00e6re n\u00f8dvendig \u00e5 ha en klar prioritering av hva Bergen kommune skal bruke penger p\u00e5 de neste \u00e5rene. Byr\u00e5det vil derfor igangsette en oppgavegjennomgang der m\u00e5let er \u00e5 vurdere hvilke oppgaver som kan kuttes, hvilke som kan gj\u00f8res mer effektivt med mindre ressursbruk og hvilke som andre kan utf\u00f8re bedre. Dette vil ha stor betydning for b\u00e5de eldre og de ansatte i kommunen v\u00e5r. Sp\u00f8rsm\u00e5l til byr\u00e5den: Har Helsebyr\u00e5den noen tanker om hvilke oppgaver som st\u00e5r i fare for \u00e5 bli kuttet innenfor sitt felt - og videre, hva vil skje med ansatte som i dag utf\u00f8rer oppgaver som kuttes? Svar fra byr\u00e5den: Byr\u00e5det har ikke konkludert med hvilke oppgaver som eventuelt skal fjernes eller endres, dette m\u00e5 komme som et resultat av den oppgavegjennomgangen og de budsjettrundene vi er i gang med. Oppgavegjennomgangen skal utf\u00f8res i god dialog med de tillitsvalgte og vernetjenesten. Videre er det viktig for byr\u00e5den \u00e5 presisere at det settes i gang en oppgavegjennomgang nettopp for \u00e5 kunne m\u00f8te de utfordringene vi st\u00e5r overfor som kommune og sikre at kommunens midler blir brukt til de viktigste satsingene. En av grunnpilarene i byr\u00e5dets plattform er hjelp og trygghet n\u00e5r du trenger det. Byr\u00e5dets budsjett for 2024/handlings- og \u00f8konomiplan 2024-2027 viser ogs\u00e5 retning der eldreomsorgen har f\u00e5tt et betydelig l\u00f8ft. Marte Joan Monstad - Byr\u00e5d for eldre, helse og omsorg Dokumentet er godkjent elektronisk. "
}