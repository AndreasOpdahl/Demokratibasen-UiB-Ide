{
  "dokument_id": "bbac6527-b237-573e-b573-69dd7ee98d7c",
  "doc_type": "case_attachment",
  "kommune": 4601,
  "tittel": "Faglig innspill, Klimaetaten",
  "url": "https://bergen.kommune.no/politikere-utvalg/api/fil/bk360/10296031/Faglig-innspill-Klimaetaten",
  "tekst": " Klimaetaten BBU - Seksjon klima, milj\u00f8 og samfunn V\u00e5r referanse: 2024/47356-9 (Arbeidssted) Saksbehandler: Jim Andr\u00e9 Kokkin Postboks 7700 Dato: 19. april 2024 5020 BERGEN Deres ref.: Notat fra Klimaetaten til h\u00f8ring av NOU 2024: 2 I samspill med naturen \u2013 Naturrisiko for n\u00e6ringer, sektorer og samfunn i Norge Klimaetatens mandat Klimaetaten er Bergen kommunes klimafaglige kompetansesenter, og f\u00f8lger opp Gr\u00f8nn strategi. \u00abGr\u00f8nn strategi - Klimastrategi for Bergen 2022 - 2030\u00bb ble vedtatt 25.01.2023 i bystyresak 11/23. Den fastsetter hovedm\u00e5let for klimaarbeidet i Bergen. Vi skal v\u00e6re et lavutslippssamfunn innen 2030, og et 1,5-graderssamfunn i tr\u00e5d med Parisavtalen innen 2050. \u00c9n av hovedstrategiene for \u00e5 n\u00e5 disse m\u00e5lene, er \u00e5 verdsette og styrke naturen, s\u00e5nn at den kan lagre karbon og h\u00e5ndtere effektene av klimaendringene. Dette er utgangspunktet for vurderingene nedenfor. Generelt om Naturrisikoutvalget Naturrisikoutvalget ble oppnevnt av ved kgl.res. 22.06.2022. Mandatet var \u00e5 beskrive begrepet \u00abnaturrisiko\u00bb, og utrede hvordan n\u00e6ringer, sektorer, og samfunn i Norge er ber\u00f8rt av det. Rapporten ble overlevert Klima- og milj\u00f8departementet 12.02.2024. Klimaetatens generelle merknader Klimaetaten mener Naturrisikoutvalgets rapport gir et grundig og nyttig rammeverk for \u00e5 vurdere kommunens naturrisiko. Rapporten svarer til m\u00e5let om \u00e5 verdsette og styrke naturen i Gr\u00f8nn strategi, og belyser de tilknyttede risikomomentene ved naturkrisen i st\u00f8rre detaljgrad. Klimaetaten ber\u00f8mmer hvordan Naturrisikoutvalget behandler koblingen mellom Postadresse: Telefon: Postboks 7700, 5020 BERGEN E-post: Klimaetaten@bergen.kommune.no Kontoradresse: Internett: www.bergen.kommune.no klimaendringenes p\u00e5virkning p\u00e5 naturrisiko, og hvordan det kan p\u00e5virke i fremtiden som en risikoforsterker. Klimaetaten er enig med Naturrisikoutvalget i at klimarisiko og naturrisiko m\u00e5 ses i sammenheng, og ser positivt p\u00e5 behandlingen av overgangsrisiko og grenseoverskridende risiko i rapporten. Klimaetaten er imidlertid kritiske til mandatet Naturrisikoutvalget hadde. Utvalget skulle beskrive og belyse begrepet \u00abnaturrisiko\u00bb, men ikke foresl\u00e5 konkrete tiltak. Et viktig bakteppe for Naturrisikoutvalgets rapport er naturkrisen. Rapporten illustrerer begrepsbruk og metodikk, men gir i liten grad pekepinn p\u00e5 hvilke konkrete tiltak som kan redusere naturrisikoen i kommunene. Klimaetaten mener en tiltaksutredning for \u00e5 redusere naturrisiko og stanse naturtapet, er langt p\u00e5 overtid. Klimaetaten forventer derfor at Naturrisikoutvalgets grundige arbeid f\u00f8lges opp i Regjeringens oppf\u00f8lging av Naturavtalen, gjennom stortingsmeldingen om nasjonal handlingsplan for natur. Det m\u00e5 gjenspeiles i konkrete og h\u00e5ndfaste tiltak for kommunene, som er n\u00e6rmest den ber\u00f8rte naturen og den potensielle naturrisikoen. Det inneb\u00e6rer \u00e5 tilgjengeliggj\u00f8re metoder, verkt\u00f8y og datagrunnlag for \u00e5 evaluere og h\u00e5ndtere kommunenes s\u00e5rbarhet tilknyttet naturrisiko. Det kan bidra til \u00e5 sikre sammenlignbarhet mellom s\u00e5rbarhetsanalyser for naturrisiko p\u00e5 tvers av kommunene. Klimaetatens spesielle merknader Behovet for gr\u00f8nn omstilling medf\u00f8rer overgangsrisiko for beslutningstakere og for samfunnet Klimaetaten er enig i Naturrisikoutvalgets overordnede vurderinger av overgangsrisiko. Klimaetaten viser s\u00e6rlig til Naturrisikoutvalgets vurdering om at Naturavtalen vil medf\u00f8re \u00abnye og strammere rammevilk\u00e5r for virksomhet og aktivitet som p\u00e5virker natur negativt, og bedre rammevilk\u00e5r for aktiviteter med redusert p\u00e5virkning og for naturpositive eller naturn\u00f8ytrale aktiviteter\u00bb.1 Naturrisikoutvalget viser videre til at det er \u00abflere innebygde spenninger i samfunnet, som blant annet kan p\u00e5virke arbeidet med vurdering og h\u00e5ndtering av naturrisiko\u00bb.2 Klimaetaten er enig i vurderingen av m\u00e5lkonflikter tilknyttet naturrisiko, og mener det er behov for \u00e5 bedre synliggj\u00f8re dem i grunnlaget for politiske avgj\u00f8relser. Det kan v\u00e6re gjennom r\u00e5dgivende fagorganer, som er dedikerte til \u00e5 vurdere potensielle konsekvenser av politikken. Klimaetaten viser ogs\u00e5 s\u00e6rlig til Naturrisikoutvalgets vurdering av det innebygde spenningsforholdet og dilemmaene i forvaltningen og politikken, med spenning mellom \u00aboffentlig og privat sektor\u00bb, \u00abulike sektorer og n\u00e6ringer\u00bb, \u00abstatlig styring og lokalt selvstyre\u00bb, \u00ablangsiktige samfunnsm\u00e5l og beslutninger og prosesser som opererer innenfor en kortere tidshorisont\u00bb, og til slutt et spenningsforhold mellom \u00abnasjonale og internasjonale m\u00e5l, reguleringer og bestemmelser\u00bb.3 Klimaetaten er enig, og mener det er behov for forutsigbarhet og sammenheng i den n\u00f8dvendige regelverksutviklingen fremover. Det kan bidra til \u00e5 dempe spenningsforholdene. Videre fremhever Naturrisikoutvalget at \u00abarbeidet med naturrisiko m\u00e5 kobles til alle virkemidler myndighetene disponerer for bedre forvaltning av natur\u00bb.4 Klimaetaten et enig i vurderingen, og viser avslutningsvis til arbeidet Bergen kommune har gjort med Gr\u00f8nn strategi. Den har som m\u00e5lsetting at n\u00e6ringslivet i Bergen skal omstille seg frem mot 2030, 1 NOU 2024: 2, s. 143-144. 2 NOU 2024: 2, s. 144. 3 NOU 2024: 2, s. 144. 4 NOU 2024: 2, s. 145. Side 2 av 8 reduserer klimafotavtrykket sitt, og skape nye, fremtidsrettede, og inkluderende arbeidsplasser, med lav klimarisiko.5 Vurdering av naturrisiko i n\u00e6ringer og sektorer i Norge Klimaetaten er enig i Naturrisikoutvalgets vurdering av naturrisiko for sektorer og n\u00e6ringer i Norge, og mener det b\u00f8r benyttes som et oppslagsverk for vurdering av naturrisiko i n\u00e6ringer og sektorer. Klimaetaten viser i den sammenheng til at akt\u00f8rene selv \u00abb\u00f8r gj\u00f8re egne vurderinger av sin spesifikke eksponering mot naturrisiko\u00bb, med grunnlag i sin avhengighet og p\u00e5virkning p\u00e5 naturen. Naturrisikoutvalget viser videre til at de fleste n\u00e6ringene i Norge er utsatt for naturrisiko, spesielt \u00abprim\u00e6rn\u00e6ringene, men ogs\u00e5 n\u00e6ringer som reiseliv og energiproduksjon og andre s\u00e6rlig arealkrevende sektorer\u00bb.6 Klimaetaten er enig, og p\u00e5peker at mange av disse n\u00e6ringene ogs\u00e5 er viktige for Bergen. Klimaetaten mener videre at Naturrisikoutvalget tydeliggj\u00f8r hvordan klimaendringene p\u00e5virker, og kan p\u00e5virke n\u00e6ringer og sektorer i Bergen i fremtiden, med klimaendringene som en risikoforsterker. Klimaetaten er ogs\u00e5 positive til hvordan klima- og naturkrisen ses i sammenheng. Naturrisikoutvalget viser videre til at arealbruken er den \u00abviktigste \u00e5rsaken til tap av natur\u00bb, b\u00e5de i Norge og globalt, hvor usikkerheten tilknyttet arealtilgang og krav om arealeffektivitet, kan medf\u00f8re \u00abovergangsrisiko for arealintensive virksomheter\u00bb, som \u00abbygg og anlegg, kraftproduksjon og nye gr\u00f8nne industrier\u00bb.7 Klimaetaten er enig, og mener det kreves innstramminger i arealbruken for \u00e5 stanse naturtapet. Det vil medf\u00f8re en overgangsrisiko for arealintensive n\u00e6ringer, hvor enkelte kan oppleve \u00e5 ikke lenger f\u00e5 tilgang p\u00e5 arealene de trenger. Naturrisikoutvalgets vurderinger har derfor betydning for n\u00e6ringene i Bergen, og ikke minst deres omstillingsevne i fremtiden. I tilfeller kan det ogs\u00e5 hindre gr\u00f8nn n\u00e6ringsutvikling. Klimaetaten opplever det som en krevende avveining, hvor hensynet til naturen og et omstilt n\u00e6ringsliv kolliderer. Klimaetaten er derfor enig med Naturrisikoutvalget i at forutsigbare og langsiktige rammer for arealbruken, vil redusere overgangsrisikoen for norske n\u00e6ringer. I den sammenheng viser Naturrisikoutvalget til at \u00abstortingsmeldingen om oppf\u00f8lging av naturavtalen\u00bb er viktig, og at det vil gi en \u00abmer forutsigbar retning i forvaltning av naturen\u00bb, hvor det b\u00f8r \u00absettes tid- og tallfestede m\u00e5l for innfasing av tiltak\u00bb.8 Spesielt tilknyttet mineralutvinning, viser Naturrisikoutvalget til at en \u00ab\u00f8kende andel av mineralske ressurser kan gjenvinnes, men tekniske l\u00f8sninger og \u00f8konomiske systemer er ikke tilstrekkelig utviklet til at gjenvinning skjer i utstrakt grad\u00bb.9 I oppf\u00f8lgingen av Naturrisikoutvalgets arbeid, mener Klimaetaten at potensialet for s\u00e5kalt \u00aburban mining\u00bb, med utvinning av materialene i kasserte elektriske og elektroniske utstyr gjennom mekanisk og kjemisk behandling, b\u00f8r utforskes og kartlegges videre. Det kan bidra til \u00e5 minske arealavhengigheten tilknyttet tradisjonell mineralutvinning. Spesielt knyttet til kraftproduksjon og nett, viser Naturrisikoutvalget til at klimaendringenes p\u00e5virkning p\u00e5 \u00abvindforhold, nedb\u00f8rsforhold og skydekke\u00bb, vil v\u00e6re en kilde til fysisk naturrisiko. Samtidig p\u00e5pekes det at n\u00e5r \u00abfornybar kraftproduksjon og tilh\u00f8rende nett er n\u00f8dvendig for \u00e5 kutte klimagassutslipp\u00bb, kan det inneb\u00e6re betydelig arealbruk, eller p\u00e5 5 Gr\u00f8nn strategi \u2013 Klimastrategi for Bergen 2022 \u2013 2030, s. 66: https://www.bergen.kommune.no/styringsdokument/9938788. 6 NOU 2024: 2, s. 180. 7 NOU 2024: 2, s. 181. 8 NOU 2024: 2, s. 181. 9 NOU 2024: 2, s. 160. Side 3 av 8 andre m\u00e5ter medf\u00f8re \u00abtap og forringelse av natur\u00bb.10 Klimaetaten mener det m\u00e5 treffes en god balanse mellom behovet for \u00e5 stanse naturtapet, og det \u00f8kende behovet for fornybar kraftproduksjon fremover. Klimaetaten viser i den sammenheng til Gr\u00f8nn strategi, med m\u00e5lsetting om at energisystemet i Bergen skal v\u00e6re fleksibelt med lokal, sm\u00e5skalaproduksjon.11 Klimaetaten mener det kan bidra til \u00e5 gj\u00f8re kraftproduksjonen mindre arealkrevende. Derfor m\u00e5 det i st\u00f8rre grad tilrettelegges for lokale sm\u00e5skalal\u00f8sninger, deriblant gjennom fortgang i arbeidet med \u00e5 utvide delingsl\u00f8sningen i forskrift til energiloven, og mulighet til kreve energil\u00f8sninger utenom fjernvarme i plan- og bygningsloven. Som oppf\u00f8lging av Naturrisikoutvalgets arbeid, mener Klimaetaten det ogs\u00e5 b\u00f8r vurderes tiltak for mer energieffektivisering, som ogs\u00e5 kan p\u00e5virke kraftettersp\u00f8rselen. Analyse og h\u00e5ndtering av naturrisiko i offentlig sektor Generelt Klimaetaten er enig i Naturrisikoutvalgets overordnede vurderinger av naturrisikoh\u00e5ndteringen i offentlig sektor. Klimaetaten viser s\u00e6rlig Naturrisikoutvalgets vurdering om at det i utgangspunktet er handlingsrom til \u00e5 vurdere naturrisiko der det er relevant, men at det likevel er \u00abbehov for klarere rammer og tydeligere f\u00f8ringer\u00bb, og hvordan avveiningene mot andre hensyn kan gj\u00f8res \u00abmer gjennomsiktige, tydelige og etterpr\u00f8vbare\u00bb.12 Klimaetaten savner imidlertid en grundigere vurdering av naturen, naturtap, og naturrisiko i sammenheng med folkehelse. Kommunene har et folkehelseansvar etter folkehelseloven \u00a7 4, andre avsnitt, og skal \u00abfremme folkehelse innen de oppgaver og med de virkemidler kommunen er tillagt, herunder ved lokal utvikling og planlegging, forvaltning og tjenesteyting\u00bb.13 Bergen kommune har i Gr\u00f8nn strategi ogs\u00e5 forpliktet seg til en rettferdig omstilling til lavutslippssamfunnet, med en erkjennelse om at klimakrisen utgj\u00f8r en alvorlig risiko for folkehelsen.14 Strukturelle forhold bidrar til utfordringer i arealplanlegging Naturrisikoutvalget vurderer at arealbruksendringer er \u00abden viktigste \u00e5rsaken til tap av naturmangfold og en betydelig kilde til utslipp av klimagasser\u00bb, med \u00abbebyggelse og veier\u00bb som viktige drivere bak, og viser til at kommunene har \u00aben sentral rolle i beslutninger knyttet til arealbruk\u00bb.15 Naturrisikoutvalget peker imidlertid p\u00e5 at mange kommuner har utfordringer med \u00e5 oppfylle krav tilknyttet \u00abkvalitet, transparens, oppf\u00f8lging og uavhengighet\u00bb, eksempelvis i konsekvensutredninger og dispensasjonssaker. Naturrisikoutvalget viser deretter til at naturmangfoldloven og plan- og bygningsloven, med sine tilh\u00f8rende retningslinjer, ikke \u00absikrer tilstrekkelig vektlegging av naturhensyn\u00bb.16 Klimaetaten erfarer det samme som Naturrisikoutvalget beskriver. Klimaetaten mener derfor det m\u00e5 v\u00e6re en tydelig sammenheng i hvordan klima og natur h\u00e5ndteres i lovgivningen, og det m\u00e5 sikres en tilstrekkelig og hensiktsmessig vektlegging. Erfaringsmessig vil de mer 10 NOU 2024: 2, s. 162-163. 11 Gr\u00f8nn strategi, s. 42. 12 NOU 2024: 2, s. 237 og 238. 13 Lov 24.06.2011 nr. 29 om folkehelsearbeid (folkehelseloven): https://lovdata.no/lov/2011-06-24-29. 14 Gr\u00f8nn strategi \u2013 Klimastrategi for Bergen 2022 \u2013 2030, s. 29: https://www.bergen.kommune.no/styringsdokument/9938788. 15 NOU 2024: 2, s. 238. 16 NOU 2024: 2, s. 238. Side 4 av 8 langsiktige og \u00abusynlige\u00bb hensynene, som natur og klima, tape mot de kortsiktige gevinstene i enkeltsaker. Klimaetaten mener det enkelvise artsvernet naturmangfoldloven legger opp til, ofte blir for svakt i m\u00f8te med sterke interesser og kortsiktige gevinster. I oppf\u00f8lgingen av Naturrisikoutvalgets arbeid, m\u00e5 hensynet til klima- og natur sikres helhetlig, med forpliktende f\u00f8ringer som setter en begrunnet \u00abverdi\u00bb p\u00e5 naturen og naturhensynet opp mot andre hensyn. Naturens betydning for klimatilpasning og karbonlagring m\u00e5 ogs\u00e5 tydeliggj\u00f8res, og tilknyttes effektive virkemidler og verkt\u00f8y. Klimaetaten mener det b\u00f8r ses til hvordan bruk og vern av sj\u00f8 og vassdrag er h\u00e5ndtert i plan- og bygningsloven \u00a7 11-7, nr. 6.17 Det kan v\u00e6re en nyttig m\u00e5te \u00e5 ogs\u00e5 h\u00e5ndtere bruk og vern av naturen. For restaurering av natur, mener Klimaetaten det b\u00f8r vurderes en tilsvarende l\u00f8sning som i lovens \u00a7 31-14, om kommunenes adgang til \u00e5 gi p\u00e5legg om tiltak mot overvann p\u00e5 bebygd eiendom. Naturrisikoutvalget viser videre til at mangelen p\u00e5 \u00abrelevante data og kart, gode verkt\u00f8y, kapasitet og kompetanse\u00bb, bidrar til at kommunene i for liten grad vurderer \u00absumvirkningene av arealendringer i egen kommune\u00bb. Naturrisikoutvalget mener ogs\u00e5 det i enda mindre grad eksisterer \u00abmetoder, mekanismer eller rapporter som fanger opp den totale belastningen p\u00e5 areal og natur\u00bb, n\u00e5r kommunene ses regionalt eller samlet.18 Klimaetaten er enig i Naturrisikoutvalgets vurdering. Erfaringsmessig er vurderingene sjelden knyttet til totalbelastningen og \u00f8kosystemvirkningene av arealendringer som helhet, men behandles oftere som en sjekkliste. Klimaetaten mener derfor det m\u00e5 utvikles metoder for \u00e5 kartlegge totalbelastningen, hvor naturens betydning for den helhetlige klimatilpasningen og karbonlagringen m\u00e5 tydeliggj\u00f8res. Disse kartleggingene m\u00e5 f\u00e5 st\u00f8rre betydning i de vurderingene som gj\u00f8res etter b\u00e5de naturmangfoldloven og plan- og bygningsloven. Naturrisikoutvalget viser videre til en rapport fra Menon Economics, p\u00e5 oppdrag fra Kommunal- og distriktsdepartementet, som peker p\u00e5 at kommunene har \u00absterke insentiver til \u00e5 prioritere \u00e5 tiltrekke seg mest mulig n\u00e6ringsaktivitet\u00bb, til tross for at \u00abform\u00e5lsparagrafen i plan- og bygningsloven er \u00e5 legge til rette for en b\u00e6rekraftig utvikling\u00bb.19 Klimaetaten er enig i vurderingen. M\u00e5let om \u00abb\u00e6rekraftig utvikling\u00bb i plan- og bygningsloven var en viktig nyvinning. Klimaetaten opplever imidlertid at m\u00e5lsettingen har blitt utvannet med tiden, og i liten grad beskriver de behovene og utfordringene vi st\u00e5r ovenfor som storsamfunn i dag. Som oppf\u00f8lging av Naturrisikoutvalgets arbeid, mener Klimaetaten at hensynet til klima og natur, og ikke minst m\u00e5let om omstilling til lavutslippssamfunn, m\u00e5 integreres tydelig og helhetlig i plan- og bygningsloven. Naturrisikoutvalget peker p\u00e5 et behov for \u00e5 se n\u00e6rmere p\u00e5 \u00abarbeidet med konsekvensutredninger\u00bb, hvor tiltakshaver selv er \u00abansvarlig for at det gjennomf\u00f8res\u00bb. Naturrisikoutvalget mener det kan v\u00e6re \u00abproblematisk i lys av uheldige insentiver og asymmetrisk informasjon\u00bb.20 Klimaetaten er enig i behovet for \u00e5 se n\u00e6rmere p\u00e5 rollefordelingen i arbeidet med konsekvensvurderingen, og er enig i modellen som er foresl\u00e5tt, hvor kommunen bestiller og st\u00e5r som ansvarlig for gjennomf\u00f8ringen av konsekvensvurderingen, men tiltakshaver fortsatt st\u00e5r for kostnaden. Klimaetaten mener det langt p\u00e5 vei vil fjerne problemet med insentiver og asymmetri. 17 Lov 27.06.2008 nr. 71 om planlegging og byggesaksbehandling (plan- og bygningsloven): https://lovdata.no/lov/2008-06-27-71. 18 NOU 2024: 2, s. 239. 19 NOU 2024: 2, s. 239. 20 NOU 2024: 2, s. 240. Side 5 av 8 Avslutningsvis viser Naturrisikoutvalget til at s\u00f8ksm\u00e5lsrisikoen tilknyttet tap og forringelse av naturen forventes \u00e5 \u00f8ke, s\u00e6rlig fordi \u00ablokalisering av problemene og derfor ansvarliggj\u00f8ring er lokal, og ses og oppleves av mange\u00bb. Derfor forventer Naturrisikoutvalget at kommunene i \u00f8kende grad \u00abtydeliggj\u00f8r hvordan naturrisiko er vurdert og hvem som har ansvar for \u00e5 h\u00e5ndtere ulike risikoelementer\u00bb.21 Klimaetaten er enig i Naturrisikoutvalgets vurdering av s\u00f8ksm\u00e5lsrisiko, og at den vil \u00f8ke i tiden fremover. I oppf\u00f8lgingen av Naturrisikoutvalgets arbeid, ettersp\u00f8r Klimaetaten derfor en grundig vurdering av s\u00f8ksm\u00e5lsrisiko tilknyttet tap og forringelse av naturen. Det m\u00e5 blant annet ses i sammenheng med Naturavtalens m\u00e5lsettinger om vern og restaurering. Klimaetaten mener ogs\u00e5 s\u00f8ksm\u00e5lsrisikoen tilknyttet tap og forringelse av naturen m\u00e5 vurderes i sammenheng med den nylige avgj\u00f8relsen i Den europeiske menneskerettsdomstolen (EMD), om brudd p\u00e5 Den europeiske menneskerettskonvensjonen (EMK) art. 8, retten til respekt for privatliv og familieliv, som f\u00f8lge av et utilstrekkelig rettslige rammeverk for \u00e5 h\u00e5ndtere klimaendringene.22 Det m\u00e5 vurderes om det har overf\u00f8ringsverdi til hvordan naturen og naturtapet h\u00e5ndteres av Norges lovgivning. Klimaetaten mener det er viktig at dette vurderes p\u00e5 et nasjonalt og overordnet niv\u00e5. Det kan potensielt ha stor betydning for hvordan kommunene i Norge skal h\u00e5ndtere b\u00e5de klima- og naturrisiko i sin virksomhet. Naturrisiko m\u00e5 inn i kunnskapsgrunnlaget for offentlige beslutninger Naturrisikoutvalget p\u00e5peker at naturrisiko i prinsippet skal \u00absynliggj\u00f8res, analyseres og vektlegges i beslutningsgrunnlag\u00bb n\u00e5r det er relevant, men at det ikke er noen \u00abeksplisitte f\u00f8ringer eller krav om \u00e5 vurdere naturrisiko\u00bb. Det medf\u00f8rer at kunnskapsmangel og varierende datatilgang, i noen tilfeller ogs\u00e5 \u00abmangel p\u00e5 kapasitet og kompetanse\u00bb, begrenser hvorvidt disse vurderingene faktisk skjer. Naturrisikoutvalget mener derfor det er \u00abfor mange beslutninger i offentlig sektor som ikke tar tilstrekkelig hensyn til naturrisiko\u00bb.23 Klimaetaten er enig i vurderingen, og mener vurderinger av naturrisiko m\u00e5 legges til grunn for alle avgj\u00f8relsen som ber\u00f8rer klima og natur. Det m\u00e5 gjennomg\u00e5ende og systematisk implementeres som konkrete krav og f\u00f8ringer i avgj\u00f8relsesprosessene, hvor en tilsidesettelse s\u00e6rskilt m\u00e5 begrunnes. Transparensen i offentlige beslutningsprosesser b\u00f8r \u00f8kes Naturrisikoutvalget viser til at lovgivningen som regulerer vedtaksprosessene tilknyttet naturmangfoldet, i hovedsak bare har en opplisting av hensynene som skal vurderes, og i liten grad angir \u00abhvordan ulike hensyn skal vektlegges\u00bb. De viser videre til at dette f\u00f8lger av det politiske handlingsrommet som ligger i slike vedtaksprosesser. Naturrisikoutvalget bemerker deretter at det ikke kan v\u00e6re til hinder for at \u00abhensynet til naturmangfold tillegges st\u00f8rre vekt i lovverket\u00bb, ettersom lovverket tross alt \u00abvil v\u00e6re politisk vedtatt\u00bb.24 Naturrisikoutvalget viser videre til at det ved en sterkere vektlegging av naturmangfold, ogs\u00e5 er viktig at vedtakenes begrunnelse viser hvordan de ulike hensynene er avveid. Naturrisikoutvalget p\u00e5peker at det ikke tilstrekkelig at vedtaket bygger p\u00e5 en \u00abhelhetlig og samlet vurdering\u00bb, men at det b\u00f8r stilles krav om at vedtakene, ogs\u00e5 de politiske, \u00abbegrunnes ved \u00e5 beskrive den konkrete avveining mellom ulike hensyn\u00bb. 21 NOU 2024: 2, s. 241. 22 Den europeiske menneskerettsdomstolen (EMD), Verein KlimaSeniorinnen Schweiz and Others v. Switzerland (53600/20), avsnitt 555 flg.: https://hudoc.echr.coe.int/eng/?i=001-233206. 23 NOU 2024: 2, s. 241. 24 NOU 2024: 2, s. 242. Side 6 av 8 Naturrisikoutvalget mener dette b\u00f8r gjelde p\u00e5 alle forvaltningsniv\u00e5, alts\u00e5 kommunalt, regionalt, og statlig, inkludert innsigelser.25 Klimaetaten er enig i Naturrisikoutvalgets vurderinger, og mener det b\u00f8r f\u00f8lges opp videre gjennom tydeligere f\u00f8ringer for hvordan hensynet til naturmangfoldet skal vektlegges i avgj\u00f8relses- og vedtaksprosesser, prim\u00e6rt i naturmangfoldloven og plan- og bygningsloven. Disse f\u00f8ringene m\u00e5 bidra til \u00e5 tydeliggj\u00f8re hvordan avveiningen av hensynet begrunnes. Klimaetaten viser til hvordan slike hensynsavveininger h\u00e5ndteres i anskaffelsesloven \u00a7 5, med videre presiseringer i anskaffelsesforskriften \u00a7 7-9.26 Det er imidlertid ikke en perfekt l\u00f8sning, og tilsvarende skjematisk tiln\u00e6rming vil eksempelvis ikke fungere like godt p\u00e5 tilfeller hvor hensynene gjerne er mer sammensatte og overlappende, og vanskelig kan tallfestes. Offentlig sektor kan bli flinkere til \u00e5 m\u00e5le og rapportere om egen m\u00e5loppn\u00e5else Naturrisikoutvalget vurderer at det for kommunenes egen virksomhet, ikke finnes \u00abenhetlige krav eller f\u00f8ringer\u00bb for hvordan de skal sette m\u00e5l eller \u00abrapportere p\u00e5 b\u00e6rekraftrelaterte temaer\u00bb. Det m\u00e5 ses i sammenheng med at Riksrevisjonen har fremmet kritikk for \u00abmanglende bruk av innkj\u00f8psmakt, og for at arealutviklingen i Norge ikke f\u00f8lger prinsipper fastlagt av Stortinget\u00bb.27 Videre viser Naturrisikoutvalget til at det, ved \u00abvurdering av utvidelser av dagens krav\u00bb, ogs\u00e5 er viktig \u00e5 se p\u00e5 \u00abmulighetene for effektivisering og automatisering\u00bb, gjennom blant annet satellittoverv\u00e5kning og kunstig intelligens. Samtidig m\u00e5 rapporteringsbyrden vurderes opp mot nyttigheten, hvor Naturrisikoutvalget viser til kommunenes \u00e5rsrapport som allerede eksisterende system.28 Klimaetaten er enig i Naturrisikoutvalgets vurdering. I den sammenheng viser Klimaetaten til kommuneloven \u00a7 1, andre avsnitt, hvor det sies at kommuneloven skal bidra til at kommunene er \u00abb\u00e6rekraftige\u00bb.29 Forarbeidene viser til at uttrykket \u00abb\u00e6rekraftig\u00bb skal forst\u00e5s vidt, og med henvisning til den generelle betydning, om \u00e5 \u00abta hensyn til kommende generasjoner ved utnyttelse av ressurser\u00bb, uttaler at kommunene skal v\u00e6re \u00abfremtidsrettet, forebyggende og holde over tid\u00bb.30 Samtidig er Klimaetaten enig i at rapporteringskrav m\u00e5 vurderes opp mot nyttigheten. Mange kommuner sliter allerede med ressursmangel og \u00e5 tiltrekke seg kompetanse, og b\u00f8r ikke druknes i flere rapporteringskrav. Derfor er det viktig at rapporteringskravene i st\u00f8rst mulig grad implementeres i allerede eksisterende styringssystemer, som kommunenes \u00e5rsrapport. Det er behov for \u00f8kt kompetanse om naturrisiko Naturrisikoutvalget mener det vil v\u00e6re behov for \u00abveiledning og kompetanseheving\u00bb i kommunene, som er viktig for \u00e5 sikre at det \u00abstilles kompetansekrav til analysemilj\u00f8er som gj\u00f8r utredninger der naturrisiko er relevant\u00bb, og at beslutningstagerne skal ha \u00abkompetansen som er n\u00f8dvendig for \u00e5 vurdere utredningene\u00bb. Naturrisikoutvalget peker videre p\u00e5 at statlige myndigheter b\u00f8r tilby \u00abst\u00f8tte og veiledning til alle forvaltningsniv\u00e5\u00bb for \u00e5 sikre dette.31 25 NOU 2024: 2, s. 242. 26 Lov 12.08.2016 nr. 974 om offentlige anskaffelser (anskaffelsesloven): https://lovdata.no/forskrift/2016-08-12-974. Se ogs\u00e5 forskrift 12.08.2016 nr. 974 om offentlige anskaffelser (anskaffelsesforskriften): https://lovdata.no/forskrift/2016-08-12-974. 27 NOU 2024: 2, s. 243. 28 NOU 2024: 2, s. 244. 29 Lov 22.06.2018 nr. 83 om kommuner og fylkeskommuner (kommuneloven): https://lovdata.no/lov/2018-06-22-83. 30 NOU 2016: 4 Ny kommunelov, s. 388 og 43: https://www.regjeringen.no/no/dokumenter/nou-2016- 4/id2478743/. 31 NOU 2024: 2, s. 246. Side 7 av 8 Klimaetaten er enig, og viser til kompetansekravet i plan- og bygningsloven \u00a7 3-3, siste avsnitt, om at kommunestyret skal sikre tilgangen til \u00abn\u00f8dvendig planfaglig kompetanse\u00bb. I oppf\u00f8lgingen av Naturrisikoutvalgets arbeid, mener Klimaetaten det b\u00f8r vurderes \u00e5 nyansere bestemmelsen i plan- og bygningsloven, eller implementere en tilsvarende kompetansebestemmelse i kommuneloven, om n\u00f8dvendig klima- og naturfaglig kompetanse. Det m\u00e5 imidlertid ogs\u00e5 f\u00f8lges av en \u00f8kning i ressurser til kompetanseheving i kommunene. Lovgivning og krav i seg selv vil ikke f\u00f8re til endring. Med hilsen Klimaetaten Stina Ellevseth Oseland - direkt\u00f8r Jim Andr\u00e9 Kokkin - r\u00e5dgiver Dokumentet er godkjent elektronisk. Kopi til: Klimaetaten - Jakob Olof Grandin, Klimaetaten - Sofie Jordheim Side 8 av 8 "
}