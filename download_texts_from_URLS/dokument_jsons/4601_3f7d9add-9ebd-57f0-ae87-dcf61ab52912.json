{
  "dokument_id": "3f7d9add-9ebd-57f0-ae87-dcf61ab52912",
  "doc_type": "case_presentation",
  "kommune": 4601,
  "tittel": "Oppnevning av styremedlemmer til AS innenfor kulturfeltet 2025",
  "url": "https://bergen.kommune.no/politikere-utvalg/api/fil/bk360/12710208/Framstilling-Oppnevning-av-styremedlemmer-til-AS-innenfor-kulturfeltet-2025",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2023/234600-204 Oppnevning av styremedlemmer til AS innenfor kulturfeltet 2025 Hva saken gjelder: Bergen kommune har eierskap i en rekke aksjeselskaper, med eierandeler som varierer fra heleide selskaper til sm\u00e5 andeler. Selskapene er av ulik st\u00f8rrelse, og spenner over form\u00e5l som byutvikling, inkluderende arbeidsliv, n\u00e6ring, kultur, idrett etc. Kommunalt eierskap i samfunnsviktig infrastruktur, og god forvaltning av vesentlige verdier har h\u00f8y prioritering. Byr\u00e5det skal foresl\u00e5 styremedlemmer p\u00e5 vegne av kommunen, og styret velges formelt p\u00e5 det enkelte selskaps generalforsamling. Forslag til styremedlemmer til Sentralbadet AS og Mediefondet Zefyr AS vil fremmes i egen sak. I denne saken foresl\u00e5s det styremedlemmer til f\u00f8lgende aksjeselskaper innenfor kulturfeltet hvor eieroppf\u00f8lgingsansvaret ivaretas av byr\u00e5d for n\u00e6ring, kultur og idrett: \u2022 Bergenstriennalen AS \u2022 Buzz AS \u2022 Grieghallen AS \u2022 Bergen Nasjonale Veteranskipshavn AS \u2022 Bergen Vitensenter AS I Bergen kommunes eierskapsmelding, som ble vedtatt av Bergen bystyre 30.01.2019 er det blant annet nedfelt prinsipper for godt eierskap. Disse er videref\u00f8rt i \u00abMelding om eierskap i kommunens selskaper og foretak 2022\u00bb vedtatt av bystyret i m\u00f8te 22. februar 2023 i sak 53/23. For \u00e5 unng\u00e5 habilitets- og interessekonflikter er det ogs\u00e5 besluttet at bystyrerepresentanter, byr\u00e5der og politiske r\u00e5dgivere ikke kan velges inn i bedriftsforsamlinger eller styrer hvor kommunen har eierinteresser. Tilsvarende gjelder administrativt ansatte som innenfor sitt saksomr\u00e5de har regulerende eller kontrollerende myndighet overfor selskapet, eller har til behandling vesentlige saker for selskapet. Byr\u00e5der deltar imidlertid i selskapenes generalforsamling p\u00e5 vegne av kommunen. Byr\u00e5der kan ogs\u00e5 v\u00e6re medlem av styret i policyorganer opprettet av kommunen i samarbeid med andre kommuner og/eller andre akt\u00f8rer, uavhengig av hvilken organisasjonsform et slikt policyorgan har. Selskapet Bergen Vitensenter AS har valgkomit\u00e91. At aksjeselskapet har valgkomit\u00e9 inneb\u00e6rer at byr\u00e5dets mulighet til \u00e5 foresl\u00e5/oppnevne kommunens styrekandidater blir mer 1 I tillegg har Carte Blanche AS, Mediefondet Zefyr AS og Sentralbadet AS valgkomit\u00e9. For Carte Blanche AS er det ingen styremedlemmer p\u00e5 valg i \u00e5r. For Mediefondet Zefyr AS og Sentralbadet AS vil det fremmes egen sak. 1 indirekte. Byr\u00e5dets mulighet til \u00e5 p\u00e5virke selskapenes styresammensetning avhenger ogs\u00e5 av om byr\u00e5dsbehandlingen skjer f\u00f8r eller etter at valgkomit\u00e9en har lagt frem sin innstilling. Oppnevning av styremedlemmer for Bergen Assembly / Bergenstriennalen AS: I 2025 er f\u00f8lgende styremedlemmer p\u00e5 valg: Stein Olaf Onarheim (styreleder), Marit Eikemo (styremedlem), Henriette S\u00f6lter (styremedlem) og Karen Sofie S\u00f8rensen (styremedlem). Alle styremedlemmer p\u00e5 valg foresl\u00e5s gjenvalgt for en ny periode. Stein Olaf Onarheim innstilles for en ny periode som styreleder. Stein Olaf Onarheim har v\u00e6rt styremedlem i Bergen Assembly siden 2011 og styreleder siden 2018. I tillegg til sin bakgrunn som sivil\u00f8konom fra NHH, og erfaring fra finans og handel/industrivirksomhet, er han ogs\u00e5 medeier i det norske eiendomsselskapet Stadsporten. I perioden 2010-2016 var han styreleder i NHO Norsk Eiendom. Han har lang erfaring som styremedlem i mange bedrifter og foreninger og som r\u00e5dgiver for akt\u00f8rer i det profesjonelle kunstfeltet, blant andre Solveig \u00d8vsteb\u00f8, tidligere direkt\u00f8r ved Bergen Kunsthall og i dag direkt\u00f8r for Astrup Fearnley i Oslo. Marit Eikemo er en norsk forfatter og kulturleder. ME er utdannet cand.mag. og har jobbet som journalist blant annet i Bergens Tidende fra omkring 1997, v\u00e6rt redakt\u00f8r av Syn og Segn 2003\u201306 sammen med Hilde Sandvik og informasjonssjef for Festspillene i Bergen 2006\u201309. Etter \u00e5 ha ledet Litteratursymposiet i Odda 2009\u201314 var hun forlagsdirekt\u00f8r i det bergenske Forlagshuset Vigmostad & Bj\u00f8rke 2015\u201316. P\u00e5 M\u00f8hlenpris i Bergen ble hun i 2016 leder for Cornerteateret (etablert 2013), og i 2018 var hun festspilldikter under Dei nynorske festspela. I 2020 tok hun over som kunstnerisk r\u00e5dgiver i Norsk Litteraturfestival p\u00e5 Lillehammer. Henriette S\u00f6lter er Editor og leder for Strategic Communications i Neue Auftraggeber/New Patrons i Tyskland. Hun er tidligere pressesjef for Documenta 15 (2022), Bergen Assembly (2019) og Berlin Biennalen hvor hun arbeidet i mange \u00e5r. Karen Sofie S\u00f8rensen er daglig leder i Kulturrom. KSS har tidligere vert daglig leder p\u00e5 Bruket (bar og scene i gamle Landbrukets hus i Oslo). F\u00f8r dette har hun i tolv \u00e5r v\u00e6rt aktiv i kulturlivet i Bergen og p\u00e5 Vestlandet, og tar med seg mye relevant erfaring fra sin tidligere stilling som daglig leder i kompetansesenteret Brak. Med styreverv i Music Norway, Norske Konsertarrang\u00f8rer, Vill Vill Vest, kombinert med erfaring fra flere konsertscener og festivaler har hun bred innsikt i musikk- og kulturfeltets behov. Oppnevning av styremedlemmer for Buzz AS: Styreleder Fredrik Dr\u00f8nen \u00f8nsker \u00e5 trekke seg, mens \u00f8vrige medlemmer stiller til gjenvalg i 2025. Det er utarbeidet et forslag til ny styresammensetning som erstatter Dr\u00f8nens juskompetanse, men beholder den \u00f8vrige, tverrfaglige kompetansen og kj\u00f8nnsbalansen i styret. Veronika Heilund innstilles for en periode p\u00e5 ett \u00e5r som styreleder. Heilund er musiker og utdannet sivil\u00f8konom fra NHH. Hun har jobbet i musikkbransjen i ulike posisjoner over flere \u00e5r. N\u00e5 er hun daglig leder i Sounds Like Honey, et musikkselskap som jobber med artister som Bergen Big Band og Hedda Mae. Heilund har v\u00e6rt involvert i Made og AKKS Bergen, og har styreledererfaring fra BandOrg. Hun har sittet i Buzz sitt styre siden 2023 og kjenner godt til organisasjonen. Simon Skarstein Waaler innstilles for en periode p\u00e5 to \u00e5r som styremedlem. Waaler er advokat med spesialisering innen immaterialrett. Til daglig jobber han for 2 advokatfirmaet Preto Askevold, s\u00e6rlig innen fagomr\u00e5dene eiendomsrett, kontraktsrett, arbeidsrett, barnerett og strafferett. Waaler skrev master om musikkrettigheter og sampling, er aktiv musiker i bandet Kongle (piano, orgel og rhodes) og en sentral del av Dragefjellet minifestival. Han har god kjennskap til byens musikkmilj\u00f8 og relevant juridisk kompetanse. Erlend Hausken innstilles for en periode p\u00e5 to \u00e5r som styremedlem. Hausken har v\u00e6rt med \u00e5 grunnlegge flere musikktech-selskaper som har v\u00e6rt delfinansiert gjennom Buzz, blant annet Voisey og Soundio. Voisey ble solgt til Snapchat og Hausken har et stort internasjonalt nettverk. Han har l\u00e6rt gjennom pr\u00f8ving og feiling, og kjenner godt til tradisjonell teknologibransje og musikkteknologin\u00e6ringen. Han bringer med seg gode erfaringer, og er b\u00e5de strategisk og visjon\u00e6r. Utdannet ved NHH. Hausken ble valgt inn i styret i 2024. Jannicke Allers innstilles for \u00e9n ny periode p\u00e5 to \u00e5r som styremedlem. Allers har lang erfaring med innovasjon, start-ups og kommunikasjon. Hun har tett tilknytning til flere bergenske hjelpe- og investeringsorganisasjoner og jobber som investor og r\u00e5dgiver for start-ups i vekst. Hun driver ogs\u00e5 investeringsselskapet Gefyl Invest AS. Allers har jobbet med kommunikasjon og PR i 20 \u00e5r, og har bl.a. v\u00e6rt kommunikasjonssjef for flere bedriftsenheter i Equinor. Hun har en Cand.polit. innen medievitenskap fra Universitetet i Bergen. Allers har sittet i styret siden 2021. Oppnevning av styremedlemmer for Grieghallen AS: I 2024 oppnevnte Bergen kommune f\u00f8lgende: Monica M\u00e6land, nestleder \u2013 \u00abmed sikte om \u00e5 tre inn som styreleder i 2025, n\u00e5r perioden til n\u00e5v\u00e6rende styreleder fra Harmonien er ferdig\u00bb (fra byr\u00e5dssak om oppnevning i 2024). Hun ble i 2024 valgt for to \u00e5r. F\u00f8lgende fremg\u00e5r av vedtektene til Grieghallen AS: \u00a7 7 Selskapets styre best\u00e5r av 7 medlemmer som velges for 2 \u00e5r ad gangen. Aksjeklassene A, B og C velger ett styremedlem hver, mens aksjeklasse D velger 3 styremedlemmer. Hordaland Fylkeskommune velger ett styremedlem. For styrets medlemmer har aksjon\u00e6rene rett til \u00e5 oppnevne vararepresentanter p\u00e5 samme m\u00e5te. Styrets leder og \u2013nestleder velges av generalforsamlingen for 2 \u00e5r ad gangen. N\u00e5v\u00e6rende styreleder utnevnt av Harmonien skulle etter planen g\u00e5 av ved \u00e5rets generalforsamling (GF). I dialog med Harmonien i 2024 ble et avtalt at det ved GF i 2025 var Bergen kommune som skulle overta ledervervet. Det er en etablert tradisjon at Harmonien og Bergen kommune har byttet p\u00e5 hvem som har styrets leder. Direkt\u00f8r i Grieghallen \u00f8nsker \u00e5 g\u00e5 av med pensjon, og det jobbes n\u00e5 med en stillingsutlysning som snart vil komme ut for \u00e5 finne ny direkt\u00f8r. Grieghallen AS\u2019 styre, inkludert Monica M\u00e6land, har sagt de \u00f8nsker kontinuitet i styret i denne prosessen og \u00f8nsker at n\u00e5v\u00e6rende styreleder fra Harmonien fortsetter. Selv om det var planen at Monica M\u00e6land skulle tre inn som styreleder vil det v\u00e6re gunstig med kontinuitet i styret ved et direkt\u00f8rskifte anbefalingen er \u00e5 utsette bytte av styreleder til GF i 2026 eller ev. 2027. Oppnevning av styremedlemmer for Bergen Nasjonale Veteranskipshavn AS: I utgangspunktet skulle ikke kommunen oppnevne styremedlemmer til BNV i \u00e5r, men en av kommunens oppnevnte styremedlemmer har trukket seg, og m\u00e5 erstattes. Det anbefales at ny representant velges for ett \u00e5r, frem til generalforsamling i 2026, og at personen da kan velge \u00e5 stille til valg igjen. Styreleder er p\u00e5 valg i 2026. Vedtektene \u00a7 6 om Selskapets styre sier: Selskapets styre skal ha 7 medlemmer etter generalforsamlingens n\u00e6rmere beslutning. To medlemmer av styret, inkludert styreleder, oppnevnes av Bergen 3 kommune, jfr. aksjeloven \u00a7 6-3 (3). De \u00f8vrige velges av generalforsamlingen. Bergen Havn AS, fortrinnsvis havnedirekt\u00f8ren, har m\u00f8terett, men ikke stemmerett i styret. Styremedlemmer velges fritt, men med krav om relevant erfaring og kompetanse. Styremedlemmer velges slik at halvparten av styret er p\u00e5 valg hvert \u00e5r og at normal tjenestetid er to \u00e5r. Styremedlemmer kan maksimalt sitte i tre perioder av gangen. Avg\u00e5ende kommunal representant: Cedric Beguin jobbet i VisitBergen og ble valgt p\u00e5 grunn av markedsf\u00f8ringskompetanse. Det er derfor \u00f8nskelig med samme type kompetanse inn i styret. Lisbeth Mundheim Hofstad innstilles som styremedlem for ett \u00e5r. Lisbeth Mundheim Hofstad er salgs- og markedssjef i Grieghallen, og har stor kompetanse p\u00e5 kulturfeltet. Hun har som hovedansvar \u00e5 utvikle merkevaren Grieghallen og er medlem av ekspertgruppen p\u00e5 Kultur og kreativ n\u00e6ring hos Bergens N\u00e6ringsr\u00e5d. Oppnevning av styremedlemmer for VilVite \u2013 Bergen Vitensenter AS: Etter vedtektene skal selskapet ha en valgkomit\u00e9 p\u00e5 tre personer, som innstiller styremedlemmer for generalforsamlingen. Valgkomiteens medlemmer Monica M\u00e6land og Ragnhild Stolt-Nielsen ble oppnevnt p\u00e5 generalforsamlingen for VilVite 27. mai 2024. Styret i VilVite fikk fullmakt av generalforsamlingen til \u00e5 finne ett medlem til blant eierne, og Jens Kristian Fosse fra HVL tiltr\u00e5dte valgkomiteen. Valgkomiteen har i forkant av \u00e5rets generalforsamling avholdt to m\u00f8ter og har hatt samtaler med daglig leder og styreleder om styrets behov for kompetanse. F\u00f8lgende styremedlemmer st\u00e5r p\u00e5 valg: Atle Kvamme (2023\u20132025) Torbj\u00f8rn Torsvik (2024\u20132026) Elisabeth Kleppe (2023\u20132025) Atle Kvamme trer ut av styret av etter \u00e5 ha v\u00e6rt medlem siden 2018. Torbj\u00f8rn Torsvik ble innvalgt for en ny periode p\u00e5 fjor\u00e5rets generalforsamling, men har m\u00e5ttet fratre styret grunnet ny stilling som kommunaldirekt\u00f8r i Bergen kommune. Elisabeth Kleppe ble innvalgt f\u00f8rste gang i 2023, og har stilt seg til disposisjon for en ny periode. Til erstatning for Atle Kvamme, foresl\u00e5r valgkomiteen Johannes Magnus. Johannes Magnus er n\u00e6ringspolitisk r\u00e5dgiver i Bergen N\u00e6ringsr\u00e5d og kontaktperson for ekspertgruppe Finans og ekspertgruppe Energi. Han har bakgrunn som r\u00e5dgiver i Nordisk ministerr\u00e5d og Nordisk r\u00e5d i K\u00f8benhavn der han jobbet med politisk kommunikasjon og strategisk profilering av Norden internasjonalt. Til erstatning for Torbj\u00f8rn Torsvik, fremmer valgkomiteen Rolf Barmen. Rolf Barmen er konsernsjef i Elmera Group ASA, tidligere kjent som Fjordkraft ASA. Han har ellers hatt en omfattende karriere innen telekommunikasjon. Valgkomiteen har avgitt f\u00f8lgende innstilling: Styremedlemmer: Johannes Magnus, Bergen N\u00e6ringsr\u00e5d (2025\u20132027) Rolf Barmen, Elmera Group (2025\u20132027) Elisabeth Kleppe, Aldeles Film Production (2025\u20132027) \u00d8konomiske konsekvenser: Ikke relevant i denne saken. 4 Byr\u00e5dsleders vurdering og anbefaling/konklusjon: Det foreligger f\u00f8lgende forslag til medlemmer i styrene for f\u00f8lgende aksjeselskaper: 1. Bergen Assembly/Bergenstriennalen AS Stein Olaf Onarheim, styreleder Marit Eikemo, medlem Henriette S\u00f6lter, medlem Karen Sofie S\u00f8rensen, medlem 2. Buzz AS Veronika Heilund, styreleder Simon Skarstein Waaler, medlem Erlend Hausken, medlem Jannicke Allers, medlem 3. Grieghallen AS Ikke skifte av styreleder i 2025 4. Bergen Nasjonale Veteranskipshavn AS Lisbeth Mundheim Hofstad, medlem 5. Bergen Vitensenter AS Johannes Magnus, medlem Rolf Barmen, medlem Elisabeth Kleppe, medlem Byr\u00e5dsleder vurderer at forslagene oppfyller kravet til kompetanse og mangfold i styrer, og kravet til at sittede medlemmer av bystyret og byr\u00e5det ikke skal ha styreverv i selskaper eid av kommunen. Ogs\u00e5 kravet til representasjon av begge kj\u00f8nn i styrer vurderes \u00e5 v\u00e6re ivaretatt. Dette forutsettes at generalforsamlingene ogs\u00e5 vurderer dette ved valg av nye medlemmer. Til Bergen Nasjonale Veteranskipshavn AS bemerkes det at byr\u00e5det oppnevner en kvinne til erstatning for en mann. Styret vil med dette best\u00e5 av 4 kvinner og 3 menn. Kj\u00f8nnsbalansen vil dermed fortsatt v\u00e6re ivaretatt. Byr\u00e5dsleder anbefaler byr\u00e5det \u00e5 oppnevne medlemmer i tr\u00e5r med omtalen i denne saken. Vedtakskompetanse: Byr\u00e5dets fullmakter punkt 2.13.1 vedtatt av bystyret 27.11.2024 i sak 462/24: Byr\u00e5det ivaretar kommunens rett etter aksjeloven \u00a7 5-2 til \u00e5 delta p\u00e5 generalforsamlingen i kommunens aksjeselskaper, og foresl\u00e5r kommunens styrekandidater i aksjeselskapene. Byr\u00e5dets fullmakter som kollegium punkt 6. Vedtatt av byr\u00e5det 22.04.2021 i sak 1119/21: Byr\u00e5det selv oppnevner kommunens representanter i alle styrer, r\u00e5d og utvalg som legges innenfor byr\u00e5dets ansvarsomr\u00e5de. Byr\u00e5dsleder innstiller til byr\u00e5det \u00e5 fatte f\u00f8lgende vedtak: Som styremedlemmer til f\u00f8lgende AS innenfor kulturfeltet oppnevnes: 1. Bergen Assembly/Bergenstriennalen AS Stein Olaf Onarheim, styreleder Marit Eikemo, medlem Henriette S\u00f6lter, medlem Karen Sofie S\u00f8rensen, medlem 5 2. Buzz AS Veronika Heilund, styreleder Simon Skarstein Waaler, medlem Erlend Hausken, medlem Jannicke Allers, medlem 3. Grieghallen AS Ikke skifte av styreleder i 2025 4. Bergen Nasjonale Veteranskipshavn AS Lisbeth Mundheim Hofstad, medlem 5. Bergen Vitensenter AS Johannes Magnus, medlem Rolf Barmen, medlem Elisabeth Kleppe, medlem Dato: 26. mai 2025 Christine B. Meyer Byr\u00e5dsleder Dokumentet er godkjent elektronisk. Vedlegg: Innstilling til generalforsamlingen 2025 VilVite (Valgkomiteens innstilling til generalforsamlingen til Bergen Vitensenter AS) 6 "
}