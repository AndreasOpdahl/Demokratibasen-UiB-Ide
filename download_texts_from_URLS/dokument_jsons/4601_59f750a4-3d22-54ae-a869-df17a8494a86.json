{
  "dokument_id": "59f750a4-3d22-54ae-a869-df17a8494a86",
  "doc_type": "case_attachment",
  "kommune": 4601,
  "tittel": "Notat_Kryssl\u00f8sning_Eikeveien_datert_13-05-2020",
  "url": "https://bergen.kommune.no/politikere-utvalg/api/fil/bk360/10922237/Notat-Krysslosning-Eikeveien-datert-13-05-2020",
  "tekst": "NOTAT \u2013 KRYSSL\u00d8SNING EIKEVEIEN ALTERNATIVE UTFORMINGER AV KRYSS EIKEVEIEN X MINDE ALL\u00c9 OG TILRETTELEGGING FOR MYKE TRAFIKANTER I EIKEVEIEN Oppdragsnavn Fv. 582 Storetveitvegen og fv. 253 Minde all\u00e9. Anlegg for g\u00e5ende og syklende mellom Hagerups vei og Kanalveien/Mindemyren Prosjekt nr. 1350028333 Mottaker Statens vegvesen Dokument type Notat Versjon 01 Dato 13.05.2020 Utf\u00f8rt av Christoffer Hatletveit Tonheim Kontrollert av Maria Instanes Jebran Godkjent av - Beskrivelse Oppsummering av alternative utforminger for kryss mellom Eikeveien og Minde all\u00e9, samt l\u00f8sninger for g\u00e5ende og syklende i Eikeveien INNHOLDSFORTEGNELSE 1. Innledning 2 2. Dagens situasjon 3 2.1 Trafikkmengder 4 2.2 Avkj\u00f8rsler 4 3. Kj\u00f8rem\u00f8nster 5 3.1 Tovegsregulering 7 3.2 Envegsregulering 9 3.3 Oppsummering 10 3.4 Anbefaling 10 4. Kryssl\u00f8sninger 11 4.1 Fordeler og ulemper 13 5. Anbefaling 13 6. Videreutvikling av anbefalt alternativ 14 7. Alternativ 0 \u2013 Opprettholde arm av Storetveitvegen til Inndalsveien 15 1/15 Ramb\u00f8ll - Notat \u2013 Kryssl\u00f8sning Eikeveien 1. Innledning I forbindelse med reguleringsplan for gjennomg\u00e5ende sykkelveg med fortau mellom Hagerups vei og Kanalveien, er det vurdert flere varianter av kryssutforming ved to viktige sykkelkoblinger p\u00e5 Wergeland, ved Fager\u00e5sveien og ved Eikeveien. Dette notatet inneholder skisser av de ulike alternativene for Eikeveien, samt en kort beskrivelse av viktige momenter for hver av dem. Skissene skal illustrere konsepter for kryssl\u00f8sningene og vurdere arealbehov. De er vist med geometri og kryssutforming p\u00e5 et forel\u00f8pig stadium. De valgte kryssl\u00f8sningene detaljeres videre, og m\u00e5 forventes \u00e5 f\u00e5 en litt annen utforming enn skissene viser. Inspirasjon til l\u00f8sningene er hentet fra Statens vegvesens h\u00e5ndb\u00f8ker N100 Veg- og gateutforming, V122 Sykkelh\u00e5ndboka og fra andre lignende kryss i Norge. I gjeldende omr\u00e5deplan for sentrale deler av Wergeland er det angitt f\u00f8lgende i bestemmelsene: Ved utarbeiding program for situasjonsplan for Eikeveien fra krysset ved Minde All\u00e9 til Inndalsveien, skal det vurderes om snuhammer kan utelates ved at kj\u00f8reveien reduseres til ett felt med nordg\u00e5ende enveiskj\u00f8ring. Arealgevinsten skal nyttes til bedre fotgjengermilj\u00f8, trerekker og opphold i park og gate. Endringen kan foruten milj\u00f8gevinsten gi bedre kryssutforming, et mer oversiktlig kj\u00f8rem\u00f8nster og et mer trafikksikkert gatemilj\u00f8. Planforslag til 2. gangsbehandling, mai 2024 Dette notatet er utarbeidet i en tidligere fase av planarbeidet. I gjeldende planforslag er det ikke separat anlegg for syklister i Eikeveien. Siden separat sykkelsystem vanskelig lar seg videref\u00f8re mot Inndalsveien og Nicolaysens vei, vil syklistene m\u00e5tte dele areal med fotgjengerne p\u00e5 strekningen. Innspill ifm. offentlig ettersyn har resultert i at sykkelveg p\u00e5 vestsiden er endret til fortau og kombinert fortau/vareleveringslomme. Dette er n\u00e6rmere omtalt i planbeskrivelsen. 2/15 Ramb\u00f8ll - Notat \u2013 Kryssl\u00f8sning Eikeveien 2. Dagens situasjon Eikeveien er i dag en blindgate med adkomst til omtrent 90 boliger og noe n\u00e6ring, med inn- og utkj\u00f8ring mot Minde all\u00e9 (Figur 1). Det er uklart hvor mange som har parkeringsplass tilknyttet boligen. Det er ogs\u00e5 gateparkering og varelevering i gaten. Eikeveien ender mot Ambrosia T\u00f8nnesens plass, ogs\u00e5 kjent som Trikkesl\u00f8yfen. Her er det i senere tid opparbeidet et parkanlegg og \u00e5pnet kaf\u00e9 i den tidligere trikkekiosken. Figur 1 - Eikeveien sett fra s\u00f8rvest (Google, 2017) I gjeldende omr\u00e5deplan for Wergeland, er trafikken mot Inndalsvegen regulert til Eikeveien, som da skal \u00e5pnes mot Ambrosia T\u00f8nnesens plass og bybanesporet. Trafikken skal krysse bybanen over til Inndalsveien videre nordover. 3/15 Ramb\u00f8ll - Notat \u2013 Kryssl\u00f8sning Eikeveien 2.1 Trafikkmengder Det er gjort tellinger av trafikken i kryssomr\u00e5det Eikeveien X Minde all\u00e9 i 2017. Tellingene er gjort i morgen- og ettermiddagsrush. Maksimalt antall registrerte kj\u00f8ret\u00f8y ut av Eikeveien var da 40 stk p\u00e5 en time, kl. 16:00-17:00. P\u00e5 morgenen ble det registrert maksimalt 11 kj\u00f8ret\u00f8y ut av Eikeveien p\u00e5 en time. Tallene er fremstilt i tabell 1. Eikeveien Morgen Ettermiddag 7:00 - 8:00 8:00 - 9:00 15:00 - 16:00 16:00 - 17:00 Tirsdag 24.10.2017 Inn 5 0 26 24 Ut 8 8 29 19 Torsdag 26.10.2017 Inn 5 11 26 55 Ut 11 7 24 40 Tabell 1: Trafikktellinger i krysset mellom Eikeveien og Minde all\u00e9 i morgen- og ettermiddagsrush. Trafikken ut fra Eikeveien, markert med gult i tabellen, vil p\u00e5virkes av en eventuell envegsregulering i Eikeveien. 2.2 Avkj\u00f8rsler Det er i dag tre tett plasserte avkj\u00f8rsler p\u00e5 vestsiden av Eikeveien, s\u00f8r for Eikeveien 1. P\u00e5 \u00f8stsiden av Eikeveien er det en avkj\u00f8rsel fra garasjeanlegg i Eikeveien 4/Minde all\u00e9 1. Nord for Eikeveien 1 er det i dag tre parkeringsplasser og en garasje (benyttes som lager). Det er ogs\u00e5 gateparkering langs Eikeveiens \u00f8stside. Se Figur 2. 1. Avkj\u00f8rsel til Minde all\u00e9 5 2. Avkj\u00f8rsel til Eikeveien 1 og 3 Eikeveien 1 3. Varelevering til Eikeveien 1 4. Garasjeanlegg 5. Parkering og lageradkomst 6. Gateparkering For flere av disse avkj\u00f8rslene er det i dag utfordringer knyttet til sikt, n\u00e6rhet til kryssomr\u00e5det, sporing av store kj\u00f8ret\u00f8y og beslag av Figur 2 - Avkj\u00f8rsler og parkering i Eikeveien (Norkart, 2019) 4/15 Ramb\u00f8ll - Notat \u2013 Kryssl\u00f8sning Eikeveien gang- og sykkelareal. N\u00e5r det i gjeldende plan er regulert en stor \u00f8kning av trafikken i Eikeveien, b\u00f8r det gj\u00f8res tiltak for \u00e5 oppn\u00e5 en trafikksikker l\u00f8sning ved avkj\u00f8rslene. 3. Kj\u00f8rem\u00f8nster Ved stenging av Storetveitvegens arm til Inndalsveien (Figur 3) vil trafikken gjennom Eikeveien \u00f8ke betydelig i forhold til i dag. I tillegg vil rundkj\u00f8ringen hvor Minde all\u00e9 m\u00f8ter Kanalveien bygges om til signalregulert kryss i forbindelse med utbygging av Bybanen. Dette kan p\u00e5virke trafikken i en k\u00f8situasjon, hvor flere kan velge Eikeveien mot Inndalsveien fremfor \u00e5 st\u00e5 i k\u00f8 ned mot Kanalveien. Trafikktall fra NVDB viser \u00c5DT p\u00e5 3000 i dagens arm mot Inndalsveien (Figur 4). Det m\u00e5 kunne forventes at dette tallet ikke g\u00e5r nevneverdig ned ved omlegging av trafikken til Eikeveien. Figur 3 - Storetveitvegen mot Inndalsveien (Google, 2017) 5/15 Ramb\u00f8ll - Notat \u2013 Kryssl\u00f8sning Eikeveien Eikeveien er i dag en tovegsregulert blindveg. Ved \u00e5pning for gjennomgangstrafikk til Inndalsveien dukker det opp sp\u00f8rsm\u00e5l om tovegsregulering skal opprettholdes eller om vegen skal envegsreguleres, med hensyn til arealbruk for syklende og g\u00e5ende og fremkommelighet for \u00f8vrig trafikk. Jamf\u00f8r ogs\u00e5 avsnitt fra omr\u00e5deplanens bestemmelser i dette notatets innledning. Figur 4 \u2013 \u00c5DT p\u00e5 Wergeland (NVDB, 2018) 6/15 Ramb\u00f8ll - Notat \u2013 Kryssl\u00f8sning Eikeveien 3.1 Tovegsregulering Det er i dag trafikk i begge retninger i Eikeveien, som sikrer adkomst til boliger og n\u00e6ring i Eikeveien. Ved omlegging av trafikken slik det er regulert i gjeldende omr\u00e5deplan, vil trafikkforholdene i Eikeveien endres. Trafikkmengdene inn i Eikeveien \u00f8ker betydelig, mens trafikkmengden ut fortsatt vil v\u00e6re beskjeden. Krysset Eikeveien \u2013 Minde all\u00e9 m\u00e5 signalreguleres. N\u00e5r store kj\u00f8ret\u00f8y skal inn i Eikeveien, vil det kreve mye areal. For \u00e5 unng\u00e5 konflikt i kryssomr\u00e5det, m\u00e5 stopplinje for trafikk ut av Eikeveien trekkes nord for kryssomr\u00e5det. Avkj\u00f8rslene p\u00e5 vestsiden av Eikeveien, vil da komme ut foran stopplinjen i krysset. Dette kan l\u00f8ses ved egne stopplinjer og signalstolper for avkj\u00f8rslene, men gir et komplisert trafikkbilde, og dyrt anlegg. Dette vil ogs\u00e5 p\u00e5virke gr\u00f8nntid for alle trafikantgrupper, da det kreves ekstra sikringstid for de lange kryssingslengdene. Plassering av stopplinje ved innkj\u00f8ring av vogntog (VT) er vist i Figur 5 og figur 6. Det er ikke mulig for vogntog (VT) \u00e5 snu i Eikeveien. Det er derfor lagt til grunn at det st\u00f8rste kj\u00f8ret\u00f8yet ut fra Eikeveien er lastebil (L). Figur 5 \u2013 Sporing av vogntog inn i Eikeveien Figur 6 - Sporing av lastebil ut fra Eikeveien Snuhammer fra gjeldende omr\u00e5deplan er lagt til grunn for denne l\u00f8sningen. Her vil kj\u00f8ret\u00f8y opptil st\u00f8rrelse L-lastebil kunne snu, men det krever man\u00f8vrering i kj\u00f8revegen. Dette er sv\u00e6rt uheldig for trafikksikkerheten. Det er forutsatt at vogntog m\u00e5 kj\u00f8re til Edvard Griegs vei, like s\u00f8r for Danmarks plass, for \u00e5 komme s\u00f8rover igjen. Krysset med Minde all\u00e9 utformes for personbil (P) med kj\u00f8rem\u00e5te A, lastebil (L) med kj\u00f8rem\u00e5te C ut av Eikeveien og vogntog (VT) med kj\u00f8rem\u00e5te C inn i Eikeveien. 7/15 Ramb\u00f8ll - Notat \u2013 Kryssl\u00f8sning Eikeveien Ved \u00e5 opprettholde tovegsreguleringen av Eikeveien, vil det kreve en minimumsbredde for kj\u00f8rebanen p\u00e5 5,5 meter. Dersom tovegsregulering av Eikeveien opprettholdes, vil det gi mindre rom for \u00e5 etablere separate areal for g\u00e5ende og syklende. Det er vurdert at det arealmessig er mulig \u00e5 opprettholde fortau, sykkelveg og tovegsregulering, men som smalere felt enn ved envegsregulering. Fortau og sykkelveg blir omtrent 2,5 m brede. Det er ogs\u00e5 en risiko for at flere syklister da velger vegbanen, dersom tilbudet anses som lite fremkommelig. En l\u00f8sning med tovegsregulering (Figur 7) vil ogs\u00e5 kreve en del areal i Minde all\u00e9 for \u00e5 etablere h\u00f8yresvingefelt. Opprettholdelse av avkj\u00f8rselen ved Eikeveien 1 vil bli utfordrende mht. tilbaketrukket stopplinje i Eikeveien og siktforhold mot sykkelveg. Figur 7 \u2013 Eikeveien med tovegsregulering 8/15 Ramb\u00f8ll - Notat \u2013 Kryssl\u00f8sning Eikeveien 3.2 Envegsregulering Envegsregulering av Eikeveien vil gi en reduksjon av kj\u00f8rebanearealet. En vegbredde p\u00e5 minimum 4 m legges til grunn ved etablering av envegsregulering. Dette kan tillate bredere fortau og sykkelveg, et bedre tilbud til g\u00e5ende og syklende og mulighet for parkering/varelevering langs gaten. Dette vil ogs\u00e5 gi gunstigere siktforhold fra avkj\u00f8rslene langs Eikeveiens vestside. En envegsregulering vil gi konsekvenser for beboere og n\u00e6ring i Eikeveien, som ikke lenger kan kj\u00f8re ut i Minde all\u00e9, men m\u00e5 fortsette nordover. Det er en risiko for at kj\u00f8rende som befinner seg lengst s\u00f8r i Eikeveien, s\u00e6rlig ut fra avkj\u00f8rsler, trosser envegsreguleringen. For \u00e5 unng\u00e5 dette vil en l\u00f8sning med envegsregulering m\u00e5tte utformes slik at denne kj\u00f8rebevegelsen blir vanskelig. Renovasjon i Eikeveien forutsettes \u00e5 skje som i dag, ved at renovasjonskj\u00f8ret\u00f8y rygger inn avkj\u00f8rsel til Eikeveien 1 og 3, selv om det kan inneb\u00e6re noe rygging mot envegsreguleringen. Ved ensrettet trafikk nordover vil st\u00f8rre kj\u00f8ret\u00f8y fra Eikeveien m\u00e5tte kj\u00f8re til Edvard Griegs vei, like s\u00f8r for Danmarks plass, for \u00e5 komme inn p\u00e5 Fj\u00f8sangervegen s\u00f8rover. Personbiler og tilsvarende kj\u00f8ret\u00f8y vil kunne benytte Fridalsveien og Bendixens vei eller Schweig\u00e5rds vei s\u00f8rover mot Fager\u00e5sveien. B\u00e5de Bendixens vei og Schweig\u00e5rds vei er boliggater med langsg\u00e5ende parkering. Med bakgrunn i trafikktelling fra 2017, er trafikkmengden som kan ventes \u00e5 benytte seg av disse omkj\u00f8ringene beskjeden, men det er i utgangspunktet ikke \u00f8nskelig med \u00f8kt trafikk i disse gatene. Det er ogs\u00e5 mulig \u00e5 kj\u00f8re ruter i andre, smale boliggater i omr\u00e5det for \u00e5 komme s\u00f8rover igjen, men de er lite egnet for gjennomkj\u00f8ring. Kj\u00f8rerutene er illustrert i fFigur 8. Avstanden er den totale omkj\u00f8ringslengden for hver av rutene. I en kryssvurdering av Minde all\u00e9/Eikeveien gjennomf\u00f8rt i 2017 av Sivilingeni\u00f8r Helge Hopen AS anbefales det \u00e5 envegsregulere Eikeveien mot nord av hensyn til trafikksikkerhet og en effektiv faseveksling i to trinn. Figur 8 - Mulige kj\u00f8reruter fra Eikeveien til Storetveitvegen/Minde all\u00e9 9/15 Ramb\u00f8ll - Notat \u2013 Kryssl\u00f8sning Eikeveien 3.3 Oppsummering Tovegsregulering Envegsregulering Arealkrevende kryssomr\u00e5de for \u00e5 sikre fremkommelighet for store Ett kj\u00f8refelt gir mindre arealbeslag kj\u00f8ret\u00f8y Tilbud til myke trafikanter i Eikeveien p\u00e5 2,5 m fortau og 2,5 m Tilbud til myke trafikanter i Eikeveien p\u00e5 3,5 m fortau og 3,0 m sykkelveg, inkludert kantsteinsklaring sykkelveg, inkludert kantsteinsklaring Komplisert signalanlegg, med lite gr\u00f8nntid for sekund\u00e6rstr\u00f8mmene Enkel signalregulert kryssing for g\u00e5ende og syklende over Minde All\u00e9 Kj\u00f8ret\u00f8y, st\u00f8rrelse L-lastebil og mindre, kj\u00f8rer korteste veg til og fra Omveg for kj\u00f8ret\u00f8y som skal s\u00f8rover, 1,2 km og 3,6 km for Eikeveien. Vending i Eikeveien krever man\u00f8vrering i gjennomg\u00e5ende henholdsvis personbil og st\u00f8rre kj\u00f8ret\u00f8y. Trafikken forventes \u00e5 kj\u00f8reveg. fordele seg mellom Bendixens vei, Schweig\u00e5rds vei og Inndalsveien, Vogntog m\u00e5 kj\u00f8re ut via Edvard Griegs vei. men hovedsakelig i sistnevnte. 3.4 Anbefaling Basert p\u00e5 momentene som er belyst i dette notatet, er det vurdert at fordelene med envegsregulering av Eikeveien, overstiger ulempene. Dette knytter seg til l\u00f8sning for myke trafikanter i Eikeveien og kompleksiteten av kryssl\u00f8sningen mot Minde all\u00e9. Valg av sykkelkonsept og envegsregulering/tovegsregulering er tett knyttet til hverandre og er sett i sammenheng undervegs i prosessen. Denne anbefalingen er ogs\u00e5 gjort med bakgrunn i mulige l\u00f8sninger med tovegsregulering. 10/15 Ramb\u00f8ll - Notat \u2013 Kryssl\u00f8sning Eikeveien 4. Kryssl\u00f8sninger F\u00f8lgende ligger til grunn for de skisserte kryssl\u00f8sningene: - Envegsregulering - Forbud mot venstresving inn til Eikeveien - Sporing med vogntog (VT) nordg\u00e5ende i Eikeveien - Vareleveringslomme/parkering p\u00e5 \u00f8stsiden av Eikeveien B\u00e5de envegsregulering og forbud mot venstresvingefelt er i tr\u00e5d med konklusjon av trafikkanalysen for Wergeland (Hopen, 2017). Dette begrunnes i lav k\u00f8dannelse tilbake til bybanetraseen, trafikksikkerhet og fremkommelighet for gang/sykkel. Minste bredde mellom fasadeliv i Eikeveien er omtrent 16 m p\u00e5 gateplan. Videref\u00f8ring for sykkel nordover i Inndalsveien har ogs\u00e5 betydning for hvilken sykkell\u00f8sning som b\u00f8r velges. Det er sannsynlig at sykkeltras\u00e9en vil g\u00e5 videre nordover gjennom parken med Trikkesl\u00f8yfen, p\u00e5 eksisterende grusstier. Det er tatt utgangspunkt i tre hovedkonsepter: 1. E1 - Sykkelveg med fortau p\u00e5 \u00f8stsiden av Eikeveien 2. E2 - Sykkelveg med fortau p\u00e5 vestsiden av Eikeveien 3. E3 - Tosidig sykkelfelt langs Eikeveien Alle konseptene er vurdert b\u00e5de med envegsregulering og tovegsregulering, men her er kun alternativet ved envegsregulering vist. Flere av konseptene har ogs\u00e5 ulike varianter. De mest aktuelle er vist i dette notatet. 11/15 Ramb\u00f8ll - Notat \u2013 Kryssl\u00f8sning Eikeveien Alternativ E1 \u2013 Sykkelveg p\u00e5 \u00f8stsiden Eikeveien 1 Konsepttegning fra tidlig fase \u2022 Sykkelveg p\u00e5 \u00f8stsiden av Eikeveien \u2022 Kryssing \u00f8st for kryssomr\u00e5det i Minde all\u00e9 \u2022 Videre nordover kan sykkelvegen krysse Eikeveien med eller uten forkj\u00f8rsrett for syklister Alternativ E2 \u2013 Sykkelveg p\u00e5 vestsiden Eikeveien 1 Konsepttegning fra tidlig fase \u2022 Sykkelveg lagt p\u00e5 vestsiden av Eikeveien \u2022 Kryssing vest for krysset i Minde all\u00e9 \u2022 Videref\u00f8ring i trikkesl\u00f8yfen uten kryssing av Eikeveien \u2022 Sykkelvegen treffer vinkelrett p\u00e5 Minde all\u00e9, ettersom fortau er utvidet i kryssomr\u00e5det Alternativ E3 \u2013 Sykkelfelt Eikeveien 1 Konsepttegning fra tidlig fase \u2022 Sykkelfelt p\u00e5 begge sider av Eikeveien \u2022 Videref\u00f8ring i trikkesl\u00f8yfen krever kryssing av Eikeveien for nordg\u00e5ende retning \u2022 Kryssing p\u00e5 begge sider av kryssomr\u00e5det i Minde all\u00e9 12/15 Ramb\u00f8ll - Notat \u2013 Kryssl\u00f8sning Eikeveien 4.1 Fordeler og ulemper Alternativ Fordeler Ulemper E1 - Sykkelveg \u00f8st \u2022 Unng\u00e5r to avkj\u00f8rsler og vareleveringsomr\u00e5der \u2022 Krysser avkj\u00f8rsel og kommer til en viss grad i p\u00e5 vestsiden konflikt med vareleverings-/parkeringsareal p\u00e5 \u2022 Gir rom for \u00e5 utvide gangareal vest for \u00f8stsiden av Eikeveien Eikevegen i krysset med Minde all\u00e9 \u2022 Videref\u00f8ring av sykkelveien nordover i trikkesl\u00f8yfen, vil kreve kryssing av Eikeveien \u2022 D\u00e5rlige siktforhold ved avkj\u00f8rsel E2 - Sykkelveg vest \u2022 Unng\u00e5r avkj\u00f8rsel p\u00e5 \u00f8stsiden og konflikt med \u2022 Krysser to avkj\u00f8rsler og to vareleveringsarealer p\u00e5 parkerings-/vareleveringsareal vestsiden av Eikeveien \u2022 Videref\u00f8ring av sykkelvegen nordover i \u2022 Utfordring med avkj\u00f8rsler og konflikter mellom trikkesl\u00f8yfen uten kryssing av Eikeveien myke trafikanter p\u00e5 vestsiden av Eikeveien \u2022 L\u00f8sningen er i st\u00f8rre grad enn E1 tilpasset \u2022 D\u00e5rlige siktforhold ved avkj\u00f8rsel p\u00e5 vestsiden hovedstr\u00f8mmen av syklister som beveger seg mellom Kanalveien og Eikeveien \u2022 Gir utvidet areal for g\u00e5ende s\u00f8rvest i Eikeveien E3 - Sykkelfelt \u2022 St\u00f8rre areal for g\u00e5ende vest for Eikeveien \u2022 Krysser alle avkj\u00f8rsler i Eikeveien og kommer i konflikt med varelevering/parkering \u2022 Systemskifte fra Minde all\u00e9 - Barn/uerfarne syklister vil trolig velge fortau. Voksne/erfarne syklister vil trolig velge kj\u00f8rebanen. \u2022 Mer plasskrevende enn sykkelveg (det er lagt til grunn 2 x 1,5 m bredde p\u00e5 sykkelfelt mot 2,5 m bredde p\u00e5 sykkelveg) \u2022 Nordg\u00e5ende sykkelfelt m\u00e5 sannsynligvis krysse Eikeveien for \u00e5 fortsette videre vest for Trikkesl\u00f8yfen 5. Anbefaling Basert p\u00e5 en helhetsvurdering av alternativene ble det valgt \u00e5 g\u00e5 videre med alternativ E2 i det videre arbeidet. Dette med bakgrunn i at E3 er vurdert til \u00e5 ikke treffe godt nok p\u00e5 noen av m\u00e5lgruppene og E1 gir en d\u00e5rligere kobling mot hovedstr\u00f8mmen fra Kanalveien. Ved valg av dette alternativet vil all varelevering forutsettes levert fra vareleveringslomme langs Eikeveien. 13/15 Ramb\u00f8ll - Notat \u2013 Kryssl\u00f8sning Eikeveien 6. Videreutvikling av anbefalt alternativ Videreutvikling av alternativ E2 resulterte i flere ulike utforminger. A. Envegsregulering, ett gangfelt over Minde all\u00e9, ingen h\u00f8yresvingefelt (Figur 9) B. Envegsregulering, to gangfelt over Minde all\u00e9, h\u00f8yresvingefelt (Figur 10) L\u00f8sningene medf\u00f8rer stenging av avkj\u00f8rsel til Minde all\u00e9 5, varemottak i Eikeveien 1 og parkering nord for Eikeveien 1 grunnet trafikksikkerhet som f\u00f8lge av ventet \u00f8kning i trafikkmengde gjennom Eikeveien i fremtidig situasjon. Areal til parkering for beboere i Minde all\u00e9 5 sikres p\u00e5 baksiden i tilknytning til avkj\u00f8rsel til Eikeveien 1 og 3. Dette arealet er markert med en P i skissene. Varelevering forutsettes \u00e5 skje fra vareleveringslomme p\u00e5 \u00f8stsiden av Eikeveien. Denne foresl\u00e5s kombinert med tidsregulert parkering. To ulike typer signalanlegg er vurdert. I alt. A signalreguleres bare gang- og sykkelkryssingen i Minde all\u00e9, mens gangfeltet i Eikeveien holdes utenfor. I alt. B er hele kryssomr\u00e5det signalregulert med gangfelt i alle armer og h\u00f8yresvingefelt i Minde all\u00e9. Det er vurdert tilstrekkelig med ett gangfelt i Minde all\u00e9 med begrunnelse i n\u00e6rhet til gangfelt i overgangen mellom Storetveitvegen og Minde all\u00e9 og en gunstigere arealbruk og trafikkavvikling ved l\u00f8sningen i alt. A enn i alt. B. P\u00e5 bakgrunn av dette er alternativ A valgt. Figur 9 - Eikeveien - alt. A Figur 10 - Eikeveien - alt. B 14/15 Ramb\u00f8ll - Notat \u2013 Kryssl\u00f8sning Eikeveien 7. Alternativ 0 \u2013 Opprettholde arm av Storetveitvegen til Inndalsveien Som en del av bestillingen til omr\u00e5deplanen for sentrale deler av Wergeland, skulle bybanestoppet p\u00e5 Wergeland roliggj\u00f8res og de trafikale innvirkningene minimeres. Armen av Storetveitvegen mot Inndalsveien ble derfor regulert stengt og omgjort til torgareal. Trafikken mot Inndalsveien f\u00f8res til Eikeveien. Kryssingen av bybanesporet blir mer vinkelrett med bedre siktforhold. Alternativet til \u00e5 \u00e5pne Eikeveien for gjennomgangstrafikk, er \u00e5 opprettholde dagens l\u00f8sning hvor Storetveitvegen g\u00e5r forbi Fanahallkvartalet til Inndalsveien. Dette \u00e5pner for \u00e5 benytte Eikeveien til sykkelgate tillatt for kj\u00f8ring og parkering. Denne l\u00f8sningen vil sk\u00e5ne trikkesl\u00f8yfen og parken rundt som kulturminne. Dette kunne ogs\u00e5 \u00e5pnet for \u00e5 regulere Eikeveien til sykkelgate, med fokus p\u00e5 myke trafikanter, men samtidig \u00e5pne for den beskjedne trafikken som g\u00e5r der i dag. Grepet med \u00e5 flytte trafikken fra Storetveitvegen til Eikeveien fra gjeldende omr\u00e5deplan, er videref\u00f8rt i planforslaget for gang- og sykkelanlegget. 15/15 "
}