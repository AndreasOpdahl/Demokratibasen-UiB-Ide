{
  "dokument_id": "66899ee8-e770-54d1-8f37-b4fe3688397e",
  "doc_type": "case_presentation",
  "kommune": 5501,
  "tittel": "Orientering til kommunestyret om endelige vedtak i hovedutvalg og r\u00e5dgivende organ i juni 2024",
  "url": "https://innsyn.tromso.kommune.no/application/getMoteDokument?dokid=2001750467",
  "tekst": "Arkivsaksnr. 24/10521-1 Saksbehandler Line Vatne Saksgang M\u00f8tedato Kommunestyret 18.06.2024 Orientering til kommunestyret om endelige vedtak i hovedutvalg og r\u00e5dgivende organ i juni 2024 Kommunedirekt\u00f8rens innstilling til vedtak: Redegj\u00f8relse om endelige vedtak i hovedutvalg og r\u00e5dgivende organ i juni 2024 tas til orientering. Stig Tore Johnsen Mari Enoksen Hult Kommunedirekt\u00f8r Direkt\u00f8r for organisasjon 1 Hva saken gjelder Orientering til kommunestyret om endelige vedtak fattet i hovedutvalg og r\u00e5dgivende organ i juni 2024. Saksutredning Reglement for hovedutvalgene, pkt. 2 fastsetter at kommunestyret skal orienteres om saker som endelig behandles av hovedutvalgene: \u00abHovedutvalgene har avgj\u00f8relsesmyndighet i saker som gjelder deres ansvarsomr\u00e5der, begrenset av de rammer og retningslinjer som er vedtatt av kommunestyret. Saker som har v\u00e6rt til endelig behandling i hovedutvalgene skal sendes samlet til kommunestyret som orienteringssak.\u00bb I kommunestyrets sak 66/22 ble det i tillegg fattet f\u00f8lgende vedtak: \u00abKommunestyret ber om at saker som ikkje g\u00e5r til kommunestyret og som er behandla i andre utval som integreringsutvalet eller studentutvalet ogs\u00e5 blir tatt med i denne rapporteringa.\u00bb I denne saken orienteres kommunestyret om endelige vedtak fattet i hovedutvalgene og de r\u00e5dgivende organer i april 2024. Helse- og velferdsutvalget 5. juni 2024 I helse- og velferdsutvalgets m\u00f8te 05.06.2024 ble det ikke fattet endelige vedtak. Sakene som ble behandlet i helse- og velferdsutvalget 5. juni kan leses her: Innsyn - m\u00f8tekalender (tromso.kommune.no) Kommune- og byutviklingsutvalget 6. juni 2024 I kommune- og byutviklingsutvalgets m\u00f8te 06.06.2024 ble det fattet fem endelige vedtak. Sak 26/24 Utbyggingsavtale Strandkanten K9b og K10 (Nyholmen) - endelig vedtak Kommune- og byutviklingsutvalgets vedtak: Utbyggingsavtale mellom Troms\u00f8 kommune og Norsk Boligutvikling AS vedtas. Sak 27/24 Plan 1755 Detaljregulering, Kullkransvingen - planforslag til offentlig ettersyn - korrigering av saksopplysninger Kommune- og byutviklingsutvalgets vedtak: Forslag til detaljreguleringsplan 1755 Kullkransvingen, gbnr 200/525, 527, oppdateres med korrigert planbeskrivelse og korrigerte planbestemmelser av 16.05.2024. I h\u00f8ringsprosessen bes det om innspill p\u00e5 om arkitektur, estetikk og materialvalg er beskrevet godt nok, og hvordan de forsl\u00e5tte grepene vil passe inn i en fremtidig transformert bydel langs Stakkevollvegen. 2 KOBY ber om at forslagsstiller legger fram et alternativforslag med reduksjon av h\u00f8yde p\u00e5 byggetrinn 2 til maks kote 30. Oppdaterte plandokumenter legges ut til forlenget offentlig ettersyn og oversendes h\u00f8ringspartene med frist for merknader innen fire uker etter vedtak. Sak 28/24 Utbyggingsavtale Ringvegen 770 - Coop Norge Troms\u00f8 Eiendom AS - endelig vedtak Kommune- og byutviklingsutvalgets vedtak: Utbyggingsavtale mellom Troms\u00f8 kommune og Coop Norge Troms\u00f8 Eiendom AS for utbyggingen av Ringvegen 770 vedtas. Sak 30/24 Utbyggingsavtale til offentlig ettersyn - Gimlevegen boliger - plan 1829 Kommune- og byutviklingsutvalgets vedtak: Utbyggingsavtale for Gimlevegen boliger, plan 1829, signert av Gimletun AS legges ut til offentlig ettersyn i 30 dager. Sak 32/24 Orientering om forslag til nye statlige planretningslinjer for arealbruk og mobilitet Kommune- og byutviklingsutvalgets vedtak: Forslag til nye statlige planretningslinjer for arealbruk og mobilitet tas til orientering. Sakene som ble behandlet i kommune- og byutviklingsutvalget den 6. juni kan leses her: Innsyn - m\u00f8tekalender (tromso.kommune.no) Milj\u00f8-, idrett-, kultur- og samfunnsutviklingsutvalget 5. juni 2024 I milj\u00f8-, idrett-, kultur- og samfunnsutviklingsutvalgets m\u00f8te 05.06.2024 ble ti saker endelig avgjort. Sak 66/24 S\u00f8knad om tilskudd til Musikkfest Troms\u00f8 2024 Milj\u00f8-, idrett-, kultur- og samfunnsutviklingsutvalgets vedtak: 1. Musikkfest Troms\u00f8 2024 innvilges et tilskudd p\u00e5 kr.150.000,- 2. Tilskuddet dekkes over posten N\u00e6rmilj\u00f8 og frivillighet. 3. Ved fremtidige tildelinger i tilskuddsordningen for N\u00e6rmilj\u00f8 og frivillighet ber utvalget om \u00e5 f\u00e5 orientering i sakspapirer om resterende bel\u00f8p i ordningen Sak 67/24 S\u00f8knad om tilskudd til Utf\u00f8rr Bl\u00e5rock - Rockeklubben Ekte Rock Milj\u00f8-, idrett-, kultur- og samfunnsutviklingsutvalgets vedtak: S\u00f8knad om tilskudd fra Rockeklubben Ekte Rock avsl\u00e5s. Sak 68/24 Kunstgress og milj\u00f8hensyn - veien videre for Troms\u00f8s kunstgressbaner 3 Milj\u00f8-, idrett-, kultur- og samfunnsutviklingsutvalgets vedtak: 1. Ved etablering av nye eller rehabilitering av gamle kunstgressbaner av Troms\u00f8 kommune skal det velges alternativer med organisk ifyll eller uten ifyll. 2. Idrettslag i kommunen kan velge l\u00f8sninger med gummigranulat (syntetisk eller polymercoatede ifyll), men disse banene prioriteres nederst i Troms\u00f8 kommunes innstilling til spillemidler. Unntaket fra denne nedprioriteringen er baner hvor det bedrives toppidrett og da det per i dag ikke finnes fullgode alternativer. I Troms\u00f8 kommune gjelder dette kun Romssa Arena og TUIL Arena. Sak 69/24 H\u00f8ringsinnspill - forslag til reviderte statlige planretningslinjer for klima og energi Milj\u00f8-, idrett-, kultur- og samfunnsutviklingsutvalgets vedtak: Troms\u00f8 kommune avgir sitt h\u00f8ringsinnspill slik det fremst\u00e5r i saksutredningen. Sak 70/24 Troms\u00f8 kommunes h\u00f8ringsuttalelse til: Forslag til endringer i allmenngj\u00f8ringsloven og sektorlovgivning med hensyn til skipsfart Milj\u00f8-, idrett-, kultur- og samfunnsutviklingsutvalgets vedtak: Troms\u00f8 kommune st\u00f8tter forslaget fra regjeringa. I norske farvann og p\u00e5 norsk sokkel er det i dag en h\u00f8y andel utenlandske skip innen kystfarten, cruise og visse offshore-segment, der de ansatte har et l\u00f8nnsniv\u00e5 som til dels ligger betydelig lavere enn norsk niv\u00e5. S\u00e6rlig i kystfarten er det en lav andel norske skip. Troms\u00f8 kommune \u00f8nsker \u00e5 legge til rette for rettferdig arbeidsliv og rettferdig konkurranse. For skipsfarten betyr dette at utenlandske arbeidstakere p\u00e5 skip som utf\u00f8rer tjenester i Norge og p\u00e5 norsk sokkel, skal ha l\u00f8nnsvilk\u00e5r som er likeverdige med norske arbeidstakere. Dette vil ogs\u00e5 medf\u00f8re en mer likeverdig konkurransesituasjon i norsk innenriksfart og fjerne uakseptabelt lave l\u00f8nninger som mulig konkurransefortrinn. Et krav om norsk l\u00f8nnsniv\u00e5 vil sikre likebehandling av arbeidstakere i det norske arbeidsmarkedet og motvirke sosial dumping og lavl\u00f8nnskonkurranse, ved at press p\u00e5 arbeidstakernes l\u00f8nninger og uakseptabelt lave l\u00f8nninger fjernes som mulig konkurransefortrinn. Det kan v\u00e6re enkelte utfordringer med forslaget. Vi trenger et \u00f8kt kunnskapsgrunnlag som belyser frykten for ikke anl\u00f8p av nord-norske havner, men behovet for \u00e5 sikre trygge og gode arbeidsvilk\u00e5r og en lik konkurranse er det viktigste hensynet. Troms\u00f8 kommune st\u00f8tter forslaget fra regjeringa Sak 72/24 Kommunedelplan for kultur 2024 - 2032. H\u00f8ringsutgave. Milj\u00f8-, idrett-, kultur- og samfunnsutviklingsutvalgets vedtak: H\u00f8ringsversjon av Kommunedelplan for kultur 2024 \u2013 2032 vedtas og sendes ut p\u00e5 offentlig h\u00f8ring i minimum seks uker. Diverse forslag fra likestillingsutvalg, eldrer\u00e5d, kommunalt r\u00e5d for mennesker med nedsatt funksjonsevne og mangfolds- og integreringsutvalget: 4 2. I kommuneplanen for kultur 2024 -2032 er det viktig at m\u00e5lene med et aldersvennlig samfunn synliggj\u00f8res. Ut fra dette \u00f8nsker vi at melding ST. 15 (2017-2018) Leve hele livet \u2013 en kvalitetsplan for eldre tas inn som grunnlagsdokument for arbeidet med planen. Delm\u00e5l kapittel 3: derfor skal vi fremme varierte kvalitetstilbud som ivaretar intensjonene i kommunens m\u00e5l om et aldersvennlig samfunn. 3. Det b\u00f8r dr\u00f8ftes om opplevelseskortet ogs\u00e5 kan v\u00e6re et tilbud for eldre og uf\u00f8re med d\u00e5rlig r\u00e5d. Det b\u00f8r dr\u00f8ftes om Lov om folkebibliotek opp mot hjemmeboende eldre og uf\u00f8re beboere p\u00e5 institusjoner. Det \u00f8nskes at det i planperioden pr\u00f8ves ut en kulturskyssordning fra distriktet. 4. Ny ordlyd punkt 2.1 (...) senke \u00f8konomiske, sosiale, kulturelle og geografiske barrierer for deltagelse i kulturlivet Endres til: (...) avdekke og bryte ned strukturelle barrierer for deltagelse i kulturlivet, inkludert, men ikke begrenset til kj\u00f8nnede, \u00f8konomiske, sosiale, kulturelle, fysiske og geografiske barrierer. 5. Endringsforslag og tilleggsforslag fra kommunalt r\u00e5d 6. Utvalget setter pris p\u00e5 at universell utforming har f\u00e5tt en plass i kartleggingen av kulturbygg og i tilh\u00f8rende anbefalinger. Men universell utforming er mer enn tilrettelegging for rullestolbrukere. Det er blant annet skilting, ledelinjer, belysning, akustikk eller tilgang til teleslynge. Utvalget anbefaler at andre aspekter av universell utforming inkluderes i b\u00e5de kartlegging, men ogs\u00e5 anbefalinger og planlegging av videre prosess. 7. FFO anbefales inkludert i liste over relevante organisasjoner Utvalget anbefaler at det i videre arbeid konkretiseres hvordan vi kan jobbe med \u00e5 \u00f8ke etnisk og spr\u00e5klig mangfold i v\u00e5r kommune. Vi savner dette i kartleggingen, men \u00f8nsker \u00e5 se det i videre anbefalinger og prosessarbeid. 8. Nytt strekpunkt side 16, punkt 1.3: Informasjon om tjenester og kulturtilbud skal v\u00e6re oppdatert og tilgjengelig for alle - informasjon skal tilstrebes \u00e5 gj\u00f8res tilgjengelig p\u00e5 flere spr\u00e5k H\u00f8ringsversjon av Kommunedelplan for kultur 2024 \u2013 2032 vedtas og sendes ut p\u00e5 offentlig h\u00f8ring med h\u00f8ringsfrist 01.09.2024 Sak 73/24 H\u00f8ringsinnspill til NOU 2024:2 I samspill med naturen (frist 30.06.2024) Milj\u00f8-, idrett-, kultur- og samfunnsutviklingsutvalgets vedtak: H\u00f8ringsinnspillene vedtas slik de presenteres i saksfremlegget. Sak 74/24 Representantforslag fra Markus Akselbo 22.05.2024 Milj\u00f8-, idrett-, kultur- og samfunnsutviklingsutvalgets vedtak: Kommunedirekt\u00f8ren legger frem en sak for milj\u00f8-, idretts-, kultur- og samfunnsutviklingsutvalget hvor det vurderes en tomtefesteavtale til Reinen IL med minimum 10 \u00e5rs varighet. Det legges i samme sak frem en vurdering av evt. behov for reguleringsendringer og forslag til \u00e5 l\u00f8se dette Sak 75/24 Oppf\u00f8lging Arktisk hovedstad Milj\u00f8-, idrett-, kultur- og samfunnsutviklingsutvalgets vedtak: 1. Troms\u00f8 kommune videref\u00f8rer og styrker arbeidet med \u00e5 befeste og kommunisere rollen og identiteten som arktisk hovedstad. 2. Troms\u00f8 kommune b\u00f8r inng\u00e5 forpliktende partnerskap med samfunnsutviklere slik som Troms Fylkeskommune og UiT, Norges arktiske universitet, for \u00e5 sikre en felles og koordinert innsats n\u00e5r det gjelder posisjonering av Troms\u00f8 i strategiske satsinger som s\u00e6rlig gjelder nordomr\u00e5depolitikken og internasjonalt arbeid, og med s\u00e6rlig vekt p\u00e5 nordisk 5 samarbeid i nord. 3. Troms\u00f8 kommune skal bidra aktivt i Arctic Mayors\u2019 Forum for \u00e5 fremme interessene til folk og samfunn i Arktis overfor nasjonale og internasjonale beslutningstakere. 4. Troms\u00f8 kommune m\u00e5 konkretisere rollen og ambisjonen som arktisk hovedstad i KPS, KPA og Sentrumsplanen, samt og i andre relevante kommunale planer og satsinger. 5. Troms\u00f8 kommune m\u00e5 vedlikeholde relasjonen til sentrale nasjonale og internasjonale akt\u00f8rer slik som Utenriksdepartementet, Arktisk r\u00e5d og EU og videreutvikle vertskapsrollen overfor arktiske institusjoner og internasjonale akt\u00f8rer etablert i Troms\u00f8 Sak 78/24 Milj\u00f8millionen 2024 - v\u00e5rens tildelinger Milj\u00f8-, idrett-, kultur- og samfunnsutviklingsutvalgets vedtak: Tildeling av tilskuddsmidlene fra Troms\u00f8 kommunes ordning \u00abMilj\u00f8millionen 2024\u00bb fordeles i tr\u00e5d med \u00abTabell 1 - forslag til tildeling\u00bb i saksutredningen S\u00f8knad nr 4 Dr\u00e5pen i havet endres st\u00f8ttebel\u00f8p fra kr 350 856 til kr 340 856 S\u00f8knad nr 12 Troms\u00f8 ungdomsr\u00e5d endres st\u00f8ttebel\u00f8p fra kr 0 til kr 10 000 Sakene som ble behandlet i milj\u00f8-, idrett-, kultur- og samfunnsutviklingsutvalget 5. juni kan leses her: Innsyn - m\u00f8tekalender (tromso.kommune.no) Oppvekst- og utdanningsutvalget 7. juni 2024 I oppvekst- og utdanningsutvalgets m\u00f8te 07.06.2024 ble to saker avgjort. Sak 28/24 Representantforslag til kommunestyret 22.05.2024 Oppvekst- og utdanningsutvalgets vedtak: Oppvekstutvalet meiner det er ein god ide med gratis barnehage i distrikta for \u00e5 bidra til bulyst og folketalsvekst. I samband med HAP 2025 ber utvalet om kl\u00e5rgjering av kostnader for \u00e5 tilby dette ved barnehagen i Lakselvbukt og andre distriktsbarnehagar. Sak 40/24 \u00d8kt grunnbemanning i kommunale barnehager Oppvekst- og utdanningsutvalgets vedtak: Oppvekstutvalet takkar for ei god sak, og vil komme attende til saka i samband med HAP 2025. For\u00f8vrig tas saka til orientering. Det jobbes videre med alternativ 2. Sakene som ble behandlet i oppvekst- og utdanningsutvalget 7. juni kan leses her: Innsyn - m\u00f8tekalender (tromso.kommune.no) Eldrer\u00e5det 3. juni 2024 I eldrer\u00e5dets m\u00f8te 03.06.2024 ble to saker endelig avgjort. 6 Sak 17/24 H\u00f8ringsinnspill til plan 1943 - Detaljreguleringsplan for Jonas Lies gate 15 - til offentlig ettersyn Eldrer\u00e5dets vedtak: Planen legger opp til h\u00f8y utnyttelsesgrad \u2013 tomten har en st\u00f8rrelse p\u00e5 3 daa. Eldrer\u00e5det mener at man i h\u00f8ringsrunden b\u00f8r be om synspunkter p\u00e5 en slik stor utnyttelsesgrad er hensiktsmessig i boligutviklingen Troms\u00f8 kommune. 1. Eldrer\u00e5det ber om at prosjektet vurderes ut fra et aldersvennlig perspektiv og at dette blir uttrykt skriftlig f\u00f8r endelig byggetillatelse gis. 2. Fellesareal med takh\u00f8yde ned mot 3 m er ikke gode l\u00f8sninger. Eldrer\u00e5det tilr\u00e5r st\u00f8rre h\u00f8yder i omr\u00e5der tiltenkt sammenkomster og aktiviteter. 3. Tilgang til sitteplasser i lune og solfylte omgivelser utend\u00f8rs er et aktivum og m\u00e5 vektlegges i det videre utviklingsarbeidet av prosjektet. 4. Ut fra prosjektets st\u00f8rrelse mener eldrer\u00e5det det m\u00e5 v\u00e6re minimum 2 reserverte pplasser for hjemmetjenestens uniformerte biler. 5. Prosjektets beliggenhet indikerer gode gangmulighet til sentrum. Eldrer\u00e5det ber likevel om at muligheten for ferdsel med rullator eller rullestol til/fra Heracleum undergis n\u00e6rmere vurdering for \u00e5 finne l\u00f8sninger p\u00e5 krysningspunkt og ferdsels\u00e5rer. 6. Eldrer\u00e5det viser til behovet for romslighet i, balkonger og bad. Hjemmeboende med bevegelsesvansker har ofte store rullestoler. Det m\u00e5 stilles krav om snusirkler for rullestol p\u00e5 160cm. 7. Prosjektet m\u00e5 gi plass for parkering av mopedbiler/overbygde rullestoler o.l. med lademuligheter. 8. Heiser m\u00e5 kunne gi plass for sykeb\u00e5re Sak 22/24 Eldredagen 2024 Eldrer\u00e5dets vedtak: Eldrer\u00e5det oppnevner tre personer som gis i oppdrag \u00e5 finne en h\u00f8velig markeringsm\u00e5te for eldredagen 2024 innenfor de \u00f8konomiske rammer eldrer\u00e5det disponerer: H\u00e5vard Sandberg, Knut Arne Henriksen, og Torill Torgersen. Sakene som ble behandlet i eldrer\u00e5det 3. juni kan leses her: Innsyn - m\u00f8tekalender (tromso.kommune.no) Kommunalt r\u00e5d for mennesker med nedsatt funksjonsevne 3. juni 2024 I kommunalt r\u00e5d for mennesker med nedsatt funksjonsevne sitt m\u00f8te 03.06.2024 ble det ikke fattet endelige vedtak. Sakene som ble behandlet i kommunalt r\u00e5d for mennesker med nedsatt funksjonsevne den 3. juni kan leses her: Innsyn - m\u00f8tekalender (tromso.kommune.no) Mangfolds- og integreringsutvalget 4. juni 2024 I mangfolds- og integreringsutvalgets m\u00f8te 04.06.2024 ble en sak endelig avgjort. Sak 19/24 Orientering om utredning: Behov for m\u00f8teplasser og samlingspunkt for internasjonalt milj\u00f8 i Troms\u00f8 7 Mangfolds- og integreringsutvalgets vedtak: Utredningen tas til orientering. Rapporten til PWC er gjennomf\u00f8rt og det ligger noen funn om hva som finne av behov, forslag p\u00e5 l\u00f8sninger og visjon for internasjonale Troms\u00f8. Det fremst\u00e5r at det er behov for videre utredninger og hvordan dette kan implementeres i v\u00e5r kommune. Utvalget ber administrasjonen snaret komme tilbake til oss med en ny fremdriftsplan for prosjektet. Bytt prosjektnavn til: iHus-Prosjektet [integrering, inkludering, informasjon, internasjonalt og innovasjon]-Hus Sakene som ble behandlet i mangfolds- og integreringsutvalgets m\u00f8te 4. juni kan leses her: Innsyn - m\u00f8tekalender (tromso.kommune.no) Vedtakskompetanse Kommunestyret. 8 "
}