{
  "dokument_id": "8c62565b-014f-51f5-8832-185c90343186",
  "doc_type": "case_attachment",
  "kommune": 4601,
  "tittel": "H\u00f8ringsinnspill fra ENTREPREN\u00d8RFORENINGEN BYGG OG ANLEGG VESTENFJELSKE AVDELING",
  "url": "https://bergen.kommune.no/politikere-utvalg/api/fil/bk360/10954790/Horingsinnspill-fra-ENTREPRENORFORENINGEN-BYGG-OG-ANLEGG-VESTENFJELSKE-AVDELING",
  "tekst": "Bergen kommune, Byr\u00e5dsleders avdeling Innspill til Bergen kommune sin KPS 15.08.2024 1. Innledning og bakgrunn: Det vises til h\u00f8ring vedr\u00f8rende kommuneplanens samfunnsdel. Entrepren\u00f8rforeningen Bygg og anlegg Vestenfjelske (heretter EBAV), representerer entrepren\u00f8rene i vest, og sender med dette sine innspill til h\u00f8ringsrunden til KPS. I planprogrammet som er p\u00e5 h\u00f8ring, har byr\u00e5det l\u00f8ftet frem fem tema som vil v\u00e6re viktige \u00e5 diskutere i utarbeidelsen av samfunnsdelen: 1. En velferdsstat under press krever at kommunen har tilstrekkelig handlingsrom til \u00e5 omstille seg 2. Et voksende utenforskap krever at vi samarbeider for \u00e5 inkludere alle i bysamfunnet 3. Vestlandets hovedstad skal ikke v\u00e6re en by som er seg selv nok 4. Bergen m\u00e5 forberede seg p\u00e5 en usikker fremtid med fokus p\u00e5 samfunnssikkerhet, klima- og naturrisiko 5. En god og livskraftig by krever \u00f8kt fokus p\u00e5 gode oppvekstvilk\u00e5r og utfoldelsesmuligheter der folk bor Enkelte av punktene kan muligens oppfattes noe uklar, men det er fors\u00f8kt \u00e5 svare ut mest mulig konkret. EBA har fors\u00f8kt \u00e5 dele opp temaene i mer overordnede hovedtema, slik at enkelte av punktene fra 1-5 vil bli svart ut i flere av punktene. EBAV kommer med f\u00f8lgende innspill p\u00e5 de konkrete punktene p\u00e5 hhv: \uf0b7 N\u00e6ring \uf0b7 Utenforskap/mangfold \uf0b7 Bolig, oppvekst og fortetting \uf0b7 Klima og milj\u00f8 \uf0b7 Saksbehandling 2. Konkret tilbakemelding: 2.1) N\u00e6ring: EBA oppfatter punkt 1 at Bergen har store ambisjoner for vekst, og at Bergen skal v\u00e6re en attraktiv by i Norge. Bergen er Norge sin sekund\u00e6rby og b\u00f8r vokse b\u00e5de i innbyggertall og i n\u00e6ringsliv, likt med \u00f8vrige sekund\u00e6rbyer i Europa. For at kommunen skal kunne foreta seg \u00f8nskede politiske prioriteringer, er det viktig \u00e5 ha tilstrekkelig \u00f8konomisk handlerom. For at kommunen skal ha god \u00f8konomi, er det viktig at kommunen i st\u00f8rre grad blir attraktiv i forhold til n\u00e6ringsliv, jobbmuligheter, samt skape attraktive bo- og levevilk\u00e5r. Kommunen m\u00e5 i st\u00f8rre grad tiltrekke seg attraktive n\u00e6ringsakt\u00f8rer, og ikke minst samarbeide med omegnskommuner for \u00e5 dra hele Vestlandet fremover. Ettersom Bergen er en studentby, b\u00f8r det legges mer fokus p\u00e5 \u00e5 f\u00e5 studentene til \u00e5 fortsette \u00e5 bo i Bergen ogs\u00e5 etter de starter i arbeid. Det b\u00f8r i st\u00f8rre grad v\u00e6re flere attraktive jobbmuligheter for ferdige studenter, slik at Bergen beholder flere innbyggere og ikke mister potensielle ferske arbeidstakere til andre byer. Bergen m\u00e5 legge til rette for en mer n\u00e6ringsvennlig politikk, slik at ogs\u00e5 det b\u00e5de er enkelt for n\u00e6ringslivet \u00e5 b\u00e5de etablere seg, og ikke minst vokse for \u00e5 skape flere arbeidsplasser. P\u00e5 denne m\u00e5ten vil ogs\u00e5 kommunens egen inntekt \u00f8ke. Dette gjelder alt fra \u00e5 unng\u00e5 \u00absentrumsd\u00f8d\u00bb, ved \u00e5 legge til rette for fleksible l\u00f8sninger slik at byrommet og livet p\u00e5 gaten er aktiv, samt gj\u00f8re det enklere for butikker og restauranter til \u00e5 etablere seg. Dette gjelder eksempelvis \u00e5 unng\u00e5 lange, krevende og kostnadskrevende byr\u00e5kratiske prosesser med \u00e5 eksempelvis stille plankrav i KPA til at eldre reguleringsplaner f\u00f8r 1985 krever ny reguleringsplan. Dette gj\u00f8r at markedsmessige justeringer for n\u00e6ringslivet, krever flere \u00e5r med un\u00f8dvendig regulering. Dette skremmer vekk potensielle n\u00e6ringsakt\u00f8rer, og kommunen mister disse til andre kommuner. Dette skaper igjen f\u00e6rre arbeidsplasser. Kommunen m\u00e5 ha som m\u00e5l \u00e5 opparbeide seg et godt omd\u00f8mme for \u00e5 tiltrekke seg mer aktivitet, som igjen \u00f8ker inntektsniv\u00e5et. Mer om dette under punktet Saksbehandling. For \u00e5 ha en gjennomtenkt og solid n\u00e6ringsvillig satsning, b\u00f8r det lages til en egen Temaplan for n\u00e6ring i Bergen. Det er her viktig at kommunen legger de overordnede f\u00f8ringene i tett samarbeid med n\u00e6ringslivet og bransjen. Her kan EBAV gjerne delta. 2.2) Utenforskap/mangfold: EBA oppfatter at punktet omhandler styrking av mangfold i kommunen. Mangfold kan sikres ved \u00e5 gj\u00f8re det enklere for flere i samfunnet \u00e5 bo ved \u00e5 tilby billigere og ulike typer boliger som flere har muligheten til \u00e5 bo i. Her m\u00e5 det legges til rette for en mer ambisi\u00f8s boligutvikling, f\u00e5 opp reguleringstakten, samt \u00f8ke boligvolumet. Boligutvikling b\u00f8r ha stor fokus p\u00e5 fellesomr\u00e5der som er egnet for alle aldre, slik at de fungerer for \u00e5 unng\u00e5 ensomhet. I tillegg er det viktig \u00e5 styrke n\u00e6ringslivet og skole- og studenttilbud i ytterligere grad, slik at det er flere studie- og jobbmuligheter i kommunen for alle potensielle yrkesgrupper. Dagens statistikker viser at det er opp til 40% som bor alene. Det b\u00f8r i st\u00f8rre grad legges til rette for boformer til de enslige, og derav mindre st\u00f8rrelse p\u00e5 leilighetene. Markedet viser at det er stor ettersp\u00f8rsel etter de minste leilighetene, og kommunen b\u00f8r i st\u00f8rre grad legge til rette for \u00e5 tillate flere mindre leiligheter enn dagens KPA. Ettersom boligmarkedet uansett er i stadig endring, b\u00f8r KPA legge opp til mest mulig fleksibilitet p\u00e5 boligtype og st\u00f8rrelse. Kommunen b\u00f8r styrke satsningen p\u00e5 studentboliger, slik at flest mulige ser p\u00e5 Bergen som en attraktiv studentby. Kommunen b\u00f8r ogs\u00e5 i st\u00f8rre grad tilrettelegge for idrett og kultur i Bergen, med gode fasiliteter i det o entlige rom. Det b\u00f8r ogs\u00e5 v\u00e6re en strategi for fordeling av idrett og kultur i de ulike bydelene. Kommunen b\u00f8r i st\u00f8rre utstrekning ha fokus p\u00e5 fordeler ved bruk av frivillighet, skape arenaer for frivilligheten, for \u00e5 unng\u00e5 ensomhet og utenforskap. Mangfold sikres ogs\u00e5 ofte med \u00e5 tilby varierte jobbmuligheter, og i st\u00f8rre grad unng\u00e5 utenforskap ogs\u00e5 i jobbsammenheng. Bergen trenger at flere, spesielt de unge, kommer seg i arbeid. Her m\u00e5 kommunen i stor utstrekning ha et tett samarbeid med n\u00e6ringen. 2.3) Bolig, oppvekst og fortetting EBA oppfatter at dette gjelder styrking av bolig- og oppvekstvilk\u00e5rene i kommunen. Gjeldende KPA er i stor grad bygget opp om intensjonen om \u00abG\u00e5byen\u00bb Bergen, med fortetting langs bybanen og kollektivknutepunktene. Kommunen viser at de har b\u00e6rekraftige utviklingsambisjoner. Intensjonen er alts\u00e5 at vekst skal skje p\u00e5 egnede omr\u00e5der, mens det skal ikke foretas utvikling og vekst der det bla er bilbasert. Det skal fortettes med bolig og n\u00e6ring der det egnet, og ikke minst skal bolig og n\u00e6ring utvikles med kvalitet. Hva som er kvalitet, har imidlertid blitt oppfattet som et sv\u00e6rt uforutsigbart og uklart krav, og at selve kvalitetskravet g\u00e5r i motsatt retning av m\u00e5let om en b\u00e6rekraftig fortetting. Kommunen b\u00f8r i mye st\u00f8rre grad v\u00e6re tydeligere p\u00e5 potensiale for fortetting i de ulike sonene, og tillate h\u00f8yere utnyttelse i fortettingssonene. P\u00e5 denne m\u00e5ten sikrer man en b\u00e6rekraftig byutvikling, samt bidra til \u00f8kt kvalitet i prosjektene. Bransjen opplever er stor uforutsigbarhet knyttet til store deler av praktiseringen av gjeldende KPA. Overordnete m\u00e5l og ikke minst prioritering av ulike hensyn b\u00f8r v\u00e6re tydeligere. Det praktiseres en sv\u00e6rt lav fortetting i de mest potensielle fortettingssonene, og kommunen \u00f8nsker ofte ikke h\u00f8yere enn 4 etasjer. Dette har store ringvirkninger for den \u00f8konomiske b\u00e6rekraften i prosjektene, og utbyggere som igjen m\u00e5 forplikte seg til tunge \u00f8konomiske rekkef\u00f8lgekrav, f\u00e5r ikke tilstrekkelig l\u00f8nnsomhet i prosjektene. I tillegg vil en lav utvikling av de mest potensielle sonene, virke i mot intensjonen i KPA p\u00e5 sikt. Etter noen \u00e5r, n\u00e5r man har bygget ut sonene langs bybanen, vil utbyggingspotensiale v\u00e6re tatt ut og man blir da tvunget til \u00e5 bygge ut i de ytre sonene, som igjen er bilbasert. Man f\u00e5r dermed en u\u00f8nsket byspredning. EBAV mener at KPS m\u00e5 v\u00e6re tydelig p\u00e5 fortettingssoner, lage en egen planstrategi om fortetting i de ulike sonene, og skape st\u00f8rre forutsigbarhet for utbyggere som \u00f8nsker \u00e5 utvikle fortettingsomr\u00e5dene. Kommunen m\u00e5 t\u00f8rre \u00e5 bygge i h\u00f8yden, for \u00e5 sikre seg en b\u00e6rekraftig byutvikling. Byer skal komprimeres, og det er en kvalitet i seg selv \u00e5 bo tett p\u00e5 et bybanestopp. Det har ogs\u00e5 fra n\u00e6ringen sin del, blitt oppfattet som at det er tungvint, tid- og kostnadskrevende med flere planer/planhiarki. Mer om dette under saksbehandling. 2.4) Klima og milj\u00f8 Bergen kommune b\u00f8r i st\u00f8rre grad involvere n\u00e6ringen, herunder spesielt Bygg og anleggssektoren for \u00e5 kartlegge forebyggende tiltak p\u00e5 ulike risikoer. Dette kan v\u00e6re i samarbeid med samfunns- og beredskap, for \u00e5 eksempelvis kartlegge tilfluktsmuligheter og fremtidig behov. Enkelte eksisterende tilfluktsrom er en falsk trygghet ettersom de er sv\u00e6rt gamle, og trenger oppgradering. Det viktigste er \u00e5 f\u00e5 oversikt over hvilke konkrete klima og naturrisiko det er i Bergen kommune, og at dette samarbeidet m\u00e5 skje sammen med bransjen og med rett kompetanse. Dette kan for eksempel v\u00e6re \u00e5 i st\u00f8rre grad kartlegge ulike type tiltak for rasfare, eller styrtregn og overvannsh\u00e5ndtering. 2.5) Saksbehandling Dagens saksbehandlingstid er for tidkrevende b\u00e5de for byggesaker og for reguleringsplaner. Her er det viktig at kommunen evner \u00e5 prioritere, og at man f\u00f8lger fremdrift og ikke \u00aboverkompliserer\u00bb. Kommunen har i dag b\u00e5de KPA, omr\u00e5deplan og krav til detaljplan. Det er ikke n\u00f8dvendigvis slik at det blir bedre kvalitet jo flere planer man har, ref bl.a. rapport fra Bygg21. Bergen kommune b\u00f8r av den grunn korte ned saksbehandlingstiden per plan, men ogs\u00e5 i st\u00f8rre grad \u00e5pne opp for \u00e5 lette p\u00e5 detaljreguleringskravet, eller lempe p\u00e5 behov for omr\u00e5deplan. I tillegg er det viktig at kommunen reduserer detaljfokuset i plane. N\u00e6ringen oppfatter reguleringsplanfasen som betydelig mer detaljert enn n\u00f8dvendig, som b\u00e5de skaper rigide og lite fleksible planer, samt at det er sv\u00e6rt tid- og kostnadskrevende. Detaljene b\u00f8r utsettes til s\u00f8knadsfasen, hvor rekkef\u00f8lgen p\u00e5 b\u00e5de kontrahering av entrepren\u00f8r og mer konkrete detaljer er valgt. Bergen kommune har alt for lang saksbehandlingslingstid, og bidrar til at flere akt\u00f8rer velger andre kommuner \u00e5 investere i. Tidkrevende reguleringsplanprosesser er sv\u00e6rt kostnadskrevende prosesser for utbygger, og det oppleves som uforutsigbart at volumer blir redusert og kostnadskrevende l\u00f8sninger \u00f8kes. Rammene for prosjektet b\u00f8r derfor v\u00e6re enighet om innledningsvis i prosjektet, og som binder partene i prosessen. Det er for strenge plankrav per i dag. Overordnet b\u00f8r kommunen sp\u00f8rre seg om hvorvidt en plan vil gi et bedre beslutningsgrunnlag i det enkelte tilfellet. Veldig ofte vil l\u00f8sninger kunne finnes, uten at en plan er n\u00f8dvendig. Kommunen b\u00f8r ogs\u00e5 i st\u00f8rre grad unng\u00e5 \u00absiloe ekt\u00bb, ved at de ulike h\u00f8ringsinstanser og etater bedre koordineres og samhandles. Dette vil lette p\u00e5 b\u00e5de saksbehandlingstid og kostnader for utbygger. Videre b\u00f8r kommunen i betydelig st\u00f8rre grad v\u00e6re tydelige p\u00e5 prioritering av ulike hensyn. I tillegg b\u00f8r dette vises med tydelig og hurtig gjennomslagskraft fra saksbehandlers side. 3. Avslutningsvis Uavhengig av de ulike temaene, er det sv\u00e6rt viktig at kommunen er tydelig i KPS, samt at kommunen klart gir uttrykk for de viktigste prioriteringene, slik at det fremst\u00e5r som forutsigbart for kommunens innbyggere. Ved behov for ytterligere avklaringer, er det bare til \u00e5 ta kontakt direkte p\u00e5 epost christine.revheim@ebav.no Mvh Christine Revheim-Hansen Direkt\u00f8r EBAV "
}