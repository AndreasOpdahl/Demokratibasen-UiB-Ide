{
  "dokument_id": "54a48b3d-adaf-5fa0-91ce-20fdca021d5c",
  "doc_type": "case_presentation",
  "kommune": 5501,
  "tittel": "Behandling av klage p\u00e5 vedtak i sak 13/24 om godkjenning av Oldervik Sams elgvald.",
  "url": "https://innsyn.tromso.kommune.no/application/getMoteDokument?dokid=2001778174",
  "tekst": "Arkivsaksnr. 24/12333-1 Saksbehandler Bo Eide Saksgang M\u00f8tedato Viltnemnda Behandling av klage p\u00e5 vedtak i sak 13/24 om godkjenning av Oldervik Sams elgvald. Kommunedirekt\u00f8rens innstilling til vedtak: Klage tas ikke til f\u00f8lge. Vedtak fattet i sak 13/24 i viltnemndm\u00f8te 23.05.24 opprettholdes. Klagen sendes over til Statsforvalteren i Troms og Finnmark for endelig behandling. Stig Tore Johnsen Mette Moh\u00e5g Kommunedirekt\u00f8r Direkt\u00f8r, avd for bymilj\u00f8 1 Hva saken gjelder Troms\u00f8 kommune mottok 17. juni 2024 klage (vedlegg 1) p\u00e5 vedtak fattet i av viltnemnda i m\u00f8te 23. mai og meddelt til klager 27. mai 2024. Klagen er mottatt innen klagefristen og kan behandles. Viltnemnda fattet i m\u00f8tet vedtak i sak 13/24 om godkjenning av Oldervik sams elgvald. Vedtaket lyder: \u00abOldervik sams elgvald godkjennes ikke opprettet. S\u00f8knaden er ikke underskrevet av jaktrettshaver for de eiendommene som s\u00f8ker, slik det kreves etter \u00a710 i Hjorteviltforskriften.\u00bb Vedtaket ble meddelt s\u00f8ker. (vedlegg 2 og 3) Den som klager p\u00e5 vedtaket er Tore Pedersen, representert av Advokatfirmaet \u00d8stg\u00e5rd. Tore Pedersen er grunneier og har underskrevet s\u00f8knaden som valdansvarlig. Klager vurderes \u00e5 ha klagerett. Saksutredning Viltnemnda i Troms\u00f8 fattet i sak 13/24 (vedlegg 4) vedtak om \u00e5 ikke godkjenne oms\u00f8kt opprettelse av Oldervik sams elgvald. S\u00f8knaden ble levert kommunen 29.04.24, av Tore Pedersen som valdansvarlig. Med s\u00f8knaden fulgte underskrifter fra grunneierne i det oms\u00f8kte valdet, som omfatter eiendommene 2/1, 2/2, 2/3, 2/6, 2/59, 3/1, 3/2, 3/9, 3/84, 3/122. S\u00f8knaden ble behandlet i saken, og det ble innstilt p\u00e5 avslag da s\u00f8knaden etter kommunens oppfattelse ikke oppfyller alle krav som hjorteviltforskriftens \u00a710 stiller til for at et vald skal godkjennes opprettet. I hjorteviltforskriftens \u00a710 st\u00e5r: S\u00f8knad om godkjenning av vald for jakt p\u00e5 elg, hjort eller r\u00e5dyr sendes kommunen innen 1. mai. S\u00f8knaden skal inneholde a. opplysning om hvilken art s\u00f8knaden gjelder for, b. kart som tydelig viser grensene for valdet, c. oversikt over de eiendommene (g\u00e5rds- og bruksnummer) valdet omfatter, og den enkelte eiendoms st\u00f8rrelse innenfor valdets grenser, d. oversikt over tellende areal som s\u00f8kes godkjent, e. underskrift fra den eller de som lovlig representerer hver enkelt eiendom, og f. valdansvarlig representants navn, postadresse, telefonnummer, e-postadresse og underskrift Etter kommunens syn er ikke \u00a710 pkt e. oppfylt i s\u00f8knaden, med denne begrunnelsen, gjengitt fra saksutredningen: \u00abVedr\u00f8rende pkt e. i krav til s\u00f8knad Om pkt e. st\u00e5r det s\u00e6rskilt i veileder til forskriften, s15: .... For grunneiersammenslutninger og s\u00e5 videre, er det tilstrekkelig med underskrift fra lovlig valgt representant. Bestemmelser om hvem som representerer sammenslutningen kan f\u00f8lge av vedtekter eller annet relevant regelverk. Videre st\u00e5r det: \u00abS\u00f8ker skal kunne dokumentere at rettighetsforholdene i valdet er i orden\u00bb Troms\u00f8 kommune er kjent med at det ved dom i Lagmannsretten 09.12.22 (vedlegg 5), ble opprettet Oldervik Utmarkslag, med tilh\u00f8rende vedtekter. Etter dommen er jaktrettighetene tilknyttet utmarkslaget, og dom og vedtekter beskriver klart hvilke eiendommer som inng\u00e5r i utmarkslaget, og forhold rundt elgjakt mm. Eiendommene som inng\u00e5r i den leverte s\u00f8knad er alle listet som medlemmer i utmarkslaget. Vedtektenes \u00a715 gir ikke grunneiere anledning til \u00e5 melde seg ut av laget. Kommunen er av den oppfatning at det er utmarkslaget som disponerer jaktrettighetene til eiendommene som omfattes av s\u00f8knaden, og ikke den enkelte grunneier. En s\u00f8knad m\u00e5 2 etter hjorteviltforskriftens \u00a710, komme fra den som faktisk har jaktrettighetene, alts\u00e5 utmarkslaget. Kommunens syn, at en s\u00f8knad m\u00e5 komme fra utmarkslaget er meddelt s\u00f8kerne i flere omganger tidligere. I veileder til Hjorteviltforskriften, s 15. skrives: \u00abKommunen skal vurdere om s\u00f8knaden om valdgodkjenning tilfredsstiller alle formelle krav i \u00a7\u00a7 9 og 10. Valdet kan ikke godkjennes dersom disse kravene ikke er oppfyllt\u00bb Kommunen kan ikke godkjenne en s\u00f8knad fra enkelteiendommer tilsluttet utmarkslaget.\u00bb De 10 eiendommene som inng\u00e5r i det oms\u00f8kte elgvaldet er alle, unntatt 2/59, en del av det stiftede utmarkslaget, men utgj\u00f8r ikke alle eiendommer i utmarkslaget, som totalt omfatter 20 eiendommer. I klagens pkt 2.1 skriver Klager at utmarkslaget som ble stiftet ved dom i lagmannsretten 09.12.22 ikke er etablert. Det kan derfor ikke inneha jaktrett for de omfattede eiendommene, og denne m\u00e5 derfor pr i dag tilligge grunneier. Kommunen er av den oppfatning at n\u00e5r et utmarkslag er stiftet ved dom, med tilh\u00f8rende vedtekter, og bestemmelser om jaktrett etter dommen er innskrevet i grunnboken som heftelse til den enkelte eiendom, s\u00e5 er det bestemmende for hvem som kan v\u00e6re ansvarlig s\u00f8ker for de tilsluttede eiendommene, for eksempel ved s\u00f8knad om opprettelse av elgvald. Dom og vedtekter \u00e5pner ikke for at enkelteiendommer tilsluttet utmarkslaget kan opprette vald og andre samarbeidsformer innen utmarkslagets omr\u00e5de. Grunneierne tilsluttet utmarkslaget har hatt meget god tid p\u00e5 seg til \u00e5 konstituere seg, for \u00e5 iverksette utmarkslaget og drive den forsvarlige forvaltningen av jakt- og fiskerettigheter som dommens vedtekter legger opp til, men har ikke gjennomf\u00f8rt dette arbeidet, som etter jordskifterettens mening kan settes i gang av enhver grunneier i laget. (vedlegg 6 og 13) I klagens pkt 2.2 skrives at Oldervik sams elgvald ble godkjent av kommunen i 2023, og at en slik godkjenning ikke er tidsbegrenset. Det skrives at kommunen ikke har fattet et p\u00e5klagbart vedtak om \u00e5 trekke tilbake godkjenningen, og at godkjenningen da fremdeles m\u00e5 v\u00e6re gyldig. Det er korrekt at kommunen i m\u00f8te i viltnemnda 14.09.23 fattet vedtak om opprettelse av Oldervik sams elgvald, i sak 07/23. Dette vedtaket ble senere opphevet i m\u00f8te i viltnemnda 28.02.24 i sak 06/24 (vedlegg 7). Med hjemmel i forvaltningslovens \u00a735c opphevet kommunen sitt eget vedtak, da det ble klart at vedtaket om opprettelse var fattet ulovlig. Det er derfor ikke korrekt at det ikke er fattet noe vedtak om \u00e5 trekke tilbake godkjenningen av Oldervik sams elgvald. Vedtaket om opphevelse av godkjenningsvedtak ble meddelt dav\u00e6rende underskriver som valdansvarlig, Ronald Jensen (vedlegg 8). I meldingen om vedtak ble det videre presisert at det m\u00e5tte s\u00f8kes p\u00e5 ny om godkjenning, og at jaktretten etter kommunens syn ligger til utmarkslaget. Dette synet er ogs\u00e5 meddelt valdansvarlig i ny s\u00f8knad, Tore Pedersen, f\u00f8r s\u00f8knad ble sendt. Klagens pkt 2.3 vurderes redegjort for i punktene over. Til klagens pkt 3, der det anf\u00f8res at det foreligger usaklig forskjellsbehandling, da det i en annen sak om godkjenning av vald ikke ble krevet innlevert ny s\u00f8knad. Denne andre saken gjelder fornyet behandling av s\u00f8knad om godkjenning av Tomasjord \u2013 Snarby elgvald, etter at Statsforvalter opphevet kommunens godkjenningsvedtak i eget vedtak datert 08.12.23.(Vedlegg 9) I sitt vedtak sender Statsforvalter saken tilbake for ny vurdering. 3 Kommunen vurderte saken p\u00e5 nytt i sak i viltnemda, med opprinnelig s\u00f8knad som grunnlag, da sp\u00f8rsm\u00e5l rundt denne var avgj\u00f8rende for Statsforvalters avgj\u00f8relse. Disse ble behandlet i saken. For Oldervik elgvald sin del, s\u00e5 ble det bedt om ny s\u00f8knad etter at kommunen opphevet sitt eget vedtak om godkjenning. Det er et faktum at det har v\u00e6rt mye urolighet i det aktuelle omr\u00e5det, rundtelg, jaktrett mv, og kommunen \u00f8nsket videre p\u00e5 ny \u00e5 meddele sin holdning om at jaktretten i omr\u00e5det ligger til utmarkslaget. Kommunen ser ikke at dette slik klager beskriver, utgj\u00f8r noen forskjellsbehandling av betydning for saken. Ingen av s\u00f8knadene fra Oldervik sams er slik kommunen ser det, underskrevet av ansvarlig s\u00f8ker med jaktrett, noe som etter hjorteviltforskriften er en forutsetning for \u00e5 kunne godkjenne et vald. Til klagens pkt 4, om saksbehandlers habilitet mm. Klager anf\u00f8rer videre at saksbehandler, Bo Eide er inhabil. Det er vist til oppsummering av habilitetsinnsigelse i brev av 15. mai 2024 fra adv. \u00d8stg\u00e5rd. B\u00e5de i denne saken, og den p\u00e5g\u00e5ende \u00abs\u00f8stersaken\u00bb rundt elgvaldet tilh\u00f8rende Tomasjord \u2013 Snarby utmarkslag, har det gjentatte ganger blitt fremsatt habilitets-innsigelser mot saksbehandler. Senest gjennom i klagen (vedlegg 1). Kommunen har gjentatte ganger, behandlet og svart ut disse, uten \u00e5 finne saksbehandler inhabil. (Se vedlegg 10 og 11) I f\u00f8lge forvaltningsloven \u00a7 6 annet ledd er en \u00aboffentlig tjenestemann\u00bb inhabil til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse i en sak n\u00e5r det foreligger \u00abs\u00e6regne forhold\u00bb som er \u00abegnet til \u00e5 svekke tilliten\u00bb til hans upartiskhet. Ved vurderingen skal det legges vekt p\u00e5 om avgj\u00f8relse i saken kan inneb\u00e6re s\u00e6rlig fordel, tap eller ulempe for ham selv eller noen som han har n\u00e6r personlig tilknytning til. Videre skal det legges vekt p\u00e5 om habilitetsinnsigelse er reist av en part i saken. Sistnevnte vil ha liten betydning dersom det ellers i saken er lite som taler for inhabilitet.1 I klagen er det vist til at saksbehandler besluttet \u00e5 avvise s\u00f8knaden i brev av 2. mai 2024. Administrasjonen tilbakeviser dette. Beslutningen som kommer frem av dette brevet er elektronisk godkjent av og dermed utf\u00f8rt av enhetsleder for Klima, milj\u00f8 og landbruk. (Vedlegg 12) I brev av 15. mai fra adv. \u00d8stg\u00e5rd anf\u00f8res det at saksbehandler er forutinntatt og har bestemt seg for at Oldervik Sams ikke skal f\u00e5 jakte, og at han har vist en usedvanlig aktivitet for \u00e5 oppn\u00e5 sitt m\u00e5l ved \u00e5 ta kontakt med flere offentlige instanser. Videre er det fremsatt en p\u00e5stand om personlig relasjon med Kirsti Altmann som er innvalgt som varamedlem i viltnemnda og ogs\u00e5 grunneier i Oldervik. Administrasjonen tilbakeviser p\u00e5standene fullt og helt. B\u00e5de denne sak og \"s\u00f8stersaken\" reiser rettslige problemstillinger som har gjort det n\u00f8dvendig \u00e5 s\u00f8ke veiledning hos andre offentlige instanser. Det foreligger en del offentlig korrespondanse mellom saksbehandler og Altmann i saken. Det er ikke noen personlig relasjon mellom dem. Administrasjonen finner ikke at det foreligger \"s\u00e6regne forhold\". Saksbehandler anses ikke inhabil etter forvaltningsloven \u00a7 6. 1 Kommunal- og regionaldepartementets veileder Habilitet i kommuner og fylkeskommuner, s 13. 4 Konklusjon Troms\u00f8 kommune ser ikke at klagen kommer med opplysninger som gir grunnlag for omgj\u00f8ring av p\u00e5klagd vedtak. Troms\u00f8 kommune v. viltnemnda opprettholder sitt vedtak i sak 13/24 om avslag p\u00e5 godkjenning av Oldervik sams elgvald. Klagesaken sendes over til Statsforvalteren i Troms og Finnmark for endelig behandling. Vedtakskompetanse Viltnemnda Vedlegg Vedlegg 1 - Klage p\u00e5 vedtak i viltnemnda om avslag p\u00e5 godkjenning av Oldervik elgvald sak 13- 24 Vedlegg 2 - Melding om vedtak i sak 13-24 S\u00f8knad om opprettelse av elgvald - Oldervik sams Vedlegg 3 - Melding 2 om vedtak i sak 13-24 S\u00f8knad om opprettelse av elgvald Oldervik sams Vedlegg 4 - Sak 13-24 S\u00f8knad om godkjenning av Oldervik sams elgvald Vedlegg 5 - Dom i Lagmannsretten 0901222 med vedtekter for T-S utmarkslag og Oldervik utmarkslag Vedlegg 6 - Fra jordskiftedommer - om anledning til \u00e5 iverksette utmarkslag Vedlegg 7 - Sak 06-24 Opphevelse av vedtak i sak 07_23 om opprettelse av Oldervik elgvald - sak 06_24 Vedlegg 8 - Melding om vedtak_ Opphevelse av vedtak i sak 07_23 om opprettelse av Oldervik elgvald Vedlegg 9 - Statsforvalters avgj\u00f8relse i klagesak datert 081233 Vedlegg 10 - Habilitetsvurdering av saksbehandler feb 2024 Vedlegg 11 - Ny vurdering av saksbehandlers habilitet april 2024 Vedlegg 12 - Avvisning av s\u00f8knad om opprettelse av elgvald 020524 Vedlegg 13 - Sp\u00f8rsm\u00e5l og svar rundt prosess ved opprettelse av styre i et utmarkslag 5 "
}