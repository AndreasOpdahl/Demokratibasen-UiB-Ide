{
  "dokument_id": "a87a9a64-da58-5c28-bc81-58829149a282",
  "doc_type": "case_attachment",
  "kommune": 4601,
  "tittel": "Vedlegg 1.3.04 201332521_6_1_Plan for prosjektstillinger bustadsosialt arbeid",
  "url": "https://bergen.kommune.no/politikere-utvalg/api/fil/bk360/10009554/Vedlegg-1-3-04-201332521-6-1-Plan-for-prosjektstillinger-bustadsosialt-arbeid",
  "tekst": "BERGEN KOMMUNE Sosial, bolig og omr\u00e5desatsing/Etat for sosiale tjenester Intern korrespondanse Saksnr.: 201332521-6 Saksbehandler: KAHJ Emnekode: ESARK-45 Til: BSBO Stab Fra: Etat for sosiale tjenester Dato: 27. juni 2014 Plan for prosjektstillinger bustadsosialt arbeid - Botiltak for kvinner og unge i Bj\u00f8rnsonsgate - Ambulant oppf\u00f8lging av bostedsl\u00f8se Viser til s\u00f8knad om midler fra Bergen kommune der m\u00e5lgruppene for prosjektet, metodikk i oppf\u00f8lgingsarbeidet og prosjektmedarbeidernes ansvarsomr\u00e5der er beskrevet. Alle de fire prosjektmedarbeiderne vil v\u00e6re ansatt i resultatenheten \u00abSosiale botjenester\u00bb og ha arbeidssted/ v\u00e6re lokalisert i Bj\u00f8rnsonsgate 4. Prosjektmedarbeiderne skal samarbeide med milj\u00f8terapeutene i Bj\u00f8rnsonsgate botiltak og v\u00e6re et ekstra supplement til denne oppf\u00f8lgingen. Det planlegges ansettelse i stillingene h\u00f8sten 2014. Prosjekt \u00abBotiltak for kvinner og unge i Bj\u00f8rnsons gate\u00bb 1 prosjektmedarbeider til oppf\u00f8lging av kvinner Prosjektmedarbeider skal ha et s\u00e6rskilt ansvar for oppf\u00f8lging av de 13 kvinnene i Bj\u00f8rnsonsgate botiltak og skal tilby kvinnespesifikk oppf\u00f8lging. Aktuelle fokusomr\u00e5der kan v\u00e6re: \uf0b7 Kvinnerelaterte helseplager \uf0b7 Grensesetting i forhold til egen kropp \uf0b7 Rolle i rusmilj\u00f8et og skjerming \uf0b7 Egne barn og relasjon til familie og andre kvinner \uf0b7 Vold og traumer Tiln\u00e6rmingen skal ta utgangspunkt i kvinnenes \u00f8nsker og behov \u00abher og n\u00e5\u00bb og det skal tilbys, og motiveres for, Individuell Plan. Oppf\u00f8lgingen kan v\u00e6re b\u00e5de individ- og grupperettet, og skal fokusere p\u00e5 \u00e5 mobilisere kvinnenes egne ressurser og motivere for endring og deltakelse i aktivitet. 1 prosjektmedarbeider til oppf\u00f8lging av unge menn 18 -25 \u00e5r Prosjektmedarbeider skal ha et s\u00e6rskilt ansvar for \u00e5 f\u00f8lge opp de 7 yngste mannlige beboerne i Bj\u00f8rnsonsgate botiltak. Relasjonsarbeid vil v\u00e6re sentralt, og en viktig m\u00e5lsetting vil v\u00e6re \u00e5 etablere en tillitsfull relasjon mellom oppf\u00f8lger og den unge som videre utgangspunkt for samarbeid og endringsarbeid. Prosjektmedarbeideren skal v\u00e6re tilgjengelig, fleksibel og ha tid til kontakt med den unge. Forutsigbarhet og tydelig kommunikasjon vil v\u00e6re sentralt i oppf\u00f8lgingen. De unge skal tilbys en helhetlig oppf\u00f8lging med fokus p\u00e5 livsomr\u00e5der som den unge \u00f8nsker \u00e5 fokusere p\u00e5, for eksempel bolig, rus, fysisk og psykisk helse, tannhelse, aktivitet, sosialt nettverk, familie og \u00f8konomi. Oppf\u00f8lgingen kan v\u00e6re b\u00e5de individ- og grupperettet, og skal fokusere p\u00e5 \u00e5 mobilisere de unges egne ressurser og motivere for endring. 2 prosjektmedarbeidere \u00abAmbulant oppf\u00f8lging av bostedsl\u00f8se\u00bb To prosjektmedarbeidere skal jobbe i team og f\u00f8lge opp brukere henvist fra alle de \u00e5tte sosialtjenestene i Bergen kommune. Prosjektmedarbeiderne skal jobbe ambulant og Bj\u00f8rnsonsgate 4 vil v\u00e6re base og kontorplass. Prosjektmedarbeidernes oppf\u00f8lging av brukerne skal v\u00e6re en styrking av eksisterende booppf\u00f8lging gitt fra sosialtjenesten og/eller de ordin\u00e6re bo-oppf\u00f8lgingstjenestene i bydelene. M\u00e5lsettingen er \u00e5 styrke innsatsen rundt de mest hjelpetrengende og krevende brukerne ved \u00e5 supplere eksisterende oppf\u00f8lging. Det vil fattes vedtak p\u00e5 booppf\u00f8lgingstjenestene. 2 av 3 Budsjett 4 prosjektstillinger Utgifter Nto l\u00f8nn 4 personer (591000) 2 364 000 Bilutgifter kr 5201*12mnd 62 400 Driftsutgifter 469 500 Husleie 12 mnd 226 560 Inventar og utstyr 245 250 SUM 3 367 710 Inntekter Tildelte midler Booppf\u00f8lgingstjenesten Boligsosialt arbeid -2 220 000 Sum -2 220 000 Sum egenandel kommunal andel 1 147 710 Kari Hjellum - saksbehandler Jostein Hestnes - etatsjef Dette dokumentet er godkjent elektronisk. 3 av 3 "
}