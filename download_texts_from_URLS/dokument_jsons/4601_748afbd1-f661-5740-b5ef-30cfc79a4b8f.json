{
  "dokument_id": "748afbd1-f661-5740-b5ef-30cfc79a4b8f",
  "doc_type": "case_attachment",
  "kommune": 4601,
  "tittel": "Neumanntomten_Renovasjonsteknisk_plan",
  "url": "https://bergen.kommune.no/politikere-utvalg/api/fil/bk360/9379808/Neumanntomten-Renovasjonsteknisk-plan",
  "tekst": " Oppdragsgiver: OBOS NYE HJEM AS Oppdragsnavn: Kristianholm midlertidig renovasjonsl\u00f8sning RTP Oppdragsnummer: 638031-01 Utarbeidet av: Lars Ivar Welle-Nilsen Oppdragsleder: Karen Holst Dato: 20.10.2022 Tilgjengelighet: \u00c5pent Notat Midlertidig og permanent renovasjonsl\u00f8sning - Neumanntomten Sammendrag OBOS planlegger 377 nye boliger samt n\u00e6ring og barnehage p\u00e5 Kristiansholm utf\u00f8rt i 7 faser. Asplan Viak AS er engasjert til \u00e5 sammenfatte konsekvensene, og skisserer plassering og sporing av renovasjonsl\u00f8sninger \u00f8nsket utredet for utbygging av fasene 1-6 og permanent l\u00f8sning. Grunnlaget benyttes som et diskusjonsgrunnlag i den videre prosess med valg av renovasjonsl\u00f8sning p\u00e5 Neumanntomten. 02 20.10.22 Revidert ihht. avtalte endringer jf. m\u00f8te med BK 07.10.22 LWN 01 06.10.22 Nytt dokument LWN VER. DATO BESKRIVELSE AV KS asplanviak.no 1 1 Dimensjoneringsgrunnlag For dimensjonering av totale avfallsmengder er n\u00e6ringsavfall beregnet til 17 boligekvivalenter i tillegg til 377 boliger for hele prosjektet. I en midlertidig situasjon vil det maksimalt bli utbygget 6 av 7 utbyggingsfaser f\u00f8r en permanent endelig l\u00f8sning etableres. Omregningsfaktor: 160m2 n\u00e6ring tilsvarer 1 boenhet. Beregningsgrunnlag for n\u00e6ringsavfall blir 2685m2/160 \u2248 17 boenheter. Totalt antall \u00abboenheter\u00bb for avfallsberegning blir da 377 + 17 = 394 For denne beregningen legges det til grunn prosjektering for 317 boenheter som inkluderer fase 1-6, og 394 boenheter i permanent situasjon. Figur 1 Inndeling utbyggingsfaser p\u00e5 Kristiansholm. asplanviak.no 2 Dimensjonerende mengder avfall lagt til grunn pr. boenhet lagt til grunn for beregning av avfallsenheter er gjengitt i tabell hente fra BIRs renovasjonstekniske veileder (RTV). Figur 2 Dimensjonerende avfallsmengder og t\u00f8mmefrekvens. Kilde: RTV, Versjon 3.0 Beregnede avfallsmengder for hver fraksjon for utbyggingsfasene 1-6 gir f\u00f8lgende dimensjoneringsgrunnlag; Figur 3 Dimensjonerende avfallsmengder, fase 1-6. Totalt beregnede avfallsmengder for hver fraksjon for permanent situasjon gir f\u00f8lgende dimensjoneringsgrunnlag; Figur 4 Dimensjonerende avfallsmengder, permanent situasjon. asplanviak.no 3 2 Midlertidige renovasjonsl\u00f8sninger 2.1. Mobile containere p\u00e5 hjul Figur 5 Antall n\u00f8dvendige container p\u00e5 hjul for \u00e5 dekke avfallsbehov til 317 boenheter. Ref. beregnet n\u00f8dvendige antall containere, og arealbehov knyttet til mobile containere p\u00e5 hjul er det \u00e5penbart at denne l\u00f8sningen ikke egner seg for bruk i den skala det er behov for. I tillegg m\u00e5 det utplasseres \u00e8n container for glass og metall med kapasitet p\u00e5 3m3. Selv ved dobbel hentefrekvens som halverer antall containere, men dobler trafikkmengden, vil arealbehovet og ulempene som f\u00f8lger med v\u00e6re sv\u00e6rt problematisk. \u00d8kt hentefrekvens er ikke vanlig praksis for \u00e5 l\u00f8se denne typen utfordringer. Figur 6 Mobil container p\u00e5 hjul. L\u00f8sningen er \u00e5penbart urealistisk b\u00e5de med hensyn til praktiske og arealmessige hensyn. Visuelt vil det ogs\u00e5 v\u00e6re sv\u00e6rt skjemmende for omr\u00e5det. P\u00e5 bakgrunn av dette velges det \u00e5 ikke g\u00e5 videre med \u00e5 se mer detajert p\u00e5 behov knyttet til hvert utbyggingstrinn. asplanviak.no 4 2.2. Overflate komprimerende containere Figur 7 Antall n\u00f8dvendige komprimerende overflate container og andre overflate containere. Overflate komprimerende containere er plassert p\u00e5 bakkeplan med innkast p\u00e5 siden av containeren. Containeren hentes med krokbil og kj\u00f8res til t\u00f8mmelokasjon n\u00e5r den gir signal om at den begynner \u00e5 n\u00e6rme seg full. Arealbehov er atkomstveg frem til hentepunktet, samt man\u00f8vreringsareal foran containerne som vist i figur 8. Figur 8 Prinsippskisse utforming og plassering av overflate containere. Fordelen med denne l\u00f8sningen er at det er stor ekstra kapasitet, enkelt \u00e5 flytte, kan gjenbrukes i andre prosjekt, samt mulighet for en samlet og avskjermet lokasjon med h\u00f8y grad av trafikksikkerhet. Ulempen er at avstandskravet fra boliger ikke kan oppfylles for alle boligene. Matavfall og glass/metall har hentefrekvens som vist i figur 2. asplanviak.no 5 3 Permanente renovasjonsl\u00f8sninger 3.1. Bossug med stasjon\u00e6r terminal p\u00e5 bakkeplan Avfallet suges til containere i terminalen fra nedkast plassert i planomr\u00e5det, og hentes av bil som tar containeren med. Terminalen m\u00e5ler ca. 15 x 25 m, og det er behov for man\u00f8vreringsareal for lastebilen utenfor. Disse vil rygge inntil for \u00e5 hente containere, som er plassert bak rulleporter. Terminalen er en l\u00f8sning i et eget eller kombinert bygg (krever takh\u00f8yde tilsvarende 2 etasjer). Det m\u00e5 etableres pipe for lufting av terminalen, denne kan trekkes inntil 100m bort fra bebyggelsen. Dette er en robust l\u00f8sning med god kapasitet og lang rekkevidde fra nedkast til terminal. T\u00f8mming foreg\u00e5r raskt og effektivt ved at lastebil henter container og kj\u00f8rer igjen med en gang. Kapasiteten i anlegget er st\u00f8rre enn behovet, s\u00e5 t\u00f8mmefrekvens blir lik tabell i figur 2 med annenhver uke hvor det blir \u00e8n og to t\u00f8mminger, og hver 4. uke er det fire t\u00f8mminger. Figur 9 Stasjon\u00e6r terminal p\u00e5 gateplan med sporing for L (12m). asplanviak.no 6 L\u00f8sningen krever imidlertid et stort inngrep med b\u00e5de bygningsmasse og n\u00f8dvendig man\u00f8vreringsareal. Bygningens st\u00f8rrelse vil potensielt ha en negativ fjernvirkning fra sj\u00f8 og virke som en visuell barriere fra boliger til sj\u00f8. N\u00f8dvendig man\u00f8vrering-, og oppstillingsareal setter begrensinger for bruk og utforming av gateplan som medf\u00f8rer at store man\u00f8vreringsarealer fremst\u00e5r som \u00abbrakke\u00bb. Selv om henting i stor grad kan planlegges utenfor rushtid eller andre ugunstige tidspunkt, kommer man ikke unna at kj\u00f8ret\u00f8yene m\u00e5 rygge seg p\u00e5 plass foran terminalen. Fordi man\u00f8vreringsarealene ikke kan m\u00f8bleres og trafikkstr\u00f8mmer styres, m\u00e5 man regne med at myke trafikanter krysser innenfor terminalens man\u00f8vreringsomr\u00e5de. Dette er trafikksikkerhetsmessig d\u00e5rlig l\u00f8sning. Stasjon\u00e6r terminal p\u00e5 gateplan egner seg s\u00e5ledes sv\u00e6rt d\u00e5rlig i tettbygde str\u00f8k som Kristiansholm. asplanviak.no 7 3.2. Bunnt\u00f8mte nedgravde containere Figur 10 Antall n\u00f8dvendige nedgravde kontainere, med og uten komprimering. Figur 11 Oversikt mulig lokalisering og kj\u00f8rerute til nedgravde kontainere. En analyse av planomr\u00e5det med hensyn p\u00e5 mulige lokasjoner for plassering av nedgravde containere er det f\u00e5 omr\u00e5der som utpeker seg. Med hensyn p\u00e5 fremkommelighet, trafikksikkerhet, avstand fra hovedinngang, tekniske innstallasjoner og andre fysiske begrensinger er det kommet frem til fire + to lokasjoner som er aktuelle. Lokasjonene er vist i figuren over med henholdsvis to kj\u00f8reruter (bl\u00e5 og r\u00f8d), og er lagt til grunn for utplassering av bunnt\u00f8mte kontainere. asplanviak.no 8 T\u00f8mmefrekvensen for bunnt\u00f8mte kontainere vil i utgangspunktet v\u00e6re som vist i figur 2. Containerene gir selv beskjed til BIR n\u00e5r de begynner \u00e5 n\u00e6rme seg fulle slik at de kan t\u00f8mmes oftere ved behov. Med unntak av glass og papp, b\u00f8r fraksjonene hentes ihht til tabell for \u00e5 unng\u00e5 luktutvikling. Det vil si at det annenhver uke er det \u00e8n og to t\u00f8mminger, og hver 4. uke er det fire t\u00f8mminger. 3.2.1. Nedgravde containere uten komprimering Hvis man baserer seg p\u00e5 en l\u00f8sning uten kompresjon m\u00e5 det utplasseres 40 nedgravde kontainer fordelt p\u00e5 lokasjonene i en av t\u00f8mmerutene, ref. figur 10 og figur 11. Fordelen med mange containere er at de gir god dekningsgrad p\u00e5 omr\u00e5det med s\u00e5 kort veg mellom bolig og nedkast som mulig. Hvis \u00e8n eller flere enheter trenger service, eller p\u00e5 annen m\u00e5te settes ut av drift er bortfallet av kapasitet begrenset. Bl\u00e5 rute har begrensning mht. sporing og tilgengelig areal p\u00e5 lokasjon 2 og 4 som gj\u00f8r at lokasjon 1 og 3 m\u00e5 ha nedgravde containere p\u00e5 begge sidene av vegen. Lokasjon 4 p\u00e5 Kystkulturallmenningen kommer ogs\u00e5 i konflikt med annen trafikk fra Sj\u00f8gangen som ikke kan passere n\u00e5r renovasjonskj\u00f8ret\u00f8yet st\u00e5r oppstilt til henting. Det er en forutsetning at kj\u00f8ret\u00f8y i omr\u00e5det skal kunne ankomme og forlate uavhengig av hverandre. Det blir i tillegg en skjevfordeling av nedkastene, samt sv\u00e6rt areal krevende med s\u00e5 mange containere i tillegg til sv\u00e6rt tidkrevende \u00e5 hente. Bunnt\u00f8mte containere uten komprimering er disse nevnte \u00e5rsaken ikke aktuelle. asplanviak.no 9 3.2.2. Nedgravde containere med komprimering, bl\u00e5 rute. Hvis man baserer seg p\u00e5 en l\u00f8sning med kompresjon i bl\u00e5 rute m\u00e5 det utplasseres 13 nedgravde kontainere fordelt p\u00e5 2 lokasjoner, ref. figur 10, figur 11 og figur 12. Figur 12 Oversikt nedgravde containere med kompresjon, totalt 13 stk. Fraksjonene kan fordeles p\u00e5 f\u00f8lgende m\u00e5te, hvor matavfall og glass/metall ikke er kompresjonscontainere: Figur 13 Mulig fordeling av ulike avfallstyper. Gr\u00f8nne felt markerer containere med kompresjon. asplanviak.no 10 Fordelen med kompresjonscontainere er at hentingen tar kortere tid (f\u00e6rre enheter \u00e5 t\u00f8mme), men de gir lav dekningsgrad p\u00e5 omr\u00e5det med noe forlenget veg mellom bolig og nedkast for enkelte av enhetene. Alternativt kan containerne fordeles p\u00e5 flere lokasjoner, men det vil ikke gi en bedre dekningsgrad fordi man ikke f\u00e5r alle fraksjoner p\u00e5 hver lokasjon. Hvis \u00e8n eller flere enheter trenger service, eller p\u00e5 annen m\u00e5te settes ut av drift er bortfallet av kapasitet stort. 3.2.3. Nedgravde containere med komprimering, r\u00f8d rute. Hvis man baserer seg p\u00e5 en l\u00f8sning med kompresjon i r\u00f8d rute m\u00e5 det utplasseres 13 nedgravde kontainer fordelt p\u00e5 3 lokasjoner, ref. figur 10, figur 11 og figur 14. Alle lokasjonene er sporet for lastebil for \u00e5 sjekke at andre kj\u00f8ret\u00f8y av samme st\u00f8rrelse kan ankomme og passere mens t\u00f8mmingen foreg\u00e5r. Figur 14 Oversikt nedgravde containere med kompresjon, totalt 13 stk. asplanviak.no 11 Fraksjonene kan fordeles p\u00e5 f\u00f8lgende m\u00e5te: Figur 15 Mulig fordeling av ulike avfallstyper. Gr\u00f8nne felt markerer containere med kompresjon. Fordelen med kompresjonscontainere er at hentingen tar kortere tid (f\u00e6rre enheter \u00e5 t\u00f8mme), men de gir lavere dekningsgrad p\u00e5 omr\u00e5det med noe forlenget veg mellom bolig og nedkast for enkelte av enhetene. R\u00f8d rute gjennom Sj\u00f8gangen gir imidlertid en bedre dekningsgrad enn bl\u00e5 rute. Alle fraksjoner er fordelt p\u00e5 flere lokasjoner som er mer sentralt og logisk plassert i omr\u00e5det med hensyn til naturlige gangruter til og fra omr\u00e5det. Ulempen er hvis \u00e8n eller flere enheter trenger service, eller p\u00e5 annen m\u00e5te settes ut av drift er bortfallet av kapasitet stort. Dette alternativet er en god l\u00f8sning, og fremst\u00e5r som det beste alternativet for permanent renovasjonsl\u00f8sning p\u00e5 Kristiansholm/Neumanntomten hvis omr\u00e5det m\u00e5 l\u00f8se renovasjon p\u00e5 egen tomt. asplanviak.no 12 "
}