{
  "dokument_id": "97851864-9863-5f98-8e7f-d0864d0d914d",
  "doc_type": "case_attachment",
  "kommune": 5501,
  "tittel": "2. Reguleringsbestemmelser ",
  "url": "https://innsyn.tromso.kommune.no/application/getMoteDokument?dokid=2001905311",
  "tekst": " Troms\u00f8 kommune Vedlegg 1883-3 Troms\u00f8 kommune Datert: 04.02.2022 Revidert: 30.10.2024 Vedtatt av kommunestyret: Vedtatt endret: Reguleringsplan for \u00c6rfuglvegen 2-8 Reguleringsbestemmelser, Detaljregulering, PlanID 1883 1. Planens hensikt Hensikten med planarbeidet er \u00e5 utvikle eiendommene 117/414,417, 415 og 515 til kombinert bebyggelse med tilh\u00f8rende felles samferdsels- og uteoppholdsarealer. Det planlegges boliger fordelt p\u00e5 tre byggeomr\u00e5der. \u00c6rfuglvegen forutsettes oppgradert og utvidet. Arealene langs ny \u00c6rfuglvei vil foruten oppgradering av arealer for myke trafikanter ha publikumsrettet fasade i form av n\u00e6ringsarealer, fellesarealer for beboerne eller allmennyttig tjenesteyting p\u00e5 gateplan. 2. Fellesbestemmelser for hele planomr\u00e5det 2.1 Dokumentasjonskrav (\u00a7 12-7 nr. 12) 2.1.1 S\u00f8knad om rammetillatelse a) Ved s\u00f8knad om rammetillatelse skal det dokumenteres at tiltaket innehar gode visuelle kvaliteter b\u00e5de i seg selv og i forhold til dets funksjon. Dokumentasjonen skal vise forholdet til b\u00e5de det bebygde og det ubebygde landskap og naboskap, og begrunne de valgte l\u00f8sningene. b) S\u00f8knad om rammetillatelse for ny bebyggelse skal dokumentere helhetlig konsept for fasadematerialer, fargepalett for utvendig Reguleringsbestemmelser for plan nr. 1883 - side 1 av 10 arbeider, sentrale materialvalg for utomhusarbeider og m\u00f8blering. Konsept og dokumentasjon skal v\u00e6re i tr\u00e5d med hovedtrekkene i planens vedlagte illustrasjonsprosjekt, datert 20.06.2024 c) Ved s\u00f8knad om rammetillatelse skal det vedlegges utomhusplan for den oms\u00f8kte delen av planomr\u00e5det inkludert tilgrensende andel av planomr\u00e5dets offentlige uteoppholdsarealer og trafikkarealer. M\u00e5lestokken skal v\u00e6re 1:200. Planen skal vise bebyggelse og anlegg i sammenheng med atkomstsituasjoner, herunder offentlige gang- og sykkelveger, uteoppholdsarealer, lekeplasser, terrengbehandling, avfallsh\u00e5ndtering, sn\u00f8deponi og sykkelparkering p\u00e5 overflaten. Universell utforming av uteomr\u00e5dene skal fremg\u00e5 av utomhusplanen. d) Ved s\u00f8knad om rammetillatelse til tiltak innenfor byggeomr\u00e5dene skal supplerende grunnunders\u00f8kelser/ geoteknisk detaljprosjektering v\u00e6re utf\u00f8rt jf. Geoteknisk notat d. 01.10.2019. 2.1.2 S\u00f8knad om igangsettingstillatelse a) Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur, samt private felles vann og avl\u00f8psanlegg, skal det ved s\u00f8knad om igangsettingstillatelse for ny bebyggelse vedlegges dokumentasjon for at tekniske detaljplaner er godkjent av kommunens ansvarlige fagorgan. b) Ved s\u00f8knad om igangsettingstillatelse skal det vedlegges en anleggsplan. Planen skal redegj\u00f8re for beskyttelse av omgivelsene mot st\u00f8y og andre ulemper i bygge- og anleggsfasen. Planen skal videre redegj\u00f8re for plassering av maskiner og annet utstyr, omr\u00e5der for lagringsbrakker og brakkerigg, trafikkavvikling, massetransport, driftstider, trafikksikkerhet for g\u00e5ende og syklende, renhold, st\u00f8vdemping og st\u00f8yforhold. N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. For \u00e5 oppn\u00e5 tilfredsstillende milj\u00f8forhold i anleggsfasen, skal luftkvalitets- og st\u00f8ygrenser f\u00f8lge Milj\u00f8verndepartementets retningslinjer for behandling av luftkvalitet og st\u00f8y i arealplanleggingen, T-1520 og T- 1442. Reguleringsbestemmelser plan nr. 1883- side 2 av 10 c) Turbulensforhold ved Troms\u00f8 lufthavn Ved s\u00f8knad om igangsettingstillatelse for tiltak med h\u00f8yde over rullebanen st\u00f8rre enn 1/35 del av avstanden vinkelrett til rullebanens senterlinje skal det legges ved dokumentasjon p\u00e5 at h\u00f8yder er godkjent av ansvarlig myndighet (Avinor). 2.1.3 S\u00f8knad om midlertidig brukstillatelse og ferdigattest a) Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur, samt private felles vann og avl\u00f8psanlegg, skal det ved s\u00f8knad om midlertidig brukstillatelse og ferdigattest vedlegges overtakelsesprotokoll, signert av kommunens ansvarlige fagorgan. b) Ved s\u00f8knad om midlertidig brukstillatelse og ferdigattest skal godkjent VA-ferdigmelding vedlegges s\u00f8knaden. 2.2 \u00d8vrige fellesbestemmelser 2.2.1 F\u00f8lgende forhold fremg\u00e5r av plankart: Form\u00e5l, byggegrenser, areal, utnyttingsgrad, atkomst, bestemmelsesomr\u00e5der, byggeh\u00f8yder og hensynssoner, offentlig kj\u00f8reveg og off. fortau. 2.2.2 Byggegrense og regulerte h\u00f8yder a) Der det ikke er angitt byggegrenser sammenfaller denne med form\u00e5lsgrensen. Planlagt bebyggelse er vist med byggegrense og omriss planlagt bebyggelse, avtrappinger i h\u00f8yden er angitt med regulert h\u00f8yde. Det tillates justeringer p\u00e5 inntil 1 meter i sideveis forskyvning av b\u00e5de h\u00f8ydesprang og plassering av bebyggelse. b) Det tillates ikke tekniske rom p\u00e5 tak. Maksimale byggeh\u00f8yder angitt p\u00e5 plankartet er beregnet med n\u00f8dvendig tillegg for mindre tekniske installasjoner som r\u00f8roppstikk, takhatter, rekkverk og heishus. Reguleringsbestemmelser plan nr. 1883- side 3 av 10 Maksimal gesimsh\u00f8yde for boligbebyggelsen er 1 meter lavere enn angitt i plankartets h\u00f8yeste koteh\u00f8yder. c) Det tillates utkragende balkonger utover byggegrensen fra og med 2. etasje. Det tillates ikke utkraging ut over offentlige trafikkform\u00e5l. 2.2.3 Utnyttelsesgrad a) Bruksareal beregnes uten tillegg for tenkte plan b) Bruksareal under terreng medtas ikke i utnyttelsesgraden. 2.2.4 Samfunnssikkerhet (\u00a7 12-7 nr. 1, 2, 4) Hinderflater og bruk av kraner Det kan ikke benyttes byggekraner som overstiger kote +54,7, eller mobilkran som skal operere h\u00f8yere enn 40 meter over terreng, med mindre det foreligger godkjenning til dette fra ansvarlig myndighet (Avinor). Byggekraner skal ha r\u00f8de hinderlys. Krav til radiotekniske vurderinger Ved etablering av alle nye bygg/p\u00e5bygg/anlegg over kote kote 23,4 meter over havet, skal tiltakshaver innhente en radioteknisk vurdering som skal godkjennes av Avinor. Mobilkran vil kunne benyttes med arm opp til 40 meter over terreng uten krav til separat radioteknisk vurdering. Dersom mobilkran skal operere over denne h\u00f8yden eler det skal benyttes t\u00e5rnkran, skal tiltakshaver innhente en radioteknisk vurdering som skal godkjennes av Avinor. Avfallsh\u00e5ndtering Avfallsh\u00e5ndtering skal skje gjennom lukket system. 2.2.5 Uterom og offentlig teknisk infrastruktur a) Offentlige samferdselsanlegg, teknisk infrastruktur og gr\u00f8nnstruktur skal opparbeides i tr\u00e5d med kommunaltekniske normer, herunder for veger og gr\u00f8ntanlegg, vann- og avl\u00f8p og belysningsnorm for Troms\u00f8 kommune. Der det er eksisterende anlegg, skal oppgradering skje i henhold til kommunalteknisk norm. Utbygging kan kun gj\u00f8res i Reguleringsbestemmelser plan nr. 1883- side 4 av 10 samsvar med tekniske detaljplaner som p\u00e5 forh\u00e5nd skal v\u00e6re godkjent av det til enhver tid ansvarlige fagorgan i kommunen. b) Planens vedlagte utomhusplan, datert 20.06.2024 gj\u00f8res bindende p\u00e5 f\u00f8lgende forhold: \u2022 Fordeling av bebygget og ikke bebygget areal. \u2022 Funksjonelt innhold i felles uteoppholdsarealer \u2022 Stigningsforhold og bredder for gjennomg\u00e5ende stier og gang- sykkelsoner. \u2022 Byggeomr\u00e5dene skal sammen med f_BBUT1-4, f_SGT1-2 og f_SGS5-7 utgj\u00f8re et samlende byrom som inneholder felles uteoppholds- og lekearealer med gjennomg\u00e5ende gang-sykkelsone. 2.2.6 Vann, avl\u00f8p og overvannsh\u00e5ndtering. a) Tekniske detaljplaner for vann, avl\u00f8p og overvann skal utarbeides i tr\u00e5d med VAO-rammeplan, datert 20.09.22, og akseptbrev til VAO- rammeplan datert 03.11.2022. Avvik mellom tekniske detaljplaner og VAO-rammeplan kan utl\u00f8se behov for revisjon av VAO- rammeplan. Tekniske detaljplaner skal samordne l\u00f8sninger fra VAO- rammeplan og OSG-rammeplan. b) o_SGS4-5 skal etableres som flomveg for oppstr\u00f8ms omr\u00e5der innenfor planomr\u00e5det. Flomvegen m\u00e5 utformes uten terskler eller hindringer som for eksempel bygging, motfall, midlertidig eller permanent lagring, sn\u00f8deponi etc. Flomvegen skal ha fall mot sj\u00f8. c) Overvannsh\u00e5ndtering skal utformes i tr\u00e5d med VAO-rammeplan, datert 20.09.22, og akseptbrev for VAO-rammeplan datert 13.11.22. 2.2.7 St\u00f8y a) For boenheter innenfor planomr\u00e5det gjelder krav om stille side, hvor samlet st\u00f8y fra fly-og vegtrafikk ikke skal overskride henholdsvis Lden 52db og Lden 55db. Reguleringsbestemmelser plan nr. 1883- side 5 av 10 b) Dette skal ivaretas med bygningskonstruksjonene, enten ved gjennomg\u00e5ende planl\u00f8sning til stille side eller ved hjelp av annen arkitektonisk utforming. c) For privat uteareal skal samlet st\u00f8y fra fly- og vegtrafikk ikke overskride Lden 52db. Verdier under Lden 52db skal sikres med skjermingstiltak ved uteplass. d) For felles utearealer og lekeplasser skal samlet st\u00f8y fra fly- og vegtrafikk ikke overskride Lden 52db. Overskridelser kan tillates dersom det etableres en funksjonell installasjon/konstruksjon, innenfor hvert av de fire lekeomr\u00e5det vist p\u00e5 situasjonsplan/ uteromsplan av 20.06.2024, med st\u00f8yniv\u00e5 under Lden 52db. e) Bebyggelsen skal utformes med forskyvninger, inntrekk i fasader, trappinger og utkraginger, som vist i plankartet, slik at det oppn\u00e5s st\u00f8yverdier innenfor kravet om stille side for minst et soverom uten ytterligere tekniske l\u00f8sninger i vindu eller fasade. f) Inntil 10% av boenhetene tillates med dempet fasade, eller med utkragede balkonger, som avb\u00f8tende tiltak for \u00e5 oppn\u00e5 st\u00f8yverdier og luftemuligheter lik stille side. g) Planens vedlagte st\u00f8yutredning, datert 13.05.2023, skal legges til grunn for detaljert st\u00f8yprosjektering for bebyggelse og utomhusarealer. 2.2.8 Parkering a) Det tillates etablering av parkeringskjeller under byggeomr\u00e5dene. Kjellere tillates anlagt inntil eiendomsgrensene mot \u00f8st. b) Det skal etableres minimum 2 sykkelparkeringsplasser per boenhet. Sykkelparkeringsplasser kan etableres p\u00e5 overflaten ved innganger eller i tilh\u00f8rende kjelleranlegg under bebyggelsen/byggeomr\u00e5det. c) Antall parkeringsplasser f\u00f8lger den til enhver tids gjeldende parkeringsnorm for Troms\u00f8 kommune ved oppstart av tiltak. d) Det skal avsettes 2 parkeringsplasser til hjemmetjeneste i parkeringskjeller. P-plasser avsatt til hjemmetjeneste inng\u00e5r ikke i parkeringsberegningen. e) Minst 5% av parkeringsplassene skal forbeholdes forflytningshemmede. Reguleringsbestemmelser plan nr. 1883- side 6 av 10 2.2.9 Kulturminner Skulle det under bygge- og anleggsarbeid komme fram gjenstander eller andre spor som kan vise eldre aktivitet i omr\u00e5det, m\u00e5 arbeidet stanses. Melding sendes Sametinget og Troms og Finnmark fylkeskommune omg\u00e5ende, jf. kulturminneloven \u00a7 8 annet ledd. 3. Bestemmelser til arealform\u00e5l 3.1 Bebyggelse og anlegg (\u00a7 12-5 nr. 1) 3.1.1 Kombinert bebyggelse og anleggsform\u00e5l (BKB1-3) a) Omr\u00e5dene er avsatt til kombinerte form\u00e5l \u2013 bolig, forretning, tjenesteyting, hotell, kontor samt serverings- og bevertningslokaler. b) Det tillates inntil 190 boenheter innenfor byggeomr\u00e5dene. c) Det tillates ikke etablering av boligform\u00e5l innenfor BKB3. d) Det tillates ikke boligform\u00e5l p\u00e5 gateplan mot \u00c6rfuglveien. e) Det tillates etablering av detaljhandel p\u00e5 inntil 1000m2 BRA innenfor planomr\u00e5det. f) Det tillates inntil 13 500m2 BRA innenfor BKB1 g) Det tillates inntil 11 500m2BRA innenfor BKB2 og BKB3 samlet. h) Maksimale byggeh\u00f8yder er angitt p\u00e5 plankartet. i) Det tillates ikke tekniske rom og installasjoner over angitt byggeh\u00f8yde. j) Bebyggelsen skal utformes i tr\u00e5d med de arkitektoniske prinsippene vist i plankartet, vedlagte illustrasjonsprosjekt, datert 20.06.2024 og st\u00f8yutredning med hovedvekt p\u00e5 en utforming av bebyggelsen for \u00e5 oppn\u00e5 stille sider, \u00e5pne aktive etasjer p\u00e5 gateplan og siktlinjer gjennom bebyggelsen. k) Bygningsmassen skal oppf\u00f8res med de arkitektoniske grepene som er fremstilt i planbeskrivelsen, end \u00e5pne og aktive etasjer p\u00e5 bakkeplan, siktlinjer mellom byggene og to ulike typologier. l) Innenfor byggeomr\u00e5dene skal det etableres uteoppholdsareal, herunder oppholdssoner, vinterhage, lekeplasser, m\u00f8blering, trapper, terrasseringer og beplantning, i tr\u00e5d med planens vedlagte utomhusplan, datert 20.06.2024 m) Det skal opparbeides f\u00f8lgende lekeplasser innenfor byggeomr\u00e5dene: Reguleringsbestemmelser plan nr. 1883- side 7 av 10 \u2022 Kvartalslekeplass p\u00e5 minimum 1500m2 samlet for hele planomr\u00e5det. \u2022 N\u00e6rlekeplass p\u00e5 150m2 per 25 boenheter. 3.1.2 Uteoppholdsareal - felles (f_BUT1-4) Arealene inng\u00e5r som del av planomr\u00e5dets felles uteoppholdsarealer og skal opparbeides i tr\u00e5d med planens vedlagte utomhusplan, datert 20.06.2024 3.2 Samferdselsanlegg og teknisk infrastruktur (\u00a7 12-5 nr. 2) 3.2.1 Gatetun felles (f_SGT1-2) a) De tillates inntil 8 parkeringsplasser innenfor f_SGT1 som vist i planens vedlagte utomhusplan datert, 20.06.2024 b) Gatetunet tillates brukt som uteareal for tilgrensende n\u00e6ringslokaler. c) Det tillates beplantning, m\u00f8blering og konstruksjoner for opphold og rekreasjon innenfor gatetunene. 3.2.2 Gang-/sykkelveg \u2013 offentlig (o_SGS1-4) a) Det skal opparbeides sn\u00f8smelteanlegg p\u00e5 deler av bredden til o_SGS1-2 b) Det tillates offentlig vann og avl\u00f8psledninger samt annen teknisk infrastruktur i grunnen under gang- og sykkelveger. 3.2.3 Annen veggrunn teknisk \u2013 offentlig (o_SVT1-4) Arealet skal opparbeides som fordr\u00f8yningssone for vegetasjon og sn\u00f8smelteanlegg, gr\u00f8fteanlegg, vareleveringslommer og kollektivholdeplasser/leskur. Arealene skal opparbeides i tr\u00e5d med rammene beskrevet i planens vedlagte OSG-plan og vist planes vedlagte utomhusplan datert 06.07.2021 4. Bestemmelsesomr\u00e5der og hensynssoner 4.1 Bestemmelsesomr\u00e5der (\u00a7 12-7) 4.1.1 Bestemmelsesomr\u00e5de#1 Det tillates anleggelse av gjennomg\u00e5ende kulvert og parkeringsareal under grunnen innenfor bestemmelsesomr\u00e5det. Reguleringsbestemmelser plan nr. 1883- side 8 av 10 4.2 Henynssoner (\u00a7 12-7) 4.2.2 Hensynssone - infrastruktur H410 a) Det tillates anleggelse av offentlig teknisk infrastruktur innenfor hensynssonen b) Det skal sikres tilgang til offentlig infrastruktur innenfor hensynssonen. 5. Rekkef\u00f8lgebestemmelser 5.2 F\u00f8r igangsettingstillatelse 5.2.1 F\u00f8r det gis igangsettingstillatelse for tiltak innenfor byggeomr\u00e5dene skal ny \u00c6rfuglvei, o_SKV1, o_SF2, o_SVT1-2 og o_SGS1-2 og 4 v\u00e6re opparbeidet. 5.2.2 F\u00f8r det gis igangsettingstillatelse for tiltak innenfor BKB3 skal o_SKV2, o_SGS3 og o_SVT4 v\u00e6re opparbeidet. 5.2.3 F\u00f8r det gis igangsettingstillatelse for boliger innenfor planomr\u00e5det skal str\u00f8kslekeplass i plan 1548 Reguleringsplan for Einerhagen boligomr\u00e5de, Fri1, opparbeides som vist i uteromsplan d. 13.09.2019. 5.2.4 F\u00f8r det gis igangsettingstillatelse innenfor BKB2-3 skal kollektivfelt i Ringvegen etableres p\u00e5 strekningen Heliovegen til \u00d8rnevegen. Alternativt skal \u00c6rfuglvegen forlenges til rv.862 Erling Kjeldsens vei, i tr\u00e5d med plan 1728 Omr\u00e5deregulering for Langnes. 5.2.5 Igangsettingstillatelser for tiltak kan likevel gis dersom det gjennom utbyggingsavtale og garanti, foreligger tilstrekkelig sikkerhet for at rekkef\u00f8lgekravene ovenfor vil bli oppfylt. 5.3 F\u00f8r bebyggelse tas i bruk 5.3.1 F\u00f8r det gis brukstillatelse for bygninger innenfor BKB1 skal f_BUT1-3, f_SGS5-6, f_SF1, f_SKV3-4 og f_SGT1-2 v\u00e6re opparbeidet. 5.3.2 F\u00f8r det gis brukstillatelse for BKB2-3 skal f_SGS7 og f_BUT1-2 og 4 v\u00e6re opparbeidet. Reguleringsbestemmelser plan nr. 1883- side 9 av 10 5.3.3 Det kan ikke gis midlertidig brukstillatelse eller ferdigattest for ny bebyggelse innenfor planomr\u00e5det f\u00f8r lukket avfallsh\u00e5ndtering er etablert. 5.3.4 Det kan ikke gis midlertidig brukstillatelse eller ferdigattest for ny bebyggelse f\u00f8r overvannsl\u00f8sning er etablert i tr\u00e5d med uteromsplan d. 20.06.2024 og VAO-rammeplan 5.3.5 Det kan ikke gis brukstillatelse eller ferdigattest f\u00f8r offentlige samferdselsanlegg eller teknisk infrastruktur, som skal overtas til kommunal drift og vedlikehold, v\u00e6re godkjent og overtatt. 5.3.6 Det kan ikke gis brukstillatelse eller ferdigattest f\u00f8r det foreligger godkjent VA-ferdigmelding fra gjeldende fagorgan for privat VAO- infrastruktur/private tilkoblinger til offentlig nett. 6. Dokumenter som gis juridisk virkning gjennom henvisning i bestemmelsene F\u00f8lgende dokumenter gir veiledende retningslinjer for detaljprosjektering og tekniske planer: \u2013 Utomhusplan 1:500/A2, datert 20.06.2024 \u2013 OSG-rammeplan, datert 20.06.2024 - Illustrasjonsprosjekt, datert 20.06.2024 \u2013 VAO-rammeplan og akseptbrev, datert 20.09.2022 - St\u00f8yutredning, datert 13.05.2024 Reguleringsbestemmelser plan nr. 1883- side 10 av 10 "
}