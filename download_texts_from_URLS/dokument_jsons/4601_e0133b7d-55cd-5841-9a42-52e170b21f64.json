{
  "dokument_id": "e0133b7d-55cd-5841-9a42-52e170b21f64",
  "doc_type": "case_attachment",
  "kommune": 4601,
  "tittel": "Bergen Elveforum - uttalelse",
  "url": "https://bergen.kommune.no/politikere-utvalg/api/fil/bk360/12185748/Bergen-Elveforum-uttalelse",
  "tekst": "Bergen Vann Bergen 02.09.2021 5004 Bergen Nedleggelse av Storediket, (Dam sikkerhetsforskriften) - Uttalelse fra Bergen Elveforum Bergen Elveforum best\u00e5r av f\u00f8lgende organisasjoner: Nesttunvassdragets venner; Apeltunvassdragets venner, Hauk\u00e5svassdraget, Kalandsvatnet Grunneigerlag, Arna Sportsfiskere, Bergen Sportsfisker, NJFF Hordaland og Forum for Natur og Friluftsliv V\u00e5r visjon er \u00e5 gj\u00f8re Bergens bl\u00e5gr\u00f8nne soner, vann og vassdrag til et identitetsskapende profilelement p\u00e5 lik linje med byens syv fjell. Bergen Elveforum er et kompetanse- og kontaktforum for frivillige lag, organisasjoner og arbeidsgrupper som arbeider aktivt med Bergens elver og bekker og bl\u00e5gr\u00f8nne soner. V\u00e5r oppgave er \u00e5 bidra til vern, restaurering og gjen\u00e5pning av byens vassdrag. Vi arbeider for at byens vassdrag skal v\u00e6re friske og rene, \u00e5pne og tilgjengelige for n\u00e5v\u00e6rende og kommende generasjoner. Bergen Elveforum skal v\u00e6re en drivkraft i arbeidet med vern, restaurering og gjen\u00e5pning av byens vassdrag og medspiller for offentlige organer, skoler og private institusjoners arbeid byens vannmilj\u00f8. Vi vil arbeide aktivt for at Bergen skal ha en langsiktig b\u00e6rekraftig arealplanlegging som prioriterer levende vassdrag og biologisk mangfold foran utbyggingsinteresser. Vi \u00f8nsker \u00e5 v\u00e6re et kraftsenter i et omfattende milj\u00f8nettverk som arbeider frem rene og rensede vassdrag. V\u00e5rt arbeid retter seg mot byens befolkning, n\u00e6ringsliv, statlige akt\u00f8rer og s\u00e6rlig barn og unge. Vi vil inspirere flest mulig til \u00e5 engasjere seg i et lokalt eierskap til byens elver og bekker gjennom en ordning med elveadopsjon. Innledning Bergen kommune er n\u00e5 i gang med \u00e5 utrede en prinsippl\u00f8sning for nedleggelse av dammen ved Store diket p\u00e5 Fl\u00f8yfjellet. Saken ber\u00f8rer en rekke forhold av stor interesses for Bergen Elveforum og behandles f\u00f8rst etter, Forskrift om sikkerhet ved vassdragsanlegg ,damsikkerhetsforskriften) 18. desember 2009 med hjemmel i lov 24. november 2000 nr. 82 om vassdrag og grunnvann (Vannressursloven) Damforskriftens \u00a7 1-1.Form\u00e5l Forskriften skal fremme sikkerhet ved vassdragsanlegg og forebygge skade p\u00e5 mennesker, milj\u00f8 og eiendom. I og med at det her dreier om en delvis nedleggelse viser Forskriften videre til Vannressurslovens \u00a7 41.(adgangen til \u00e5 nedlegge vassdragsanlegg) Hvis eieren av et vassdragsanlegg ikke lenger vil holde anlegget ved like, skal anlegget fjernes og vassdraget s\u00e5 langt som mulig tilbakef\u00f8res til forholdene slik de var f\u00f8r anlegget ble bygd. F\u00f8r en nedlegging skal eieren gi alle interesserte underretning god tid i forveien. Hvis nedlegging kan f\u00f8re til p\u00e5takelig skade eller ulempe for allmenne interesser, kreves konsesjon etter \u00a7 8. Konsesjon skal gis om ikke s\u00e6rlige grunner taler imot. Vassdragsmyndigheten kan sette vilk\u00e5r i konsesjonen etter reglene i \u00a7 26. Vassdragsmyndigheten kan gi konsesjon til at nedlegging skjer p\u00e5 annen m\u00e5te enn nevnt i f\u00f8rste ledd, hvis det ikke vil medf\u00f8re noen \u00f8kt fare eller skade. Nedleggelse av Storediket m\u00e5 videre ta omsyn til: -Vannressursloven - Innlandsfiskeloven - Lov om Biologisk mangfold - EUs Vannrammedirektiv - Plan og bygningsloven I tillegg kommer Bergen kommunes egne m\u00e5lsettinger for natur, milj\u00f8 og forvaltning av vann og vassdrag. Bergen Elveforum vil i v\u00e5r utale sette s\u00f8kelys p\u00e5 hensynet til fisk, biologisk mangfold og friluftsliv, kompenserende tiltak og natur restaurering ved nedleggelse av Storediket samt nye muligheter for overf\u00f8ring av vann fra Storediket mot Svartediket for \u00e5 sikre bedre vanntilf\u00f8rsel og minstevannf\u00f8ring i M\u00f8llendalselven. Valg av prinsippl\u00f8sning for nedleggelse av Storediket I saksutredningen er det vurdert 6 ulike alternativer der hensynet til anleggskostnader, delvis milj\u00f8kostnader og klimautslipp er vurdert for de ulike alternativer som g\u00e5r fra oppgradering til full nedleggelse. Bergen Elveforum har vurdert de ulike alternativene og vurderer alternativ E som det beste av disse. Alternativ E er det b\u00e5de det rimeligste i anleggskostnad, har det det laveste milj\u00f8avtrykk/klima og bevarer hoveddelen av den store demmingen som er \u00e5 se p\u00e5 som et viktig kulturminne i denne sammenhengen som \u00f8ker opplevelsen for friluftslivet p\u00e5 Byfjellene. \u00c5 fjerne dammen helt blir her vurdert som en feilprioritering med en stor alternativ kostnad b\u00e5de \u00f8konomisk og milj\u00f8messig. Under diverse illustrasjoner som viser mulige konsekvenser av alternativ E ved \u00e5pning av dammen uten \u00e5 fjerne denne helt. Konsekvenser for landskap og det resterende vannspeil er det samme som for alternativ F. Vanniv\u00e5et vil v\u00e6re tiln\u00e6rmet det samme for alternativ E og F og vil gi store \u00e5pne suksesjonsflater som kan v\u00e6re av vitenskapelig interesse som her gir rom for flere prosjekt og sett i lys av klimatiske endringer. Hovedutfordringen med en nedleggelse er videre vurdert til \u00e5 v\u00e6re hensynet til fisk, biologisk mangfold og friluftsliv. FN har utropt 2021-2030 til dekaden for \u00f8kologisk restaurering. Vannforskriften og naturmangfoldloven krever \u00f8kologisk forbedring. En nedleggelse av Storediket \u00e5pner her opp for noen spennende nye prosjekt og koblinger i og med at resterende vann etter nedlegging n\u00e5 kan tilgjengeliggj\u00f8res og \u00e5pnes opp for ordin\u00e6rt friluftsliv og fiske. Viktig at vi n\u00e5 bruker denne muligheten til \u00e5 optimalisere forholdene. \u2022 Det m\u00e5 gjennomf\u00f8res en biologisk kartlegging av artsmangfold, bunndyrfauna og bestandsestimat av fisk i Storediket samt kartlegging bunnforholdene f\u00f8r nedtapping. \u2022 Av hensyn til fisk og biologisk mangfold b\u00f8r senkningsperioden i st\u00f8rst mulig grad legges til den kalde \u00e5rstiden for \u00e5 unng\u00e5 for sterk oppvarming, utt\u00f8rking i randsonen. Utsettes tiltakets kjernetid fra 1. april - 31. desember til 1. september-31. mai vil den meste ekstreme senkningen ikke ligge i sommerm\u00e5nedene \u2022 Friskvannforsyning av det senkete vannet b\u00f8r opprettholdes. Forst\u00e5elig at flomvann skal ledes forbi i anleggsperioden, men mest mulig vann b\u00f8r fortsatt renne gjennom vannet anleggsperioden. Dette vil redusere risiko for akutt d\u00f8d av fisk. \u2022 Selv om vannet senkes sakte m\u00e5 det regnes med at det kan v\u00e6re en del oppdemmet organisk materiale i bunnslammet s\u00e6rlig i nedre del. Stenges friskvannstill\u00f8p og uttynning av forurensing helt m\u00e5 det regnes med risiko for d\u00e5rlig vannkvalitet. S\u00e6rlig ved akutt fisked\u00f8d. Det er lett \u00e5 unng\u00e5, men sterkt irriterende dersom det skulle hende, ikke minst for tiltakshaver. \u2022 Det kan v\u00e6re en del boss i vannet i vannet fra tidligere anleggsdrift og det b\u00f8r samles inn n\u00e5r vannet er senkes. \u2022 Det b\u00f8r lages en forvaltningsplan for fisk mm og de biologiske forholdene i de to resterende innsj\u00f8ene b\u00f8r overv\u00e5kes med vanntemperatur og oksygenlogger, samt oppf\u00f8lging om det er fisked\u00f8d. \u2022 Det b\u00f8r tas h\u00f8yde for tiltak for \u00e5 kompensere for negative effekter og evt. utsetting av fisk dersom det er behov for dette. \u2022 I de nye store flater som n\u00e5 \u00e5pnes opp vil det umiddelbart begynne en suksessiv revegetering. Dette gir en mulighet for forsking og overv\u00e5kning som b\u00f8r utnyttes for \u00e5 sikre kunnskap s\u00e6rlig i en tid der klimatiske endring kan f\u00e5 stadig st\u00f8rre effekt p\u00e5 landskap flora og fauna og evt. P\u00e5virkning av revegetering av omr\u00e5det. \u2022 Med tanke p\u00e5 friluftsliv er det viktig at en p\u00e5 forh\u00e5nd begynner \u00e5 planlegge tiltak for friluftsliv og ferdsel i de store omr\u00e5der som n\u00e5 blir tilgjengelig gjort her. Det samme gjelder for fiske. Dette b\u00f8r gj\u00f8res i samarbeid med Bergen Turlag, Elveforum NJFF. DEL 2. Muligheter for overf\u00f8ring av vann fra Storediket mot Svartediket for \u00e5 sikre bedre vanntilf\u00f8rsel og minstevannf\u00f8ring i M\u00f8llendalselven. Vi er som nevnt over inne i FNs 10 \u00e5r for Restaurering av Natur og Bergen Elveforum har som m\u00e5l \u00e5 bidra til kvalitative milj\u00f8messige m\u00e5l for M\u00f8llendalselven og Store Lung\u00e5rdsvann med minstevannf\u00f8ring mm i tr\u00e5d med EUs Rammedirektiv og m\u00e5l om god \u00f8kologisk tilstand i elven. M\u00f8lledalselven er i historisk sammenheng en av Bergens viktigste vannveier i byens utvikling i over 1000 \u00e5r og mye aktivitet og industri har v\u00e6rt lokalisert til omr\u00e5det. Elven har v\u00e6rt kilde til kraft for en rekke m\u00f8ller og oppgangssager og elven har gitt sikker vannforsyning til byens befolkning, men M\u00f8llendalselven og Store Lungeg\u00e5rdsvann har blitt neglisjert, fors\u00f8plet og glemt i den nyere tid byutvikling i strid med alle vedtatte m\u00e5l for forvaltning av vann og vassdrag. Bergen Elveforum utfordret Bergen Kommune i Jubileums\u00e5rets Bergen 950 \u00e5r til \u00e5 \u00e5pne et vassdrag i hver bydel. I motsetning til andre byer Bergen \u00f8nsker \u00e5 sammenligne seg med har Bergen knapt et eneste \u00f8kologisk restaureringsprosjekt i byens vannmilj\u00f8 og faktum er at tilstanden i en rekke byens vassdrag har blitt utsatt for omfattende negative tiltak i l\u00f8pet de siste \u00e5r. Mye indikerer og at vi her har et unikt utvalg av fiskeslag som har overlevd i omr\u00e5det og potensialet for rekrutering av en unik og sterk sj\u00f8aurestamme er her store om vi klare \u00e5 sikre en stabil minstevannf\u00f8ring til M\u00f8llendalselven. Vi \u00f8nsker og \u00e5 gj\u00f8re Store Lungeg\u00e5rdsvann til et biologisk skolelaboratorium for byens sentrale skoler og byens befolkning og trekke med oss utdanningsinstitusjoner og velforeninger i det videre arbeidet her. \u00c5 gj\u00f8re vann til et profil element i byutviklingen for n\u00e5v\u00e6rende og kommende generasjoner. Sikrer vi minstevannf\u00f8ring til M\u00f8llendalselven kan vi her bidra til et unikt restaureringsarbeid for byen og fremtiden selv om forholdene elven n\u00e5 er kritisk. Figur 1 Bergen Elveforum legger ut gytegrus i M\u00f8llendalselven Minstevannf\u00f8ring i sommer var kun et par liter, langt under kritisk vannf\u00f8ring og strid med alle f\u00f8ringer i gjeldene lovverk og EUs Rammedirektiv med m\u00e5l om god \u00f8kologiske tilstand. Bildet under viser fisk tatt i M\u00f8llendalselven i en flomsituasjon og synliggj\u00f8r hvilket potensial byen her har om vi kan f\u00e5 til en stabil minstevannf\u00f8ring med restaurering av habitat med gyteplasser mm. Figur 2 Naturlig oppgang av stedegen anadrom fisk fra Store Lungeg\u00e5rdsvann i M\u00f8llendalselven ved flom Vi trenger dermed \u00e5 sikre vann fra/via Svartediket til elven. Den \u00f8kte magasinkapasiteten magasinet i Svartevatn p\u00e5 Gullfjellet med overf\u00f8ringer gir \u00f8kte muligheter i og med at Svartediket n\u00e5 har f\u00e5tt mindre betydning for byens vannforsyning. Det samme kan nedleggelse av Storediket mm her gi ved at det \u00e5pner for en ny teknisk mulighet for tilf\u00f8rsel av vann til via inntaksbasseng i Skredderdalen (vist med r\u00f8d sirkel) via basseng ved Svartediket til M\u00f8llendalselven. Midlere vannf\u00f8ring til Storediket fra nedslagsfeltet er stipulert til ca 200liter/s noe som vil gi tilstrekkelig minstevannf\u00f8ring. \u00c5 sleppe alt vannet ned Skredder dalen fra inntaksbassenget er vurdert til \u00e5 ha begrenset \u00f8kologisk betydning. En kan her sleppe en mindre del av vannet ned her for \u00e5 sikre \u00f8kologiske funksjoner og la resten g\u00e5r til mot M\u00f8llendalselven evt. via Svartediket. Figur 3 Prinsippskisse for overf\u00f8ring av vann til Svartediket og M\u00f8llendalselven Vi er blitt gjort kjent med en del av de tekniske utfordringer med tanke p\u00e5 at ledningen som n\u00e5 g\u00e5r til drikkevannsbassenget ved Svartediket fra Skredderdalen. Denne er n\u00e5 stengt da en ikke \u00f8nsker en blanding av r\u00e5vann og drikkevann. Vi ser p\u00e5 dette som en utfordring av teknisk \u00f8konomisk karakter med tanke p\u00e5 \u00e5 finne et bypass l\u00f8sning utenom drikkevannsbassenget. En restaurering av M\u00f8llendalselven som \u00f8kosystem er en stor sak og viktig milj\u00f8sak for Bergen med store positive ringvirkninger som b\u00f8r prioriteres. Bergen Elveforum ber om at det n\u00e5 utredes en mulig l\u00f8sning som sikrer en minstevannf\u00f8ring p\u00e5 minimum 100 liter/sekund til M\u00f8llendalselven i forbindelse med nedleggelse av aktuelle dammer etter Damforskriften med tilh\u00f8rende lovverk og regler. MVH Terje Aarsand Leder Bergen Elveforum "
}