{
  "dokument_id": "85a6f97c-beaa-56bf-afc6-6bc975c64dbb",
  "doc_type": "case_attachment",
  "kommune": 4601,
  "tittel": "H\u00f8ring - forslag til endring av utm\u00e5lingsforskriften - utm\u00e5ling av overtredelsesgebyr etter finansavtalelo(1647603768)",
  "url": "https://bergen.kommune.no/politikere-utvalg/api/fil/bk360/11563937/Horing-forslag-til-endring-av-utmalingsforskriften-utmaling-av-overtredelsesgebyr-etter-finansavtalelo-1647603768-",
  "tekst": "If\u00f8lge liste Deres ref V\u00e5r ref Dato 24/3324- 18. november 2024 H\u00f8ring - forslag til endring av utm\u00e5lingsforskriften - utm\u00e5ling av overtredelsesgebyr etter finansavtalelovens regler om retten til \u00e5 betale med kontanter Barne- og familiedepartementet sender med dette p\u00e5 h\u00f8ring forslag til endring av forskrift om utm\u00e5ling av tvangsmulkt og overtredelsesgebyr (utm\u00e5lingsforskriften). I h\u00f8ringsnotatet foresl\u00e5s det at utm\u00e5lingsforskriften gis anvendelse ved Forbrukertilsynets og Markedsr\u00e5dets utm\u00e5ling av overtredelsesgebyr ved brudd p\u00e5 forbrukeres rett til \u00e5 betale med kontanter etter finansavtaleloven \u00a7 2-1 tredje ledd jf. \u00a7 7-2. Utm\u00e5lingsforskriften angir momenter som det kan tas hensyn til ved utm\u00e5ling av overtredelsesgebyr (\u00a7 2) og fastsetter en \u00f8vre ramme for overtredelsesgebyrets maksimale st\u00f8rrelse p\u00e5 inntil fire prosent av den n\u00e6ringsdrivendes \u00e5rsomsetning eller inntil 25 millioner kroner (\u00a7 3). Vi ber om at h\u00f8ringssvar sendes inn ved bruk av den digitale l\u00f8sningen for h\u00f8ringsuttalelser p\u00e5 www.regjeringen.no under \u00abSend inn h\u00f8ringssvar\u00bb.Vi ber h\u00f8ringsinstansene videresende h\u00f8ringsbrevet til underliggende etater og relevante akt\u00f8rer. Det er anledning til \u00e5 gi h\u00f8ringssvar selv om man ikke st\u00e5r p\u00e5 listen over h\u00f8ringsinstanser. Vi gj\u00f8r oppmerksom p\u00e5 at alle h\u00f8ringsuttalelser er offentlige etter offentleglova, og vil bli publisert. H\u00f8ringsfristen er 8. januar 2025. Med hilsen Aslaug Skrede Gauslaa (e.f.) avdelingsdirekt\u00f8r Morten Grandal utredningsleder Dokumentet er elektronisk signert og har derfor ikke h\u00e5ndskrevne signaturer Postadresse Kontoradresse Telefon* Avdeling Saksbehandler Postboks 8036 Dep Akersgt. 59 22 24 90 90 Forbruker-, tros- og Morten Grandal 0030 Oslo Org.nr. livssynsavdelingen postmottak@bfd.dep.no www.bfd.dep.no 972 417 793 "
}