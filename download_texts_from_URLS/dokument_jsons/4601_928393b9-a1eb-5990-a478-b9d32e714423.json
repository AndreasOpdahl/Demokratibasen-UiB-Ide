{
  "dokument_id": "928393b9-a1eb-5990-a478-b9d32e714423",
  "doc_type": "case_attachment",
  "kommune": 4601,
  "tittel": "Referat fra m\u00f8te med Statsforvalteren datert 01.02.2023",
  "url": "https://bergen.kommune.no/politikere-utvalg/api/fil/bk360/9876546/Referat-fra-mote-med-Statsforvalteren-datert-01-02-2023",
  "tekst": " Plan- og bygningsetaten (PBE). Avd. Samferdsel. LOGG: x M\u00d8TE SAK: Fyllingsdalen Delstrekning:_________________ TELEFONSAMTALE x \u00c5sane Delstrekning:____1 mfl__________ Emne: M\u00f8tedato: 01.02.2023 Oppf\u00f8lging av Statsforvalterens uttalelse til planforslaget Tid: med hensyn til ROS-tema Fra: 12.00 Til: 13.00 Eiendom (adresse): Bybanen fra sentrum til \u00c5sane Telefon/ mobil: e-post: Deltakere (navn/firma): Torgeir Flo, Statsforvalter (SF) Arve Meidell, Fagdirekt\u00f8r, Statsforvalter (SF) Kari Maisol Knudsen, Samfunnssikkerhetens hus (tidl Seksjon for samfunn og beredskap) i Bergen kommune Tore Andre Hermansen, Fagspesialist samfunnssikkerhet, Norconsult/Asplan Viak (NOAV) Solveig Mathiesen, Prosjektleder Bybanen, Plan- og bygningsetaten (PBE), Bergen kommune (BK) Sammendrag: Form\u00e5let med m\u00f8tet G\u00e5 gjennom uttalelsen til planforslaget fra Statsforvalter, datert 20.12.2022, og dr\u00f8fte oppf\u00f8lging av punktene. Avklaringer og dr\u00f8ftinger Statsforvalteren mener det er gjort et omfattende arbeid med risiko- og s\u00e5rbarhetsforhold, men mener analysen har noen mangler med hensyn til: 1. Tilsiktede hendelser og virkninger for det samlede prosjektet. Her vises ogs\u00e5 til h\u00f8ringsuttalelser fra Forsvarsbygg og Bane Nor. Mener ogs\u00e5 at Statsforvalter har for lite informasjon om sikringsrisikoanalysen p\u00e5 DS1 til \u00e5 kunne vurdere denne, og anbefaler at politiet b\u00f8r f\u00e5 uttale seg til denne. 2. Kaskade/domino-effekter og hvis relevant, uavhengige, men i tid sammenfallende hendelser. Oppf\u00f8lging av punkt 1 og 2, ansvar BK/NOAV: \u2022 I ROS-analysen m\u00e5 trusselbilde utdypes, m\u00e5 si noe om banen som s\u00e5rbart objekt (mange passasjerer) og hvilke vurderinger som er gjort mht villede hendelser. M\u00e5 ogs\u00e5 vise til: o Gjennomf\u00f8rt Sikringsrisikoanalyse for Gulating og oppsummering av denne. Denne er UOff, sendes Statsforvalter til informasjon. Politiet deltok i analysen. o Sikringsrisikoanalyse for forsvarets anlegg langs Sandbrogaten, gjennomf\u00f8res som en oppf\u00f8lging av innsigelsen fra Forsvarsbygg (oppsummeres kort n\u00e5r det arbeidet er gjennomf\u00f8rt). Analysen vil v\u00e6re UOff, sendes Statsforvalter til informasjon. \u2022 Mht kaskade/ dominoeffekter m\u00e5 det st\u00e5 en n\u00e6rmere begrunnelse for avgrensingen. Det b\u00f8r vises til Fare- og RAM-logg. 3. Statsforvalteren anbefaler kommunen \u00e5 holde p\u00e5 kravet til sikkerhetsklasse F2 ogs\u00e5 over Bryggen, og heller argumentere/redegj\u00f8re for kompenserende tiltak, med utgangspunkt i veiledningen til TEK17, \u00a7 7-2, andre ledd. Det er i praksis nettopp slik argumentasjon som er lagt til grunn for l\u00f8sningen i planforslaget. Dr\u00f8fting og oppf\u00f8lging av punkt 3: Akseptkriteringer og sikkerhetsklasse ble dr\u00f8ftet i m\u00f8ter som en del av planprosessen i 2019-21, med Statsforvalters representant og representant for Seksjon for samfunnssikkerhet og beredskap i Bergen kommune. Sikkerhetsklasse ble vurdert med hensyn til sannsynlighet og konsekvens, og var en praktisk vurdering av de faktiske forholdene p\u00e5 den korte strekning langs Bryggen. Norconsult kan ikke se at det er noe grunn til \u00e5 g\u00e5 vekk fra den anbefalingen, og viste til tidligere prosess og referat fra m\u00f8tet 20.04.21. Det vil ikke ha betydning for l\u00f8sningen eller tiltakene om man endrer sikkerhetsklassen. Statsforvalter kunne ikke se at det var behov for tiltak eller endringer i reguleringsplanen, og fremholdt at det var et innspill, og ikke et krav, i deres uttalelse om sikkerhetsklasse F2 ogs\u00e5 for banen langs Bryggen. BK/NOAV gj\u00f8r en vurdering om det er grunnlag for \u00e5 legge til grunn en annen sikkerhetsklasse for banetras\u00e9en langs Bryggen. 4. Statsforvalteren mener tilgangen til havnen med jernbane er viktig i et beredskapsperspektiv, og at det er viktig for forsvarsevnen \u00e5 kunne benytte Bergen havn til \u00e5 ta imot og laste gods direkte over p\u00e5 jernbane. Statsforvalteren kan ikke se at planforslaget tar tilstrekkelig hensyn til det, og mener derfor at det m\u00e5 vurderes tiltak for at det ved spesielle beredskapssituasjoner blir sikret tilgang mellom havnen og jernbanen. Dr\u00f8fting og oppf\u00f8lging av punkt 4: Sees i sammen heng med faglig r\u00e5d fra Forsvarsbygg og innsigelse fra Bane Nor. Tatt opp i dialogm\u00f8te 12.01.23. BK/ NOAV vurderer tiltak, og utarbeider notat knyttet til beredskap for mulig reetablering av jernbanespor til Koengen ved et ekstraordin\u00e6rt og kritisk behov. Oppf\u00f8lging: \u2022 Bergen kommune/Norconsult reviderer ROS-analysen mht punktene som ble dr\u00f8ftet i m\u00f8tet. Oppdatert ROS-analyse vil v\u00e6re en del av justert planforslag som legges frem for 2 gangs politisk behandling v\u00e5ren 2023. \u2022 Bergen kommune sender Sikringsrisikoanalyse for Gulating til Statsforvalter. \u2022 Bergen kommune sender lenke til Fare- og RAM-logg til Statsforvalter, denne l\u00e5 som vedlegg til planforslagene ved h\u00f8ring h\u00f8sten 2022. \u2022 Bergen kommune sender Sikringsrisikoanalyse som utarbeides for Forsvarsbygg til Statsforvalter n\u00e5r den er klar. Utarbeidet av: Solveig Mathiesen Dato: 09.03.2023. Rev 10.03.2023. "
}