{
  "dokument_id": "e9d38462-42b3-51b1-a60b-2e2a811b7f5a",
  "doc_type": "case_attachment",
  "kommune": 5501,
  "tittel": "20_10906-1 Avvikling av kommunal bost\u00f8tte 453758_8_1",
  "url": "https://innsyn.tromso.kommune.no/application/getMoteDokument?dokid=2001877828",
  "tekst": "Arkivsaknr 20/10906-1 Saksbehandler Marianne Pleym Saksgang M\u00f8tedato Eldrer\u00e5det 08.10.2020 54/20 Helse- og velferdsutvalget 12.10.2020 Avvikling av kommunal bost\u00f8tte Kommunedirekt\u00f8rens innstilling til vedtak: Ordningen med kommunal bost\u00f8tte avvikles De som allerede er innvilget bost\u00f8tte beholder denne tilknyttet n\u00e5v\u00e6rende leiekontrakt. Ved ny leiekontrakt avvikles den. Det fattes ikke vedtak om kommunal bost\u00f8tte fom 1. november 2020. Ut fra konsekvensanalyse i saken, f\u00f8lger Boligkontoret opp de sakene som er omtalt, og sikrer at husstandene videre fremover ikke har boutgifter som medf\u00f8rer behov av \u00f8konomisk sosialhjelp i hht. statens veiledende satser. Mari Enoksen Hult Margrethe Kristiansen Konst. kommunedirekt\u00f8r Konst. avdelingsdirekt\u00f8r 1 Hva saken gjelder Avvikling av kommunal bost\u00f8tteordning. Den 02.02.1994 innf\u00f8rte Troms\u00f8 kommune ved kommunestyret, kommunal bost\u00f8tte i sak nr. 7. Bakgrunnen for innf\u00f8ring av kommunal bost\u00f8tte var et nytt kommunalt husleieregulativ som ble vedtatt, hvor husleie tilknyttet den enkelte bolig, ble tiln\u00e6rmet selvfinansierende. Dette bidro til store ulikheter i leiepris for kommunale leietaker. Man \u00f8nsket med kommunal bost\u00f8tte \u00e5 utjevne leieprisen for den enkelte. Ved utregning av bost\u00f8tte, skulle det legges til grunn at den enkelte husstand skulle beholde 70 % av sin minstepensjon til livsopphold etter at boutgifter var dekket for enslige, og 115 % av minstepensjon for samboere/ ektepar. M\u00e5lsettingen var \u00e5 forhindre at eldre, funksjonshemmede, mennesker med psykisk utviklingshemming, skulle bli avhengig av \u00f8konomisk sosialhjelp p\u00e5 grunn av boutgifter. Samtidig som nytt husleieregulativ ble gjeldende, ble det innf\u00f8rt retningslinjer for tildeling av kommunal bost\u00f8tte. Her fremkommer det at m\u00e5lgruppen for kommunal bost\u00f8tte var alle i kommunalt eid eller disponert bolig som ble benyttet til alders/trygdebolig. I kommunestyresak fra 29.08.01 ble vedtak fra 1994 nesten i sin helhet, gjentatt. I tillegg ble det konkret vist til at ordningen skulle omfatte alle kommunale omsorgsboliger, hvor str\u00f8mutgifter og kommunale avgifter skulle v\u00e6re inkludert i boutgiftene som skulle legges til grunn ved vedtak. I kommunestyrevedtak 96/07 den 190607, ble de kommunale retningslinjene for kommunal bost\u00f8tte revidert. I det vesentlige ble retningslinjen fra 2001 stadfestet. Her tas vilk\u00e5ret om omsorgsbolig bort, og ordningen omfattes av alle kommunalt eide eller innleide boliger (vedtakets punkt 1). Videre fremkommer det av vedtakets punkt 2, at ordningen gjelder alle som har f\u00e5tt tildelt spesialbolig, samt leietakere med ubegrenset botid. En nedre inntektsgrense ble fastsatt og bunnfradraget \u00f8kt. I 2017 ble det vedtatt en ny husleiestruktur for utm\u00e5ling av husleie i kommunale boliger. Det ble i den nye strukturen fokusert p\u00e5 at likeverdige boliger skulle prises likt, uavhengig av n\u00e5r boligen var kj\u00f8pt og til hvilken pris. Man s\u00e5 da bort fra en kostnadsdekkende husleie tilknyttet det enkelte utleieobjekt, men at kostnadsdekkende husleie ses opp mot den totale boligmassen. Den nye husleiestrukturen legger opp til en felles prising av alle kommunalt eide utleieboliger, uten \u00e5 skille p\u00e5 omsorgsboliger og velferdsboliger. Det vil si at kommunen kun har kommunalt innleide boliger hvor leieprisen kan bli h\u00f8yere. Med den nye husleiestrukturen forutsatte man at kommunal bost\u00f8tte ville bli redusert med ca. 3 millioner. 2 Det ble anbefalt at det minimum hvert femte \u00e5r ble gjennomg\u00e5tt at husleieinntekt og utgift samsvarte med kalkylene som var lagt til grunn. Den nye strukturen ble innf\u00f8rt etter tilrettelegging av datasystem for dette. Saksutredning Kommunalt eide boliger er i dag omfattet av ny husleiestruktur. Denne omfatter alle kommunalt eide, eller fremleide boliger. Det vil si at det er ingen som i dag p\u00e5 grunn av s\u00e6rlig utforming av bolig eller boomr\u00e5de, har ekstra h\u00f8ye utgifter til husleie. Tvert imot ligger kommunale utleiepriser i dag lavere enn markedsleie, og den kostnadsdekkende strukturen er tilknyttet den totale eiendomsmassen, og ikke det enkelte utleieobjekt. De vedtektene Boligkontoret har \u00e5 forholde seg til, ble vedtatt av kommunestyret 19.06.2007. Av punkt 16 fremkommer det at Troms\u00f8 kommune kan harmonisere de kommunale retningslinjene i henhold til de justeringene /endringene som skjer med den statlige bost\u00f8tteordningen. Siden 2007 er det skjedd store endringer b\u00e5de tilknyttet retningslinjene for den statlige bost\u00f8tteordningen, men ogs\u00e5 vesentlige endringer i hvordan Troms\u00f8 kommune fastsetter leiepris tilknyttet det enkelte utleieobjekt. P\u00e5 grunn av mangel p\u00e5 s\u00e6rlig tilpassede boliger, samt en politikk p\u00e5 at flest mulig skal bo integrert i ordin\u00e6re boomr\u00e5der, evt. ved \u00e5 kj\u00f8pe seg egen bolig med hjelp av startl\u00e5n, har det ogs\u00e5 skjedd endringer i tildeling. Hva gjelder den statlige bost\u00f8tteordningen har det skjedd flere endringer. En positiv endring kan sies \u00e5 v\u00e6re at det legges til grunn dagens inntekt. Tidligere ble det lagt til grunn fjor\u00e5rets likning, og den enkelte m\u00e5tte s\u00f8ke om at dagens inntekt ble lagt til grunn dersom man \u00f8nsket det. I forbindelse med omlegging av uf\u00f8rest\u00f8nad i 2015 hvor uf\u00f8retrygd ble skattlagt som arbeidsinntekt, ble samtidig den skattbare uf\u00f8retrygden \u00f8kt for \u00e5 utjevne den negative konsekvensen omleggingen hadde p\u00e5 netto utbetalt uf\u00f8retrygd. Det vil si at brutto inntekt \u00f8kte, f\u00e6rre fikk krav p\u00e5 statlig bost\u00f8tte, og med det falt vilk\u00e5ret for kommunal bost\u00f8tte bort for denne gruppen. Da ny husleiestruktur ble vedtatt i 2017, ble det lagt til grunn en \u00e5rlig besparelse p\u00e5 kommunal bost\u00f8tte p\u00e5 ca. 3 millioner kroner. Siden det tar tid \u00e5 f\u00e5 omregnet alle kommunale boliger til ny husleiestruktur, har vi enn\u00e5 ikke konkret oversikt over besparelsen. Men prognosen tilsier en besparelse som er vesentlig mindre enn hva som var lagt til grunn for ny husleiestruktur. I 2017 var utbetalingen til kommunal bost\u00f8tte kr. 6 414 555, og i 2019 var utbetalingen p\u00e5 5 514 741. \u00c5rlige utbetalinger av kommunal bost\u00f8tte fom 2015 tom 2019 3 2015 2016 2017 2018 2019 5 094 679 5 665 848 6 414 556 6 885 344 5 514 741 \u00d8kning fra f\u00e5: \u00d8kning fra f\u00e5: \u00d8kning fra f\u00e5: Reduksjon fra 571 169 748 708 470 788 f\u00e5 1 367 603 Tallene for 2020 blir litt usikre, da det fra nasjonalt hold er lagt inn \u00f8kt bost\u00f8tte for en avgrenset periode, p\u00e5 grunn av pandemisituasjonen. Men med utgangspunkt i tallene f\u00f8r endringer i statlig bost\u00f8tte, kan det ligge an til en total reduksjon p\u00e5 ytterligere 4- 500 000. Da de fleste av kontraktene tilknyttet kommunale utleieboliger er p\u00e5 tre \u00e5r, kan vi p\u00e5regne \u00e5 ha f\u00e5tt ut den effekten som vil v\u00e6re i fht reduksjon i kommunal bost\u00f8tteutbetaling pga ny husleiestruktur. I vedtaket fra 2007 legges det til grunn at de som kan ha krav p\u00e5 kommunal bost\u00f8tte, er tildelt spesialbolig. I tillegg gjelder det de som bor i bolig med ubegrenset botid. Hva som ligger i begrepet spesialbolig, er ikke ytterligere presisert. Boligkontoret har til n\u00e5 lagt til grunn at spesialbolig er omsorgsboliger somatikk og enkelte boliger tilknyttet tjeneste innen rus og psykiatri. Denne definisjonen har v\u00e6rt gjort for \u00e5 ha en viss mulighet til \u00e5 ha et skille. Samtidig er det mange som bor i ordin\u00e6re velferdsboliger som ogs\u00e5 har tjenester, eller har en svak \u00f8konomi. Kommunens politikk er at flest mulig skal kunne bo integrert i ordin\u00e6re velferdsboliger og at tjenester for det meste, f\u00f8lger den enkelte tjenestemottaker uavhengig av hvilken kategori boligen er i. Kommunen kan uansett i sv\u00e6rt liten grad anses \u00e5 ha boliger som kan defineres som spesialbolig. Det vil derfor v\u00e6re urimelig overfor alle de som ikke tildeles en slik bolig, og samtidig bli utelukket fra kommunal bost\u00f8tte. Videre legges det til grunn at den enkelte skal beholde 70 % minstepensjon etter boutgifter. Boutgifter er i vedtaket tilknyttet b\u00e5de husleie, str\u00f8m og oppvarming. For 2018 tilsvarte 70 % litt over kr. 11 000. Det \u00e5 betale husleie har flere form\u00e5l. Det mest \u00e5penbare form\u00e5let er \u00e5 dekke utgifter til l\u00f8pende vedlikehold og andre deler av boligforvaltningen. Utgifter til kommunal bost\u00f8tte dekkes i dag over budsjettet til boligkontoret, og bidrar til at midler som kan settes av til vedlikehold blir mindre. Husleie generelt har ogs\u00e5 et form\u00e5l i fht budsjettstyring. Alle har utgifter til \u00e5 bo. Det blir derfor viktig \u00e5 se p\u00e5 dette som en naturlig utgift i ethvert husholds budsjett uavhengig av \u00f8konomi. Med dette som utgangspunkt b\u00f8r det uansett i alle saker settes en minimumshusleie f\u00f8r det vurderes kommunal bost\u00f8tte, dersom man \u00f8nsker ny utredning her. Da vil vi unng\u00e5 at husstander kommer i en situasjon hvor de over \u00e5r, ikke har et budsjett som inkluderer utgifter til boutgifter. Videre vil det ved en eventuell kommunal bost\u00f8tte, v\u00e6re viktig at den er mulig \u00e5 forvalte med utgangspunkt i et likhetsprinsipp, som kan forsvares ut fra en rettferdig tildeling og lik behandling av like saker. 4 Konsekvensanalyse Kommunen har i dag 120 husstander som mottar kommunal bost\u00f8tte. Av disse er det 12 husstander som kommer under sosialhjelpsnormen etter at boutgifter er trukket fra. Da er b\u00e5de husleie og str\u00f8mutgifter inkludert. Av disse igjen er det 6 husstander som hellere ikke mottar statlig bost\u00f8tte. Det betyr at de enten har en st\u00f8rre formue, eller har en s\u00e6rlig h\u00f8y husleie som ikke er inkludert i den kommunale husleiestrukturen. Det kan ogs\u00e5 v\u00e6re at de ikke har s\u00f8kt statlig bost\u00f8tte. Disse sakene kan f\u00f8lges s\u00e6rskilt opp ved \u00e5 se p\u00e5 de faktiske forhold. En l\u00f8sning her kan v\u00e6re \u00e5 inkludere boligene i den kommunale husleiestrukturen, og p\u00e5 den m\u00e5ten f\u00e5 ned boutgiftene p\u00e5. En annen l\u00f8sning kan v\u00e6re \u00e5 oppfordre dem til \u00e5 s\u00f8ke p\u00e5 statlig bost\u00f8tte dersom det ikke er formue som forhindre positivt vedtak p\u00e5 statlig bost\u00f8tte. P\u00e5 dette grunnlaget konkluderes det med at konsekvensen av bortfall av kommunal bost\u00f8tte, ikke vil p\u00e5f\u00f8re andre enheter ytterligere kostnader. Det vil heller ikke bidra til en uforsvarlig lav standard p\u00e5 livsopphold. Samtidig vil vi med dette utf\u00f8re en likbehandling av saker, som er i samsvar med forvaltningslovens prinsipper. Dette lar seg ikke gj\u00f8re innenfor dagens retningslinjer. Konklusjon Det er ikke mulig \u00e5 forvalte en rettferdig kommunal praksis tilknyttet en kommunal bost\u00f8tte med dagens vedtak, boligsituasjon, samt husleiestruktur. Det foreligger ikke en juridisk eller faglig forsvarlig vurdering som kan rettferdiggj\u00f8re en slik forskjellsbehandling av kommunale leietakere. Administrasjonen foresl\u00e5r derfor at dagens ordning med kommunal bost\u00f8tte avvikles i sin helhet. Det innvilges ikke nye vedtak p\u00e5 kommunal bost\u00f8tte fom oktober 2020. Boligkontoret utreder, i samarbeid med aktuelle andre enheter, om det foreligger problemstillinger som b\u00f8r ivaretas p\u00e5 andre m\u00e5ter enn supplerende \u00f8konomisk st\u00f8nad, eksempelvis individuell fastsetting av husleie ved s\u00e6rlige boforhold, eller til \u00e5 omhandle konkrete grupper som eksempelvis minstepensjonister Vedtakskompetanse Helse- og velferdsutvalget Vedlegg Kommunestyresak 2. februar 1994 Kommunestyresak av 29.08.2001 Reviderte retningslinjer 2007 Ny husleiestruktur 2017 5 "
}