{
  "dokument_id": "1890774b-063a-534f-a140-9fcc04f64ccc",
  "doc_type": "case_minutes",
  "kommune": 4601,
  "tittel": "Saksprotokoll UHSO, 21082024, Sak 99/24, Oppgradering av Bj\u00f8rnsonsgate botiltak. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/11001987/Innstilling-vedtak-Oppgradering-av-Bjornsonsgate-botiltak-Gjennomforingsvedtak",
  "tekst": "Oppgradering av Bj\u00f8rnsonsgate botiltak. Gjennomf\u00f8ringsvedtak Utvalg for helse og sosial hadde saken til orientering i m\u00f8tet 21.08.2024 sak 99/24: Utvalg for helse og sosial tok saken til orientering. Utvalg for finans, kultur og n\u00e6ring innstiller i saken. Utvalg for helse og sosials behandling F\u00f8lgende representanter tok ordet: Even S\u00f8rland (A), Eivind N\u00e6vdal-Bolstad (H), Diane A. Berbain (SV) Merknader fremsatt i utvalget: Even S\u00f8rland (A) fremsatte p\u00e5 vegne av A f\u00f8lgende merknad: Bystyret ber byr\u00e5det finne en l\u00f8sning for botiltaket i ombyggingsperioden som ikke inneb\u00e6rer \u00e5 benytte Adolph Berghs vei 31. Votering: Merknad fra A, fremsatt av Even S\u00f8rland (A) fikk 5 stemmer (A, MDG, R). Byr\u00e5det behandlet saken i m\u00f8tet 04.07.2024 sak 210/24 Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: 1. Prosjekt for ombygging og oppgradering Bj\u00f8rnsonsgate botiltak, med en ramme p\u00e5 totalt kr. 21,7 millioner, gjennomf\u00f8res. 2. Investeringen finansieres over BUD1083 Bj\u00f8rnsonsgate 43, tjenesteomr\u00e5de 09 Boligtiltak. "
}