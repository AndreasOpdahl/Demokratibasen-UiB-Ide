{
  "dokument_id": "827acdd3-f416-51e0-acd9-e9f08ae3a666",
  "doc_type": "case_attachment",
  "kommune": 4601,
  "tittel": "Svar p\u00e5 Skriftlig sp\u00f8rsm\u00e5l nr. 1 fra Vasan Singaravel (H) om rulleskianlegg p\u00e5 Stend - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/11887250/Svar-pa-Skriftlig-sporsmal-nr-1-fra-Vasan-Singaravel-H-om-rulleskianlegg-pa-Stend-Utvalg-for-barnehage-skole-og-idrett",
  "tekst": " BNKI - stab Til Intern korrespondanse Bystyrets kontor V\u00e5r referanse: 2025/39474-3 Saksbehandler: Gerd Nilsen Fra Dato: 29. januar 2025 Byr\u00e5d for n\u00e6ring, kultur og idrett Svar p\u00e5 Skriftlig sp\u00f8rsm\u00e5l nr. 1 fra Vasan Singaravel (H) om rulleskianlegg p\u00e5 Stend - Utvalg for barnehage, skole og idrett Representanten Vasan Singaravel (H) har 14.01.2025 sendt inn f\u00f8lgende skriftlige sp\u00f8rsm\u00e5l: Sp\u00f8rrer viser til planlagt rulleskianlegg p\u00e5 Stend. Hva er status p\u00e5 dette arbeidet? Svar fra byr\u00e5den: Tidligere har det blitt prosjektert en rulleskil\u00f8ype p\u00e5 Stend p\u00e5 ca. 3 km. Det viser seg at forhold knyttet til deponi i omr\u00e5det gj\u00f8r at bare en mindre del av den planlagte l\u00f8ypen vil kunne bli godkjent. Skiidretten og sykkelsporten \u00f8nsker n\u00e5 \u00e5 prioritere \u00e5 anlegge en rulleskil\u00f8ype i etablerte tras\u00e9er p\u00e5 Totland fremfor en l\u00f8ype p\u00e5 Stend. Dette st\u00f8ttes ogs\u00e5 av Idrettsr\u00e5det. Planer for dette er nylig presentert for byr\u00e5den, som vil ta initiativ til \u00e5 im\u00f8tekomme idrettens \u00f8nsker om en omprioritering, med m\u00e5l om at prosjektering kan gj\u00f8res i 2025 og den \u00f8nskede rulleskil\u00f8ypen p\u00e5 Totland kan anlegges i 2026. Skiidretten har ogs\u00e5 ytret \u00f8nske om at skianlegget p\u00e5 Totland p\u00e5 sikt videreutvikles til et mer omfattende skianlegg, noe byr\u00e5det vil vurdere i fremtidige budsjettprosesser. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}