{
  "dokument_id": "4304083e-b787-575b-b1ea-722f2e00bbb7",
  "doc_type": "case_attachment",
  "kommune": 4601,
  "tittel": "Vedtak - avsl\u00e5r s\u00f8knad om dispensasjon - byggegrense mot sj\u00f8 (KPA) og arealform\u00e5l (LNF og Havn) ",
  "url": "https://bergen.kommune.no/politikere-utvalg/api/fil/bk360/10496735/Vedtak-avslar-soknad-om-dispensasjon-byggegrense-mot-sjo-KPA-og-arealformal-LNF-og-Havn-",
  "tekst": " V\u00e5r dato: V\u00e5r ref: 22.04.2024 2024/1673 Deres dato: Deres ref: 2023/235445 BERGEN KOMMUNE PLAN- OG BYGNINGSETATEN Kontakt saksbehandler Postboks 7700 Knut Ragnar Sletteb\u00f8, 51568951 5020 BERGEN knut.slettebo@statsforvalteren.no Klageavgj\u00f8relse i byggesak \u2013 gnr. 93 bnr. 53, Krokeidvegen 644, Bergen kommune \u2013 tiltakshaver: Erlend Koldal Statsforvalteren i Vestland har klaget p\u00e5 kommunens vedtak om \u00e5 innvilge s\u00f8knad om dispensasjon til oppf\u00f8ring av naust. Statsforvalteren gj\u00f8r om kommunens vedtak, slik at s\u00f8knaden om dispensasjon avsl\u00e5s. Digitaliserings- og forvaltningsdepartementet oppnevnte Statsforvalteren i Rogaland til settestatsforvalter i brev datert 30.01.2024. Vi mottok saksdokumentene 05.02.2024. Sakens bakgrunn Saken gjelder s\u00f8knad om dispensasjon fra kommuneplanens byggegrense mot sj\u00f8, arealform\u00e5lene LNF og Havn, samt plankrav, til oppf\u00f8ring av naust. Naustet er p\u00e5 vedlagte tegninger vist med en grunnflate p\u00e5 4 x 6,7 meter, og en m\u00f8neh\u00f8yde p\u00e5 4 meter. Statsforvalteren i Vestland r\u00e5det kommunen til \u00e5 ikke gi dispensasjon i brev datert 19.01.2023. Bergen kommune avslo s\u00f8knaden om dispensasjon administrativt i vedtak av 15.02.2023. Avslaget ble p\u00e5klaget av tiltakshaver 07.03.2023. Bergen kommune ved byr\u00e5d for klima, milj\u00f8 og byutvikling behandlet klagen 27.08.2023 og fattet f\u00f8lgende vedtak: \u00ab1) Med hjemmel i forvaltningsloven \u00a7 33 andre ledd oppheves Plan- og bygningsetatens vedtak datert 15.02.2023. 2) Med hjemmel i plan- og bygningsloven \u00a7 19-2 innvilges det dispensasjon fra KPA 2018 \u00a7 3.1 Plankrav, \u00a7 6.1.1 om byggegrense langs sj\u00f8, \u00a7 28.5 om arealform\u00e5let havn og 31.1 om LNF- omr\u00e5der. E-postadresse: Postadresse: Bes\u00f8ksadresse: Telefon: 51 56 87 00 sfropost@statsforvalteren.no Postboks 59 Lag\u00e5rdsveien 44 www.statsforvalteren.no/ro Sikker melding: 4001 Stavanger www.statsforvalteren.no/melding Org.nr. 974 763 230 Side: 2/5 3) Dispensasjonene nevnt i punkt 2 gjelder for et naust p\u00e5 4 x 6,7 m2 BYA og 4 m h\u00f8yde, med den plasseringen som er skissert i situasjonsplanen. 4) Klagen tas til f\u00f8lge.\u00bb Statsforvalteren i Vestland klaget p\u00e5 vedtaket i brev datert 19.09.2023. Klager anf\u00f8rer i det vesentlige at friluftsinteressene er store i denne delen av kommunen. Omr\u00e5det er videre under sterkt press for nedbygging og privatisering. Naustet det er s\u00f8kt om dispensasjon til \u00e5 oppf\u00f8re, vil representere en ytterligere nedbygging og privatisering av verdifullt areal. Klager viser i denne sammenheng til at dagens kai er mindre privatiserende og har mer begrensede landskapsvirkninger enn oms\u00f8kt naust. Bergen kommune ved Utvalg for milj\u00f8 og byutvikling behandlet klagen 07.12.2023, sak 70/23, og opprettholdt kommunens tidligere vedtak. Statsforvalteren viser ellers til sakens dokumenter. Statsforvalterens vurdering Klager har klagerett, og klagen er sendt til kommunen innen klagefristen, se forvaltningsloven (fvl.) kapittel VI og plan- og bygningsloven (pbl.) \u00a7 1-9. Statsforvalteren kan pr\u00f8ve alle sider av saken og kan ta hensyn til nye omstendigheter, se fvl. \u00a7 32 andre avsnitt. Vi kan opprettholde kommunens vedtak, treffe nytt vedtak i saken eller oppheve vedtaket, se fvl. \u00a7 34 fjerde avsnitt. Plangrunnlaget som gjelder for eiendommen Tiltaksomr\u00e5det er i kommuneplanen for Bergen kommune 2018-2030, vedtatt 19.06.2019, avsatt til arealform\u00e5let LNF p\u00e5 land og Havn i sj\u00f8. Videre er omr\u00e5det vist med hensynssone funksjonell strandsone (H550_1). Tiltaket krever dispensasjon Oppf\u00f8ring av naustet saken gjelder, krever dispensasjon fra arealform\u00e5lene LNF og Havn, byggeforbudet i strandsonen, se kommuneplanen punkt 6.1, og plankravet i kommuneplanen punkt 3.1. Etter grunngitt s\u00f8knad kan det bli gitt dispensasjon, se pbl. \u00a7 19-1. Vilk\u00e5rene for \u00e5 kunne gi dispensasjon De to rettslige vilk\u00e5rene for dispensasjon st\u00e5r i pbl. \u00a7 19-2 andre avsnitt. Det f\u00f8rste vilk\u00e5ret er at det ikke kan gis dispensasjon dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Det andre vilk\u00e5ret er at fordelene ved \u00e5 gi dispensasjon m\u00e5 v\u00e6re klart st\u00f8rre enn ulempene etter en samlet vurdering. Terskelen for at vilk\u00e5rene er oppfylt, er h\u00f8y. Vilk\u00e5rene i andre avsnitt er rettslige vurderinger og ikke kommunalt fritt skj\u00f8nn. Det inneb\u00e6rer at vurderingene ikke styres av et politisk skj\u00f8nn, men av loven. Er vilk\u00e5rene i andre avsnitt oppfylt, \u00abkan\u00bb kommunen gi dispensasjon hvis kommunen vurderer det som hensiktsmessig, se pbl. \u00a7 19-2 f\u00f8rste avsnitt. N\u00e5r det gjelder dispensasjon fra byggeforbudet i strandsonen, har departementet uttalt f\u00f8lgende i forarbeidene til pbl. \u00a7 19-2, Ot.prp. nr. 32 (2007-2008) s. 243: Side: 3/5 \u00abDet er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandlingen av dispensasjoner i 100-metersbeltet lands sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis til bygging her, spesielt i omr\u00e5der med stort utbyggingspress.\u00bb Lovgiver har med dette gitt uttrykk for en sv\u00e6rt snever adgang til \u00e5 gi dispensasjon til deling og utbygging i strandsonen. Hensikten er \u00e5 unng\u00e5 en uheldig utvikling, hvor strandsonen bygges ned bit for bit og bygge- og deleforbudet gradvis blir uthulet. Istedenfor skal utbygging skje gjennom planprosesser. Slike prosesser sikrer bred medvirkning og demokratisk forankrede beslutninger, hvor blant annet sektormyndighetene har mulighet til \u00e5 fremsette innsigelse, se SOM-2019-4028.1 Selv om det siterte direkte gjelder det alminnelige byggeforbudet i pbl. \u00a7 1-8 andre avsnitt, vil tilsvarende synspunkter gj\u00f8re seg gjeldende ved dispensasjon fra byggegrense fastsatt i plan. Statlige planretningslinjer for differensiert forvaltning av strandsonen ble fastsatt ved kongelig resolusjon 28.05.2021.2 Retningslinjene skal legges til grunn ved enkeltvedtak fattet av plan- og bygningsmyndighetene, se pbl. \u00a7 6-2 andre avsnitt bokstav b. En f\u00f8lge av dette er at hvorvidt vilk\u00e5rene for dispensasjon er oppfylt, m\u00e5 vurderes i lys av retningslinjene, se SOM-2019-4028. I de statlige planretningslinjene er Bergen kommune plassert i sone to. Dispensasjoner skal her s\u00e6rlig unng\u00e5s i sentrale omr\u00e5der der presset p\u00e5 arealene er stort, jf. retningslinjene pkt. 9.1. Statsforvalteren vil presisere at det f\u00f8lger av planretningslinjene punkt 6 at avklaring av arealbruk i strandsonen skal skje gjennom planlegging, og ikke gjennom enkeltst\u00e5ende dispensasjoner. Vurdering av dispensasjon fra kommuneplanens byggegrense mot sj\u00f8 Statsforvalteren vil f\u00f8rst vurdere om hensynene bak kommuneplanens byggegrense mot sj\u00f8 blir vesentlig tilsidesatt ved oppf\u00f8ring av naust slik det er s\u00f8kt om. For \u00e5 ta stilling til om vesentlighetsvilk\u00e5ret er oppfylt, m\u00e5 hensynene byggeforbudet er ment \u00e5 ivareta, identifiseres. Desto sterkere hensynene bak byggeforbudet gj\u00f8r seg gjeldende, jo mindre avvik skal til for at det foreligger en vesentlig tilsidesettelse. Det er normalt ikke anledning til \u00e5 gi dispensasjon n\u00e5r hensynene bak bestemmelsen det s\u00f8kes dispensasjon fra, fortsatt gj\u00f8r seg gjeldende med styrke, se Ot.prp. nr. 32 (2007-2008) side 242. Form\u00e5let med byggeforbudet i strandsonen er \u00e5 sikre allmenheten adgang til strandsonen, samt \u00e5 ivareta andre allmenne interesser, slik som natur- og kulturmilj\u00f8, friluftsliv og landskap, se pbl. \u00a7 1-8 f\u00f8rste avsnitt. Hvor et omr\u00e5de allerede er privatisert, m\u00e5 det gj\u00f8res en konkret vurdering av om ny utbygging vil tilsidesette hensynene bak byggeforbudet ytterligere, se SOM-2019-4028 punkt 3.2. Det skal lite til for at hensynene bak byggeforbudet er vesentlig tilsidesatt, om tiltaket vil skape fysiske eller psykiske barrierer for allmennhetens ferdselsmuligheter, se samme sted. Saken her gjelder s\u00f8knad om dispensasjon til tiltak i et omr\u00e5de som Statsforvalteren i Vestland, som fagmyndighet for strandsonen, har uttalt at er \u00abs\u00e6rlig verdifull for friluftsliv og naturmangfold og under 1 https://www.sivilombudet.no/wp-content/uploads/2021/01/Systematisk-undersokelse-av- dispensasjoner-i-strandsonen-Mandal.pdf 2 https://www.regjeringen.no/no/dokumenter/statlige-planretningslinjer-for-differensiert-forvaltning- av-strandsonen-langs-sjoen/id2850282/ Side: 4/5 sterkt press for nedbygging og privatisering\u00bb. Selv om tiltaksomr\u00e5det fremst\u00e5r som mindre tilgjengelig for ferdsel langs land, er Statsforvalteren i Rogaland enig i at omr\u00e5det har klare landskapsverdier. Hensynene bak byggeforbudet i strandsonen gj\u00f8r seg derfor i utgangspunktet forholdsvis sterkt gjeldende her. Videre var dette konkrete omr\u00e5det del av et areal som ble forsl\u00e5tt avsatt til naustomr\u00e5de i arealdelen, noe som ville medf\u00f8rt en byggegrense mot sj\u00f8 p\u00e5 0 meter, se kommuneplanen punkt 6.1.3 Etter innsigelse fra Fylkesmannen i Hordaland ble imidlertid omr\u00e5det tatt ut, se planbeskrivelsen side 38. At det slik er vurdert konkret om det skal gjelde et byggeforbud her, taler for at hensynene bak byggeforbudet gj\u00f8r seg sterkt gjeldende. Det skal da Figur 1 Foto. Kilde: Erlend Koldal kun sm\u00e5 avvik til f\u00f8r hensynene bak byggeforbudet er vesentlig tilsidesatt, se i denne retning SOM-2016-1839.4 Klager har i denne saken vist til at oppf\u00f8ring av naust her \u00abrepresenterer en nedbygging og privatisering av verdifullt areal\u00bb. Tiltaket vil i st\u00f8rre grad fortrenge allmenheten og svekke omr\u00e5dets landskapskvaliteter enn eksisterende kai, if\u00f8lge klager. Statsforvalteren i Rogaland er langt p\u00e5 vei enig med klager i dette. Vi viser til at naustet vil v\u00e6re et godt synlig teknisk inngrep i strandsonen, som selv med en noe begrenset st\u00f8rrelse vil p\u00e5virke landskapskvalitetene. Statsforvalteren er p\u00e5 den andre siden enig med tiltakshaver i at naustet er s\u00f8kt oppf\u00f8rt i et omr\u00e5de som er lite fremkommelig, og at det er andre steder i omr\u00e5det som legger mer til rette for ferdsel. Dette kan isolert sett tale for at avviket fra plan her er mindre. Totalt sett ser vi det likevel slik at oppf\u00f8ring av et nytt naust i tilknytning til eksisterende kai vil v\u00e6re et betydelig inngrep i landskapet som vil inneb\u00e6re et vesentlig avvik fra kommuneplanen. Statsforvalteren ser det etter dette slik at saken gjelder tiltak i et omr\u00e5de med klare strandsonekvaliteter, hvor det ved forrige rullering av kommuneplanen ble tatt konkret stilling til om det skulle \u00e5pnes for naust. Hensynene bak byggeforbudet gj\u00f8r seg da sterkt gjeldende, slik at det bare skal sm\u00e5 avvik til f\u00f8r hensynene bak byggeforbudet er vesentlig tilsidesatt. Naustet det er s\u00f8kt om, vil representere et nytt og vesentlig st\u00f8rre inngrep enn eksisterende kai, slik at tiltaket m\u00e5 regnes som et forholdsvis stort avvik fra plan. Statsforvalteren finner p\u00e5 denne bakgrunn at hensynene bak kommuneplanens byggegrense mot sj\u00f8 blir vesentlig tilsidesatt om det blir gitt dispensasjon til oppf\u00f8ring av oms\u00f8kte tiltak. De rettslige vilk\u00e5rene for dispensasjon er etter dette ikke oppfylt. Statsforvalteren omgj\u00f8r derfor kommunens sitt vedtak, slik at s\u00f8knaden om dispensasjon blir avsl\u00e5tt. 3 https://plnstoragejbyz5.blob.core.windows.net/bergen4601/65270000/Dokumenter/Vedlegg%20F%2 0oversikt%20over%20naust%20sm%C3%A5b%C3%A5tanlegg.pdf?sv=2023-11-03&se=2024-04- 23T10%3A18%3A09Z&sr=b&sp=r&sig=2SI1GX5J%2FnNdYfYfaspkVuXqzNMsTvr0dgJ2HwgrqLA%3D 4 https://www.sivilombudet.no/uttalelser/dispensasjon-byggegrense-detaljreguleringsplan/ Side: 5/5 Vedtak Statsforvalteren gj\u00f8r om kommunens vedtak av 27.08.2023. Det blir ikke gitt dispensasjon til oppf\u00f8ring av naust p\u00e5 eiendommen gnr. 93 bnr. 53 i Bergen kommune slik det er s\u00f8kt om. Klagen blir tatt til f\u00f8lge. Vedtaket kan ikke p\u00e5klages til overordnet forvaltningsorgan, se fvl. \u00a7 28. Odd-Arild Holen (e.f.) Knut Ragnar Sletteb\u00f8 juridisk seniorr\u00e5dgiver juridisk r\u00e5dgiver Dokumentet er elektronisk godkjent Kopi til: Statsforvaltaren i Vestland Nj\u00f8savegen 2 6863 LEIKANGER Erlend Koldal Krokeidevegen 644 5244 Fana "
}