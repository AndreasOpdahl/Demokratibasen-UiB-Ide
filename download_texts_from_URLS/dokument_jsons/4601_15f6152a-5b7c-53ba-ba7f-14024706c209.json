{
  "dokument_id": "15f6152a-5b7c-53ba-ba7f-14024706c209",
  "doc_type": "case_attachment",
  "kommune": 4601,
  "tittel": "Vedlegg festekontrakt Sl\u00e5tthaug Arena AS.docx",
  "url": "https://bergen.kommune.no/politikere-utvalg/api/fil/bk360/9688018/Vedlegg-festekontrakt-Slatthaug-Arena-AS-docx",
  "tekst": "Vedlegg 1 - festekontrakt Sl\u00e5tthaug Arena AS Form\u00e5l Tomten skal benyttes til idrettsform\u00e5l i samsvar med arealform\u00e5l og bestemmelser i gjeldende reguleringsplan, hvor eiendommen inng\u00e5r i omr\u00e5de o_IA1. Dersom denne type drift opph\u00f8rer eller i vesentlig grad endres, skal dette anses som et vesentlig mislighold av avtalen som gir bortfester rett til \u00e5 heve festekontrakten. Festetid Festeforholdet l\u00f8per i 40 \u00e5r fra xxx til xxx. Etter 40 \u00e5r fortsetter festeforholdet \u00e5 l\u00f8pe, men slik at hver av partene kan si opp festeforholdet med to \u00e5rs oppsigelsestid. Ved avvikling av festeforholdet har kommunen rett til \u00e5 overta eiendommen inkludert bygninger og anlegg. Verdi fastsettes gjennom takst. Fra takstbel\u00f8pet skal det gj\u00f8res fradrag for verdien av de tilskudd som kommunen har utbetalt selskapet i l\u00f8pet av avtaleperioden. Ved avvikling av festeforholdet gjelder ellers tomtefesteloven kap. VII. Festeavgift og regulering av festeavgiften Tomtens markedsverdi p\u00e5 avtaletidspunktet er 5 800 000,-. Festeavgiften er fastsatt med grunnlag i tomtens markedsverdi og en festerente p\u00e5 7%. Den \u00e5rlige festeavgiften forfaller til betaling hvert \u00e5r 1. mars (for f\u00f8rste halv\u00e5r) og 1. september (for andre halv\u00e5r), f\u00f8rste gang xxx. Festeavgiften reguleres hvert \u00e5r 1. januar i samsvar med endring i pengeverdien. Regulering skal skje i samsvar med endring i konsumprisindeksen fra Statistisk sentralbyr\u00e5, eller tilsvarende indeks dersom konsumprisindeksen avvikles. F\u00f8rste regulering skjer xxx. R\u00e5dighetsbegrensninger Salg og pantsettelse av p\u00e5st\u00e5ende bygninger med tilh\u00f8rende festerett krever samtykke fra Bergen kommune. Ved et eventuelt salg skal Bergen kommune ha forkj\u00f8psrett. Fester har ikke adgang til \u00e5 framfeste eiendommen. Innl\u00f8sning Festeren skal ikke ha rett til \u00e5 innl\u00f8se tomten. Skatter og avgifter m.m. Skatter og avgifter som faller p\u00e5 bygning og grunn betales av festeren. Tilknytningsavgift for vann og avl\u00f8p skal dekkes av fester. Vedlegg 2 - festekontrakt Sl\u00e5tthaug Arena AS Tiltak p\u00e5 eiendommen Fester er tiltakshaver for gjennomf\u00f8ring av byggearbeider p\u00e5 eiendommen. Arbeidet m\u00e5 utf\u00f8res p\u00e5 en fagmessig m\u00e5te og uten kostnad for Bergen kommune. Fester er ansvarlig for \u00e5 innhente alle offentlige tillatelser som er p\u00e5krevd for tiltaket. Fester plikter \u00e5 unders\u00f8ke om det ligger kabler/r\u00f8r/ledninger i grunnen og p\u00e5se at disse ikke blir skadet under anleggsarbeid eller bruk. Eventuell skade p\u00e5 slik infrastruktur er festers ansvar. Fester har alt drifts- og vedlikeholdsansvar p\u00e5 eiendommen. Eiendommen bortfestes som den er. Fester har det praktiske og \u00f8konomiske ansvaret for rivning av p\u00e5st\u00e5ende bygninger og annen rydding av tomten. Mislighold Festeavtalen kan sies opp ved mislighold. Fester har ikke krav p\u00e5 kompensasjon ved oppsigelse av avtalen. Dersom kommunens garantiansvar for hele eller deler av selskapets gjeld blir realisert, vil dette v\u00e6re \u00e5 anse som et vesentlig mislighold av festeavtalen. Bortfester har i s\u00e5 fall rett til \u00e5 heve festeavtalen. Forholdet til tomtefesteloven Forhold som ikke er regulert i denne avtalen reguleres av tomtefesteloven av 20. desember 1996. Konsesjon Fester avklarer behovet for eventuell konsesjon, og er ansvarlig for \u00e5 innsende egenerkl\u00e6ring om konsesjonsfrihet. Tinglysing Festekontrakten skal tinglyses p\u00e5 eiendommen. Omkostningene med tinglysingen dekkes av fester. Denne festekontrakten er utstedt i to eksemplarer, ett til hver av partene. Bergen, xxx Bergen, xxx Som bortfester: Som fester: Bergen kommune Sl\u00e5tthaug Arena AS ........................................ ..................................... Xxx Tor Gj\u00f8stein Avdelingsleder Styreleder ..................................... Xxx Styremedlem "
}