{
  "dokument_id": "98785d82-b900-5009-891f-ef418e3eb134",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 147 fra Katrine N\u00f8dtvedt (MDG) til byutviklingsbyr\u00e5den ang\u00e5ende fors\u00f8ksprosjekt om strekninger me",
  "url": "https://bergen.kommune.no/politikere-utvalg/api/fil/bk360/11309095/Svar-pa-skriftlig-sporsmal-nr-147-fra-Katrine-Nodtvedt-MDG-til-byutviklingsbyraden-angaende-forsoksprosjekt-om-strekninger-me",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/144977-3 Saksbehandler: Malene Nesse Gr\u00f8nningen Fra Dato: 9. oktober 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 147 fra Katrine N\u00f8dtvedt (MDG) til byutviklingsbyr\u00e5den ang\u00e5ende fors\u00f8ksprosjekt om strekninger med lavere fartsgrense - Utvalg for milj\u00f8 og byutvikling Vestland fylkeskommune sendte i sommer ut et brev til alle kommuner i Vestland og ba om innspill til omr\u00e5der og strekninger som kunne vurderes til en fors\u00f8ksordning med 30 km/t generell fartsgrense. Dette med bakgrunn i et vedtak i fylkestinget om \u00e5 etablere et slikt fors\u00f8ksprosjekt i et byomr\u00e5de i Vestland. M\u00e5lsettingen med prosjektet er \u00f8kt trafikksikkerhet og \u00f8kt andel g\u00e5ende og syklende. Sp\u00f8rsm\u00e5l til byr\u00e5den: 1. Har Bergen kommune kommet med forslag til omr\u00e5der i Bergen som kan v\u00e6re aktuelle for fors\u00f8ksprosjektet med lavere fartsgrense? 2. Hvilke omr\u00e5der har kommunen eventuelt spilt inn? 3. Hvis ikke kommunen har svart positivt p\u00e5 henvendelsen allerede, vil byr\u00e5den snarest henvende seg til fylket og be om at Bergen f\u00e5r delta i fors\u00f8ksprosjektet? Svar fra byr\u00e5den: Bergen kommune deltar i fylkeskommunens fors\u00f8ksprosjekt om strekninger med lavere fartsgrense. B\u00e5de Bymilj\u00f8etaten og Plan- og bygningsetaten har til n\u00e5 v\u00e6rt involvert fra kommunens side. I svar til fylkeskommunen av 9.september 2024 skriver bl.a. Bymilj\u00f8etaten: \u00abBergen kommune mener det kan v\u00e6re nyttig \u00e5 se p\u00e5 flere omr\u00e5der med ulik bystruktur og alder der det er ulike problemstillinger knyttet til en eventuell reduksjon i fartsgrenser. Eksempler: \uf02d \u00c5rstad, inkl. Mindemyren - Lavt fartsniv\u00e5, potensiale for mange g\u00e5ende og syklende. Fortettingsomr\u00e5de bolig og n\u00e6ring blandet. \uf02d Tertnes \u2013 Bygget ut med vekslende tetthet og vegpreg. Bygget med smalere gater enn det som er vanlig i dag. Omr\u00e5de med tydelige mangler mtp tilrettelegging for g\u00e5ende og syklende. Hovedvekt p\u00e5 bolig. \uf02d Ytrebygda, eks. Sandsli / Kokstad. Bygget ut i nyere tid. St\u00f8rre sammenhengende n\u00e6ringsomr\u00e5der. Nyere bolig og n\u00e6ringsomr\u00e5de.\u00bb Byr\u00e5den vil avslutningsvis p\u00e5peke at det ikke n\u00f8dvendigvis er et poeng i seg selv at fartsgrensene skal v\u00e6re lav, men mener det er klokt \u00e5 delta i dette pr\u00f8veprosjektet for \u00e5 h\u00f8ste erfaringer rundt hvordan man kan blant annet \u00f8ke trafikksikkerheten og redusere st\u00f8y. Christine Kahrs \u2013 Byr\u00e5d for byutvikling Dokumentet er godkjent elektronisk. "
}