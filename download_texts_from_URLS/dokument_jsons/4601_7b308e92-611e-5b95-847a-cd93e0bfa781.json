{
  "dokument_id": "7b308e92-611e-5b95-847a-cd93e0bfa781",
  "doc_type": "meeting_minutes",
  "kommune": 4601,
  "tittel": "Protokoll r\u00e5det for byforming og arkitektur (rba) 19.02.2024",
  "url": "https://bergen.kommune.no/politikere-utvalg/api/fil/bk360/9976464/Protokoll-radet-for-byforming-og-arkitektur-rba-19-02-2024",
  "tekst": " BERGEN KOMMUNE Protokoll R\u00e5det for byforming og arkitektur (RBA) Den 19. feb. 2024 holdt r\u00e5det for byforming og arkitektur (rba) m\u00f8te i Domkirkegaten 4. Til stede: Sunniva Eide Henrik Madsen Simon Dai Ragni Helweg Sigrun \u00c5seb\u00f8 Forfall: Philip Kvalbein Hauge Inhabilitet: Fra administrasjonen: \u00c5ge Vallestad M\u00f8teleder: \u00c5ge Vallestad Sekret\u00e6r: \u00c5ge Vallestad M\u00f8tet startet kl. 16:00 og ble hevet kl. 17:30. 1 Saksliste Saksnr. Arkivsak Sakstittel 7/24 2017/11808-314 Godkjenning av saksprotokoll 15.01.2024 - R\u00e5det for byforming og arkitektur 8/24 2017/11811-308 Grunngitte sp\u00f8rsm\u00e5l - R\u00e5det for byforming og arkitektur 9/24 2022/56659-24 Fana, Gnr.13, Bnr.434 m.fl., Sandbrekkevegen, Reguleringsplan 10/24 2024/00155-10 Bergenhus. Fl\u00f8enbakken 27, nytt bygg - Boligform\u00e5l 11/24 2022/56569-28 Fana, Gnr. 13, Bnr. 1132 m.fl., Tunvegen - Jacob Kj\u00f8des veg, gang- og sykkelvei 12/24 2017/11811-309 Eventuelt - R\u00e5det for byforming og arkitektur 2 7/24 Godkjenning av saksprotokoll 15.01.2024 - R\u00e5det for byforming og arkitektur Godkjent som fremlagt. 8/24 Grunngitte sp\u00f8rsm\u00e5l - R\u00e5det for byforming og arkitektur Ingen sp\u00f8rsm\u00e5l fremlagt. 9/24 Fana, Gnr.13, Bnr.434 m.fl., Sandbrekkevegen, Reguleringsplan R\u00e5det for byforming og arkitektur (RBA) behandlet saken i m\u00f8tet 19.02.2024 sak 9/24 og fattet f\u00f8lgende vedtak: Intensjonen med planforslaget er \u00e5 fortette eksisterende villaomr\u00e5de. Planforslaget legger opp til \u00e5 etablere inntil 75 boenheter fordelt p\u00e5 9 lavblokker, i varierende h\u00f8yder med inntil fem etasjer. Samlet foresl\u00e5s det 7 760 m2 ny bebyggelse. Flere hus foresl\u00e5s revet; Tunvegen 6 og 8, samt Sandbrekkevegen 5 og 7, mens Sandbrekkevegen 3 og Tunvegen 2 og 4 bevares. N\u00e5r det gjelder vernehensyn av eiendommer og riving, vil r\u00e5det henvise til Byantikvaren i denne saken, som er uttalepart n\u00e5r det gjelder ivaretakelse av kulturminneverdier i hensynssone kulturmilj\u00f8. RBA bemerker ogs\u00e5 at situasjonsplan viser takplan, og ikke det reelle fotavtrykket, som m\u00e5 vise hvordan fasadene m\u00f8ter de offentlige og felles uteomr\u00e5dene. Dette b\u00f8r ogs\u00e5 fremg\u00e5 av typiske snitt. R\u00e5det mener p\u00e5 lik linje med plan- og bygningsetaten at det er uheldig at Tunvegen 8 foresl\u00e5s revet all den tid den har blitt anbefalt bevart av Byantikvaren, og st\u00f8tter fagetatenes innstilling om at denne b\u00f8r bevares i planforslaget. RBA \u00f8nsker ogs\u00e5 \u00e5 spille inn muligheten for \u00e5 bevare nr. 8 ved \u00e5 foresl\u00e5 at dette huset kan flyttes til omr\u00e5de G, og at nybyggene i dette omr\u00e5det utg\u00e5r. RBA vil ber\u00f8mme at man i illustrasjonene av volumene viser en formingsvilje n\u00e5r det gjelder utforming av taklandskapet, men ser ogs\u00e5 at man p\u00e5drar seg mange geometriske utfordringer med takformene som er valgt. Her anbefaler R\u00e5det at man b\u00f8r v\u00e6re mer konsekvent, og se p\u00e5 hvordan man kan f\u00f8re skr\u00e5flatene rundt hele volumene, slik at man f\u00e5r en helhetlig utforming av disse, og en konsekvent senket gesimslinje for \u00e5 redusere m\u00e5lestokken. Utearealene fremst\u00e5r som for oppdelte, og det oppst\u00e5r mange sm\u00e5 og trange arealer mellom byggene. Lekeplassene fremst\u00e5r heller ikke planlagt p\u00e5 barnas premisser, der de fremst\u00e5r som for sm\u00e5 og fragmenterte. R\u00e5det ser at r\u00e5dende tomtegrenser mot Tunvegen 4 i planomr\u00e5det vanskeliggj\u00f8r gode uterom for tilgrensende leilighetsbygg. Det oppfordres til \u00e5 unders\u00f8ke muligheten for \u00e5 justere disse slik for \u00e5 oppn\u00e5 felles uterom av god kvalitet. 3 Noen av de st\u00f8rste volumene er vist med relativt store takterrassearealer som fremst\u00e5r noe kunstig i et omr\u00e5de som Paradis. Med tanke p\u00e5 f\u00f8ringene i den n\u00e5v\u00e6rende kommuneplanen fra 2018 om at kvalitet skal v\u00e6re retningsgivende for byutviklingen foran utnyttelsesgrad, stiller Paradis seg som et utfordrende omr\u00e5de, siden det i omr\u00e5deplanen for Paradis er vedtatt utnyttingsgrader for de forskjellige omr\u00e5dene i planen. R\u00e5det bemerker at man har laget fortettingsprosjekter som passer bedre inn i den lokale konteksten i nabolaget, som for eksempel Wergeland hageby. Denne har imidlertid en utnyttelsesgrad p\u00e5 110%, som er det halve av det som er foresl\u00e5tt i dette planforslaget som forholder seg til gjeldene omr\u00e5deplan. Med dette oppst\u00e5r det en rekke store utfordringer med hensyn til volum, m\u00e5lestokk og skala, der byggene fremst\u00e5r plassert med tanke p\u00e5 utnytting og plangrense, og mindre med tanke p\u00e5 sol, innsyn, utsikt, bevegelse p\u00e5 bakkeplan, gode uterom lek og samv\u00e6r. R\u00e5det anbefaler p\u00e5 dette grunnlaget en reduksjon i utnyttelsesgraden, og aktiv bruk av arkitektoniske virkemidler for \u00e5 redusere skalavirkningen av planforslaget. R\u00e5det anbefaler en videre bearbeidelse av planforslaget i tr\u00e5d med anbefalingene over. 10/24 Bergenhus. Fl\u00f8enbakken 27, nytt bygg - Boligform\u00e5l R\u00e5det for byforming og arkitektur (RBA) behandlet saken i m\u00f8tet 19.02.2024 sak 10/24 og fattet f\u00f8lgende vedtak: Oms\u00f8kte tiltak ligger mellom en etablert villa/rekkehusbebyggelse og blokkbebyggelse i Fl\u00f8en, og tilpasser seg omgivelsene i typologi, dimensjon og utforming p\u00e5 en god m\u00e5te. Skalavirkningen av bebyggelsen er god, og prosjektet har en gjennomf\u00f8rt stamhet i fasadeutformingen. Tiltaket er hovedsakelig planlagt i en rekkehustypologi, og begge endeseksjonene ogs\u00e5 har f\u00e5tt flere individuelle boenheter i en leilighetstypologi. Dette er positivt med tanke p\u00e5 \u00e5 f\u00e5 en st\u00f8rre variasjon av type boenheter og beboergrupper. Imidlertid kan endefasaden mot s\u00f8r med fordel f\u00e5 noen flere vinduer for \u00e5 forbedre sol- og utsiktsforhold. Prosjektet har jobbet med kantsoner i flere niv\u00e5er b\u00e5de mot vei og mot jernbanen mot s\u00f8r. Kantsoner er viktige for \u00e5 skape gode overganger mellom offentlige og private utearealer. RBA ser at forhagene vei har et forbedringspotensial, der de m\u00f8ter omgivelsene med en rekke murer som ikke inviterer til gode, likeverdige m\u00f8ter, og fremst\u00e5r som noe fremmede i dette nabolaget. M\u00f8tene med bygulvet b\u00f8r bearbeides videre for \u00e5 skape bakgrunn for gode, arkitektonisk mer sensitive m\u00f8ter med omgivelsene. Her ser RBA et forbedringspotensial, ved at man med fordel kan fjerne murene mot gaten og heller legge opp til en mer \u00e5pen og inviterende situasjon som passer bedre i gatel\u00f8pet, der skjermingen kan tas med vegetasjon. Selv om R\u00e5det ogs\u00e5 er noe skeptisk til rampene i forhagene, ser man at dette er et virkemiddel for \u00e5 oppn\u00e5 tilgjengelighet samtidig som kan f\u00e5r en h\u00f8ydeforskjell til gaten som sammen med vegetasjon kan ivareta privatliv og skjermer for innsyn. Av illustrasjonen fremg\u00e5r det ogs\u00e5 at det er trappetrinn inn mot rampen noen av forhagene. Disse m\u00e5 fjernes om det skal v\u00e6re en trinnfri inngangsl\u00f8sning. Kantsonene mot s\u00f8r der man trapper seg ned i flere niv\u00e5er er spennende romlig og arkitektonisk, men R\u00e5det anbefaler at det st\u00f8rste av terrassearealet legges n\u00e6rmest huset, slik at man har trinnfri tilkomst til utespiseplassen fra stuen. Rekkehusene er utformet med en god aksebredde, og har som en f\u00f8lge av dette gode boligkvaliteter. Dette er noe som R\u00e5det ogs\u00e5 har sett i rekkehusprosjektene Heimhug i Straums\u00e5sen 110-144, og i Johan Hjorts vei 47 utformet av Arkitektkontoret Lund &Laastad R\u00e5det anbefaler tiltaket. 4 11/24 Fana, Gnr. 13, Bnr. 1132 m.fl., Tunvegen - Jacob Kj\u00f8des veg, gang- og sykkelvei R\u00e5det for byforming og arkitektur (RBA) behandlet saken i m\u00f8tet 19.02.2024 sak 11/24 og fattet f\u00f8lgende vedtak: R\u00e5det anerkjenner behovet for en trafikksikker utforming av veisystemet i planomr\u00e5det. For at disse samferdselsanleggene skulle kunne bygges, m\u00e5 det i tillegg reguleres midlertidige anlegg- og riggomr\u00e5der som medf\u00f8rer store utfordringer for lokalmilj\u00f8et. R\u00e5det ser at det foresl\u00e5tte riggomr\u00e5det vil p\u00e5virke de landskapsarkitektoniske verdiene i visningshagen i Statsminister Michelsens veg 83 p\u00e5 en sv\u00e6rt negativ m\u00e5te. Visningshagen, som er utformet og opparbeidet av arkitekt K\u00e5re Fr\u00f8lich og landskapsarkitekt Torborg Zimmer Fr\u00f8lich, har en b\u00f8kehekk ut mot veien som vi antar ogs\u00e5 vil forsvinne p\u00e5 grunn av veiutvidelsen. RBA anbefaler her at behovet for \u00e5 for \u00e5 utvide veien b\u00f8r vurderes opp mot eiendommenes kulturhistoriske verdi, all den tid veien i dag har god bredde og flere m\u00f8temuligheter. R\u00e5det anbefaler at hele hageanlegget f\u00e5r en vernestatus for \u00e5 ivareta dets landskapsarkitektoniske verdier. Visningshagen i Statsminister Michelsens veg 83 R\u00e5det anbefaler at arealet beregnet p\u00e5 fylling og riggomr\u00e5det som er tenkt plassert p\u00e5 innsiden av veien i spissen av visningshagen utg\u00e5r, og at riggomr\u00e5det heller blir etablert p\u00e5 utsiden av veien mot s\u00f8r. Om ikke dette lar seg gj\u00f8re, anbefaler RBA at man unders\u00f8ker muligheten for \u00e5 bruke riggomr\u00e5det p\u00e5 S1 som er i bruk i dag, og som har direkte adkomst fra Christian Michelsens vei. 5 Utsikt fra stuen til visningshagen i Statsminister Michelsens veg 83 R\u00e5det anbefaler ikke planforslaget i sin n\u00e5v\u00e6rende form. 12/24 Eventuelt - R\u00e5det for byforming og arkitektur R\u00e5det for byforming og arkitektur (RBA) behandlet saken i m\u00f8tet 19.02.2024 sak 12/24 og fattet f\u00f8lgende vedtak: Ingen sp\u00f8rsm\u00e5l fremlagt. 6 "
}