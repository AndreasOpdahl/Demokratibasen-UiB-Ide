{
  "dokument_id": "8a97c577-90b3-56a9-983d-e9ea1bf2e672",
  "doc_type": "case_attachment",
  "kommune": 4601,
  "tittel": "Administrativ sak",
  "url": "https://bergen.kommune.no/politikere-utvalg/api/fil/bk360/10612433/Administrativ-sak",
  "tekst": " Seksjon for n\u00e6ring og landbruk V\u00e5r referanse: 2023/225653-9 Saksbehandler: Svanhild Kambestad Administrativ sak Dato: 20. november 2023 Gnr 275 bnr 2 - Administrativ sak - S\u00f8knad om konsesjon etter konsesjonsloven \u00a7\u00a7 2 og 9 Hva saken gjelder: Bergen kommune har den 04.09.2023 mottatt s\u00f8knad om konsesjon for erverv av gnr. 275 bnr. 2 i Romslovegen i Arna, i Bergen kommune. S\u00f8knadsopplysninger: Eierandel Konsesjonss\u00f8ker: Helga Hemre F\u00f8dselsnr.: 250169 35010 1/1 Selger: Hilde Gunnarson F\u00f8dselsnr.: 080370 47261 1/1 Kj\u00f8pesum: kr. 1.150.000, -. Form\u00e5l med ervervet: S\u00f8ker har oppgitt at form\u00e5let med ervervet er sau- og hestebeite, tilleggsjord for \u00e5 forbedre saueholdet, rydde beiter og sette opp gjerder. Rettslig grunnlag Bergen kommune skal behandle s\u00f8knaden etter konsesjonsloven \u00a7\u00a7 2 og 9, jf. \u00a7 1. Vedtakskompetanse: Bergen kommune har etter forskrift FOR-2003-12-08-1479 \u00a7 1 f\u00f8rste ledd, hjemmel til \u00e5 avgj\u00f8re saker i henhold til konsesjonsloven. Eiendommens areal og bebyggelse: Eiendommens totale areal er p\u00e5 ca. 131,3 dekar; der 0 dekar er fulldyrket jord,0,1 dekar er overflatedyrket og 19,8 dekar innmarksbeite. Videre er 110,7 dekar produktiv skog, 0 dekar annet markslag og 0,7 dekar bebygd/annet. Eiendommen er ikke bebygd med beboelig v\u00e5ningshus, og skal derfor prisvurderes ved salg. I tillegg til den omtalte eiendommen, h\u00f8rer det til eierandeler i sameie med de n\u00e6rmeste naboeiendommene. Total er arealet i eiersameiet oppgitt \u00e5 v\u00e6re 9.696,8 dekar (Opplysninger fra Matrikkelen). Gnr. 275, bnr. 2 er oppgitt i den ene taksten, \u00e5 ha en eierandel p\u00e5 ca. 1.783 dekar i sameiet (Vedlegg 2). P\u00e5 gnr. 275, bnr. 2, er det et gammelt naust som n\u00e5 er rast helt sammen. Det er opplyst i taksten/-e at det ogs\u00e5 er en liten jakthytte p\u00e5 eiendommen. Eiendommen har ikke v\u00e5ningshus, og regnes f\u00f8lgelig for \u00e5 v\u00e6re ubebygget, jf. Konsesjonsloven \u00a7 9a. Bergen kommune var p\u00e5 befaring 26.09.2023. Planstatus: Eiendommen ligger i Romslovegen i Arna-bydel i Bergen kommune. Eiendommen er avsatt til LNF-omr\u00e5de (98,4 %) i KPA 2018. Den ligger i hensynssonene: \u2022 Kulturmilj\u00f8 \u2022 Landskap \u2022 Naturmilj\u00f8 \u2013 Inngrepsfri natur (53,4 %) \u2022 B\u00e5ndlegging (el-forsyning) \u2022 Faresone \u2013 Aktsomhetsomr\u00e5de for steinsprang, jord- og flomskred og sn\u00f8skred (51,1 %) \u2022 Sikringssone \u2013 Nedslagsfelt for drikkevann (49,3 %) \u2022 Gul og r\u00f8d st\u00f8ysone \u2022 Temakart sammenhengende bl\u00e5gr\u00f8nne strukturer Eiendommen er \u00e5 regne for en landbrukseiendom, som ligger i et bratt og rasfarlig omr\u00e5de. \u2022 Til venstre viser kart fra VISGI (kommunenes eget kart), der b\u00e5de selve eiendommen og sameie-omr\u00e5dene er vist. \u2022 Kart (NIBIO g\u00e5rdskart) er vist i midten; Kartet viser AR5 p\u00e5 den aktuelle eiendommen, uten sameieomr\u00e5dene. \u2022 Til h\u00f8yre vises eiendommen inkludert sameie-eiendommen, med AR5 \u2013 klassifiseringen. Saksutredning: Det f\u00f8lger av konsesjonsloven \u00a7 2 f\u00f8rste ledd at \u00ab[m]ed de unntak som f\u00f8lger av loven, kan fast eiendom ikke erverves uten tillatelse av Kongen (konsesjon). Kongens myndighet kan overf\u00f8res til kommunen\u00bb. Loven gjelder i utgangspunktet all fast eiendom, med de unntak som f\u00f8lger av paragrafens annet ledd og lovens kapittel 3. Form\u00e5lsbestemmelsen i \u00a7 1 sier at loven skal \u00abregulere og kontrollere omsetningen av fast eiendom for \u00e5 oppn\u00e5 et effektivt vern om landbrukets produksjonsarealer og slike eier- og bruksforhold som er mest gagnlige for samfunnet, bl.a. for \u00e5 tilgodese: 1. framtidige generasjoners behov 2. landbruksn\u00e6ringen 3. behovet for utbyggingsgrunn 4. hensynet til milj\u00f8et, allmenne naturverninteresser og 5. hensynet til bosettingen\u00bb Det f\u00f8lger av Rundskriv fra Landbruks- og matdepartementet M-1/2021 pkt. 5.1, at konsesjonsvurderingen skal ta utgangspunkt i \u00abs\u00f8kers form\u00e5l med ervervet\u00bb. Dette form\u00e5let skal vurderes i forhold til \u00abhvilke relevante samfunnsinteresser som gj\u00f8r seg gjeldende i saken\u00bb, jf. konsesjonslovens form\u00e5l i \u00a7 1. 2 S\u00f8ker driver i dag med sau og hest. Hun skal bruke den aktuelle eiendommen som tilleggsjord (beiteland) til sin n\u00e5v\u00e6rende landbrukseiendom. Dette gj\u00f8r ogs\u00e5 at driftsgrunnlaget p\u00e5 eiendommen hun allerede eier, vil bedres. Videre vil hun utvide og forbedre saueholdet, rydde beiter og sette opp gjerder. Det er ikke behov for utbyggingsgrunn i omr\u00e5det, jf. KPA 2018, der den aktuelle eiendommen er avsatt til LNF- form\u00e5l (98,4%). Det er ikke v\u00e5ningshus p\u00e5 eiendommen, s\u00f8ker bor p\u00e5 naboeiendommen og ivaretar dermed bosettingen i omr\u00e5det. Bergen kommune mener at hensynet til milj\u00f8et, allmenne naturinteresser og friluftsinteresser er ivaretatt. S\u00f8kers form\u00e5l med ervervet er i tr\u00e5d med konsesjonslovens form\u00e5lsparagraf. Vurdering etter konsesjonsloven \u00a7 9 og \u00a7 9 a. S\u00f8knaden om konsesjon m\u00e5 ogs\u00e5 vurderes i forhold til konsesjonsloven \u00a7 9 som omhandler s\u00e6rlige forhold ved landbrukseiendom, samt \u00a7 9 a som regulerer priskontroll ved erverv av landbrukseiendom. Vurdering etter \u00a7 9: Det f\u00f8lger imidlertid av rundskriv M-1/2021 pkt. 5.1, at s\u00f8kers form\u00e5l \u00abskal vurderes opp mot hvilke relevante samfunnsinteresser som gj\u00f8r seg gjeldende i saken\u00bb og etter pkt. 9.1 i rundskrivet \u00abom s\u00f8kers form\u00e5l med ervervet gir de mest gagnlige eier- og bruksforhold for samfunnet\u00bb. Eiendommen m\u00e5 isolert sett kunne regnes som en landbrukseiendom etter n\u00e6rmere bestemte kriterier dersom konsesjonsloven \u00a7 9 skal komme til anvendelse. Det f\u00f8lger av rundskriv M-1/2021 punkt 5.2.1, at landbruksform\u00e5l omfatter jord-, skog- og hagebruk m.m., men at det m\u00e5 \u00abforetas en konkret helhetsvurdering hvor det bl.a. sees hen til om n\u00e6ringen har tilknytning til eiendommens ressursgrunnlag eller annen virksomhet p\u00e5 eiendommen\u00bb. Eiendommens beliggenhet vil i denne sammenheng v\u00e6re av betydning. Dersom det er p\u00e5regnelig med jordbruksdrift av et omfang som berettiger til produksjonstillegg i jordbruket, vil i utgangspunktet retningslinjene komme til anvendelse. Etter konsesjonsloven \u00a7 9 f\u00f8rste ledd, skal det legges s\u00e6rlig vekt p\u00e5: 1. om erververs form\u00e5l vil ivareta hensynet til bosettingen i omr\u00e5det 2. om ervervet inneb\u00e6rer en driftsmessig god l\u00f8sning 3. om erververen anses skikket til \u00e5 drive eiendommen 4. om ervervet ivaretar hensynet til helhetlig ressursforvaltning og kulturlandskapet Det er ikke beboelig v\u00e5ningshus eller driftsbygning p\u00e5 eiendommen, og den vil vanskelig alene kunne gi drift og utnytting av \u00abn\u00e6ringsmessig karakter\u00bb. Det er et naust p\u00e5 eiendommen, som er rast sammen. I tillegg er det en liten jakthytte p\u00e5 fjellet. S\u00f8ker \u00f8nsker \u00e5 erverve eiendommen som tilleggsjord, i tillegg til naboeiendommen som hun allerede eier og driver. Eier/ driver av eiendommen vil kunne s\u00f8ke produksjonstilskudd p\u00e5 eiendommen. Eiendommen ligger i Romslovegen, i Arna bydel i Bergen kommune, ca. 3 mil fra Bergen sentrum. Det vil v\u00e6re mulig \u00e5 drive g\u00e5rden ved siden av annet l\u00f8nnet arbeid eller som tilleggsjord til annen landbrukseiendom. Eiendommen best\u00e5r av to teiger som ligger i rimelig n\u00e6rhet av hverandre, i tillegg til andelene i felles sameie, som ogs\u00e5 best\u00e5r av flere teiger. Alle teigene, b\u00e5de p\u00e5 denne eiendommen, p\u00e5 felles sameie og den eiendommen s\u00f8ker allerede eier, ligger n\u00e6r hverandre. Eiendommen har en andel i et hjortevald. Det er ingen fiskeretter til eiendommen, if\u00f8lge taksten/-e. Eiendommen har b\u00e5de beite og skog. Etter en realistisk objektiv vurdering av eiendommens ressursgrunnlag vil denne kunne gi grunnlag for drift og utnytting av n\u00e6ringsmessig karakter og er s\u00e5ledes \u00e5 anse som en landbrukseiendom i relasjon til konsesjonsloven \u00a7 9. 1. Om erververs form\u00e5l vil ivareta hensynet til bosettingen i omr\u00e5det. I dag bor s\u00f8ker p\u00e5 naboeiendommen og skal fortsette med det. Det er ikke v\u00e5ningshus p\u00e5 eiendommen hun s\u00f8ker konsesjon til. Det blir f\u00f8lgelig ingen endring i bosettingen i omr\u00e5det. 3 Det er f\u00f8lgelig ikke fare for nedgang i folketallet i den aktuelle grenden eller kommunen, dersom s\u00f8ker f\u00e5r konsesjon. Kravene i loven til bosetting, er oppfylt ved dette ervervet. 2. Om ervervet inneb\u00e6rer en driftsmessig god l\u00f8sning. Det skal legges s\u00e6rlig vekt p\u00e5 \u00abom ervervet inneb\u00e6rer en driftsmessig god l\u00f8sning\u00bb, jf. konsesjonsloven \u00a7 9 f\u00f8rste ledd nr. 2. Det er if\u00f8lge rundskriv M-1/2021 pkt. 5.2.4 det \u00abskal legges s\u00e6rlig vekt p\u00e5 om ervervet inneb\u00e6rer en driftsmessig god l\u00f8sning\u00bb. Det skal her legges vekt p\u00e5 blant annet av betydning hvilken driftsform som er p\u00e5regnelig for omr\u00e5det av de faktiske forholdene som gj\u00f8r seg gjeldende i saken. S\u00f8ker \u00f8nsker \u00e5 drive denne eiendommen sammen med naboeiendommen og \u00f8nsker \u00e5 \u00f8ke og bedre driften, og har behov for st\u00f8rre beiteomr\u00e5der. Det f\u00e5r hun ved dette ervervet, og vil ogs\u00e5 f\u00e5r et st\u00f8rre samlet omr\u00e5de hun kan drive p\u00e5. Teigene ligger n\u00e6r hverandre og arronderingen anses som god. Det aktuelle ervervet vurderes som en driftsmessig god l\u00f8sning. 3. Om erververen anses skikket til \u00e5 drive eiendommen. S\u00f8ker har drevet som sauebonde i 30 \u00e5r, og b\u00f8r dermed godt skikket til \u00e5 drive b\u00e5de sin n\u00e5v\u00e6rende eiendom, og den nyervervete eiendommen. Hun er motivert til \u00e5 \u00f8ke driften og f\u00e5 st\u00f8rre beite til sauene, rydde beitene og sette opp nye gjerder. Dette vurderes som en driftsmessig god l\u00f8sning. 4. Om ervervet ivaretar hensynet til helhetlig ressursforvaltning og kulturlandskapet. Ved \u00e5 eie begge de aktuelle landbrukseiendommene, b\u00e5de gnr. 275 bnr. 3 som s\u00f8ker eier allerede, og gnr. 275 bnr. 2, som hun n\u00e5 s\u00f8ker konsesjon p\u00e5, vil hun bedre kunne ivareta en helhetlig ressursforvaltning og kulturlandskapet, etter etatens mening. I tillegg vil hun eie en betydelig andel i sameie, med de n\u00e6rliggende brukene. Grunnlaget for \u00e5 drive rasjonelt og opprettholde driften, vil bedres betydelig. Dette vil igjen kunne f\u00f8re til en mer helhetlig ressursforvaltning, bevaring av kulturlandskapet og naturmangfoldet. Ervervet vurderes \u00e5 oppfylle hensynet til helhetlig ressursforvaltning og kulturlandskapet. Om den avtalte prisen tilgodeser en samfunnsmessig forsvarlig prisutvikling, konsesjonsloven \u00a7 9 a. Det fremg\u00e5r av \u00a7 9 a at det ved avgj\u00f8relse av en konsesjonss\u00f8knad skal legges s\u00e6rlig vekt p\u00e5 om \u00abden avtalte prisen tilgodeser en samfunnsmessig forsvarlig prisutvikling\u00bb jf. \u00a7 9 a, og rundskriv M-1/2021 punkt 5.2.11 og M-3/2002, punkt 5 og 6. Dersom kommunen vurderer at den avtalte prisen er for h\u00f8y, kan dette \u00abbegrunne avslag p\u00e5 konsesjonss\u00f8knaden\u00bb, jf. M- 1/2021 pkt. 5.2.11. N\u00e5r det gjelder prisvurderingen av landbrukseiendommer uttales det i rundskriv M-3/2021 at reglene \u00abom priskontroll ved konsesjonsvurdering av erverv av eiendom som skal nyttes til landbruksform\u00e5l\u00bb, jf. \u00a7 9 a i konsesjonsloven. Vurdering etter \u00a7 9 a f\u00f8rste ledd, siste setning; Det skal det if\u00f8lge M-1/2021 pkt. 5.2.11; \u00abforetas priskontroll ved konsesjonsbehandlingen av erverv av ubebygd eiendom uavhengig av eiendommens st\u00f8rrelse\u00bb og \u00abubebygd eiendom som best\u00e5r av innmarksbeite\u00bb, som skal benyttes til landbruksform\u00e5l. Den aktuelle eiendommen har ikke beboelig v\u00e5ningshus, og anses i denne sammenhengen for \u00e5 v\u00e6re ubebygd. I tillegg til innmarksbeite, er det p\u00e5 eiendommen produktiv bj\u00f8rke- og granskog. Eiendommen skal if\u00f8lge salgskontrakten selges til kr. 1.150.000, -. Det er sammen med konsesjonss\u00f8knaden levert inn fire takster/ deltakster og en takst over utmarksomr\u00e5det, som gir et litt sprikende grunnlag for vurdering av eiendommens tilstand og verdi. 4 Taksten fra Hugo Vedaa fra 2023, som l\u00e5 til grunn ved budgiving, var p\u00e5 kr. 1.150.000 (Vedlegg 2). Han skriver i taksten at han ikke har befart eiendommen ved denne takseringen i 2023. Det er den f\u00f8rst omtalte landbrukstaksten (Vedlegg 2) som forel\u00e5 da salget/budrunden ble foretatt. Hugo Vedaa (Vedlegg 1) laget i 2012 en takst p\u00e5 samme eiendom med en verdi p\u00e5 kr. 500.000. S\u00f8ker har f\u00e5tt Eli Bj\u00f8rklid til \u00e5 lage en landbrukstakst p\u00e5 eiendommen i 2023. Den taksten er p\u00e5 550.000 (Vedlegg 4). Kristoffer S\u00e6le laget i 2018, en landbrukstakst p\u00e5 eiendommen p\u00e5 kr. 1.160.000 (Vedlegg 3). Det er ogs\u00e5 tatt en del bildet av de ulike delene av eiendommen som ligger med saken (Vedlegg 6). S\u00f8le opplyser i vedlegg 3 at avtalen om \u00e5 gjenreise naust, gikk ut i 2000. P\u00e5 befaringen ble det opplyst at dersom naustet raste ned, var det ikke anledning til \u00e5 gjenreise det. Da ville eiendomsretten g\u00e5 tilbake til hovedbruket, gnr 275 bnr 1. Verdien av naustet i takstene, b\u00f8r derfor ses bort fra i verdivurderingen. En oversikt over ulike takster viser; Landbrukstakst av (Ved\u00e5) sier f\u00f8lgende: i 2023 i 2012 (Vedlegg 2) (Vedlegg 1) Verdi innmarksbeite: kr. 200.000, - 80.000, - Produktiv skog: kr. 320.000,- 170.000,- Jaktrettigheter, prosjektert vei kr. 180.000, - (ikke omtalt) Naust og jakthytte (den siste p\u00e5 15 m2) kr. 460.000,- 250.000,- Totaltakst kr. 1.160.000,- 500.000,- I oppsummeringen er verdien i 2023 satt til kr. 1.150.000,- Verdivurdering av Bj\u00f8rklid (autorisert til landbrukstakst): i 2023 (Vedlegg 4) Innmarksbeite: kr. 47.760,- Skog med h\u00f8y bonitet: kr. 110.700, - Andel i felleseie: kr. 100.000, - Sj\u00f8retter/naust kr. 100.000, - Totaltakst: kr. 358.460, - Markedsverdi kr. 550.000, - Vurderingen av landbrukstakst fra Kristoffer S\u00e6le (Takstkonsult AS) fra 2023 (Vedlegg 3), ser kun p\u00e5 verdivurdering av naust/ hytte og veirett. S\u00e6le stiller seg sp\u00f8rrende til at verditaksten til Vedaa viser en dobling av verdien p\u00e5 11 \u00e5r, og uttaler at dette ikke er reelt. I tillegg er det verdivurdering av Jarle Lomelde, fra 24.02.2025 (Vedlegg 5), spesifiserer ikke verdien av enkeltdelene p\u00e5 eiendommen, men oppsummerer; \u00abEtter en samlet vurdering av relevante forhold basert p\u00e5 befaring, samtale og fremlagte dokumenter og vurdert netto avkastning fra jakt, skog og beiter samt andel strandeiendom og eget n\u00f8st, er markedsverdien etter beste skj\u00f8nn vurdert til kr. 1.250.000,\u00bb. Denne taksten er omtalt som en \u00abverditakst over utmarksomr\u00e5de\u00bb og ikke en landbrukstakst. Verdivurdering foretatt av Bergen kommune, med bakgrunn i veiledningen i rundskriv M- 3/2002: Nedre anslag: \u00d8vre anslag: Innmarksbeite: 19,8 daa X 1.500 \u2013 3.000 kr/daa kr. 19.800,- 59.400, - Skog: 110 daa X 1.000 \u2013 3.000, -/daa kr. 110.000,- 330.000,- Andel i felleseiet: kr. 100.000,- 150.000,- Sj\u00f8rett/naust/jaktrett/veirett: kr. 100.000,- 200.000,- Sum verdi etter Bergen kommune sine beregninger; kr. 329.800,- 739.400,- En gjennomsnittlig verdivurdering av \u00f8vre og nedre anslag blir kr. 534.600, -. 5 Denne eiendommen er ervervet som tilleggsjord. Ved kj\u00f8p av tilleggsarealer er det i rundskriv M-3/2002, omtalt verdisetting av tilleggsjord i pkt. 8.2, som sier at for \u00ab\u00e5 stimulere til rasjonaliseringstiltak, bl.a. salg fremfor bortleie av eiendommer egnet som tilleggsjord, kan det for jordbruksareal legges marginal verdibetraktning til grunn n\u00e5r konsesjonspris vurderes. For at marginal verdibetraktning skal nyttes, m\u00e5 det gjelde rasjonalisering som er i samsvar med jordlovens form\u00e5l. Ramme for eventuelt tillegg i forhold til vanlig avkastningsverdi fastsettes til inntil 50 %.\u00bb Etter vurdering av vedlagt takster og avtalt kj\u00f8pesum, vurderer Bergen kommune at avtalt kj\u00f8pesum ikke gjenspeiler en korrekt verdi av landbrukseiendommen. Avtalt kj\u00f8pspris er heller ikke i tr\u00e5d med den prisvurdering som fremg\u00e5r av rundskriv M-3/2002. Ut fra et gjennomsnitt etter egne beregninger, ut fra f\u00f8ringer i rundskriv M-3/2002, en samlet vurdering av de vedlagte takstene og at eiendommen skal benyttes som tilleggsjord, vurderer Bergen kommune at en riktig pris p\u00e5 eiendommen ikke b\u00f8r v\u00e6re h\u00f8yere enn kr. 550.000, -. Konklusjonen er at verdien p\u00e5 jordbruksarealet i taksten og avtalt pris, er i overkant av verdisettingen i rundskrivet. Konklusjon. Bergen kommune har foretatt en konkret helhetsvurdering av s\u00f8knaden etter konsesjonsloven \u00a7\u00a7 2, 9 og 9 a, jf. \u00a7 1, og rundskrivene M-3/2002 og M-1/2021. Bergen kommune sin vurdering er at s\u00f8kers form\u00e5l med ervervet er i tr\u00e5d med de form\u00e5l som f\u00f8lger av konsesjonslovens \u00a7 1, og ivaretar de hensyn som f\u00f8lger av konsesjonsloven \u00a7\u00a7 2 og 9. Likevel vurderes det at den avtalte prisen ikke er en samfunns\u00f8konomisk forsvarlig prisutvikling, etter \u00a7 9 a. Bergen kommune kan imidlertid ikke akseptere den avtalte prisen, ut fra en samlet vurdering av takster og f\u00f8ringer i rundskriv M-3/2002 og M-1/2021. Den maksimale prisen vi kan akseptere p\u00e5 eiendommen er, basert p\u00e5 en totalvurdering, kr. 550.000, -. S\u00f8knaden m\u00e5 f\u00f8lgelig avsl\u00e5s. Vedtak: Med hjemmel i konsesjonsloven \u00a7\u00a7 2 og 9, 9a, jf. \u00a7 1 avsl\u00e5r Bergen kommune \u00e5 gi konsesjon til Helga Hemre, (250169 35010), til erverv av gnr. 275, bnr. 2 i Bergen kommune, til den pris som er avtalt i s\u00f8knad om konsesjon. Maksimal pris som Bergen kommune kan godta p\u00e5 den aktuelle eiendommen er kr. 550.000, -. Gisle Nondal \u2013 seksjonsleder Svanhild Kambestad \u2013 jurist Dokumentet er godkjent elektronisk. Vedlegg: Vedlegg 1 \u2013 Landbrukstakst Hugo Vedaa 2012 Vedlegg 2 \u2013 Landbrukstakst Hugo Vedaa 2023 Vedlegg 3 - Landbrukstakst Kristoffer S\u00e6le Vedlegg 4 - Verdivurdering Eli Bj\u00f8rklid Vedlegg 5 - Takst Lomelde Vedlegg 6 \u2013 Bilder til konsesjonss\u00f8knad 6 "
}