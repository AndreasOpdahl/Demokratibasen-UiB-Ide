{
  "dokument_id": "2c8b169d-a784-5feb-93d0-e5a692c59cfc",
  "doc_type": "case_attachment",
  "kommune": 4601,
  "tittel": "Tilleggsnotat - \nBergenhus gnr 166 bnr 1165 Kalfarveien 99. Anmodning om omgj\u00f8ring - rekkef\u00f8lgekrav for gjenoppbygging av sj\u00f8hus",
  "url": "https://bergen.kommune.no/politikere-utvalg/api/fil/bk360/11150582/Tilleggsnotat-Bergenhus-gnr-166-bnr-1165-Kalfarveien-99-Anmodning-om-omgjoring-rekkefolgekrav-for-gjenoppbygging-av-sjohus",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2023/275168-21 Postboks 7700 Saksbehandler: Andrea Heitman Olsen 5020 BERGEN Dato: 19. september 2024 Deres ref.: Tilleggsnotat - Bergenhus gnr 166 bnr 1165 Kalfarveien 99. Anmodning om omgj\u00f8ring - rekkef\u00f8lgekrav for gjenoppbygging av sj\u00f8hus Sp\u00f8rsm\u00e5l fra Venstre: 1. Kan det legges ved saken alle de relevante reguleringsplanene som ber\u00f8rer dette arealet? 2. Hva er kulturminneverdiene av sj\u00f8bodene, og er det i tr\u00e5d med opprinnelig reguleringsplan om disse sj\u00f8bodene ikke blir oppf\u00f8rt? 3. I gjeldende reguleringsplane (64820000) st\u00e5r det i saksfremlegget at \"Sj\u00f8husene er sikret gjenoppf\u00f8ring i reguleringsplan for bybanen\". a. Kan det utdypes hva som menes her? b. Hvis det st\u00e5r formulering som \"sikres gjenoppf\u00f8ring\" vil det ikke bety at rekkef\u00f8lgekravet er i behold? 4. Hvilke rettslige muligheter er det for \u00e5 si at det rekkef\u00f8lgekrav kan oppfylles p\u00e5 andre steder n\u00e5r det ikke lengre er mulig \u00e5 sette bygg opp innenfor opprinnelig planomr\u00e5det? 5. Hva er mulighetene for \u00e5 plassere sj\u00f8husene p\u00e5 lokalitet 1 eller lokalitet i tr\u00e5d med byr\u00e5dens vedtak 31.01.2022 6. Hva vil det koste en slik oppf\u00f8ring som skissert i punkt 4? Svar p\u00e5 sp\u00f8rsm\u00e5l: 1. Plankart og -bestemmelser til de to reguleringsplanene er lagt ved dette tilleggsnotatet. 2. Sj\u00f8bodene er beskrevet som \u00abbevaringsverdige\u00bb i plandokumentene til plan 62640000. De er ikke vernet etter kulturminneloven, men ble gitt et vern gjennom arealplanen. Opprinnelig reguleringsplan hadde rekkef\u00f8lgekrav om antikvarisk demontering og lagring av byggene, og det er enighet mellom partene om at dette omfattet gjenoppf\u00f8ring p\u00e5 samme sted som de f\u00f8rst stod. \u00c5 ikke gjenoppf\u00f8re byggene vil dermed v\u00e6re i strid med intensjonen i opprinnelig reguleringsplan. Det vises likevel til at dette arealet er omdisponert i ny plan, slik at sj\u00f8husene ikke kan f\u00f8res opp der opprinnelig plan fastsatte. 3. Sp\u00f8rsm\u00e5lene besvares hver for seg. a. Slik byr\u00e5den forst\u00e5r setningen, er det vist til at bybaneplanen \u00e5pner for oppf\u00f8ring av sj\u00f8husene innenfor dette planomr\u00e5det. Det er ikke rekkef\u00f8lgekrav i bybane-planen, og det var heller ikke inng\u00e5tt noen avtale Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 mellom kommunen og Bane NOR f\u00f8r planen ble vedtatt. b. Det vises til at reguleringsplan er arealplankart med tilh\u00f8rende bestemmelser, jf. pbl. \u00a7 12-1. Et saksframlegg er s\u00e5ledes ikke et juridisk bindende dokument, men kan gi tolkningsbidrag ved anvendelse av planen. Et rekkef\u00f8lgekrav m\u00e5 komme klart fram for \u00e5 v\u00e6re i tr\u00e5d med legalitetsprinsippet. Det kan etter byr\u00e5dens vurdering ikke legges til grunn at rekkef\u00f8lgekravet er videref\u00f8rt til bybane-planen gjennom en setning i saksframlegget. Selv om man har hatt denne intensjonen, m\u00e5tte en eventuell endring av rekkef\u00f8lgekravet etter byr\u00e5dens vurdering kommet til uttrykk gjennom en planendring, eller ved at det ble gitt et rekkef\u00f8lgekrav i bybane- planen. Dette er ikke gjort. 4. Som nevnt under sp\u00f8rsm\u00e5l 3b, m\u00e5 krav som rettes mot private parter komme klart frem i plan for \u00e5 v\u00e6re i tr\u00e5d med legalitetsprinsippet. Ved frivillig avtale om ny plassering vurderer byr\u00e5den at man kan komme til at rekkef\u00f8lgekravets intensjon er oppfylt, eventuelt at det taler for at vilk\u00e5rene for dispensasjon er oppfylt, men byr\u00e5den vurderer at dette ikke kan p\u00e5legges en privat part uten klar hjemmel. 5. Byr\u00e5den legger til grunn at sp\u00f8rsm\u00e5let gjelder lokalitet 1 (Fl\u00f8en) og lokalitet 3 (Gr\u00f8nneviken), som omtalt i saksframlegget og i tidligere sp\u00f8rsm\u00e5l til saken. Som omtalt i svar til Sosialistisk Venstreparti, i tilleggsnotat datert 09.09.2024, har Bergen kommune, som omtalt i saksframlegget til denne saken, \u00e5pnet for plassering av sj\u00f8husene p\u00e5 fire ulike lokasjoner ved Store Lungeg\u00e5rdsvann. Disse lokasjonene er regulert, og det er dermed lagt til rette for gjenoppbygging gjennom planverket. Byr\u00e5det behandlet en sak i 2022, sak 1092/22, hvor det ble vedtatt \u00e5 jobbe videre med gjenoppf\u00f8ring innen lokalitet 1 (Fl\u00f8en), sekund\u00e6rt innen lokalitet 3 (Gr\u00f8nneviken). Det er \u00e5pnet for at en tomt tilsvarende BYA kan fradeles ved gjenoppf\u00f8ring i reguleringsplanen for Store Lungeg\u00e5rdsvann. Dette vil \u00e5pne for at Bergen kommune kan selge eller feste bort tomt til sj\u00f8husene, samtidig som de gjenoppf\u00f8res og eies/drives av privat part. 6. Som svart p\u00e5 sp\u00f8rsm\u00e5l fra Venstre i tilleggsnotat datert 09.09.2024, er kostnadene ved gjenreisning av sj\u00f8husene ikke kjent. Bane NOR har vist kostnads-kalkyle p\u00e5 anslagsvis 23 millioner kroner for \u00e5 gjenreise et \u00abtomt skall\u00bb uten elektrisitet, VA eller tilrettelegging for videre bruk. Det er heller ikke klart hva kostnader til grunnarbeid vil v\u00e6re, og ny plassering er heller ikke avklart. Man har ikke konkrete tall p\u00e5 kostnad ved fullstendig gjenoppf\u00f8ring, men erfaring fra andre byggprosjekter som involverer antikvariske bygg viser at det er h\u00f8ye kostnader forbundet med slike prosjeker. Et P85-anslag p\u00e5 gjenreisning og ferdigstilling av sj\u00f8husene for videre bruk vil h\u00f8yst sannsynlig bli et betydelig tosifret eller tresifret millionbel\u00f8p. Dernest har Bane NOR tydelig uttrykt at det ikke er aktuelt for dem \u00e5 eie den gjenreiste bygningsmassen, men at denne skal overdras senest etter gjenreising. Sammen med bygningsmassen f\u00f8lger derfor en eviglang forpliktelse til \u00e5 bekoste drift og vedlikehold. Med hilsen Christine Kahrs Byr\u00e5d for byutvikling Dokumentet er godkjent elektronisk. Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Side 2 av 3 Vedlegg: 64820000 - Kart vest 64820000 - Kart \u00f8st 64820000 - Planbestemmelser 62640000 - Kart 62640000 - Planbestemmelser Side 3 av 3 "
}