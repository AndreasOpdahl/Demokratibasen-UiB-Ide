{
  "dokument_id": "626fd0df-3910-513c-94b2-9cbb20b17167",
  "doc_type": "case_attachment",
  "kommune": 5501,
  "tittel": "Vedlegg 38. Hensyn til havniv\u00e5stigninger og h\u00f8y vannstand",
  "url": "https://innsyn.tromso.kommune.no/application/getMoteDokument?dokid=2002009750",
  "tekst": "Deres ref. V\u00e5r ref. Saksbehandler Dato PLAN-22/02635-61 Johanne Kryger 03.09.2024 +47 92200148 Notat KPA 2024 Hensyn til havniv\u00e5stigninger og h\u00f8y vannstand Klimaendringer f\u00f8rer til havniv\u00e5stigninger og \u00f8kte vannstander. Den sjette hovedrapporten beskriver at havniv\u00e5stigningene i dag g\u00e5r tre ganger raskere enn i \u00e5r 1901. Omfang av videre havniv\u00e5stigninger vil avhenge av hvor godt man klarer \u00e5 begrense den globale oppvarmingen, men at havniv\u00e5stigningene er irreversible for de neste \u00e5rhundrene. DSB kom i 2024 med veilederen \u00abHavniv\u00e5stigninger og h\u00f8ye vannstander i samfunnsplanlegging. Veilederen kommer p\u00e5 bakgrunn av konklusjonene fra den sjette hovedrapport til IPCC med nye framskrivninger for \u00e5r 2100 og kommer ogs\u00e5 med framskrivinger for \u00f8vre estimat for \u00e5r 2150. Veilederen kommer med oppdaterte krav, r\u00e5d og anbefalinger om hvordan kommunene skal hensynta havniv\u00e5stigninger i sin planlegging. Gjeldende KPA angir minimum koteh\u00f8yder for bebyggelse og offentlige veganlegg, med krav om dokumentasjon og iverksettelse av avb\u00f8tende tiltak dersom bebyggelse etableres under angitte koteh\u00f8yder. Dette vurderes ikke \u00e5 v\u00e6re en hensiktsmessig m\u00e5te \u00e5 ivareta havniv\u00e5stigninger, da framskrivninger for h\u00f8y vannstand jf. ny veileder ikke er ensartet over hele Troms\u00f8 kommune. I tillegg vil b\u00f8lgep\u00e5virkningen varierer avhengig av vindstyrke, hvor lenge vinden varer, hvor lang strekning vinden har bl\u00e5st over, og topografien i omr\u00e5det. Veilederen tar ikke hensyn til b\u00f8lgep\u00e5virkning. I 2017 utarbeidet COWI p\u00e5 bestilling av Milj\u00f8direktoratet rapporten Klimatilpasning: konsekvenser av \u00f8kt nedb\u00f8r, havniv\u00e5stigning, stormflo, b\u00f8lge og str\u00f8mforhold \u2013 Kost/nytte-analyse for Stavanger og Troms\u00f8 kommuner. I forbindelse med arbeidet med denne rapporten er det ogs\u00e5 gjort et anslag for ekstreme b\u00f8lgeforhold i omr\u00e5det rundt Troms\u00f8 by, jf. figur 1. Her ses det at h\u00f8yden p\u00e5 b\u00f8lgene under ekstreme b\u00f8lgeforhold varierer fra 1-1,8 meter i byomr\u00e5det. Anslag for ekstreme b\u00f8lgeforhold er i COWI- rapporten gjort under forutsetninger av vindhastigheter p\u00e5 25 m/s og vanndybder p\u00e5 5 meter. Lokale forhold som vanndybder og konstruksjoner vil p\u00e5virke b\u00f8lgep\u00e5virkningen lokalt. For \u00e5 gjorde lokale vurderinger av b\u00f8lgep\u00e5virkningen krever det modellering. Dette underbygger at det ikke er hensiktsmessig med en generell, minimum koteh\u00f8yde for hele kommunen. Figur 1 Omtrentlig anslag av ekstreme b\u00f8lgeforhold i I Troms\u00f8 er det flere eksempler p\u00e5 utbygginger som har omr\u00e5det: Bl\u00e5, Hs = 1,0 m Gr\u00f8nn, Hs = 1,4 m og R\u00f8d, blitt gjennomf\u00f8rt de seneste 20 \u00e5rene ut ifra p\u00e5 den tid Hs = 1,8 m (COWI, 2017) gjeldende nasjonale anbefalinger, der det forventes \u00e5 m\u00e5tte gj\u00f8res ytterligere tilpasninger innen \u00e5r 2100 som konsekvens av endringer i framskrivninger. Planleggingen har ikke tatt hensyn til endringer i framskrivninger for havniv\u00e5stigninger i planarbeidet. Disse eksemplene viser behovet for \u00e5 h\u00e5ndtere usikkerhetene knyttet til framskrivninger for havniv\u00e5stigninger i planarbeidet. I 2021 gjennomf\u00f8rte Sweco p\u00e5 bestilling av Troms\u00f8 kommune og med tilskudd fra Milj\u00f8direktoratet prosjektet Klimatilpasset utbygging langs sj\u00f8en. Form\u00e5let med prosjektet var \u00e5 utvikle konsepter for klimatilpasset utbygging langs sj\u00f8en som hensyntar usikkerheter knyttet til framskrivninger for havniv\u00e5stigninger. Disse konseptene b\u00f8r legges til grunn for fremtidig arealplanlegging langs sj\u00f8en. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Et viktig poeng fra prosjektet klimatilpasset utbygging langs sj\u00f8en, er at h\u00e5ndtering av usikkerheten knyttet til framskrivninger b\u00f8r gj\u00f8res gjennom at det blir avsatt areal til ytterligere sikring der det er praktisk mulig, og at det i planarbeidet vises en strategi/plan for hvordan det kan tilpasses ytterligere. Med tanke p\u00e5 havniv\u00e5stigninger er det sv\u00e6rt viktig at det i fremtiden gj\u00f8res geotekniske vurderinger tidlig i planleggingen, da dette kan ha betydning for hvilke tiltak som m\u00e5 gj\u00f8res og hvilke tiltak som er mulig \u00e5 gjennomf\u00f8re i omr\u00e5det. Havniv\u00e5stigninger vil reduserer grunnens b\u00e6reevne med 16-30%. Det er viktig at havniv\u00e5stigninger tas med i vurderinger av stabilitet i forbindelse med erosjon av masser fra skr\u00e5ningsfoten eller fyllingsfoten. Havniv\u00e5stigninger vil \u00f8ke n\u00f8dvendig plastringsh\u00f8yde. I h\u00e5ndteringen av havniv\u00e5stigninger og h\u00f8y vannstand i arealplanlegging er det mange lokale faktorer samt faktorer knyttet til det enkelte prosjektet som har betydning for hvordan h\u00f8y vannstand mest hensiktsmessig h\u00e5ndteres. Dette kan f.eks. v\u00e6re: \u2022 omr\u00e5dets st\u00f8rrelse og graden av transformasjon \u2022 sammenhengen med omkringliggende omr\u00e5der \u2022 vern \u2022 tilgjengelig areal \u2022 tillates ny utfylling \u2022 grunnstabilitet \u2022 forventet levetid for tiltaket \u2022 tilpasset bruk og utforming av f\u00f8rste etasjen over og under bakkeniv\u00e5 \u2022 bruk av sj\u00f8omr\u00e5dene \u2022 kartlagte flomveger \u2013 det b\u00f8r planlegges for sammenfall mellom en stormflo med et gjentaksintervall p\u00e5 200 \u00e5r og en nedb\u00f8rshendelse med 5 \u00e5rs gjentaksintervall og omvendt Mye av byutviklingen i Troms\u00f8 kommune skjer langs sj\u00f8en. I tillegg skjer mye av byutviklingen langs sj\u00f8en som transformasjon av st\u00f8rre omr\u00e5der. For at denne byutvikling skal v\u00e6re b\u00e6rekraftig, m\u00e5 utgangspunktet for utviklingen i transformasjonsomr\u00e5der v\u00e6re at denne skal best\u00e5 frem til \u00e5r 2150. Det \u00f8vre estimatet for vannstand i \u00e5r 2150 legges inn som hensynssone, der fare for havniv\u00e5stigning og h\u00f8ye vannstander alltid skal vurderes i plan- og byggesaker. Hensynssonen inndeles i fire kategorier ut ifra om det anslag av ekstreme b\u00f8lgeforhold jf. figur 1. Hensynssone vil dermed inndeles i: \u2022 tre kategorier der anslag for ekstreme b\u00f8lgeforhold skal legges til grunn for fastsettelsen av risikoakseptniv\u00e5 \u2022 en kategori av aktsomhetssone der det m\u00e5 gj\u00f8res lokale vurderinger av b\u00f8lgeforholdene f\u00f8r risikoakseptniv\u00e5 kan fastsettes Det m\u00e5 utarbeides en veileder for hvilke vurderinger som skal gj\u00f8res innenfor hensynssonen. Denne veileder b\u00f8r innarbeides i veileder for fellesrammeplan, der h\u00e5ndtering av overvann og sikring mot havniv\u00e5stigninger og h\u00f8y vannstand ses i sammenheng. I vurderingen skal det fastsettes et risikoakseptniv\u00e5 samt vurderes hvordan omr\u00e5det sikres til det fastsatte risikoakseptniv\u00e5et. Fastsettelse av risikoakseptniv\u00e5 avhenger av havniv\u00e5stigninger, stormflo og ekstreme b\u00f8lgeforhold. Relevant niv\u00e5 for havniv\u00e5stigninger og stormflo i vurderingen av risikoakseptniv\u00e5 fastsettes ut ifra sikkerhetsklasse p\u00e5 tiltak og kartverket sitt datasett til ulike stormflohendelser. I COWI rapport av 2017 er det gjort anslag av ekstreme b\u00f8lgeforhold i byomr\u00e5det som legges til grunn for fastsettelse av ekstreme b\u00f8lgeforhold. I omr\u00e5der der det ikke er gjort anslag for ekstreme b\u00f8lgeforhold, m\u00e5 det gj\u00f8res lokale vurderinger av b\u00f8lgeforhold. Jf. COWI rapport av 2017 vurderes det at \u00ab[d]et astronomiske tidevannet er uavhengig av forekomsten av stormer, og det er derfor kun en meget liten sannsynlighet for at h\u00f8y springflo forekommer n\u00f8yaktig samtidig med, at en ekstrem storm n\u00e5r sitt maksimum over en gitt lokalitet.\u00bb (COWI, 2017, s. 78) I prosjekt Klimatilpasset utbygging langs sj\u00f8en vurderes det, at risikoen for sammenfall mellom en stormflohendelse og en hendelse for ekstreme b\u00f8lgeforhold b\u00f8r vektes med 50%, 60% og 70% for henholdsvis sikkerhetsklasse 1, 2 og 3 i TEK17. i 2 Tillegg anbefales det i prosjekt klimatilpasset utbygging langs sj\u00f8en at det legges p\u00e5 en sikkerhetsmargin p\u00e5 40 cm. Beregning av kote for risikoakseptniv\u00e5 for tiltak i ulike sikkerhetsklasser i TEK17 f\u00f8lger nedenst\u00e5ende tabell: Sikkerhetsklasse S1 S2 S3 Stormflohendelse 20-\u00e5rs hendelse i 200-\u00e5rs hendelse i \u00e5r 1000-\u00e5rs hendelse i \u00e5r dagens klima 2100. 2100. Ved stor Ved stor transformasjon og/eller transformasjon og/eller utfylling skal det vises utfylling skal det vises at omr\u00e5det kan sikres at omr\u00e5det kan sikres med ytterligere 50 cm med ytterligere 50 cm for \u00e5 sikre frem til \u00e5r for \u00e5 sikre frem til \u00e5r 2150 2150 % av anslag for 50% 60% 70% ekstreme b\u00f8lgeforhold Der det ikke er anslag for ekstreme b\u00f8lgeforhold kan man legge til grunn en 200- \u00e5rs hendelse for stormflo i \u00e5r 2100 og se bort fra b\u00f8lgep\u00e5virkning Sikkerhetsmargin 20 cm 40 cm 60 cm For omr\u00e5der med stor transformasjon m\u00e5 det forventes at byggene og omr\u00e5det skal st\u00e5 og fungere p\u00e5 lengre sikt enn til \u00e5r 2100. Det stilles derfor krav om at det i omr\u00e5der som ligger innenfor hensynssone for h\u00f8yvannstand, der det skal skje stor transformasjon skal det i tillegg vises hvordan omr\u00e5det kan sikres for en h\u00f8yvannstandshendelse i \u00e5r 2150. Kartverkets data for framskrivninger for stormflohendelser har ikke data p\u00e5 en 200 \u00e5rs stormflohendelse i \u00e5r 2150, men de har data p\u00e5 \u00f8vre estimat for stormflo i \u00e5r 2100 og i \u00e5r 2150. Forskjellen p\u00e5 disse to estimater er mellom 40 og 50 cm. Det estimeres at p\u00e5slaget p\u00e5 en 200 \u00e5rs stormflo i \u00e5r 2150 vil v\u00e6re p\u00e5 samme niv\u00e5. Derfor stilles det krav om at det i transformasjonsomr\u00e5der skal vises hvordan omr\u00e5det kan sikres for et risikoakseptniv\u00e5 med 50 cm p\u00e5slag i forhold til en fastsatte risikoakseptniv\u00e5 i \u00e5r 2100. Vurderingen av fare for havniv\u00e5stigninger og h\u00f8y vannstand skal ses i sammenheng med h\u00e5ndtering av overvann. I tillegg skal grunnunders\u00f8kelser vurdere konsekvensene av havniv\u00e5stigninger i forhold til grunnstabiliteten samt mulighetene for ytterligere sikring dersom havet stiger raskere eller mer. Resultatene b\u00f8r inng\u00e5 i felles rammeplan. Som et f\u00f8lgeprosjekt til kommuneplanens arealdel m\u00e5 det utarbeides en veileder for h\u00e5ndtering av havniv\u00e5stigninger og h\u00f8y vannstand, da ikke alle l\u00f8sninger er like \u00f8nskelige n\u00e5r det gjelder \u00e5 sikre robusthet, flerfunksjonelle byrom og n\u00e6rhet til sj\u00f8en. Det er viktig \u00e5 avsette tilstrekkelig areal, men tilgjengelig areal vil variere. Veilederen m\u00e5 ha en klar prioritering av tiltak som knytter seg til en vurdering av lokale forhold. I omr\u00e5der med stor transformasjon og/eller utfylling og der det er mulig b\u00f8r terrengniv\u00e5et i st\u00f8rst mulig utstrekning heves til risikoakseptniv\u00e5. Havniv\u00e5stigninger er irreversible og kommer fortsette flere \u00e5rhundrer frem i tid. Med \u00e5 heve terrengniv\u00e5et gir man de beste muligheter for \u00e5 sikre ytterligere, n\u00e5r det blir n\u00f8dvendig. I tillegg vil det \u00e5 heve terrengniv\u00e5et redusere skadespotensialet ogs\u00e5 ved hendelser over sikringsniv\u00e5. Tiltak som diker har bare preventiv effekt inntil den koteh\u00f8yde den sikre til og kan dermed gi en falsk trygghet p\u00e5 sikt. I tillegg vil det v\u00e6re en risiko for brudd knyttet til denne typen tiltak. Terrengheving i kombinasjon med \u00e5 avsette areal til ytterligere sikring vil v\u00e6re det mest fremtidssikrede og robuste stormflovern. 3 "
}