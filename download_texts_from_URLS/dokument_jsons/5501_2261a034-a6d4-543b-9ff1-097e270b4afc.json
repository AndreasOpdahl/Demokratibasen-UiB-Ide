{
  "dokument_id": "2261a034-a6d4-543b-9ff1-097e270b4afc",
  "doc_type": "case_attachment",
  "kommune": 5501,
  "tittel": "Veileder om reklame i skolen - Utdanningsdirektoratet",
  "url": "https://innsyn.tromso.kommune.no/application/getMoteDokument?dokid=2001627684",
  "tekst": "Veileder om reklame i skolen - skoleeiers plikt til \u00e5 skjerme elevene for u\u00f8nsket p\u00e5virkning etter oppl\u00e6ringsloven \u00a7 9-6 og privatskoleloven \u00a7 7-1a 1 Skolen \u2013 en reklamefri sone! Vi utsettes daglig for en konstant str\u00f8m av reklame. Det er reklame p\u00e5 TV, i radio, p\u00e5 nettet, p\u00e5 bussen, langs veien. G\u00e5r vi p\u00e5 kaf\u00e9 er det ikke uvanlig at selv innsida av d\u00f8ra p\u00e5 toalettet er prydet med et reklamebudskap. Reklamebransjen er kreativ n\u00e5r det gjelder \u00e5 finne arenaer for p\u00e5virkning, og et utall produkter er utviklet og blir markedsf\u00f8rt med barn og unge som m\u00e5lgruppe. De unge utsettes for et sterkt forbrukspress. Skolen skal s\u00e5 langt det er mulig v\u00e6re en reklamefri sone. Her er det kunnskap og l\u00e6ring som skal dominere. Elever og l\u00e6rere skal slippe \u00e5 konkurrere med kommersielle akt\u00f8rer om oppmerksomhet og fokus. Skolen skal ogs\u00e5 v\u00e6re med p\u00e5 \u00e5 skape bevisste holdninger til forbruk og motepress. S\u00e5 langt har ikke omfanget av reklame i skolen v\u00e6rt stort, selv om det helt sikkert finnes problematiske unntak fra dette. Regjeringen vil motarbeide en kommersialisering av undervisningssektoren. Da Regjeringen i 2006 foreslo en lovregulering mot reklame i skolen, var det for at vi skulle v\u00e6re i forkant av en eventuell \u00f8kning i reklame rettet mot elever i skolen. M\u00e5lsettingen er klar: Vi \u00f8nsker ikke reklame i skolen. Elevenes l\u00e6remidler skal i st\u00f8rst mulig grad v\u00e6re fri for reklame. Skolens bygninger skal ikke v\u00e6re full av reklame. Skolen skal ikke rennes ned av folk som vil selge ting til elevene. Men hvorfor er ikke loven utformet slik at det st\u00e5r: Reklame i skolen er forbudt \u2013 punktum? Det er viktig \u00e5 v\u00e6re realistisk i forhold til at skolen heller ikke kan bli fullstendig fri for kommersiell p\u00e5virkning. En variert og aktuell oppl\u00e6ring krever flere kilder i undervisningen enn tradisjonelle l\u00e6reb\u00f8ker, ikke minst internett hvor det er vanskelig \u00e5 unng\u00e5 reklame. Av den grunn har lovbestemmelsene heller ikke et totalforbud mot all reklame i skolen. Loven er derfor utformet slik at den gir rom for skj\u00f8nn lokalt i forhold til hva som defineres som u\u00f8nsket reklame. Skolene skal ikke tillate reklame som er egnet til \u00e5 skape kommersielt press mot elevene, eller reklame som i stor grad kan p\u00e5virke elevenes holdninger, atferd og verdier. Slik mener vi det m\u00e5 v\u00e6re fordi skolen b\u00e5de vil, og skal st\u00e5 i kontakt med et mediesamfunn som er preget av reklame, og fordi et sv\u00e6rt firkantet forbud ville v\u00e6re vanskelig \u00e5 praktisere p\u00e5 en rekke m\u00e5ter. Det vi vil til livs er kommersielt press mot elevene mens de er p\u00e5 skolen, og reklame som stjeler oppmerksomhet fra skolens egentlige innhold. Men vi verken kan eller vil sette forbud mot at elevene leser aviser p\u00e5 skolen, bruker internett eller bruker en idrettshall hvor det er hengt opp reklameplakater. En lov som gir \u00e5pning for lokalt skj\u00f8nn kan by p\u00e5 krevende vurderinger som skoleadministrasjon, rektorer og l\u00e6rere blir st\u00e5ende overfor. Denne veilederen er laget for \u00e5 bidra til en praktisering av lovbestemmelsen som gj\u00f8r at intensjonen blir godt ivaretatt. B\u00e5de Kunnskapsdepartementet og Utdanningsdirektoratet vil f\u00f8lge med p\u00e5 hvilke erfaringer som blir gjort med hvordan reklameforbudet praktiseres, og vurdere om det er behov for ytterligere veiledning i saker som havner i en gr\u00e5sone. Derfor \u00f8nsker vi ogs\u00e5 innspill fra skolene slik at vi kan vurdere tiltak som gj\u00f8r skolen i stand til \u00e5 v\u00e6re det vi \u00f8nsker: En reklamefri sone! Oslo 25. august 2009 Lisbet Rugtvedt Statssekret\u00e6r 2 Innhold Skolen \u2013 en reklamefri sone! ..................................................................................... 2 1 Innledning ....................................................................................................... 4 1.1 Bakgrunn ............................................................................................... 4 1.2 Lokale retningslinjer ................................................................................ 4 2 Innholdet i oppl\u00e6ringsloven \u00a7 9-6 og privatskoleloven \u00a7 7-1a .................... 5 2.1 Lovtekst og form\u00e5l .................................................................................. 5 2.2 Ansvarsplassering ................................................................................... 5 2.3 Virkeomr\u00e5det for skoleeiers ansvar ............................................................ 6 2.3.1 Skolens omr\u00e5de ............................................................................... 6 2.3.2 L\u00e6reb\u00f8ker og l\u00e6remidler................................................................... 6 2.4 Begrepet \u201dreklame\u201d ................................................................................. 7 3 Hvilken reklame skal elever ikke utsettes for .............................................. 7 3.1 Hva er reklame som er egnet til \u00e5 skape kommersielt press .......................... 8 3.2 Hva er reklame som i stor grad kan p\u00e5virke holdninger, atferd og verdier ....... 9 3.3 Andre felles momenter i den skj\u00f8nnsmessige vurderingen............................. 9 3.4 Utenforliggende hensyn ......................................................................... 10 3.5 Unntak fra bestemmelsen \u2013 reklame fra lokalt kulturliv............................... 10 4 S\u00e6rlig om reklame i l\u00e6remidler ................................................................. 10 5 Forholdet til retten til gratis oppl\u00e6ring...................................................... 11 6 Oppsummering .......................................................................................... 12 3 1 Innledning 1.1 Bakgrunn Reklame i skolen har ved flere anledninger v\u00e6rt oppe til debatt, i den sammenheng ogs\u00e5 behovet for lovregulering. Kunnskapsdepartementet fulgte opp med \u00e5 foresl\u00e5 lovreguleringen av reklame i skolen i Ot.prp. nr. 41 (2006-2007) Om lov om endringar i oppl\u00e6ringslova og friskolelova. Forslagene ble vedtatt av Stortinget 12. juni 2007. Reglene om reklame i skolen tr\u00e5dte i kraft 1. august 2007 og er plassert i oppl\u00e6ringsloven \u00a7 9-6 og privatskoleloven \u00a7 7-1a. Her p\u00e5legges skoleeier1 en plikt til \u00e5 s\u00f8rge for at elevene ikke utsettes for reklame som er egnet til \u00e5 skape kommersielt press eller i stor grad kan p\u00e5virke holdninger, atferd og verdier. Det er skoleeier, eller skoleleder2 dersom denne har f\u00e5tt delegert myndighet, som m\u00e5 vurdere hva som er u\u00f8nsket p\u00e5virkning og ikke. Det betyr at skoleeier m\u00e5 vurdere kritisk alle former for reklame som er rettet mot elevene som m\u00e5lgruppe. Bestemmelsene \u00e5pner for stor grad av skj\u00f8nnsut\u00f8velse fra skoleeier. Utdanningsdirektoratet g\u00e5r i denne veilederen gjennom lovens krav til skoleeier og de vurderinger som skoleeier m\u00e5 gj\u00f8re. Veilederen er Utdanningsdirektoratets fortolkning av regelverket. M\u00e5lgruppen for veilederen er skoleeier og skoleleder. 1.2 Lokale retningslinjer Skoleeier har etter bestemmelsen i oppl\u00e6ringsloven \u00a7 9-6 en plikt til \u00e5 s\u00f8rge for at elever ikke utsettes for reklame som er egnet til \u00e5 skape kommersielt press eller som i stor grad kan p\u00e5virke deres holdninger, atferd og verdier. Enkelte reklamebudskap vil likevel v\u00e6re tillatt etter bestemmelsen i \u00a7 9-6. Det er derfor n\u00f8dvendig for skoleeier \u00e5 ut\u00f8ve skj\u00f8nn innenfor de grensene loven og lovens intensjon trekker opp. Utdanningsdirektoratet har utarbeidet denne veilederen for \u00e5 gi skoleeier og skoleleder et grunnlag for \u00e5 gj\u00f8re vurderinger i tr\u00e5d med oppl\u00e6ringsloven \u00a7 9-6 og privatskoleloven \u00a7 7-1a. For at skolene skal f\u00e5 et avklart og bevisst forhold til reklame kan det v\u00e6re form\u00e5lstjenlig \u00e5 utforme lokale retningslinjer om dette. Disse retningslinjene m\u00e5 utformes p\u00e5 grunnlag av oppl\u00e6ringsloven \u00a7 9-6 og privatskoleloven \u00a7 7-1a og denne veilederen kan v\u00e6re til hjelp ved utformingen. Det er viktig at elever, l\u00e6rere og foresatte blir involvert i prosessen slik at de f\u00e5r et forhold til retningslinjene og forst\u00e5r innholdet i dem. En slik involvering kan bidra til at elevene reflekterer rundt ulike reklameformer og f\u00e5r et kritisk og bevisst forhold til disse. Gjennom oppl\u00e6ringen skal skolen ogs\u00e5 hjelpe elevene til bevissthet om og kritisk evne i forhold til reklame og markedsf\u00f8ring. Skolen har derfor en viktig oppgave i \u00e5 formidle kunnskap og bevisste holdninger til forbruk, kommersialisering og kj\u00f8pepress. Temaet b\u00f8r ogs\u00e5 dr\u00f8ftes i skolens r\u00e5dsorganer og i samarbeid med de foresatte. Det b\u00f8r legges til rette for samarbeid med hjemmene ved \u00e5 la foresatte delta i dr\u00f8ftinger av hvilke former for reklame som b\u00f8r tillates og ikke. Ved \u00e5 involvere foreldrene i utformingen av retningslinjer kan samarbeidet mellom hjem, skole og elevene f\u00f8re til bedre bevissthet om reklame og reklamens effekter, noe som vil v\u00e6re positivt for alle parter. 1 Med skoleeier menes kommunene og fylkeskommunene for de offentlige skolenes del, jf. oppl\u00e6ringsloven \u00a7\u00a7 13-1 og 13-3, styret ved private skoler med rett til statstilskudd, jf. privatskolelova \u00a7 5-1 og eier av private grunnskoler. 2 Med skoleleder menes for offentlige skoler rektor, jf. oppl\u00e6ringsloven \u00a7 9-1. Skoleleder ved private skoler med rett til statstilskudd er daglig leder, jf. privatskoleloven \u00a7 4-1 annet ledd. 4 2 Innholdet i oppl\u00e6ringsloven \u00a7 9-6 og privatskoleloven \u00a7 7-1a 2.1 Lovtekst og form\u00e5l Oppl\u00e6ringsloven \u00a7 9-6 og privatskoleloven \u00a7 7-1a p\u00e5legger skoleeier en plikt til \u00e5 s\u00f8rge for at elever ikke utsettes for reklame som er egnet til \u00e5 skape kommersielt press eller som i stor grad kan p\u00e5virke deres holdninger, atferd og verdier. Form\u00e5let med bestemmelsene er \u201d\u00e5 f\u00e5 ei lovregulering som i st\u00f8rst mogleg grad skjermar elevane mot u\u00f8nskt reklame og u\u00f8nskt p\u00e5verknad, og som samtidig gir skolen h\u00f8ve til \u00e5 bruke ulike l\u00e6remiddel og l\u00e6ringsarenaer og \u00e5 samarbeide med ulike partar i n\u00e6ringslivet\u201d.3 Bestemmelsene4 lyder: Oppl\u00e6ringsloven \u00a7 9-6 \u201dSkoleeigaren skal s\u00f8rgje for at elevane ikkje blir utsette for reklame som er eigna til \u00e5 skape kommersielt press, eller som i stor grad kan p\u00e5verke haldningar, \u00e5tferd og verdiar, mellom anna p\u00e5 skolens omr\u00e5de, i l\u00e6reb\u00f8ker og andre l\u00e6remiddel som blir nytta i oppl\u00e6ringa. Departementet kan gi n\u00e6rmare forskrifter.\u201d Privatskoleloven \u00a7 7-1a \u201dSkolen skal s\u00f8rgje for at elevane ikkje blir utsette for reklame som er eigna til \u00e5 skape kommersielt press, eller som i stor grad kan p\u00e5verke haldningar, \u00e5tferd og verdiar, mellom anna p\u00e5 skolens omr\u00e5de, i l\u00e6reb\u00f8ker og andre l\u00e6remiddel som blir nytta i oppl\u00e6ringa. Departementet kan gi n\u00e6rmare forskrifter.\u201d Det er ikke fastsatt n\u00e6rmere forskrifter om reklame med hjemmel i oppl\u00e6ringsloven eller privatskoleloven. 2.2 Ansvarsplassering Ansvaret som f\u00f8lger av oppl\u00e6ringsloven \u00a7 9-6 er lagt til skoleeier, men skoleeier kan delegere myndigheten til skolene. Det understrekes at selv om myndigheten til \u00e5 avgj\u00f8re hvilken reklame som elevene skal skjermes for delegeres til den enkelte skolen, er det skoleeier som har ansvaret. Skoleeier m\u00e5 derfor sikre at skolen har en form\u00e5lstjenlig tiln\u00e6rming til reklame. Det vises her ogs\u00e5 til skoleeier/styrets ansvar etter oppl\u00e6ringsloven \u00a7 13-10 og privatskoleloven \u00a7 5-2 tredje ledd for \u00e5 ha et forsvarlig system for vurdering av om kravene i loven er oppfylt. Bestemmelsene i oppl\u00e6ringsloven \u00a7 9-6 og privatskoleloven \u00a7 7-1a inneb\u00e6rer at offentlige grunnskoler og videreg\u00e5ende skoler, private grunnskoler og private videreg\u00e5ende skoler med rett til statstilskudd etter privatskoleloven og private grunnskoler godkjent etter oppl\u00e6ringsloven \u00a7 2-125, har det samme ansvaret til \u00e5 s\u00f8rge for at elevene ikke utsettes for reklame som omfattes av bestemmelsen. Det er fylkesmannen som etter delegert myndighet f\u00f8rer tilsyn med bestemmelsene i oppl\u00e6ringsloven. Direktoratet har en tilsvarende oppgave etter privatskoleloven. Dersom 3 Ot.prp. nr. 41 (2006-2007) side 9 4 Bestemmelsene er likelydende bortsett fra at oppl\u00e6ringsloven p\u00e5legger skoleeier ansvaret, mens privatskoleloven p\u00e5legger skolen ansvaret. Dette vil si skolens styre etter privatskoleloven \u00a7 5-1. 5 Paragraf 9-6 gjelder ogs\u00e5 for private grunnskoler som er godkjent etter \u00a7 2-12, jf. henvisningen til bestemmelsen i \u00a7 2-12 tredje ledd. I fortsettelsen vil enhver henvisning til oppl\u00e6ringsloven \u00a7 9-6 ogs\u00e5 gjelde for disse. 5 skoleeier har behov for veiledning i forhold til bestemmelsene kan fylkesmannen kontaktes. 2.3 Virkeomr\u00e5det for skoleeiers ansvar Det fremg\u00e5r av oppl\u00e6ringsloven \u00a7 9-6 og privatskoleloven \u00a7 7-1a at virkeomr\u00e5det for skoleeiers ansvar er \u201dmellom anna p\u00e5 skolens omr\u00e5de, i l\u00e6reb\u00f8ker og andre l\u00e6remiddel som blir nytta i oppl\u00e6ringa.\u201d Opplistingen er ikke utt\u00f8mmende. Ansvaret til skoleeier gjelder overfor elevene. Dette inneb\u00e6rer at bestemmelsene ikke gjelder for l\u00e6rlinger og l\u00e6rekandidater, l\u00e6rere og annet personale ved skolen. Bestemmelsene gjelder heller ikke for voksne som mottar oppl\u00e6ring etter oppl\u00e6ringsloven kapittel 4A. Bestemmelsene kommer ikke til anvendelse for skolefritidsordningen. Direktoratet mener imidlertid at det er viktig at elever som deltar i skolefritidsordninger, p\u00e5 bakgrunn av disse elevenes unge alder, ikke blir utsatt for kommersielt press. Direktoratet vil derfor rette en klar oppfordring til skoleeier om \u00e5 gi elevene tilsvarende vern ogs\u00e5 n\u00e5r de deltar i skolefritidsordning tilknyttet skolen. I Ot. prp. nr. 41 (2006-2007) er det lagt til grunn at \u201dbedriftsbes\u00f8k og partnerskap mellom skole og lokalt arbeids- og n\u00e6ringsliv faller utenom bestemmelsen.\u201d Det betyr at oppl\u00e6ringsloven \u00a7 9-6 og privatskoleloven \u00a7 7-1a ikke gjelder for denne type samarbeid. Det samme m\u00e5 ogs\u00e5 gjelde n\u00e5r en bedrift eller organisasjon forplikter seg til \u00e5 bist\u00e5 skolen ved utplassering av elever. Direktoratet understreker at det kan v\u00e6re at deler av samarbeidet med lokalt n\u00e6ringsliv som vil falle innenfor bestemmelsen, eksempelvis ved utdeling av produkter til elevene. Det m\u00e5 da vurderes om dette er reklame som ikke er tillatt. 2.3.1 Skolens omr\u00e5de Det vil normalt v\u00e6re uproblematisk \u00e5 definere hva som er skolens omr\u00e5de. Skolens omr\u00e5de defineres som hele skoleomr\u00e5det, b\u00e5de innvendig og utvendig, alle skolebygninger og skoleg\u00e5rden/uteareal. Tvil kan imidlertid oppst\u00e5 der oppl\u00e6ringen finner sted utenfor skoleanlegget. Noen skoler leier eksterne lokaler til oppl\u00e6ringslokale og sv\u00f8mmeoppl\u00e6ring, eller eksterne trenings- og sportshaller som gymsal. Direktoratet vil presisere at eventuell reklame i disse bygningene eller lokalene ikke rammes av oppl\u00e6ringsloven \u00a7 9-6 eller privatskoleloven \u00a7 7-1a.6 2.3.2 L\u00e6reb\u00f8ker og l\u00e6remidler L\u00e6remidler m\u00e5 forst\u00e5s slik det er angitt i oppl\u00e6ringsloven \u00a7 3-1 og privatskoleloven \u00a7 6- 2 tredje ledd.7 L\u00e6remiddel dekker b\u00e5de trykte og ikke trykte element, blant annet digitale l\u00e6remiddel og l\u00e6reb\u00f8ker. Det kan v\u00e6re b\u00e5de enkeltst\u00e5ende element eller slike som g\u00e5r inn i en helhet. L\u00e6remiddel dekker eksempelvis l\u00e6reb\u00f8ker, programvare, utstyr til mat og helse i grunnskolen, utstyr til ulike fag i fag- og yrkesoppl\u00e6ringen, Internettsider, avisartikler og annet l\u00e6reren/eleven bruker i oppl\u00e6ringen. Det er tilstrekkelig at det er noe som brukes i oppl\u00e6ringen i denne forbindelse. 6 Ot.prp. nr. 41 (2006-2007) side 55 7 Det er ikke noen definisjon av l\u00e6remiddel i oppl\u00e6ringsloven kapittel 2. Det m\u00e5 antas at definisjonen i oppl\u00e6ringsloven \u00a7 3-1 ogs\u00e5 kommer til anvendelse for grunnskolen. En mer utfyllende definisjon av l\u00e6remidler finnes i forskrift til oppl\u00e6ringsloven kapittel 17, denne gjelder for b\u00e5de offentlig grunnskoleoppl\u00e6ring og videreg\u00e5ende oppl\u00e6ring. Samme utfyllende definisjon b\u00f8r ogs\u00e5 kunne legges til grunn for private skoler. 6 L\u00e6reb\u00f8ker8 vil v\u00e6re en s\u00e6rskilt form for l\u00e6remidler og skal vurderes p\u00e5 samme m\u00e5ten som \u00f8vrige l\u00e6remidler som \u00f8nskes brukt i oppl\u00e6ringen. 2.4 Begrepet \u201dreklame\u201d Skoleeiers ansvar er knyttet til reklame. Begrepet reklame b\u00f8r tolkes i vid forstand. Det inneholder da b\u00e5de tradisjonelle og utradisjonelle reklameformer som kommersielle akt\u00f8rer kan ta i bruk med den hensikt \u00e5 selge varer eller tjenester, samt p\u00e5virke holdninger og verdier. Det omfatter b\u00e5de reklame, sponsing og andre salgsfremmende tiltak. En utfordring knyttet til den kommersielle utviklingen p\u00e5 Internett er at det vokser frem reklameformer som visker ut skillelinjene mellom reklame og annet innhold som informasjon og underholdning. Dette kan v\u00e6re positiv omtale av et produkt i redaksjonell innpakning, fordekt produktinformasjon p\u00e5 chatte-kanaler og lignende. Slike reklameformer er omfattet av bestemmelsen. Hvis det oppst\u00e5r tvilstilfeller om et budskap eller ytring rammes er omfattet av begrepet, m\u00e5 man vurdere den potensielle effekten av budskapet eller ytringen. Er budskapet egnet til \u00e5 skape kommersielt press, eller p\u00e5virke holdninger vil budskapet falle inn under begrepet reklame i dette tilfelle. 3 Hvilken reklame skal elever ikke utsettes for For \u00e5 identifisere om reklamen b\u00f8r forbys m\u00e5 f\u00f8lgende sp\u00f8rsm\u00e5l besvares: - Er det reklame i begrepets vide forstand? - Er det innenfor skoleeiers ansvarsomr\u00e5de? - Er det reklame som o er egnet til \u00e5 skape kommersielt press, eller o i stor grad kan p\u00e5virke holdninger, verdier og atferd? Oppl\u00e6ringsloven \u00a7 9-6 og privatskoleloven \u00a7 7-1a viser til to typer p\u00e5virkning som reklame kan ha, og som skoleeier skal s\u00f8rge for at elevene ikke utsettes for. Det er 1. reklame som er egnet til \u00e5 skape kommersielt press 2. reklame som i stor grad kan p\u00e5virke holdninger, atferd og verdier. Fordi all reklame ikke er forbudt m\u00e5 henvendelser til skolen om reklame alltid vurderes n\u00e6rmere i forhold til vilk\u00e5rene i oppl\u00e6ringsloven \u00a7 9-6 og privatskoleloven \u00a7 7-1a. Resultatet av en slik vurdering kan imidlertid bli at skoleeier kommer fram til at reklamen er egnet til \u00e5 skape kommersielt press eller i stor grad vil kunne p\u00e5virke elevenes holdninger, oppf\u00f8rsel og verdier, slik at den av den grunn m\u00e5 forbys. Det understrekes i forarbeidene at det er skoleledere og l\u00e6rere som er de n\u00e6rmeste til \u00e5 vurdere hva som faller inn i disse kategoriene. Nedenfor f\u00f8lger en gjennomgang av lovens krav. 8 Et s\u00e6rskilt forbud mot reklame i l\u00e6reb\u00f8ker ble dr\u00f8ftet i Ot.prp. nr. 41 (2006-2007), men konklusjonen var at det ville v\u00e6re lite form\u00e5lstjenlig da det i dag reelt sett er sv\u00e6rt lite reklame i l\u00e6reb\u00f8kene. 7 3.1 Hva er reklame som er egnet til \u00e5 skape kommersielt press Den f\u00f8rste kategorien reklame som skoleeier skal s\u00f8rge for at elevene ikke utsettes for er reklame som egnet til \u00e5 skape kommersielt press. Kommersielt press m\u00e5 forst\u00e5s i sammenheng med definisjonen av reklamebegrepet, det vil si reklame i vid forstand som kan f\u00f8re til kj\u00f8pepress blant elevene. Et typisk eksempel p\u00e5 reklame som vil v\u00e6re egnet til \u00e5 skape kommersielt press, vil v\u00e6re plakater fra bedrifter som reklamerer for ulike produkter, for eksempel brus og klesmerker. Denne type plakater har til hensikt \u00e5 f\u00e5 eleven til \u00e5 kj\u00f8pe et gitt produkt, og er u\u00f8nsket p\u00e5virkning. Reklameplakater eller reklameboards som knytter seg til kommersielle produkter eller aktiviteter b\u00f8r ikke tillates p\u00e5 skolens omr\u00e5de. Vurderingen av om plakater og liknende kan tillates beror p\u00e5 hva slags produkt/tjeneste det gjelder. Alle typer henvendelser (brosjyrer og invitasjoner) som \u00e5penbart eller h\u00f8yst sannsynlig er av ren kommersiell art vil rammes av lovbestemmelsene og f\u00f8lgelig ikke v\u00e6re tillatt. Et sentralt element i vurderingen av hva som b\u00f8r tillates eller ikke, vil derfor v\u00e6re om hensikten er \u00e5 p\u00e5virke til kj\u00f8p av et kommersielt produkt. For at skolene skal f\u00e5 et avklart og bevisst forhold til denne typen reklame kan det som nevnt over v\u00e6re form\u00e5lstjenlig \u00e5 utforme lokale retningslinjer som tar konkret stilling til ulike reklameformer og budskap og innpass i skolen. Det legges til grunn at reklame med ett eller flere av f\u00f8lgende kjennetegn, ofte vil v\u00e6re av en slik art at de ikke kan tillates: - Reklame laget spesielt med sikte p\u00e5 at den skal presenteres eller deles ut p\u00e5 skolen eller i forbindelse med aktiviteter p\u00e5 skolen. - Reklame for produkter hvor elevene er i m\u00e5lgruppen for bruk av produktet. Reklame for kj\u00f8p av effekter til bruk i russetiden er et eksempel p\u00e5 slik reklame. - Reklame som ikke er knyttet til noen aktiviteter som har pedagogisk verdi eller noen praktisk verdi for skolens aktiviteter. S\u00e6rlig om logoeksponering Mange skoler har avtaler om leie av kj\u00f8leskap til kantiner fra leverand\u00f8r av melkeprodukter og lignende Disse kj\u00f8leskapene har ofte logoeksponering fra leverand\u00f8ren av melkeproduktet. Det er lite sannsynlig at denne type logoeksponering f\u00f8rer til et kommersielt press, og slik eksponering vil derfor v\u00e6re tillatt. Ved \u00e5 motta sponset utstyr, for eksempel datamaskiner, vil skolen kunne f\u00e5 mer og bedre utstyr. Dette kan komme elevene til gode. Produsentlogo p\u00e5 utstyret kan i utgangspunktet ikke regnes som reklame som rammes av lovbestemmelsene om reklame. Men dersom sponsor stiller krav om motytelser, for eksempel at datarommet skal ha reklameplakater fra produsenten, vil dette rammes av reklamebestemmelsene. S\u00e6rlig om elevinitierte aktiviteter En s\u00e6rlig utfordring i vurderingen av denne type reklame er elevinitierte tiltak som er en del av skolens virksomhet. Dette vil kunne v\u00e6re tiltak i regi av skolens elevr\u00e5d, men ogs\u00e5 tiltak i regi av ulike grupper ved skolen. Eksempler er skoleavis, Operasjon Dagsverk, idrettsturneringer, teaterproduksjoner, kantinedrift og annet frivillig arbeid som drives av elevene. I mange av disse tilfellene har skolene lite eller ingen \u00f8konomisk st\u00f8tte \u00e5 bidra med. Utfordringen er knyttet til at dette er tiltak som kan v\u00e6re verdifulle for \u00e5 skape et godt skolemilj\u00f8 og som kan v\u00e6re l\u00e6rerike for elevene. Samtidig gjelder skoleeiers plikt til \u00e5 skjerme eleven for gitte former for reklame som et utgangspunkt ogs\u00e5 for dette. En del av skoleeier/skolens oppgave er \u00e5 regulere elevatferd og det vil v\u00e6re problematisk dersom elevene fritt kan reklamere for kommersielle varer/tjenester n\u00e5r det er en del av skolens virksomhet. Det vil her v\u00e6re sentralt \u00e5 lage retningslinjer for reklame, sponsing og andre salgsfremmende tiltak som ogs\u00e5 gjelder for elevene. Her 8 understrekes det at det vil v\u00e6re viktig at disse retningslinjene lages i samarbeid med elevene. Elevr\u00e5det er en viktig samarbeidspartner. Det vil her v\u00e6re grunn til \u00e5 legge vekt p\u00e5 elevens alder, slik at elevene etter hvert som de blir eldre f\u00e5r st\u00f8rre spillerom, og i st\u00f8rre grad kan gj\u00f8re vurderingene selv. Dette vil ogs\u00e5 v\u00e6re viktig i en l\u00e6reprosess og kunne integreres med kompetansem\u00e5l om reklame i L\u00e6replanverket for Kunnskapsl\u00f8ftet. 3.2 Hva er reklame som i stor grad kan p\u00e5virke holdninger, atferd og verdier Skoleeier skal ogs\u00e5 s\u00f8rge for at elevene ikke utsettes for er reklame som i stor grad kan p\u00e5virke holdninger, atferd og verdier. Dette er en annen type p\u00e5virkning enn kommersielt press, men som i stor grad kan bidra til \u00e5 forme holdninger. Reklamen inneholder ofte stereotypier som barn/ungdom lett kan formes av. I vurderingen av denne type reklame kan det v\u00e6re aktuelt \u00e5 se p\u00e5 bildebruk, spr\u00e5kbruk og andre virkemidler i reklamen for \u00e5 se hvilke signaler utover de rent kommersielle denne gir. Eksemplene kan v\u00e6re reklame som skjult eller \u00e5pent sier noe om f\u00f8lgende: - Hva som er attraktivt eller ikke - Hvordan jenter eller gutter skal v\u00e6re, kle seg og oppf\u00f8re seg - Hva som er den ideelle kroppen. Holdninger til de som ikke har denne - Diskriminering ovenfor mennesker med annen etnisk bakgrunn, religion, seksuell legning eller lignende - Bildebruk eller spr\u00e5kbruk som er kj\u00f8nnsdiskriminerende Reklamen vil da kunne f\u00f8re til at eleven for eksempel tror at hun eller han m\u00e5 v\u00e6re eller oppf\u00f8re seg som menneskene i reklamen, og innretter seg etter dette. Signalene i reklamen kan v\u00e6re mer eller mindre problematiske. Denne kategorien vil ogs\u00e5 kunne omfatte reklame fra organisasjoner, politisk reklame og reklame med religi\u00f8s p\u00e5virkning. N\u00e5r reklamens p\u00e5virkning p\u00e5 elevenes holdninger, verdier og atferd skal vurderes, kreves det at reklamen \u201di stor grad\u201d p\u00e5virker. Dette betyr at det skal en god del til f\u00f8r skoleeier er pliktig til \u00e5 skjerme eleven for dette. 3.3 Andre felles momenter i den skj\u00f8nnsmessige vurderingen Nedenfor f\u00f8lger en oversikt over momenter i den skj\u00f8nnsmessige vurderingen som kan v\u00e6re relevante b\u00e5de i forhold til kommersielt press og p\u00e5virkning av holdninger, atferd og verdier. Pedagogiske hensyn Hvis reklamen er knyttet til noe som har pedagogisk verdi for oppl\u00e6ringen vil dette veie tungt i vurderingen. S\u00e6rlig vil dette gjelde dersom reklamen er utformet i samr\u00e5d med pedagogisk ekspertise, eller har et klart pedagogisk form\u00e5l. Samtidig m\u00e5 man vurdere graden av p\u00e5virkning, og graden av press eller p\u00e5virkning reklamen resulterer i. Etiske hensyn Det kan i noen tilfeller v\u00e6re viktig \u00e5 vurdere bedriften/organisasjonen og varen/tjenesten etisk. Det vil v\u00e6re noen organisasjoner/bedrifter som det kan v\u00e6re problematisk \u00e5 gi mulighet til \u00e5 reklamere for seg selv p\u00e5 grunn av eksempelvis bedriftens holdninger eller atferd i forhold til folkehelse, likestilling, rasediskriminering mv. Form\u00e5let med oppl\u00e6ringen, jf. oppl\u00e6ringsloven \u00a7 1-1 og privatskoleloven \u00a7 1-1, vil v\u00e6re sentralt n\u00e5r etiske hensyn skal vurderes. Elevens alder Et viktig moment som m\u00e5 tas i betraktning n\u00e5r reklamens p\u00e5virkning skal vurderes, er elevenes alder og modenhet. Dette er ogs\u00e5 presisert i forarbeidene til oppl\u00e6ringsloven \u00a7 9 9-6, jf. Ot. prp. nr. 41 (2006-2007): \u201dF\u00f8resegna er fleksibel ved at vurderinga av kva som er u\u00f8nskt eller uheldig p\u00e5verknad, vil variere, avhengig av alder og modnad hos elevane.\u201d Det legges til grunn at elevene i stadig \u00f8kende grad vil v\u00e6re i stand til \u00e5 vurdere reklamens p\u00e5virkning og reflektere omkring forbruk. Der er derfor i s\u00e6rlig grad n\u00f8dvendig \u00e5 beskytte elever p\u00e5 de laveste \u00e5rstrinnene. Elever p\u00e5 barnetrinnet vil i mindre grad gjenkjenne reklame, og vil ofte v\u00e6re mindre kritiske til reklamen. Det er da viktig at skolen er kritisk til reklame p\u00e5 deres vegne. Bestemmelsene gjelder ogs\u00e5 for elever i videreg\u00e5ende skole, men det m\u00e5 forutsettes at disse i st\u00f8rre grad kan v\u00e6re kritiske til reklamen. Elever i videreg\u00e5ende oppl\u00e6ring vil i st\u00f8rre grad ha kjennskap til reklamen og dens p\u00e5virkning. Samtidig er det et stort kj\u00f8pepress ogs\u00e5 for disse elevene, og elevene er heller ikke like. Videre vil p\u00e5virkning i forhold til atferd, holdninger og verdier kunne prege elevenes selvoppfatning ogs\u00e5 i videreg\u00e5ende skole. Det betyr at skoleeier m\u00e5 v\u00e6re kritisk til alle former for reklame ogs\u00e5 for elever i videreg\u00e5ende skole. 3.4 Utenforliggende hensyn Det understrekes at skolens \u00f8konomiske situasjon ikke er relevant \u00e5 trekke inn i vurderingen. Det er skoleeiers ansvar \u00e5 stille n\u00f8dvendige ressurser til disposisjon for at kravene i regelverket blir oppfylt, jf. oppl\u00e6ringsloven \u00a7 13-10 og privatskoleloven \u00a7 5-2. 3.5 Unntak fra bestemmelsen \u2013 reklame fra lokalt kulturliv I Ot.prp. nr. 41 (2006-2007) blir det understreket at det \u201dframleis vil vere mogleg med reklameplakatar fr\u00e5 lokalt kulturliv om konsertar, utstillingar eller andre kulturell opplevingar.\u201d Dette kan v\u00e6re reklame for lokale konserter, Ungdommens kulturm\u00f8nstring, teateroppsetninger, skolerevy osv. Reguleringen av reklame i oppl\u00e6ringsloven \u00a7 9-6 og privatskoleloven \u00a7 7-1a er ikke tenkt \u00e5 ramme denne formen for reklame. Det fremg\u00e5r her at hensikten med bestemmelsen ikke er \u00e5 vanskeliggj\u00f8re vilk\u00e5rene for det lokale kulturlivet. Det m\u00e5 derfor legges til grunn at henvendelser til skolen fra lokalt kulturliv om \u00e5 f\u00e5 sette opp reklameplakater og spre materiell for konserter, utstillinger eller andre kulturelle tiltak med et ikke-kommersielt preg b\u00f8r aksepteres. 4 S\u00e6rlig om reklame i l\u00e6remidler Reklame i l\u00e6remidler m\u00e5 vurderes p\u00e5 lik linje som annen reklame som omfattes av bestemmelsene. Skoleeier vil derfor ha en plikt til \u00e5 s\u00f8rge for at elevene ikke utsettes for reklame i l\u00e6remidler som i stor grad kan p\u00e5virke holdninger, adferd og verdier eller er egnet til \u00e5 skape et kommersielt press. Dette inneb\u00e6rer at skoleeier p\u00e5 bakgrunn av eventuell reklame i l\u00e6remidlene m\u00e5 vurdere hvilke l\u00e6remidler som skal tas i bruk og vurdere hvordan disse skal brukes. Det vil for eksempel v\u00e6re en del reklame i forbindelse med bruk av Internett som er egnet til \u00e5 skape langt st\u00f8rre press enn det l\u00e6reb\u00f8kene gj\u00f8r. Samtidig er det viktig \u00e5 v\u00e6re realistisk i forhold til at skolen heller ikke kan bli fullstendig fri for kommersiell p\u00e5virkning. En variert og aktuell oppl\u00e6ring krever i dag bruk av aviser, magasiner, tidsskrifter og Internett, hvor det ogs\u00e5 vil v\u00e6re reklame. Dette er viktige kilder til informasjon som kan v\u00e6re til nytte dersom de brukes riktig. Det er i Ot. prp. nr. 41 (2006-2007) klart uttalt at lovbestemmelsene ikke er ment \u00e5 begrense bruken av slike informasjonskilder. Eksistensen av reklame p\u00e5 Internett, i aviser og i tidsskrifter skal ikke begrense bruken av informasjonen i oppl\u00e6ringen. Det er 10 derfor viktig at skolen l\u00e6rer elevene \u00e5 nyttiggj\u00f8re seg disse kildene p\u00e5 en god m\u00e5te, og \u00f8ker elevenes bevissthet omkring reklame i disse mediene. Et sentralt element i vurderingen av reklame i l\u00e6remidler vil v\u00e6re om bruken av reklame er av pedagogiske \u00e5rsaker eller om det er helt eller delvis kommersielle hensyn som ligger bak. Herunder er det sentralt \u00e5 vurdere om m\u00e5lgruppen for reklamen i l\u00e6remiddelet er elever, eller om reklamen klart er rettet mot voksne. Dersom reklamen i l\u00e6remidlet har et klart oppl\u00e6ringsform\u00e5l, vil det ikke rammes av lovbestemmelsene. L\u00e6replanverket for Kunnskapsl\u00f8ftet har kompetansem\u00e5l om reklame, kommersialisering og forbruk i fagene norsk, samfunnsfag og mat og helse. L\u00e6replanverket for Kunnskapsl\u00f8ftet s\u00f8ker \u00e5 fremme elevenes bevissthet omkring reklame, markedsf\u00f8ring og forbruk. Kompetansem\u00e5lene som omhandler disse emnene blir flere og mer krevende utover i skolel\u00f8pet. Det er ogs\u00e5 lagt til grunn at elevene i stadig \u00f8kende grad vil v\u00e6re i stand til \u00e5 vurdere reklamens p\u00e5virkning og reflektere omkring forbruk. Digitale l\u00e6remidler Bruken av datamaskiner i skolen har \u00e5pnet nye muligheter, men ogs\u00e5 nye utfordringer i forhold til reklame. I dag brukes Internett, l\u00e6ringsplattformer, gratis programvare osv. i stadig st\u00f8rre grad i oppl\u00e6ringen. Mens de analoge l\u00e6remidlene, som l\u00e6reb\u00f8kene, er lettere kontrollerbare og stort sett er reklamefrie, er dette ikke tilfellet for digitale l\u00f8sninger. Her er det store muligheter for reklamebannere, og produktomtale. Kontrollen er mindre og vanskeligere, siden det kan endres fra et \u00f8yeblikk til det neste. Dette inneb\u00e6rer utfordringer for skoleeier/skolen/l\u00e6rer. Det viktige er at skoleeier har tenkt gjennom hvilke utfordringer det er i forbindelse med dette. Det vil v\u00e6re vesentlig \u00e5 vurdere om l\u00e6ringsmidlet inneholder reklame som har en u\u00f8nsket p\u00e5virkning enten fordi det p\u00e5virker holdninger, verdier og holdninger eller fordi det skaper kommersielt press. Et sentralt hensyn som b\u00f8r trekkes inn i vurderingen er pedagogisk verdi. Videre b\u00f8r man ogs\u00e5 vurdere betydningen av elevens alder og i hvilken grad eleven er i stand til \u00e5 se hva som er reklame. I oppl\u00e6ringen vil blant annet l\u00e6reren kunne diskutere dette med eleven for \u00e5 \u00f8ke elevenes bevisste forhold til reklame. Det p\u00e5pekes ogs\u00e5 at ikke \u00e5 bruke digitale l\u00e6remidler som Internett og likende ikke er et alternativ, b\u00e5de fordi digitale ferdigheter er en av de grunnleggende ferdighetene i L\u00e6replanverket for Kunnskapsl\u00f8ftet, og fordi Internett er en naturlig del av de fleste elevers hverdag. 5 Forholdet til retten til gratis oppl\u00e6ring Retten til gratis offentlig grunnoppl\u00e6ring er fastsatt i oppl\u00e6ringsloven \u00a7\u00a7 2-15 og 3-1 niende ledd. Retten inneb\u00e6rer at alle sider av oppl\u00e6ringen (l\u00e6remidler og aktiviteter) skal v\u00e6re gratis for elevene. I forarbeidene til oppl\u00e6ringsloven \u00a7 2-15, Ot.prp. nr. 94 (2001-2002), ble det derfor lagt til grunn at det ikke kan stilles krav om motytelser i form av egenbetaling, markedsf\u00f8ring m.m. for \u00e5 f\u00e5 oppl\u00e6ringen. Det fremg\u00e5r ogs\u00e5 av s\u00e6rmerknaden til 2-15 at bestemmelsen ikke er til hinder for at skolene kan ta imot gaver. I rundskriv F-14-03 til \u00a7 2-15 fremg\u00e5r det at det ikke kan stilles krav til motytelser ved gaver til skolen, for eksempel i form av reklame. Tilsvarende gjelder for videreg\u00e5ende oppl\u00e6ring. Forarbeidene gir holdepunkter for at man ikke hadde ment \u00e5 ramme s\u00e5kalt reklame som produktreklame p\u00e5 linjaler, kladdeb\u00f8ker, reflekser. P\u00e5 bakgrunn av uttalelser i de ovennevnte dokumenter er det viktig \u00e5 presisere at all reklame, inkludert reklame som skolen \u00f8nsker \u00e5 tillate som motytelse for en gave, m\u00e5 vurderes etter oppl\u00e6ringsloven \u00a7 9-6. Hvorvidt en gave p\u00e5 grunn av eventuelle 11 motytelser er i strid med retten til gratis offentlig oppl\u00e6ring m\u00e5 vurderes separat etter oppl\u00e6ringsloven \u00a7 2-15 og 3-1 niende ledd med tilh\u00f8rende forarbeider og rundskriv. 6 Oppsummering Regelverket gir rom for et lokalt skj\u00f8nn n\u00e5r det gjelder hvilke reklameuttrykk som eventuelt b\u00f8r tillates. Samtidig er det flere hensyn som vurderingen m\u00e5 ivareta, som er beskrevet i veilederen. Sp\u00f8rsm\u00e5lene som b\u00f8r stilles kan oppsummeres slik: o Er det reklame? o Er det innenfor skoleeiers ansvarsomr\u00e5de? o Er elevene hovedm\u00e5lgruppen? o Skaper reklamen kommersielt press? Hva er eventuelle konsekvenser av presset? o P\u00e5virker reklamen holdninger? I stor grad? Hva er konsekvensene? o Er reklamen knyttet til noe som har pedagogisk verdi for oppl\u00e6ringen? o Hvilken betydning har elevenes alder for vurderingen? o Er det problematiske etiske aspekter ved det enkelte reklamebudskap, jf. form\u00e5let med oppl\u00e6ringen? 12 "
}