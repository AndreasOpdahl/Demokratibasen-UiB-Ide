{
  "dokument_id": "86b5aa18-dfe2-59ed-82cf-ba63ab070742",
  "doc_type": "meeting_minutes",
  "kommune": 4601,
  "tittel": "Protokoll ruspolitisk r\u00e5d 05.03.2024",
  "url": "https://bergen.kommune.no/politikere-utvalg/api/fil/bk360/10084219/Protokoll-ruspolitisk-rad-05-03-2024",
  "tekst": " BERGEN KOMMUNE Protokoll Ruspolitisk r\u00e5d Den 05. mar. 2024 holdt ruspolitisk r\u00e5d m\u00f8te i Kaigaten 4, m\u00f8terom Fana. Til stede: Roger Ellingsen, Anne-Pia Lystrup, Yvonne Helle, Christine Sundal, Tom Faye, Tarjei Halle, Kari Edvardsen, Susanne Remme, Stig Norland Forfall: Inhabilitet: Fra administrasjonen: M\u00f8teleder: Roger Ellingsen Sekret\u00e6r: Rune Tj\u00f8svold M\u00f8tet startet kl. 15:00 og ble hevet kl. 16.40 1 Saksliste Saksnr. Arkivsak Sakstittel Side 1/24 2024/34043-1 Godkjenning av innkalling. 3 2/24 2024/34043-2 Valg av leder og nestleder 3 3/24 2024/34043-3 Valg av m\u00f8tetidspunkter og arbeidsformer 3 4/24 2024/34043-4 Invitasjon til dialog om samarbeid med Utvalg for 4 helse og sosial. 5/24 2024/34043-5 Innlegg p\u00e5 h\u00f8ring om Bj\u00f8rnsonsgate 4. 4 6/24 2024/34043-6 Innspill til Handlingsplan mot \u00e5pne russcener. 7 7/24 2024/34043-7 Eventuelt 7 8/24 2024/34043-8 Byr\u00e5dens kvarter 7 2 1/24 Godkjenning av innkalling. Ruspolitisk r\u00e5d behandlet saken i m\u00f8tet 05.03.2024 sak 1/24 og fattet f\u00f8lgende vedtak: Innkalling godkjent. Forslag til vedtak: Innkalling godkjent. [Lagre saksprotokoll] [Lagre vedtak] 2/24 Valg av leder og nestleder Ruspolitisk r\u00e5d behandlet saken i m\u00f8tet 05.03.2024 sak 2/24 og fattet f\u00f8lgende vedtak: Ruspolitisk r\u00e5d valgte Roger Ellingsen som leder og Anne-Pia Lystrup som nestleder. Ruspolitisk r\u00e5ds behandling Votering: Valgt ved akklamasjon Forslag til vedtak: [Lagre saksprotokoll] [Lagre vedtak] 3/24 Valg av m\u00f8tetidspunkter og arbeidsformer Ruspolitisk r\u00e5d behandlet saken i m\u00f8tet 05.03.2024 sak 3/24 og fattet f\u00f8lgende vedtak: R\u00e5det besluttet \u00e5 m\u00f8tes hver f\u00f8rste tirsdag i m\u00e5neden kl. 14.00 \u2013 15.30 i v\u00e5r- og h\u00f8stsesjonen. Forslag til vedtak: [Lagre saksprotokoll] [Lagre vedtak] 3 4/24 Invitasjon til dialog om samarbeid med Utvalg for helse og sosial. Ruspolitisk r\u00e5d behandlet saken i m\u00f8tet 05.03.2024 sak 4/24 og fattet f\u00f8lgende vedtak: Utvalgsr\u00e5dgiver setter opp et m\u00f8te med leder av UHSO og r\u00e5dets leder og nestleder. Ruspolitisk r\u00e5ds behandling Votering: Forslag til vedtak: Utvalgsr\u00e5dgiver for Ruspolitisk r\u00e5d setter opp et m\u00f8te p\u00e5 et passende tidspunkt. [Lagre saksprotokoll] [Lagre vedtak] 5/24 Innlegg p\u00e5 h\u00f8ring om Bj\u00f8rnsonsgate 4. Ruspolitisk r\u00e5d behandlet saken i m\u00f8tet 05.03.2024 sak 5/24 og fattet f\u00f8lgende vedtak: R\u00e5det delte erfaringer og synspunkter omkring botilbudet i Bj\u00f8rnsonsgate 4. P\u00e5 bakgrunn av dette utformet utvalgsr\u00e5dgiver et utkast til innlegg som ble delt p\u00e5 e-post og hvor r\u00e5dets medlemmer hadde anledninger til \u00e5 kommentere p\u00e5 og komme med innspill til. R\u00e5dets leder stiller p\u00e5 h\u00f8ring og formidler r\u00e5dets innlegg til UHSO. Ruspolitisk r\u00e5ds behandling Ruspolitisk r\u00e5d behandlet saken om ble enige om \u00e5 formidle f\u00f8lgende innlegg: Leder, takk for invitasjonen til \u00e5 f\u00e5 anledning til \u00e5 fremme noen synspunkter og innspill i denne h\u00f8ringen p\u00e5 vegne av Ruspolitisk r\u00e5d. Ruspolitisk r\u00e5d har dr\u00f8ftet innspill til denne h\u00f8ringen p\u00e5 v\u00e5rt m\u00f8te den 5. mars, og i det f\u00f8lgende vil jeg presentere de viktigste momentene som r\u00e5det vil formidle. \u2022 Beboerne i Bj\u00f8rnsonsgate 4 er en s\u00e6rlig utsatte og marginaliserte personer som er i aktiv rus og har lang erfaring som brukere av illegale rusmidler. 4 \u2022 De tilh\u00f8rer en gruppe mennesker det er knyttet negative stigma til, og de opplever seg ofte som u\u00f8nsket i samfunnet. \u2022 De har sammensatte helseutfordringer og gjerne en atferd og fremferd som kan v\u00e6re utfordrende. \u2022 V\u00e5rt utgangspunkt er at selv om brukerne har store utfordringer og kan fremst\u00e5 som krevende \u00e5 forholde seg til, s\u00e5 er endring mulig. B\u00e5de stabilisering og endring handler om gode menneskem\u00f8ter. Dette kjenner vi til. Fra to sider s\u00e5 \u00e5 si: \u2022 B\u00e5de fra v\u00e5re egne tidligere erfaringer som brukere og p\u00e5r\u00f8rende, \u2022 og flere av oss fra v\u00e5rt n\u00e5v\u00e6rende virke der vi arbeider med nettopp \u00e5 skape gode menneskem\u00f8ter for personer som i dag befinner seg i utsatte livssituasjoner. Ruspolitisk r\u00e5d sitter p\u00e5 noen historier om d\u00e5rlige menneskem\u00f8ter i Bj\u00f8rnsonsgate 4. Situasjonen er nok ikke svart / hvit, men n\u00e5r r\u00e5det delte erfaringer om botilbudet s\u00e5 fremkom det momenter som er bekymringsfulle og som vi vil formidle: \u2022 Flere enkeltbeboere har ikke f\u00e5tt n\u00f8dvendige hjelp og bistand i forhold til sine behov og forventninger. \u2022 Enkelte p\u00e5r\u00f8rende har opplevd lite bistand og hjelp til \u00e5 kontakte beboere \u2022 Det samme gjelder i enkelte tilfeller der andre tjenester har hatt behov for \u00e5 n\u00e5 sine brukere \u2022 Det synes \u00e5 v\u00e6re en overdrevet streng adgangspraksis \u2022 tjenestefors\u00f8mmelse i forhold til hva som allment forventes av en bo- og tjenesteavtale. Bildet kan nok sikkert se annerledes ut sett fra andres st\u00e5sted, men for oss som har brukererfaringer og p\u00e5r\u00f8rendeerfaringer, og som m\u00f8ter og snakker med andre brukere og p\u00e5r\u00f8rende, s\u00e5 er bildet av botilbudet i Bj\u00f8rnsonsgate 4 i overveiende negativt. Dessverre. Ruspolitisk r\u00e5d oppfatter at kommunen ikke har bygd inn nok tjenestekvaliteter i botilbudet. Med kvaliteter mener vi 1. ha oversikt over hvem som er tilstede p\u00e5 bygget, 2. ha kontakt med beboerne p\u00e5 daglig basis, 3. forsikre seg om beboernes velbefinnende 4. ha grunnleggende innsikt i rusavhengige personer sine dagligliv, tenkem\u00e5ter og handlingsm\u00f8nstre, 5. gode og hensiktsmessige rutiner med tanke p\u00e5 beboere og ansattes sikkerhet og velferd 6. kunne se den enkelte beboer sine styrke og muligheter 7. kunne bist\u00e5 beboerne med \u00e5 utvikle alminnelige ferdigheter som kreves i hverdagslivet. 8. ha en proaktiv holdning til beboerne og hjelpe dem videre til en bedre bolig. 9. Ha en proaktiv arbeidsplasskultur Alle mennesker trenger \u00e5 komme i en posisjon der en opplever \u00e5 bli inkludert. Alle trenger \u00e5 m\u00f8tes med respekt, bli lyttet til og sett. Personer som bor i Bj\u00f8rnsonsgate og andre botilbud der beboerne aktivt ruser seg trenger \u00e5 bli sett og bli m\u00f8tt med respekt. Det er fordi de tilh\u00f8rer en gruppe medborgere som p\u00e5 daglig basis f\u00f8ler seg stigmatiserte, u\u00f8nskede og utenfor. De er mennesker som tilbringer dagene i de gaten\u00e6re rusmilj\u00f8ene. Det er en negativ spiral. 5 Derfor er det behov for h\u00f8y kvalitet i bo tjenestene i kommunen. Bygger man ikke opp god kvalitet blir b\u00e5de enkeltbeboerne, nabolaget og kommunen tapere. Resultatet blir negativt omd\u00f8mme og negativ stigmatisering b\u00e5de av personer, boomr\u00e5det og av bo-tjenesten. Bj\u00f8rnsonsgate 4 har f\u00e5tt et negativt stempel, ikke bare i nabolaget, men ogs\u00e5 av mange personer i rusmilj\u00f8ene. Bj\u00f8rnsonsgate f\u00e5tt ord p\u00e5 seg for \u00e5 v\u00e6re et botilbud du ikke kan forlate. Et botilbud for dem som man har gitt opp. Et sted som hjelper beboerne med tak over hodet, men som forverrer fremtidsutsiktene. Noen av oss i Ruspolitisk r\u00e5d kjenner folk som har d\u00f8dd i Bj\u00f8rnsonsgaten. Som har ligget d\u00f8de i lang tid f\u00f8r det ble oppdaget. Noen av oss har m\u00f8tt manglende velvilje til hjelp med \u00e5 kontakte folk som bor der. Noen av oss har observert likegyldighet og passivitet i tjenestetilbudet til beboerne. Ruspolitisk r\u00e5d mener at dette er en situasjon som m\u00e5 endres, og som det er fullt \u00e5 endre. Vi h\u00f8rer at positive tiltak er p\u00e5 gang. Det er bra. Det er der fokuset b\u00f8r v\u00e6re. Vi skal l\u00e6re av fortiden for \u00e5 bygge en bedre fremtid. Fra v\u00e5rt st\u00e5sted i Ruspolitisk r\u00e5d har vi to s\u00e6rlig viktige momenter vi vil fremme, og noter at vi bygger p\u00e5 v\u00e5re egne livserfaringer b\u00e5de i n\u00e5v\u00e6rende og fra \u00abtidligere\u00bb liv: 1. Folk oppf\u00f8rer seg som folk om de blir m\u00f8tt som folk lenge nok. Det tar tid \u00e5 bygge tillit. 2. Det g\u00e5r an \u00e5 bygge en proaktiv og positiv kultur. Ogs\u00e5 i Bj\u00f8rnsonsgate 4. Det er vi helt sikre p\u00e5. Det forutsetter imidlertid at politikere og administrasjon er sitt ansvar bevisst. Hjelp og bistand m\u00e5 best\u00e5 av mye praktisk hjelp. Hjelp til \u00e5 vaske, rydde, innarbeide huslige rutiner osv. Hverdagslivskompetanse er ikke noe som utvikles av seg selv. Det m\u00e5 l\u00e6res og noen m\u00e5 hjelpe til med denne l\u00e6ringen. Jo mer huslige rutiner og beboerkompetanse beboerne klarer \u00e5 etablere, jo st\u00f8rre er sjansene for at de kommer over i en annen og mer selvstendig bosituasjon. Kommunen m\u00e5 ha som m\u00e5l \u00e5 endre omd\u00f8mmet til Bj\u00f8rnsonsgate 4 fra \u00abendestasjon\u00bb til mellomstasjon\u00bb. Det er r\u00e5det overbevist om at kan skje om ansatte i tiltaket klarer \u00e5 etablere en praktisk og positiv arbeidskultur sammen med beboerne. Forbedringsarbeidet m\u00e5 aktivt underst\u00f8ttes av administrasjon, byr\u00e5d og bystyret i Bergen. Det er dere som er ansvarlige for rammene de ansatte skal jobbe under. Ruspolitisk r\u00e5d vil takke Utvalg for helse og sosial for initiativet til denne h\u00f8ringen om Bj\u00f8rnsonsgate 4. Vi vil samtidig si at for oss s\u00e5 handler h\u00f8ringen ogs\u00e5 om noe st\u00f8rre. For oss handler det om at kommunen i kommende m\u00e5neder og \u00e5r arbeider for \u00e5 sikre kvalitet i alle botilbud i Bergen kommune, slik at vi unng\u00e5r h\u00f8ringer som dette i fremtiden. Takk for meg. Votering: Forslag til vedtak: R\u00e5dets leder deltar med et innlegg p\u00e5 h\u00f8ringen. [Lagre saksprotokoll] [Lagre vedtak] 6 6/24 Innspill til Handlingsplan mot \u00e5pne russcener. Ruspolitisk r\u00e5d behandlet saken i m\u00f8tet 05.03.2024 sak 6/24 og fattet f\u00f8lgende vedtak: R\u00e5det diskuterte kort saken. Det grunnelggende premisset for et \u00e5pet rusomr\u00e5de er rusavhengige personer sitt behov for \u00e5 skaffe og \u00e5 innta rusmidler. Dette er ofte akutte behov. De mest effektive tiltakene m\u00e5 derfor rettes direkte mot \u00e5 f\u00e5 dekket dette behovet i brukergruppen. Et viktig tiltak kan v\u00e6re at selgere og brukere f\u00e5r tildelt et alternativ omr\u00e5de der salg og bruk kan foreg\u00e5. Etableres det et slikt omr\u00e5de i Bergen sentrum vil det \u00e5pne rusomr\u00e5det med stor sannsynlighet flytte seg, eller kunne bli henvist, dit. R\u00e5det vil ellers ha anledning til \u00e5 gi innspill til Handlingsplan mot \u00e5pne rusomr\u00e5der i h\u00f8ringsrunden. Forslag til vedtak: [Lagre saksprotokoll] [Lagre vedtak] 7/24 Eventuelt Ruspolitisk r\u00e5d behandlet saken i m\u00f8tet 05.03.2024 sak 7/24 og fattet f\u00f8lgende vedtak: Forslag til vedtak: [Lagre saksprotokoll] [Lagre vedtak] 8/24 Byr\u00e5dens kvarter Ruspolitisk r\u00e5d behandlet saken i m\u00f8tet 05.03.2024 sak 8/24 og fattet f\u00f8lgende vedtak: Byr\u00e5den hadde ikke anledning til \u00e5 m\u00f8te. Forslag til vedtak: 7 [Lagre saksprotokoll] [Lagre vedtak] 8 "
}