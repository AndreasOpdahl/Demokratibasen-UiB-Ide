{
  "dokument_id": "240c83d3-5b63-55cc-b9a5-58b4dae4ecf9",
  "doc_type": "case_attachment",
  "kommune": 4601,
  "tittel": "Merknad til klagen fra naboer Trond Aage Losvik mfl",
  "url": "https://bergen.kommune.no/politikere-utvalg/api/fil/bk360/10093366/Merknad-til-klagen-fra-naboer-Trond-Aage-Losvik-mfl",
  "tekst": "Postmottak@Bergen.kommune.no Deres saksref. KLAGE-2024/10882 Bergen 23.2.2024 MERKNADER TIL KLAGE P\u00c5 UMBY\u2019S VEDTAK-HAMREVEIEN 250 Vi viser til mottatt klage p\u00e5 UMBY's vedtak om \u00e5 oppheve dispensasjon/midl. tillatelse til \u00e5 etablere ombrukshaller p\u00e5 Hamre. V\u00e5r f\u00f8rste reaksjon p\u00e5 klagen er at den inneholder mye tekst/mange ord, men lite ny substans/innhold. Hovedpoenget i saken er etter v\u00e5rt syn noks\u00e5 enkelt; Det har allerede v\u00e6rt dispensert i mange \u00e5r (ca. 10 \u00e5r) fra arealform\u00e5let til den aktuelle tomten i fbm byggingen av E 39 til Os, dette til stor sjenanse/ulempe for oss beboere . Det ble i 2018/2019 kj\u00f8rt en omfattende og demokratisk KPA prosess i fbm. ny kommuneplan der arealform\u00e5let til tomten, etter mye kamp fra oss beboere, ble opprettholdt/videref\u00f8rt (2019). Grunneier \u00f8nsket den gang \u00e5 f\u00e5 endret arealform\u00e5let og etablere permanent industri/n\u00e6ringsvirksomhet p\u00e5 tomten. Massiv motstand fra hele Fanabygden, der det ogs\u00e5 ble samlet inn over 300 underskrifter fra beboerne i n\u00e6romr\u00e5det, stoppet som nevnt dette fors\u00f8ket. I lys av dette faller det p\u00e5 sin egen urimelighet at dispensasjonsvilk\u00e5rene skal v\u00e6re oppfylt. Det ville v\u00e6re \u00e5 undergrave KPA prosessen og hele Plan- og bygningslovens demokratiske system. Vi viser i denne sammenheng ogs\u00e5 til v\u00e5re anf\u00f8rsler i klagen p\u00e5 dispensasjonsvedtaket. Vi er kommet til et punkt der nok er nok for oss beboere, stedet er ikke egnet for industri, og vi \u00f8nsker IKKE fremtidig industri/n\u00e6ringsvirksomhet p\u00e5 tomten som ligger kloss opp i bolig og kulturomr\u00e5der i Fana. Heldigvis har vi oppeg\u00e5ende politikere som ser dette og ikke faller for s\u00f8ker/grunneiers \"skinnargumentasjonen\" knyttet til b\u00e6rekraft/det gr\u00f8nne skiftet. Dette handler f\u00f8rst og fremst om \u00e5 fremme mer butikk/forretning for grunneier. (Den spesielle forhistorien til at grunneier ble eier av tomten er for \u00f8vrig n\u00e6rmere beskrevet i tidl. klage p\u00e5 dispensasjonsvedtaket). Etter at den nye Byr\u00e5den fra H\u00f8yre opprettholdt disp. vedtaket i fbm. beboernes klage, har saken v\u00e6rt mye omtalt i media og spesielt i Fanaposten. Det har ogs\u00e5 v\u00e6rt et stort engasjement fra andre beboere i Fana som ikke er direkte ber\u00f8rt, men som er opptatt \u00e5 ivareta Fanabygdens interesser og verne om et s\u00e5rbart natur- og friluftsomr\u00e5de som brukes av sv\u00e6rt mange i bydelen. Fana kirke og landskapet rundt er definert som Tusen\u00e5rsstedet for Bergen, den aktuelle tomten er en del av dette landskapet. I gjeldende KPA og reguleringsplan er tomten avsatt til idrettsform\u00e5l, noe vi som Fanabeboere er positiv til, Bergen kommune trenger ogs\u00e5 arealer til dette form\u00e5let. Et industriomr\u00e5de midt i et gammelt og sammenhengende natur- og kulturomr\u00e5de framst\u00e5r p\u00e5 den andre siden som et fremmedelement. Ombruksstasjoner kan sikkert v\u00e6re vel og bra, men dette er feilt sted og bare et mellomspill for permanent industri slik grunneier selv har bekrefte/v\u00e6rt \u00e5pen om er deres langsiktige plan. Flere av byens partier/politikere har deltatt p\u00e5 dialog/folkem\u00f8ter om saken f\u00f8r den ble behandlet i UMBY. Beboerne har dermed blitt h\u00f8rt f\u00f8r saken ble behandlet i utvalget. Beboerne har ogs\u00e5 f\u00e5tt lagt frem sin sak for UMBY. Det har ogs\u00e5 s\u00f8ker/grunneier. Saksbehandlingen har derfor v\u00e6rt sv\u00e6rt god og UMBY/politikerne har gjort en grundig vurdering av saken f\u00f8r vedtaket ble truffet. Nesten alle partienes representanter i UMBY (15-2) stemte for \u00e5 im\u00f8tekomme klagen fra oss beboere og opphevet dispensasjonsvedtaket. Dette setter vi stor pris p\u00e5 og viser at folkedemokratiet fungerer. Vi ber om at denne avgj\u00f8relsen blir respektert og opprettholdt. Med vennlig hilsen Jon-K\u00e5re Hansen og Kristina Aanesen, Kari Kyrkjeb\u00f8, Nordheimsvegen 35, 5243 Fana Trond og Annika Losvik, Nordheimsvegen 37, 5243 Fana Trond-Eirik Hassel\u00f8, Kvernabekkveien 138 A, 5243 Fana \u00d8yvind Keilen, Kvernabekkveien 144, 5243 Fana Kenneth Skar, Kvernabekkvegen 131, 5243 Fana Nils Knut Skar, Kvernabekkvegen 129, 5243 Fana Trond Skar, Kvernabekkvegen 121, 5243 Fana Line skar Ullestad, Kvernabekkvegen 133, 5243 Fana Siri Hovda Ottesen/Stein Rune, Smedsvikneset 12, 5243 Fana Anne Martinsen, Smedsvikneset 14, 5243 Fana Leila Yvette Warner, Smedsvikneset 15,5243 Fana Anne Margrethe Veseth, Smedsvikneset 16, 5243 Fana Eli Fjelltveit, Smedsvikneset 18, 5243 Fana Margot Erstad, Smedsvikneset 20, 5243 Fana Sindre Rosenlund, Smedsvikneset 24, 5243 Fana Anders Nygaard og Regine Nygaard Nordheimsvegen 31b Ragnhild Stangnes, Smedsvikneset 10 Martin \u00d8yjordsbakken/Andrea Rosseland Haugland, Smedsvikneset 8 "
}