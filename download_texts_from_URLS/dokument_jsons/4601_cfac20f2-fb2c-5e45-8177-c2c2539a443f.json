{
  "dokument_id": "cfac20f2-fb2c-5e45-8177-c2c2539a443f",
  "doc_type": "case_attachment",
  "kommune": 4601,
  "tittel": "Vedtak fra Bymilj\u00f8etaten",
  "url": "https://bergen.kommune.no/politikere-utvalg/api/fil/bk360/11293150/Vedtak-fra-Bymiljoetaten",
  "tekst": " Bymilj\u00f8etaten FASTCHARGE AS V\u00e5r referanse: 2024/10434-32 Postboks 1753, Vika Saksbehandler: Simon Kartevold Pettit 0122 OSLO Dato: 18. september 2024 Deres ref.: \u00c5sane. Gnr 199 Bnr 181, Travparkvegen 60. Ny avkj\u00f8rsel. Vedtak fra Bymilj\u00f8etaten Bymilj\u00f8etaten v/Veiforvaltningsseksjonen viser til bygges\u00f8knad datert 19.01.2024, med internt h\u00f8ringsbrev fra Plan- og bygningsetaten datert 28.08.2024. S\u00f8knaden gjelder tillatelse til endring av gitt rammetillatelse for etablering av ladestasjon for tungtransport. Det er s\u00f8kt om \u00e5 anlegge ny avkj\u00f8rsel fra kommunal veg Nordre Brur\u00e5s til ny ladestasjon ved Travparkvegen. Bymilj\u00f8etaten v/Natur- og milj\u00f8forvaltningsseksjonen har uttalt seg separat i denne saken. Den aktuelle eiendommen er regulert i plan 6020000, men avkj\u00f8rselen er ikke regulert. Bymilj\u00f8etaten er derfor vedtaksmyndighet. Vedtak I henhold til delegert fullmakt og med hjemmel i veglova \u00a7\u00a7 40 og 43 godkjenner Bymilj\u00f8etaten avkj\u00f8rselen p\u00e5 f\u00f8lgende vilk\u00e5r: \u2022 Avkj\u00f8rselen opparbeides i henhold til innsendte tegninger datert 11.06.2024 som viser at krav til frisikt, svingradius og lengdeprofil er ivaretatt. \u2022 Bredden p\u00e5 avkj\u00f8rselen skal v\u00e6re 7 meter. \u2022 Frisiktsonen skal til enhver tid v\u00e6re fri for sikthindringer, midlertidige eller permanente, h\u00f8yere enn 0,5 m over vegen. Eksempel p\u00e5 sikthindringer er vegetasjon, gjerde, mur, bosspann eller lignende. Frisiktsonen kan ikke benyttes som permanent parkeringsareal. \u2022 Avkj\u00f8rselen skal bygges slik at overvann fra vegen ikke renner inn i avkj\u00f8rselen. Den m\u00e5 ogs\u00e5 bygges slik at overvann fra avkj\u00f8rselen ikke renner inn i vegen. Der avkj\u00f8rsel krysser fortau skal kantstein nedsenkes til 5 cm. Overgang fra 13 cm til 5 cm h\u00f8yde p\u00e5 fortauskant, skal gj\u00f8res over en lengde p\u00e5 \u00e9n meter. Ytre kant av fortau skal ha gjennomg\u00e5ende h\u00f8yde. \u2022 Avkj\u00f8rselen skal i sin helhet tilpasses hovedvegens lengde- og tverrprofil. Enhver tilpasning til vegen skal i sin helhet gj\u00f8res p\u00e5 egen eiendom. \u2022 Avkj\u00f8rselen med tilh\u00f8rende siktomr\u00e5de, r\u00f8r eller stikkrenne, skal vedlikeholdes av grunneier eller bruker, uten hensyn til hvem som har bygget eller bekostet avkj\u00f8rselen. \u2022 Vi ber om at den private atkomstvegen anlegges med helning mot \u00f8st (mot terrenget) dersom det lar seg gj\u00f8re. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 \u2022 Dersom frisiktsone eller andre deler av avkj\u00f8rselen kommer inn p\u00e5 andres eiendom, m\u00e5 tillatelse til dette innhentes fra de respektive hjemmelshavere/grunneiere. Dersom deler av tiltaket er plassert p\u00e5 kommunal eiendom, m\u00e5 s\u00f8knad sendes til Etat for bygg og eiendom, som forvalter Bergen kommunens eiendommer. \u2022 Utf\u00f8rende m\u00e5 ha godkjent arbeidstillatelse fra Bymilj\u00f8etaten (jf. veglova \u00a7\u00a7 32 og 57), samt godkjent arbeidsvarslingsplan, f\u00f8r arbeid p\u00e5 eller ved kommunal veg kan starte opp, dersom dette er aktuelt. \u2022 Ferdigmeldingsskjemaet m\u00e5 fylles ut p\u00e5 Bergen kommune sine nettsider. Klagerett, varighet og byggesaksbehandling Dette er et enkeltvedtak som kan p\u00e5klages etter forvaltningslovens regler om klage. Fristen for \u00e5 klage er tre uker fra vedtaket er mottatt. Se vedlagt orientering om klage for ytterligere opplysninger. Dersom arbeidet med avkj\u00f8rselen ikke er satt i gang innen tre \u00e5r etter at tillatelsen er gitt faller vedtaket bort, jf. veglova \u00a7 40 fjerde ledd. Digitalt klageskjema Du kan klage ved \u00e5 sende inn digitalt skjema som automatisk kobles til saken din. Skjemaet ligger bak sikker innlogging med ID-porten. \u00c5pne klageskjema Hvis du leser brevet p\u00e5 papir, kan du bruke QR-koden under. Error! Bar code generator is not set. Med hilsen Bymilj\u00f8etaten Anne Grethe Fosse Selseng - seksjonsleder Simon Kartevold Pettit - saksbehandler Dokumentet er godkjent elektronisk. Kopi til: PBE Byggesak Nord (Arbeidssted) - Thea Lindseth, SH PROSJEKT AS Side 2 av 2 "
}