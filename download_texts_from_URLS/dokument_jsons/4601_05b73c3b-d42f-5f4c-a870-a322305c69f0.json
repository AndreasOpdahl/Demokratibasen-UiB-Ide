{
  "dokument_id": "05b73c3b-d42f-5f4c-a870-a322305c69f0",
  "doc_type": "case_presentation",
  "kommune": 4601,
  "tittel": "\u00c5rstad, Gnr.13, Bnr. 81, 233 mfl., Nyhaugveien, arealplan-ID 65230000 - Sluttbehandling av detaljregulering",
  "url": "https://bergen.kommune.no/politikere-utvalg/api/fil/bk360/11678449/Framstilling-Arstad-Gnr-13-Bnr-81-233-mfl-Nyhaugveien-arealplan-ID-65230000-Sluttbehandling-av-detaljregulering",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2022/56542-66 \u00c5rstad, Gnr.13, Bnr. 81, 233 mfl., Nyhaugveien (arealplan-ID 65230000) - Sluttbehandling av detaljregulering Kva saka gjeld: Saka gjeld sluttbehandling av forslag til detaljregulering av eit omr\u00e5de i \u00c5rstad bydel. Det er Arkitektgruppen Cubus A/S som har lagt fram planforslaget p\u00e5 vegne av Wergeland Boligutvikling AS (heretter forslagsstillar). Figur 1 og 2: Kartutsnitt med planavgrensing til venstre og flyfoto med planavgrensing til h\u00f8gre. Planforslaget legg til rette for fortetting med oppf\u00f8ring av nye leilegheitsbygg med 110 til 130 bueiningar. Det f\u00f8reset at ti bustadbygg blir riven. Planomr\u00e5det overlappar med planforslag for sykkelveg langs Storetveitvegen (arealplan-ID 65150000), der sju av dei same bustadene blir riven. 1 Figur 3 og 4: Utsnitt av plankart til venstre og utsnitt av illustrasjonsplan til h\u00f8gre. Planforslaget legg opp til \u00e5tte nye bygg. Dei nye bygga kan f\u00f8rast opp i fire til fem etasjar, og skal vere tilpassa stadkarakteren med mellom anna skr\u00e5tak. Det blir lagt til rette for tre st\u00f8rre felles uteopphaldsareal p\u00e5 felt f_BUT1, f_BUT3, f_BUT5/f_BLK (leikeplass) i plankartet. Desse blir bunde saman av to mindre uteopphaldsareal p\u00e5 felt f_BUT 2 og 4. I tillegg er det lagt opp til privat uteopphaldsareal p\u00e5 balkongar og bakkeplan. Parkering skal l\u00f8ysast i garasjeanlegg under dei nye bygga. Det er lagt opp til parkeringsdekning p\u00e5 0,6 plassar per 100 m2 bustad, som vil gi om lag 48 parkeringsplassar. Det skal etablerast minimum 2,5 sykkelparkeringsplassar per 100 m2 bustad. Det skal \u00f2g setjast av areal til vask og vedlikehald av syklar. Planomr\u00e5det inneheld \u00f2g \u00e5tte eigedomar som blir vidaref\u00f8rt som i dag. Planprosess og medverknad Planforslaget var til h\u00f8yring og offentleg ettersyn i perioden 04.08.2018 til 18.09.2018. Det kom inn 19 merknader fr\u00e5 private og ti uttaler fr\u00e5 h\u00f8yringsinstansar. Det blei i hovudsak vist til f\u00f8lgjande: \u2022 At utbyggingspress i omr\u00e5det har f\u00f8rt til stor belasting for dei som bur i omr\u00e5det og at ikkje alle \u00f8nskjer \u00e5 flytte fr\u00e5 bustadene som skal rivast. \u2022 Uteareal m\u00e5 vere betre tilrettelagt for barn og unge. \u2022 For h\u00f8g utnytting og manglande stadtilpassing. 2 \u2022 Utbygging vil gi auka trafikk som f\u00e5r konsekvensar for trafikktryggleik. Etter h\u00f8yring og offentleg ettersyn er plangrepet endra fr\u00e5 st\u00f8rre og meir samanhengande bygg til meir oppdelt og stadtilpassa utforming. Det blei gjennomf\u00f8rt ny, avgrensa h\u00f8yring i perioden 04.03.2024 til 26.03.2024. Det kom inn ti merknader fr\u00e5 private og 11 uttaler fr\u00e5 h\u00f8yringsinstansar til denne h\u00f8yringa. I merknadene er fleire h\u00f8yringsinstansar positive til revidert plangrep. Merknadene g\u00e5r elles i hovudsak p\u00e5 dei same temaa som ved h\u00f8yringa i 2018, som stadtilpassing og ivaretaking av kulturmilj\u00f8, naturmangfald og at ikkje alle naboane \u00f8nskjer \u00e5 flytte fr\u00e5 bustadene som skal rivast. Merknadene er oppsummert og kommentert av forslagsstillar i vedlagte merknadsskjema. I planprosessen er det gjennomf\u00f8rt nabom\u00f8te, open kontordag hos forslagsstillar, koordineringsm\u00f8te med Vestland fylkeskommune, Statens vegvesen og arbeidsm\u00f8te med Bergen Vann, Byantikvaren og Byarkitekten. Planstatus og overordna f\u00f8ringar: Planomr\u00e5det ligg i byfortettingssona (sone 2) i Kommuneplanens arealdel (KPA) 2018. Det ligg i faresone for luftkvalitet (gul sone), og delar av planomr\u00e5det ligg i omsynssone for st\u00f8y (gul og raud sone) og kulturmilj\u00f8. Planomr\u00e5det er elles uregulert, men er omtalt i kulturminnegrunnlaget for omr\u00e5deregulering for sentrale delar av Wergeland (arealplan-ID 61160000) der det er definert som W2 (middels/stor kulturminneverdi). Delar av planomr\u00e5det overlappar med planforslag for sykkelveg fr\u00e5 Hagerups vei til Mindemyren (arealplan-ID 65150000). Fagetaten si vurdering og tilr\u00e5ding: PBE har som fagetat utarbeidd eit grundig fagnotat i saka. I det f\u00f8lgjande er dei viktigaste vurderingane gjort greie for. For meir detaljerte opplysingar om PBE sine vurderingar blir det vist til fagnotatet i sin heilskap. Forholdet til planlagd gang- og sykkelveg PBE viser til at gang- og sykkelveg blir regulert i planforslag for sykkelveg fr\u00e5 Hagerups vei til Mindemyren (arealplan-ID 65150000, \u00absykkelplanen\u00bb). Den delen av planforslaget som overlappar med planomr\u00e5det for planforslaget for Nyhaugveien (\u00abbustadplanen\u00bb) i Storetveitvegen er regulert i begge planforslaga for \u00e5 sikre god overgang til bustadene og for \u00e5 sikre opparbeiding av gang- og sykkelvegen dersom bustadplanen blir realisert f\u00f8r sykkelplanen. PBE viser til at vurderingane for plassering av sykkelveg, som har lagt f\u00f8ringar for bustadplanen, er vurdert overordna for begge planforslaga. 3 Figur 3: Utsnitt av planavgrensing for sykkelvegplanen vist med raudt omriss over plankart for bustadplanen for \u00e5 vise kor planane overlappar. PBE understrekar at gjennomf\u00f8ring av planen kan utl\u00f8yse behov for eit positivt ekspropriasjonsvedtak etter plan- og bygningslova kapittel 16 dersom det ikkje blir gjennomf\u00f8rt etter sykkelplanen. Det kan skape utfordringar for gjennomf\u00f8ring av planforslaget etter at det er vedtatt. Konsekvensar for naboar PBE viser til at planforslaget legg opp til riving av ti bustader. For andre nabobygg som ikkje blir riven vil planforslaget f\u00f8re til endring av n\u00e6rmilj\u00f8et med fleire bueiningar, meir trafikk, noko innsyn, nye gangm\u00f8nster og generelt auka bruk av omr\u00e5det. Der nye bygg blir oppf\u00f8rt tett p\u00e5 eksisterande bustader langs Nyhaugveien ligg dei nye bustadene p\u00e5 eit l\u00e5gare niv\u00e5 og vil derfor ikkje ha negative konsekvensar n\u00e5r det gjeld sikt og solforhold. Eit unntak er Nyhaugveien 6 som ligg innafor planomr\u00e5det. Utbygginga vil \u00f2g gi store konsekvensar for tap av sol for Wergelandsbakken 9, 11 og 13 kveldstid mai og juni. Enkelte bustader i leilegheitsbygget Storetveitvegen 39 vil tape sol som f\u00f8lgje av utbygging i felt BB6 i plankartet p\u00e5 kveldstid i mai og juni. PBE viser til at det som oftast vil vere nokre konsekvensar ved fortetting, og konsekvensane i denne saka blir vurdert som akseptable. Kulturmilj\u00f8 PBE viser til at planomr\u00e5det er vurdert til \u00e5 ha middels/stor kulturminneverdi i kulturminnegrunnlaget til omr\u00e5deregulering for Wergeland senteromr\u00e5de. PBE viser til at planomr\u00e5det i dag hovudsakleg best\u00e5r av villaer med store hagar. Byantikvaren har vurdert at omr\u00e5det toler fortetting ettersom omr\u00e5det allereie er prega av \u00e5 ligge i fortettings- og transformasjonsomr\u00e5da p\u00e5 Wergeland og Mindemyren. PBE viser til utdypande vurderingar som er gjort i samband med planforslaget for sykkell\u00f8ysinga. 4 PBE viser til at nabomerknader i planprosessen la vekt p\u00e5 at plangrepet hadde for h\u00f8g utnytting og d\u00e5rleg stadtilpassing, og at det var for d\u00e5rleg med uteareal og tilrettelegging for barn og unge. PBE viser til at plangrepet no er endra og det blir vurdert at det er retta opp i desse forholda. Renovasjon Renovasjon skal l\u00f8ysast med p\u00e5kopling til framtidig bossnett for Mindemyren. Fram til det er klart er det opna for ei mellombels l\u00f8ysing med bossdunkar lokalisert langs Nyhaugveien framf\u00f8r bygg 7 og 8. PBE viser til at denne l\u00f8ysinga vil ha nokre konsekvensar for sikt ut fr\u00e5 parkeringsgarasje, men at det blir vurdert som ei tilfredsstillande l\u00f8ysing. PBE viser til at det ikkje ligg f\u00f8re uttale fr\u00e5 BIR til renovasjonsteknisk plan. Det har blitt bedt om det, men BIR har ikkje \u00f8nskja \u00e5 uttale seg ettersom eigarforholda for bossnett ikkje var avklart. PBE viser til at desse forholda no er avklart, men at saka er sendt til sluttbehandling utan uttale for \u00e5 unng\u00e5 forseinkingar i den vidare behandlinga av saka. PBE viser til at positiv uttale for renovasjonsteknisk plan er sikra i f\u00f8resegnene til s\u00f8knad om rammel\u00f8yve. Naturmangfald PBE viser til at det i artsdatabanken er kartlagt fleire raudlista artar, mellom anna piggsvin, tyrkerdue, gr\u00e5spurv, st\u00e6r, gr\u00f8nfink, fiskem\u00e5ke og gr\u00e5m\u00e5ke. Storskav er \u00f2g observert i omr\u00e5det, men truleg berre ved forflytting. Det er observert raudlista piggsvin, og ein hekkande og tre mogleg hekkande raudlista fugleartar i eller n\u00e6rt omr\u00e5de. PBE viser til at det til avgrensa h\u00f8yring berre var gjort synfaring vinterstid. Det blei gjennomf\u00f8rt ny synfaring i vekstsesongen i mai 2024, men det blei ikkje gjort nye funn av raudlista artar eller verdifulle naturtypar. Det blei derimot gjort funn av fleire framandartar, inkludert parkslirekne. Det er \u00f2g funne fleire framandartar med stor fare for spreiing. PBE viser vidare til at det i planprosessen er vurdert om elva mellom Tveitevannet og kanalen p\u00e5 Mindemyren skulle opnast, men etter h\u00f8yring og offentleg ettersyn blei det i samr\u00e5d med Bymilj\u00f8etaten vurdert at det ville kunne f\u00f8re til spreiing av svartelista artar i Tveitevannet. Bekken som i dag er open vil ikkje bli r\u00e5ka av planforslaget. PBE har vurdert planforslaget opp mot prinsippa i naturmangfaldlova, jf. \u00a7 7, jf. \u00a7\u00a7 8 til 12, og vurderer at dei er tilstrekkeleg f\u00f8lgt i planarbeidet. Arkitektur og utforming PBE viser til at dei nye bygga skal vere tilpassa staden med mellom anna skr\u00e5tak og underetasjar, kombinert med trapper som tar opp h\u00f8gdeforskjellar. PBE viser til at bygga framst\u00e5r som vesentleg l\u00e5gare sett fr\u00e5 Nyhaugveien og Storetveitvegen p\u00e5 grunn av bruken av underetasjar p\u00e5 ein til to etasjar. PBE viser til at dette blei vesentleg endra etter offentleg ettersyn d\u00e5 bygga opphavleg var f\u00f8resl\u00e5tt med samanhengande og h\u00f8gare bygg. PBE viser til at planforslaget er i samsvar med minstekravet i KPA 2018 knytt til familiebustader ved at maksimum 20 % av bustadene kan ha bruksareal under 50 m2 og minimum 20 % av bustadene skal vere over 80 m2. Ved utforming av dei nye bustadene skal det bli lagt vekt p\u00e5 tilleggskvalitetar for familiebustader som direkte inngang fr\u00e5 gate eller gardsrom, lett tilgang til areal for parkering av syklar og barnevogner og eige vaskerom. Uteopphaldsareal PBE viser til at det i planskildringa g\u00e5r fram at alle bueiningane skal sikrast privat uteareal p\u00e5 balkong eller terreng, medan det i f\u00f8resegnene berre er sikra at 50 % av bustadene skal ha privat uteopphaldsareal. PBE viser vidare til at st\u00f8yutsette areal mot Storetveitvegen og st\u00f8yutsette balkongar ikkje er rekna med i uteareal, men at det likevel er areal som har ein god verdi og som gir tilleggskvalitetar. 5 Trafikktryggleik PBE viser til at det i planprosessen har vore vurdert gatetun i tr\u00e5d med omr\u00e5dereguleringa for Wergeland, men at det er konkludert med at det er meir hensiktsmessig at fortau p\u00e5 nordaustsida av Nyhaugveien blir oppretthalde og utvida. Det er grunngjeve i at vegen er tilkomstveg for eksisterande bustader og at gatetun ikkje er foreinleg med snuhammar i enden av kommunal veg. PBE viser til at snuhammar \u00f8vst i vegen f\u00f8reset kryssing av fortau. Det har vore diskutert med Bymilj\u00f8etaten og er vurdert som ei akseptabel l\u00f8ysing med tanke p\u00e5 trafikktryggleik ettersom Nyhaugveien er blindveg og trafikk til eksisterande og framtidige bustader blir avvikla tidlegare langs vegen. Snuhammaren vil hovudsakleg bli nytta av renovasjonsbil i midlertidig situasjon og ved t\u00f8mmesituasjon for fraksjonar som ikkje g\u00e5r i bossug. Det er \u00f2g gode h\u00f8ve til \u00e5 g\u00e5 p\u00e5 den andre sida av vegen gjennom planomr\u00e5det. PBE vurderer at l\u00f8ysinga ikkje er optimal, men at den er tilsvarande dagens situasjon og at risikoen totalt sett blir vurdert som akseptabel. PBE viser til at det i planprosessen har blitt vurdert h\u00f8ve for \u00e5 utvide Nyhaugveien f\u00f8r krysset med Elvebakken der vegen blir innsnevra p\u00e5 grunn av mur p\u00e5 begge sider av vegen fr\u00e5 historisk brokar over bekkedrag. PBE viser til at det framleis ikkje vil vere h\u00f8ve for to bilar til \u00e5 m\u00f8tast p\u00e5 akkurat dette punktet langs vegen, men PBE vurderer likevel at trafikktryggleiken er tilfredsstillande. PBE viser til at det i Elvebakken er regulert fortau p\u00e5 to meter og siktlinjer knytt til kryss med Granveien. Det er ikkje stilt krav om opparbeiding av desse tiltaka i planforslaget, men det blir regulert med tanke p\u00e5 \u00e5 kunne sikrast dersom behovet oppst\u00e5r i samband med framtidig fortetting i omr\u00e5det. Parkering PBE vurderer at parkeringsdekninga p\u00e5 0,6 plassar per 100 m2 bustad er ei h\u00f8g parkeringsdekning sj\u00f8lv om det ligg i nedre del av spennet for byfortettingssona i KPA 2018 (0,6 til 1,2 plassar per 100 m2 bustad). PBE viser til at planomr\u00e5det har ei sentral plassering n\u00e6r bybanestopp b\u00e5de p\u00e5 Wergeland og Mindemyren, kort avstand til godt sykkelnettverk og utviklinga som skjer p\u00e5 Mindemyren. PBE viser til at auke i parkeringsdekninga vil g\u00e5 utover kvalitet p\u00e5 uteopphaldsareal ved at garasjeanlegget m\u00e5 utvidast, som igjen vil f\u00f8re til at uteopphaldsareal m\u00e5 bli etablert over parkeringsanlegg framf\u00f8r p\u00e5 naturterreng. Det vil \u00f2g gi auka klimagassutslepp ved ytterlegare utsprenging, masseuttak og betongkonstruksjon. PBE vurderer at planforslaget vil gi redusert risiko for framandparkering i omr\u00e5det samanlikna med dagens situasjon. Det blir vist til at kantsona p\u00e5 austsida av Nyhaugveien er lite definert og brukt til kantparkering, noko som blir stramma opp med planforslaget med mellom anna forhagar. Vidare er det lagt opp til relativt h\u00f8g parkeringsdekning, det er god tilgang p\u00e5 tenester og transport i omr\u00e5det og planomr\u00e5det ligg i ein blindveg. St\u00f8y PBE viser til at bygga i felt BB1-BB6 mot Storetveitvegen vil f\u00e5 fasadar med st\u00f8y som g\u00e5r over grenseverdiane for raud st\u00f8ysone. PBE viser til at retningslinjene for KPA 2018 opnar for at unntaket i \u00a7 22.3 som gjeld sentrumsomr\u00e5de \u00f2g kan nyttast p\u00e5 delar av planomr\u00e5det innafor fortettingssonene. Det f\u00f8reset at det er n\u00f8dvendig for \u00e5 oppn\u00e5 eit best mogleg plangrep og at prosjektet har kompenserande kvalitetar. PBE stillar seg bak at unntaket kan nyttast for dette planforslaget ettersom det legg opp til stadtilpassa fortetting i eit sentralt omr\u00e5de og med gode uteareal. PBE viser til at alle bueiningar er sikra stille side. Universell utforming PBE viser til fleire tiltak i planforslaget som legg til rette for universell utforming. PBE viser til at det p\u00e5 grunn av terrengforskjellane i omr\u00e5det ikkje vil bli mogleg \u00e5 f\u00e5 til universelt 6 tilgjengelege tverrforbindelsar alle stader. PBE vurderer likevel at planforslaget bidrar til betring av situasjonen i planomr\u00e5det i dag. Konklusjon og tilr\u00e5ding til vedtak PBE sluttar seg til hovudf\u00f8rem\u00e5let bustad og det planfaglege grepet i planforslaget. Planforslaget blir vurdert som tilfredsstillande, og PBE tilr\u00e5r f\u00f8lgjande vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. \u00c5rstad, Gnr.13, Bnr. 81, 233 mfl., Nyhaugveien, boliger, arealplan-ID 65230000 vist p\u00e5 plankart, sist datert 07.10.2024 b. Tilh\u00f8rende reguleringsbestemmelser, sist datert 07.10.2024 \u00d8konomiske konsekvensar: Saka har ingen direkte \u00f8konomiske konsekvensar for Bergen kommune. Byr\u00e5det si vurdering og tilr\u00e5ding/konklusjon: Byr\u00e5det vil f\u00e5 fart p\u00e5 byutviklinga i Bergen og bygge fleire bustader. Byr\u00e5det er positiv til at planforslaget legg opp til eit stort tal nye bustader med god lokalisering n\u00e6r kolletivtilbod og fleire barnehagar og skular. Byr\u00e5det vurderer at planforslaget i all hovudsak er i tr\u00e5d med KPA 2018, og at det bidrar til \u00e5 n\u00e5 fleire overordna m\u00e5l. Planomr\u00e5det ligg i byfortettingssona, og legg opp til fortetting med fleire bustader i eit attraktivt omr\u00e5de. Planomr\u00e5det ligg sentralt til n\u00e6rt Wergeland lokalsenteromr\u00e5de og bybanestopp b\u00e5de p\u00e5 Wergeland og Mindemyren. P\u00e5 bakgrunn av dette vurderer byr\u00e5det at planforslaget vil bidra til \u00e5 n\u00e5 fleire overordna m\u00e5l om ein kompakt og velfungerande by der trafikkauke skjer gjennom kollektivtransport, gonge og sykkel. Samtidig har planforslaget til dels store konsekvensar for kulturmilj\u00f8 og naboar. Etter ei grundig vurdering av dei ulike motst\u00e5ande interessene i saka sluttar byr\u00e5det seg til PBE si vurdering og innstilling. I det f\u00f8lgjande vil byr\u00e5det kommentere dei mest sentrale problemstillingane. Ut over dette vurderer byr\u00e5det saka som tilfredsstillande opplyst og vurdert, og det blir vist til PBE sitt fagnotat med vedlegg. Byr\u00e5det ser at det har blitt jobba mykje med kvalitetar og tilpassing til stadkarakteren gjennom planprosessen, mellom anna n\u00e5r det gjeld utforming av bygg og terrengtilpassing. Byr\u00e5det sluttar seg i all hovudsak til PBE sine vurderingar, og tilr\u00e5r \u00e5 vedta planforslaget i tr\u00e5d med PBE si tilr\u00e5ding til vedtak. Byr\u00e5det vil likevel kommentere nokre forhold s\u00e6rskilt nedanfor. M\u00e5lkonflikt og konsekvensar for grunneigarar og kulturmilj\u00f8 ved riving av bustader Alle plansaker inneber vurderingar der ulike omsyn i ulik grad m\u00e5 vegast opp mot kvarandre. I denne saka er det ei klar interessekonflikt mellom omsynet til behovet for byutvikling i form av bygging av bustader og gang- og sykkelveg p\u00e5 den eine sida, og omsynet til kulturmilj\u00f8 og grunneigarar p\u00e5 den andre sida. Byr\u00e5det erkjenner at det er eit alvorleg inngrep \u00e5 legge opp til riving av eksisterande bustader, som \u00f2g er del av eit kulturmilj\u00f8. Nokre grunneigarar motset seg riving, og Byantikvaren har i merknader til planforslaget vore kritisk til riving av dei aktuelle bustadene som er vurdert til \u00e5 ha middels til stor verdi. Byantikvaren har bedt om at s\u00e6rleg Storetveitvegen 27 og 29 blir bevart ettersom desse bygga har stor grad av autensitet og arkitektoniske kvalitetar. Byr\u00e5det vurderer likevel at dei komplekse problemstillingane i saka er grundig vurdert i planprosessen, b\u00e5de i samband med dette planforslaget og i samband med den vedtekne sykkelvegplanen (arealplan-ID 65150000). Det er vurdert ulike l\u00f8ysingar for \u00e5 finne fram til den beste l\u00f8ysinga som totalt sett gir god m\u00e5loppn\u00e5ing og minst negative 7 konsekvensar for kulturmilj\u00f8 og bustader. Det er vurdert at det vil gi minst negative konsekvensar for kulturmilj\u00f8et i omr\u00e5det \u00e5 samle riving av bustader p\u00e5 vestsida av Storetveitvegen, framfor \u00e5 rive bustader p\u00e5 begge sider av vegen i dette og eventuelle framtidige prosjekt. Det er vurdert at bustader p\u00e5 austsida av vegen har st\u00f8rre verdi enn dei som ligg p\u00e5 vestsida. Byr\u00e5det viser til saksframstillinga til byr\u00e5dssak 285/24 for n\u00e6rare opplysningar om dei vurderingane som er gjort i samband med den vedtekne sykkelvegplanen (arealplan-ID 65150000). Riving av sju av dei ti bustadene som er planlagd riven i dette planforslaget er avklart med vedtak av denne reguleringsplanen, den \u00e5ttande brann ned for ei tid tilbake. Desse \u00e5tte eigedomane er allereie erverva. Dei to siste husa vert ekspropriert av Vestland Fylkeskommune gjennom den vedtekne sykkelvegplanen (arealplan-ID 65150000). Byr\u00e5det viser elles til at Wergeland og Mindemyren er viktige transformasjons- og fortettingsomr\u00e5de der omsynet til bustadutvikling m\u00e5 vege tungt. Fortetting av omr\u00e5det vest for Storetveitvegen har vore forankra tilbake til KPA 2010 og i grunnlagsdokumenta til omr\u00e5dereguleringa for Wergeland. Byr\u00e5det meiner at desse f\u00f8ringane framleis er riktig \u00e5 legge til grunn for omr\u00e5det. P\u00e5 bakgrunn av det som er nemnd over vurderer byr\u00e5det at planforslaget balanserer dei ulike omsyna i saka p\u00e5 ein god m\u00e5te. Arkitektur og utforming Byr\u00e5det \u00f8nskjer \u00e5 skape ein vakker by, der det blir lagt vekt p\u00e5 kulturhistorisk og stadstilpassa arkitektur som tar vare p\u00e5 Bergen sitt s\u00e6rpreg. I forslaget til planf\u00f8resegner er det sikra at bygg skal ha utforming og materialbruk som er tilpassa kulturmilj\u00f8et i omr\u00e5det kvalitet. Det er utarbeidd formingsrettleiar som skal ligge til grunn for utforming av nye bygg. Formingsrettleiaren bygger p\u00e5 analyse av n\u00e6rmilj\u00f8karakteren og har prinsipp for mellom anna volumoppbygging, variasjon i takform og materialbruk med sokkel i mur og trekleding. Den har \u00f2g prinsipp for uterom, planting og m\u00f8blering av uteromma. Byr\u00e5det vurderer at dette vil bidra til at ny busetnad f\u00e5r h\u00f8g kvalitet og at den er tilpassa omgivnadene. Byr\u00e5det held fram at prosjektet skal ha eit tydeleg tradisjonelt formspr\u00e5k og fasadeuttrykk som ivaretek den klassiske villabebyggelsen som rivast. Det vises til illustrasjonen av Bygg 2 p\u00e5 side 5 av formingsveilederen som d\u00f8me p\u00e5 ei utforming som tek vare p\u00e5 dette. Variasjonar i element som byggeh\u00f8yde, fargebruk og fasong p\u00e5 vindauge, d\u00f8rer, balkongar og takopplett skal ikkje f\u00f8re til at prosjektet st\u00e5r fram uten ein helskapeleg uttrykksform. Parkering Byr\u00e5det er opptatt av at det blir sikra nok parkeringsplassar d\u00e5 mange har behov for \u00e5 k\u00f8yre bil for \u00e5 f\u00e5 kvardagslogistikken til \u00e5 g\u00e5 opp. Parkeringsdekning har blitt grundig vurdert i planprosessen, og det er f\u00f8resl\u00e5tt parkeringsdekning p\u00e5 0,6 som kan gi opp til 48 nye parkeringsplassar. Byr\u00e5det vurderer at dette er ei tilfredsstillande parkeringsdekning ettersom planomr\u00e5det ligg sv\u00e6rt sentralt til n\u00e6rt fleire bybanestopp og med gode forhold for g\u00e5ande og syklande. Byr\u00e5det ser det ikkje som aktuelt \u00e5 auke parkeringsdekninga ytterlegare ettersom det vil f\u00f8re til behov for \u00e5 utvide parkeringsanlegg og dermed gi d\u00e5rlegare kvalitet p\u00e5 uteopphaldsareala. Det vil ogs\u00e5 kunne redusere storleiken p\u00e5 uteopphaldsareala. Konklusjon Byr\u00e5det sluttar seg til planforslaget og tilr\u00e5r at det blir vedtatt. Grunngjeving for \u00e5 legge saka fram for bystyret: Etter plan- og bygningslova \u00a7 3-3, andre ledd, ligg det til bystyret sj\u00f8lv \u00e5 vedta reguleringsplan, jf. \u00a7 12-12. Utval for milj\u00f8 og byutvikling skal gi innstilling i saka. Byr\u00e5det innstiller til bystyret \u00e5 fatte f\u00f8lgjande vedtak: 1. Med heimel i plan- og bygningslova \u00a7\u00a7 12-12, jf. 12-11, blir f\u00f8lgjande forslag til 8 Detaljregulering vedtatt: a. \u00c5rstad, Gnr.13, Bnr. 81 mfl., Nyhaugveien, boliger, arealplan-ID 65230000 vist p\u00e5 plankart datert 06.11.2024. b. Tilh\u00f8yrande reguleringsf\u00f8resegner datert 06.11.2024. 2. Prosjektet skal ha eit tydeleg tradisjonelt formspr\u00e5k og fasadeuttrykk som ivaretek den klassiske villabebyggelsen som rivast. Det vises til illustrasjonen av Bygg 2 p\u00e5 side 5 av formingsveilederen som d\u00f8me p\u00e5 ei utforming som tek vare p\u00e5 dette. Variasjonar i element som byggeh\u00f8yde, fargebruk og fasong p\u00e5 vindauge, d\u00f8rer, balkongar og takopplett skal ikkje f\u00f8re til at prosjektet st\u00e5r fram utan ein heilskapleg uttrykksform. Formingsveilederen oppdateres i tr\u00e5d med dette. Dato: 25. februar 2025 Christine B. Meyer Christine Kahrs Byr\u00e5dsleiar Byr\u00e5d for byutvikling Dokumentet er godkjent elektronisk. Vedlegg: Fagnotat datert 27.11.2024, med f\u00f8lgjande vedlegg: 1. Plankart datert 06.11.2024 2. Reguleringsbestemmelser datert 05.11.2024 3. Planbeskrivelse datert 19.11.2024 4. Merknadsskjema begrenset h\u00f8ring datert 25.09.2024 5. Merknadsskjema offentlig ettersyn datert 15.12.2023 6. Illustrasjonsplan datert 31.05.2024 7. Snitt og oppriss datert 29.06.2023 8. Fotomontasje, perspektiv datert 16.06.2024 9. Sol- og skyggeillustrasjoner datert 26.02.2023 og 07.06.2024 10. Lengde- og tverrprofiler veg datert 19.06.2023 11. ROS-analyse datert 26.10.2023 12. VA-rammeplan datert 29.06.2024 med uttalelse fra Bergen Vann 13. Kulturminnerapport datert 10.2022 med uttale fra Byantikvaren 14. St\u00f8yrapport datert 14.06.2022 15. RTP Undernett datert 14.06.2024 16. RTP midlertidig l\u00f8sning datert 14.06.2024 17. Trafikkanalyse datert 23.06.2023 18. Mobilitetsplan datert 13.09.2022 19. Naturmangfoldrapport datert 14.06.2024 20. Klimagassberegninger datert 27.06.2022 21. Vurdering av omr\u00e5destabilitet datert 20.11.2023 22. Luftkvalitetsvurdering datert 17.06.2022 23. Formingsveileder datert 31.05.2024 9 "
}