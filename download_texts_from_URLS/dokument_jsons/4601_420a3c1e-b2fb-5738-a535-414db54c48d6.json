{
  "dokument_id": "420a3c1e-b2fb-5738-a535-414db54c48d6",
  "doc_type": "case_attachment",
  "kommune": 4601,
  "tittel": "Kartlegging av bemanningssituasjonen i bergensskolen",
  "url": "https://bergen.kommune.no/politikere-utvalg/api/fil/bk360/10635196/Kartlegging-av-bemanningssituasjonen-i-bergensskolen",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2024/98517-1 Saksbehandler: Sara Br\u00fcgger Helgesen Fra Dato: 18. juni 2024 Byr\u00e5dsavdeling for barnehage og skole Kartlegging av bemanningssituasjonen i bergensskolen I forbindelse med behandling av sak 52/24 Oppf\u00f8lging av budsjettsituasjonen i Bergensskolen ble det fattet f\u00f8lgende vedtak i Utvalg for barnehage, skole og idrett: \u00abUtvalget ber byr\u00e5den foreta en enkel hurtigkartlegging av bemanningssituasjonen i Bergensskolen ved at skolene melder inn hvor mange stillinger, innenfor hvilke faggrupper, de selv mener vil mangle ved skolestart i august. Resultatet av kartleggingen sendes bystyrets medlemmer til orientering f\u00f8r bystyrets junim\u00f8te slik at det kan v\u00e6re med \u00e5 danne grunnlaget for bystyrets behandling av revidert budsjett.\u00bb Byr\u00e5dsavdeling for barnehage og skole har gjennomf\u00f8rt en enkel kartlegging av bemanningssituasjonen ved skolene i Bergen. Resultatet av kartleggingen presenteres under. Enkel hurtigkartlegging av bemanningssituasjonen i bergensskolen St\u00f8rsteparten av utgiftene i skolene er knyttet til l\u00f8nn. Det beste m\u00e5let p\u00e5 budsjettbehov, og f\u00f8lgelig stillingsbehov, er skolenes egne prognoser for forbruk. I prognosen inng\u00e5r behov, eller prognose p\u00e5 utgifter, til alle stillinger i skolen, b\u00e5de innenfor SFO og skole. I forbindelse med prognosene vil ogs\u00e5 rektorene i st\u00f8rre grad se p\u00e5 muligheter for endringer for \u00e5 f\u00e5 forbruket i tr\u00e5d med budsjett. Den sist tilgjengelige prognosen er imidlertid prognose per mars 2024. Den viste et forventet merforbruk utover budsjett i skolene p\u00e5 totalt 98,5 mill. kroner. Byr\u00e5det foresl\u00e5r i revidert budsjett at st\u00f8rsteparten av dette dekkes ved en betydelig ekstrabevilgning p\u00e5 90 mill. kroner. Basert p\u00e5 status per mars, anses det at skolene har muligheter for \u00e5 gjennomf\u00f8re tiltak for \u00e5 bringe budsjettene i balanse uten at dette kommer i konflikt med lovp\u00e5lagte oppgaver. Det har ikke v\u00e6rt mulig \u00e5 gjennomf\u00f8re en egen unders\u00f8kelse av den enkelte skole for stillinger i alle kategorier utenom eksisterende system. Etat for skole har imidlertid gjennomf\u00f8rt en unders\u00f8kelse av stillingsbehov innenfor kommende skole\u00e5r, etter en mal som brukes hvert \u00e5r for \u00e5 kartlegge behov blant annet opp mot l\u00e6rertetthetsnorm. I denne unders\u00f8kelsen fyller skolene inn alle l\u00e6rere de har eller planlegger \u00e5 rekruttere, hvor stor stillingsandel de har og hvor mange timer de underviser p\u00e5 de ulike trinnene. Deretter registreres tildelte l\u00e6rerstillinger (budsjett), samt antall elever (totalt, samt antall elever som mottar spesialundervisning eller andre former for individuell oppf\u00f8lging og tilrettelegging). Skjemaet beregner mer- eller mindreforbruk av l\u00e6rerstillinger samt gruppest\u00f8rrelse 2 per trinn, sammenlignet med budsjett. Skjemaet tar slik indirekte h\u00f8yde for alle stillinger for \u00e5 dekke lovp\u00e5lagte oppgaver. Rektorene er ogs\u00e5 spurt om behov for ekstra ressurser til SFO utover budsjett. Merk at denne unders\u00f8kelsen baserer seg p\u00e5 skolenes budsjett f\u00f8r behandlingen av revidert budsjett, og f\u00f8r byr\u00e5dets foresl\u00e5tte styrking av skolebudsjettene. De kommunale grunnskolene i Bergen melder samlet sett om behov p\u00e5 77 l\u00e6rer\u00e5rsverk. I tillegg melder de om behov for assistent/fagarbeider p\u00e5 150 \u00e5rsverk i skole og 76 \u00e5rsverk i SFO. Det er store forskjeller p\u00e5 hva skolene melder inn av behov. Samlet tilsvarer dette187 mill. kroner utover tildelt budsjett. L\u00e6rere Ass/fag i skole Ass/fag i SFO \u00c5rsverk summert 77,08 150,65 76,07 \u00c5rsl\u00f8nn snitt 661 375 458 664 458 664 Kostnad 62 678 400 82 449 000 41 632 200 Sum 186 759 600 Medregnet byr\u00e5dets forslag til styrking av skolebudsjettene for 2024 og sentrale midler til fordeling i Etat for skole, 60 mill., utgj\u00f8r de samlede \u00f8nskene 37 mill. kroner mer enn byr\u00e5dets forslag til budsjett. Dette kan skyldes at skolene n\u00e5 har ny informasjon om h\u00f8stens elever og medf\u00f8lgende stillingsbehov. H\u00f8stens elevtall, og deres individuelle behov, var ikke fullt ut kjent for skolene da de lagde marsprognosen. Prognosen og tallene i stillingsarket, er imidlertid ikke direkte sammenlignbare med marsprognosen. Prognosene inkluderer alt forventet forbruk, for eksempel utgifter til materiell, vikarer, mv. Stillingsarket viser kun antall \u00e5rsverk, og f\u00f8lgelig l\u00f8nnsutgifter til planlagt stillingskabal. Stillingsarket brukes prim\u00e6rt til fordeling av sentrale midler. Det implisitte behovet som meldes b\u00f8r derfor ikke tolkes som et objektivt behov midler for \u00e5 l\u00f8se lovp\u00e5lagte oppgaver, da det blant annet ikke inkluderer mulige tiltak for \u00e5 bringe budsjettene i balanse. Blant annet kan det v\u00e6re muligheter for st\u00f8rre grad av gruppering b\u00e5de i ordin\u00e6r undervisning og i spesialundervisning, og dette er tiltak som i st\u00f8rre grad vil framkomme i budsjettprognosene. Videre inkluderer det skisserte merbehovet om lag 42 mill. kroner i \u00f8kt behov for SFO. Skolene f\u00e5r tildeling til SFO per elev, og det gis ikke samme grad av individrettede enkeltvedtak tiltak i SFO. Til sammenligning viste marsprognosen et forventet merforbruk p\u00e5 6 mill. kroner. En b\u00f8r derfor ikke legge stillingskartleggingen alene til grunn ved en vurdering av \u00f8kt budsjettbehov i skolen. Samlet sett vurderes kartleggingen \u00e5 v\u00e6re godt i tr\u00e5d med prognosen per mars. Med hilsen Byr\u00e5dsavdeling for barnehage og skole Daniel C. E. H\u00e4gglund \u2013 Byr\u00e5d for barnehage og skole Dokumentet er godkjent elektronisk. "
}