{
  "dokument_id": "3131562a-3df2-5a32-a9c8-6969a041a9e0",
  "doc_type": "case_attachment",
  "kommune": 4601,
  "tittel": "Oppsummering av merknader til oppstart april 2020",
  "url": "https://bergen.kommune.no/politikere-utvalg/api/fil/bk360/10159587/Oppsummering-av-merknader-til-oppstart-april-2020",
  "tekst": "OPPSUMMERING AV INNKOMNE MERKNADER TIL KUNNGJ\u00d8RING OM OPPSTART, STRATEGISK PLANPROGRAM FOR LAKSEV\u00c5G Kunngj\u00f8ring om oppstart: 8.2.2020 Merknadsfrist: 24.3.2020 Statlige og regionale faginstanser Fylkesmannen Vestland Informasjon: Utfordrende \u00e5 ivareta statlig arealpolitikk n\u00e5r de ikke kan fremme innsigelse. Svares noe ut ved \u00e5 legge prosessen opp mot planprosess etter PBL med tidlig medvirkning. Viktig at deres innspill blir n\u00f8ye vurdert og tatt med videre!! Viser ogs\u00e5 til at reguleringsplanen for Loddefjord i 2002 ikke er tilstrekkelig fulgt opp i senere byggesaksbehandling. Regner derfor med at det blir utarbeidet juridiske planer som de f\u00e5r til h\u00f8ring. Krav: - Forventer f\u00f8ringer for sentrumskjernen og viser til bestemmelsene om plankrav og stedsanalyse i KPA2018 \u00a7\u00a7 3.1 og 3.3.1. Sentrum er preget av trafikkforslumming, og en viktig oppgave er \u00e5 ta til senterets funksjon som viktig m\u00f8teplass. Her kreves kraftfulle virkemidler. P\u00e5 sikt kan bybanen v\u00e6re et viktig element. De mener dette best kan lykkes gjennom en arealplan. - Fortetting med boliger m\u00e5 skje innenfor rammen av at dagens bo- og n\u00e6rmilj\u00f8 ikke blir ytterligere forringet, jf lav sk\u00e5r p\u00e5 levek\u00e5rsunders\u00f8kelsene. Anbefaling: - Bergen kommune eier store areal. Arealforvaltningen for egne bygg m\u00e5 ogs\u00e5 inng\u00e5 i overordnete og bindende planer. Kommunale bygg vil ha en sentral funksjon i omr\u00e5det sammen med den \u00f8vrige steds- og arealutviklingen. Medvirkning og planprosess blir da sentralt. Vestland Fylkeskommune Informasjon: De \u00e5tte fokusomr\u00e5dene og m\u00e5lsettingen om en helhetlig utvikling av Loddefjord sentrum er i tr\u00e5d med nasjonale retningslinjer om nullvekst i personbiltrafikk, gode gang- og sykkell\u00f8sninger med korte avstander mellom boliger og andre viktige m\u00e5lpunkt. Planformen kan v\u00e6re et relevant og viktig verkt\u00f8y i Loddefjord, der kommunen er en stor grunneier. Det er bra med en tverrfaglig kommunal medvirkning. Det er f\u00e5 p\u00e5viste automatisk freda kulturminner i omr\u00e5det utover Storehelleren \u00f8st for Vestkanten. Topografien tilsier at det er potensiale for funn av rester etter steinalderbosetting. Av nyere kulturminner er Loddefjord kirke og Loddefjord skole listef\u00f8rt med nasjonale interesser. Krav: - Loddefjord har i dag mange hinder som gj\u00f8r det krevende for myke trafikanter \u00e5 bevege seg i omr\u00e5det. God tilgjengelighet til Kollektivterminalen og terminalen p\u00e5 Storavatnet med p\u00e5kobling mot riksveinettet og direktebusser er viktig. - Loddefjordveien gjennom Loddefjord sentrum er omkj\u00f8ringsvei ved stengte tunneler som m\u00e5 ivaretas. Dette vil legge premisser for utviklingen i sentrum. Ogs\u00e5 kollektivterminalen har en viktig funksjon og jar knapphet p\u00e5 areal i dag. Det er behov for \u00e5 se p\u00e5 arealene i sentrum, b\u00e5de som gatel\u00f8p og tilrettelegging for myke trafikanter. - Det m\u00e5 v\u00e6re et s\u00e6rlig fokus p\u00e5 et byromsnettverk sett i forhold til arealbehov til trafikk. - Det b\u00f8r utarbeides en handelsanalyse, da handel og tjenestetilbd er viktig for \u00e5 skape liv og aktivitet i sentrum. - Helhetlig satsing p\u00e5 universell utforming er en forutsetning for sosial b\u00e6rekraft. Her er det behov for en kartlegging av n\u00e5v\u00e6rende situasjon for \u00e5 vite hvor det b\u00f8r settes inn tiltak. Anbefaling: - Ber om at medvirkning i st\u00f8rre grad inkluderer statlige og regionale myndigheter enn tilfellet var for SPP Laksev\u00e5g. - Strategier for \u00e5 ta vare p\u00e5 og videreutvikle karaktertrekk i bydelen med kulturelt mangfold og mennesker med tilknytning til stedet, er viktig i et trivsels- g folkehelseperspektiv. - Det er grunn til \u00e5 legge opp til f\u00e5, men alternative boligtilbud som sikrer en boligkarriere internt i bydelen framfor fortetting med h\u00f8y utnytting. - Det er behov for et st\u00f8rre mangfold av idrettstilbud. Etablering av FYSAK, flere n\u00e6rmilj\u00f8anlegg og bedre tilkomst til Lyderhorn og Kanadaskogen er viktige bidrag. Positivt at st\u00f8rre tilgang til strandsona og tursti fra Loddefjord til Alv\u00f8en vektlegges. Her er samhandling med statlige og regionale myndigheter relevant. - Fylkeskommunen \u00f8nsker \u00e5 medvirke i planarbeidet. Statens Vegvesen (SVV) Informasjon: SVV stiller seg bak b\u00e5de plangrense og de \u00e5tte fokusomr\u00e5dene for utvikling. De trekker spesielt fram at Loddefjord skal utvikles som g\u00e5by med bilfrie soner, og gode l\u00f8sninger for kollektiv og sykkel i tr\u00e5d med nasjonale f\u00f8ringer. Krav: - Framf\u00f8ring av RV555 Sotrasambandet m\u00e5 ikke bli p\u00e5virket av SPP Loddefjord - Kollektivterminalen har behov for utbedringer og bedre framkommelighet. Dialog med Fylkeskommunen og KDP for kollektivsystemet i Bergen Vest er viktig. - Det m\u00e5 legges f\u00f8ringer for trafikksikre l\u00f8sninger for varelevering og renovasjon i bilfrie soner - Viktig at offentlig infrastruktur reguleres f\u00f8rst, slik at finansiering kan sikres gjennom senere rekkef\u00f8lgekrav og utbyggingsavtaler ved utarbeiding av senere detaljplaner Anbefaling: - SPP Loddefjord b\u00f8r Konsekvensutredes i samme utstrekning som en formell plan med tilsvarende innhold ville blitt. - SVV \u00f8nsker \u00e5 medvirke medvirke n\u00e5r det gjelder Sotrasambandet, trafikksikkerhet, tilrettelegging for g\u00e5ende og syklende og framkommelighet for kollektivtrafikk. Forsvarsbygg Informasjon: Mener verkt\u00f8yet har en god intensjon og vil kunne fungere som et verkt\u00f8y for tidlig \u00e5 avdekke eventuelle interesse- og konfliktpunkter. Krav: Haakonsvern Orlogstasjon m\u00e5 ikke bygges inn ytterligere, og fortettingssonene som er definert i KPA2018 m\u00e5 ikke utvides. De har ogs\u00e5 en forbudssone i sj\u00f8 som m\u00e5 ivaretas. Anbefaling: Kystverket Informasjon: Har ingen registrerte havner, farleder eller navigasjonsinstallasjoner innenfor planomr\u00e5det. Krav: Minner om at sj\u00f8omr\u00e5det nord for Haakonsvern orlogsstasjon er milit\u00e6rt forbudsomr\u00e5de, og det m\u00e5 ikke planlegges for tiltak som kan forringe tilkomsten til marinebasen sj\u00f8veien. Anbefaling: Bergen og Omland Farvannsforvaltning (BF IKS) Informasjon: Det er registrerte fiskeinteresser i omr\u00e5det (Gytefelt for torsk) Tiltak som kan p\u00e5virke sikkerheten eller ferdsel i sj\u00f8 krever tillatelse fra BF IKS. (Bergen og Omland Farvannsforvaltning IKS) Krav: Haakonsvern er milit\u00e6rt forbudsomr\u00e5de. Anbefaling: Det m\u00e5 settes av tilstrekkelig areal til alminnelig ferdsel til sj\u00f8s, og ikke st\u00f8rre areal i sj\u00f8 til enkeltinteresser enn n\u00f8dvendig. NVE Krav: Statlige planretningslinjer for klima- og energiplanlegging og klimatilpassing, fastsatt ved kgl. res. 28.9.2018 Anbefaling: Klimaendringer b\u00f8r v\u00e6re en viktig premiss i arbeidet - Vassdrag skal ha god plass der behov for \u00e5pne vannveier, overordnede bl\u00e5gr\u00f8nne strukturer og forsvarlig overvannsh\u00e5ndtering er ivaretatt. - Naturbaserte l\u00f8sninger b\u00f8r velges - Unng\u00e5 utfylling i vassdrag som f.eks v\u00e5tmarker og naturlige bekker. Direktoratet for mineralforvaltning Informasjon: Det er innenfor planomr\u00e5det ikke registrert forekomster av mineralske ressurser, bergrettigheter eller masseuttak i drift. Krav: Dersom deres fagomr\u00e5de viser seg \u00e5 bli ber\u00f8rt ber de om \u00e5 f\u00e5 saken oversendt n\u00e5r den legges ut til h\u00f8ring og offentlig ettersyn. Anbefaling: Kommunale fagetater Bymilj\u00f8etaten Informasjon: Gjeldende reguleringsplaner for Vestparken og RV555 legger til rette for friluftsliv og bading ved Storavatnet. Arealtilgang er kritisk i et gjennomf\u00f8ringsperspektiv. Tiltak lar seg bare gjennomf\u00f8re p\u00e5 kommunal grunn med mindre en kan oppn\u00e5 minnelige avtaler. Men ogs\u00e5 inng\u00e5else av minnelige avtaler er ressurskrevende. Realisering av tiltak vil derfor kreve at det er satt av b\u00e5de personell og midler til gjennomf\u00f8ring. Krav: De offentlige arealene m\u00e5 p\u00e5 plass i sentrumsutviklingen, og de m\u00e5 sikres i overordnet plan. Planstrategien b\u00f8r legge til rette for \u00e5 skape gode byrom som fungerer som m\u00f8teplasser og oppholdssteder i samsvar med KPA2018 De forutsetter ogs\u00e5 at verdier knyttet til natur, landskap, biologisk mangfold og friluftsliv f\u00e5r en sentral plass. Sammenhengende naturomr\u00e5der og korridorer b\u00f8r tas vare p\u00e5. Det meste av bekker i Loddefjordomr\u00e5det er lukket som f\u00f8lge av tidligere byutvikling. Gjen\u00e5pning av lukkede vassdrag og overvannsh\u00e5ndtering er et viktig tema. De peker spesielt p\u00e5 en st\u00f8rre lukket bekk i Loddefjorddalen. Omr\u00e5det rundt Storavatnet m\u00e5 iveretas, og aksene fra Klasatj\u00f8rna ned mot Loddefjorddalen og Bj\u00f8rndalspollen. Det g\u00e5r ogs\u00e5 en bekk fra Bj\u00f8rndalstj\u00f8rna til Bj\u00f8rndalspollen (se ill.) Gjen\u00e5pning av bekken i Loddefjorddalen og fra Bj\u00f8rndalstj\u00f8rna til Bj\u00f8rndalspollen er lagt inn som tiltak i forvaltningsplan for vassdragsregionene i Hordaland, 2016- 2021 Eksisterende gang- og sykkelforbindelsene og m\u00e5 bevares og bygging av nye koblinger mellom friluftslivsomr\u00e5dene b\u00f8r vurderes. Adkomster til Lyderhorn fra det sentrale Loddefjorddalen er viktig. KPA2018 sier at g\u00e5ende skal prioriteres f\u00f8rst, dernest sykkel og kollektivtransport. Det m\u00e5 v\u00e6re lett \u00e5 velge \u00e5 g\u00e5. Detaljering av tiltak vil skje i senere planarbeid, men l\u00f8sningene m\u00e5 vurderes tilstrekkelig p\u00e5 dette niv\u00e5et til at de er gjennomf\u00f8rbare. Anbefaling: Bebyggelsen m\u00e5 danne vegger rundt byrommene og stimulere til aktiv bruk av gater og byrom. Loddefjord har flotte naturverdier med fjell, skog og innsj\u00f8er. Dette er kvaliteter som b\u00f8r dyrkes. Utvikling av nye gr\u00f8nne omr\u00e5der som kan gi \u00f8kt biologisk og sosialt mangfold og god overvannsh\u00e5ndtering b\u00f8r vurderes. Ytterligere utfylling av vannspeil er ikke \u00f8nskelig. Det b\u00f8r utarbeides en formingsveileder knyttet til arkitektur og byform som er tydelig p\u00e5 hvilke idealer som skal v\u00e6re f\u00f8rende. Planarbeidet b\u00f8r kartlegge eksisterende og legge til rette for nye, offentlige lekeplasser. (se \u00abuterom i tett by\u00bb, 2016, for retningslinjer. De anbefaler dette som tema Areal for turistbusser b\u00f8r vurderes. Byantikvaren Informasjon: Bevaring av kulturhistoriske verdier er en ressurs i stedsutviklingen. Loddefjord ble bygget ut i rekordfart, og har et karakteristisk modernistisk s\u00e6rpreg meg h\u00f8y grad av enhetlig og tidstypisk arkitektur. Det er viktig at et utvalg av boliger og andre bygg med slike arkitektoniske s\u00e6rtrekk bevares, og at historiefortellende hovedstrukturer s\u00f8kes ivaretatt. Krav: Ber om at kulturminnegrunnlaget for Loddefjord samt relevante f\u00f8ringer i Byantikvarens kulturminnestrategi tas inn som premiss for arbeidet. De ser frem til \u00e5 bidra. Anbefaling: Byantikvaren har kartlagt deler av planomr\u00e5det i forbindelse med KDP Kollektivsystem. De anbefaler at hele omr\u00e5det blir kartlagt. Helsevernetaten Informasjon: 50% av innbyggerne i Loddefjord er over 67 \u00e5r og aleneboende. God tilrettelegging for eldre er spesielt viktig. De deltar gjerne i arbeidsgrupper og workshops. Krav: Evt nye boliger m\u00e5 bidra med boligtyper det er mangel p\u00e5/ behov for, og m\u00e5 ikke ha negative konsekvenser for etablerte boligomr\u00e5der. N\u00e6rturomr\u00e5der m\u00e5 bevares i st\u00f8rst mulig grad. Det m\u00e5 sikres tilgang til m\u00f8testeder for alle aldersgrupper og gratis/lavkost aktivitetstilbud. Anbefaling: Barn og unges representant Informasjon: Er positive til de anbefalte plangrepene og at barn og unges interesser eksplisitt er nevnt og skal gjenspeiles i strategien. Krav: F\u00f8r fortetting og transformasjon m\u00e5 det gj\u00f8res grundige analyser for \u00e5 sikre at utvikling ikke kommer i konflikt med barn og unges interesser og \u00f8vrige m\u00e5lsettinger om \u00e5 utvikle gode, trygge og attraktive bomilj\u00f8. RPR for barn og unge legges til grunn n\u00e5r det gjelder trafikksikre gang- og sykkelveier, ev fullverdige erstatningsarealer ved omdisponering av egnede lekearealer og god kvalitet p\u00e5 uteoppholdsarealene. Aktiv medvirkning fra barn og unge m\u00e5 sikres Anbefaling: Fortetting og transformasjon m\u00e5 skje med kvalitet. Fokus p\u00e5 folkehelse, sosial b\u00e6rekraft og kriminalitetsforebygging er viktig. Flerbruk og sambruk av offentlige funksjoner er positivt. Et FYSAK kan bidra her. Involvering av politi, omr\u00e5desatsing, folkehelsekoordinator ogbarn og unges representant anbefales. Bergen Kirkelige Fellesr\u00e5d Informasjon: Gjennomf\u00f8rer ca 110 gudstjenester per \u00e5r med gjennomsnittlig 75 deltagende. I tillegg arrangeres en rekke aktiviteter i regi av kirken. De forvalter ogs\u00e5 Loddefjord gravplass, og gjennomf\u00f8rer rundt 90 begravelser her per \u00e5r. De stiller seg bak hensikten med SPP og \u00f8nsker at aeralene de forvaltes utvikles i samsvar med m\u00e5lene. Krav: De har behov for tilkomst med b\u00e5rebil og store biler til arealer og bygg sammen med g\u00e5byens behov. Publikums bruk av kirke og gravplass m\u00e5 ivaretas. Overvann og avl\u00f8psvann fra gravplassen m\u00e5 ivaretas. Her er det for mye vann i dag. Anbefaling: De har planer om en liten utvidelse av kirken og utvikling med utvidet bruk av arealene oppe ved kirken de gjerne \u00f8nsker \u00e5 dr\u00f8fte med planleggerne De jobber ogs\u00e5 aktivt for en arealbruk som ivaretar det biologiske mangfoldet. De \u00f8nsker et m\u00f8te der de kan utdype sine framtidige \u00f8nsker og behov. Loddefjord Menighet Informasjon: De synes arbeidet virker spennende og lovende og \u00f8nsker gjerne \u00e5 bli innkalt til m\u00f8te sammen med BKF for \u00e5 gi n\u00e6rmere informasjon om deres behov. Krav: De har pekt p\u00e5 behov for utbedring av svingen ned mot presteboligen slik at gravferdsbilen kan kj\u00f8re direkte ned til gravplassen. Anbefaling: De \u00f8nsker \u00e5 ta vare p\u00e5 den gr\u00f8nne lungen rundt Loddefjord kirke. P\u00e5 sikt \u00f8nsker de at det gj\u00f8res mer tilgjengelig for barns lek og utfoldelse. De \u00f8nsker seg ogs\u00e5 et amfi opp mot m\u00f8llesteinen (nord for kirken) eller mellom kirken og menighetshuset. De \u00f8nsker gangveier med belysning og benker i omr\u00e5det fra kirken mot Frieda Fasmer minnes sykehjem og menighetshuset, og \u00e5 begrense bilkj\u00f8ring i omr\u00e5det. De har likevel behov for en utvidet parkeringsplass ved gudstjenester, vielser og begravelser. Det deltar ogs\u00e5 mange eldre mennesker og handikappede som har problemer med \u00e5 g\u00e5 p\u00e5 deres arrangement. De \u00f8nsker en navnet minnelund s\u00f8r\u00f8st for kirken. De har ogs\u00e5 planer om en utvidelse av kirken mot nord\u00f8st, og har sendt inn en s\u00f8knad om det til BKF. Bergen Brannvesen Informasjon: Viser til tekniske spesifikasjoner for tilrettelegging for brannvesenet, utarbeidet av Bergen Brannvesen. Krav: Forutsetter tilgjengelighet for brannbiler og tilstrekkelig slokkevannskapasitet. Anbefaling: Bergen Interkommunale Renovasjonsselskap - BIR Informasjon: Mangel p\u00e5 helhetlig planlegging har tidligere resultert i suboptimale l\u00f8sninger som gir mye kj\u00f8ring og man\u00f8vrering inne i trange boliggater. Krav: De ber om at renovasjon blir tatt med inn i det strategiske arbeidet som teknisk infrastruktur p\u00e5 lik linje som vei, energi, vann og avl\u00f8p mm. Det vises til \u00a720.2 i KPA2018 om avfallsh\u00e5ndtering. Anbefaling: BKK Varme AS Informasjon: Loddefjord er pekt ut som en \u00abmobilitetshub\u00bb. I kombinasjon med fortetting og vekst, er tilgang p\u00e5 elektrisk effekt et viktig fokusomr\u00e5de i planleggingsarbeid. Dersom elektrisitets- og effektforbruket \u00f8ker, vil et st\u00f8rre, felles vannb\u00e5rent system basert p\u00e5 varmepumper eller skogsflis, kunne avlaste str\u00f8mnettet. Varmt vann til romoppvarming og tappevann kan hindre overbelastning av elektrisitetsnettet p\u00e5 kalde vinterdager. Krav: Anbefaling: BKK har i samarbeid med Vestkanten og Bergen kommune arbeidet for \u00e5 etablere en ny og felles varmesentral i Loddefjord: - Etablering av en fossilfri energil\u00f8sning for varmt vann - Nye r\u00f8rgater kan kombineres med etablering av nye gang- og sykkelstier - Fristiller elektrisk energi i omr\u00e5det som kan brukes til andre form\u00e5l (f.eks elektrifisering av bilparken) Dette vil kunne sikre at dagens store borettslag f\u00e5r en moderne, fossilfri og oppdatert energil\u00f8sning. En fellesl\u00f8sning med Bergen kommune og Vestkanten kan ogs\u00e5 gi stordriftsfordeler og utnytte at det er lav samtidighet i forbruket av varmt vann. Det vil v\u00e6re kapasitet til at ogs\u00e5 nye bygg kan koble seg til. Den mest optimale beliggenheten for et slikt anlegg vil v\u00e6re p\u00e5 en tomt i n\u00e6rheten av Loddefjord og Sandgotna skoler, p\u00e5 Loddefjord\u00e5sen. I et samarbeid med kommunen er det mulighet for \u00e5 skape merverdier ved plassdannelser og synliggj\u00f8re produksjonen med f.eks bruk av glassvegger til produksjonsanlegget. Lag, organisasjoner og enkeltpersoner Luks \u2013 Leverand\u00f8renes utviklings og kompetansesenter Informasjon Regelverket sier at det skal legges til rette for den type kj\u00f8ret\u00f8y som bransjen benytter, og at dette m\u00e5 hensyntas. Bransjestandarden er tilgjengelig p\u00e5 LUKS sine hjemmesider. Dersom varemottak etableres i n\u00e6rheten av boliger gjelder ogs\u00e5 st\u00f8ykravene i TEK17. I tillegg m\u00e5 adkomst til varemottak v\u00e6re i samsvar med Arbeidsplassforskriften. Krav Det m\u00e5 komme inn l\u00f8sninger for hvordan varetransporten skal l\u00f8ses. Ogs\u00e5 l\u00f8sninger for felles varemottak b\u00f8r det s\u00f8kes \u00e5 finnes l\u00f8sninger for. Varemottak m\u00e5 etableres slik at kj\u00f8ret\u00f8yene kan kj\u00f8re til varemottaket, og adkomstvei m\u00e5 legges tidlig inn i planen. Anbefaling Laksev\u00e5g H\u00f8yre Informasjon: Tverrpolitisk enighet om prioritering av FYSAK i Loddefjord og Elvetun. FYSAK b\u00f8r p\u00e5 plass f\u00f8rst for \u00e5 sikre kontinuitet for ungdommen. Lokal medvirkning er viktig for engasjement og utvikling av egenart. Vestkanten er en viktig samarbeidspart, og planen for sentrum fra 2002 b\u00f8r tas fram igjen. Forsvaret setter begrensninger for boligbygging og bruk av sj\u00f8en rundt sine anlegg p\u00e5 Haakonsvern. Omr\u00e5det er b\u00e5ndlagt fram til det foreligger en reguleringsplan. De mener at for \u00e5 lykkes med \u00e5 heve levek\u00e5rene i Loddefjord m\u00e5 det skapes nye, varierte arbeidsplasser og nye attraktive boliger i omr\u00e5det. Hele Bergen Vest m\u00e5 sees under ett for gode tilbud til barn og unge. Gode kollektivtilbud og tverrg\u00e5ende gang- og sykkelforbindelser vil knytte omr\u00e5det tettere sammen. \u00d8nsker: \u2022 Dagens biltrafikk m\u00e5 forbedres med gode planl\u00f8sninger. Ingen av m\u00e5lsettingene inkluderer dette. Planomr\u00e5det er stort, og det er ikke gangavstand til sentrum fra ytteromr\u00e5dene. \u2022 Olsvik og Sk\u00e5levik burde v\u00e6rt inkludert. Det bor flere mennesker her enn innenfor planomr\u00e5det, og gangtilkomsten til bydelssenteret her ogs\u00e5 er d\u00e5rlig. Ogs\u00e5 tilkomsten til Arena Vest p\u00e5 Alv\u00f8en burde v\u00e6rt inkludert. \u2022 Stiene b\u00f8r ha variasjon, og ikke bare tilfredsstille kravene til Universell utforming. Rulleskispor er et konkret \u00f8nske. \u2022 Private m\u00e5 inviteres slik at ny utbygging blir en del av utviklingen. Lyderhornssiden kan bygges ut med rekkef\u00f8lgekrav til gangvei mot sentrum. \u2022 De ser et behov for kompetansearbeidsplasser, som ogs\u00e5 Loddefjordutvalget har spilt inn. Kan noen av butikklokalene i Vestkanten gjenbrukes som kontorarbeidsplasser? Er det en mulighet ved det nye trafikknutepunktet ved Storavatnet? Planene om \u00e5 sl\u00e5 sammen NAV- kontorene i Fyllingsdalen og Laksev\u00e5g er et usikkerhetsmoment. \u2022 Lokalt kollektivsystem fra Sk\u00e5levik og en ringl\u00f8sning rundt Storavatnet med Vestkanten \u2013 Mathopen - Alv\u00f8en - Storavatnet b\u00f8r etableres. De mener at silingsrapporten for KDP Kollektivsystem i Bergen Vest ikke b\u00f8r v\u00e6re grunnlag for kollektivsystemet i Bergen Vest, da KPA2018 ikke legger opp til en ambisi\u00f8s utbygging og vekst i Loddefjord. Bergen klatreklubb v/ Erlend Sunde Informasjon: Omr\u00e5det bak Vann- og iskanten er et av byens desidert viktigste utend\u00f8rs klatrefelt. \u00d8nsker: - Tilrettelegging for klatre- og turaktivitet, som f.eks parkering, er \u00f8nskelig - Fortetting er ikke \u00f8nskelig. Coop Hordaland v/ Kolbj\u00f8rn Haug, SE arkiektur Informasjon: Gnr 124/95 og 97 p\u00e5 Vadmyra ligger i byfortettingssonen og borettslagene Vestre og Vadmyra har gangavstand til Loddefjord sentrum. Det er mange hundre boliger i omr\u00e5det og parkering er i hovedsak l\u00f8st p\u00e5 bakkeplan. \u00d8nsker: De mener det kan v\u00e6re gunstig \u00e5 gi plass til mer boligbebyggelse sammen med utvikling av dagligvarebutikk p\u00e5 eiendommen. Parkering under bakkeniv\u00e5 kan omdisponere areal p\u00e5 bakken og gi rom for utvikling av eksisterende dagligvarebutikk og mulighet for en bedre boligmiks i omr\u00e5det i tr\u00e5d med KPA2018. Byrommene kan gi mer vitalt byliv og kobling mellom m\u00f8testeder, gr\u00f8nne byrom og parker kan styrkes. Nye virksomheter p\u00e5 gateplan kan etableres. Coop \u00f8nsker \u00e5 bidra til videreutvikling av Vadmyra som en velfungerende byfortettingssone. De \u00f8nsker en god og \u00e5pen dialog, og finne de beste l\u00f8sningene for \u00e5 drive prosessen videre. Nina Grimeland, H\u00e5konshellaveien \u00d8nsker: H\u00e5per at tilgang til friluftsomr\u00e5der blir prioritert h\u00f8yt. Dette gjelder spesielt omr\u00e5dene rundt Storavatnet, Alv\u00f8skogen og Lyderhorn \u00d8istein Paulsen, Hetleviks\u00e5sen (flere innspill) Informasjon: Kollektivlinjen 41 til Hetlevik snuplass fungerer d\u00e5rlig. Det er lang reisetid/ avstand og for store busser med f\u00e5 passasjerer. Leidarkollen er innenfor plangrensen, men mangler en god gangvei til Loddefjord sentrum. De som bor i her i Loddefjord har belastninger knyttet til trafikken p\u00e5 RV555. Anbefaling: Trafikale forhold: - Linje 41 kan betjenes av elektriske minibusser med ladestasjon ved Loddefjord terminal og endestoppet. Linjen b\u00f8r forlenges til Hetleviks\u00e5sen 370 og avgangene b\u00f8r \u00f8kes og tilpasses det \u00f8vrige tilbudet ved Loddefjord terminal. - Det b\u00f8r etableres en skyttelbusslinje fra Vestkanten til Leidarkollen med elektriske minibusser. Evt et \u00abhent-meg\u00bb-tilbud. - Det b\u00f8r anlegges en gang- og sykkelsti fra Leidarkollen til Loddefjord sentrum, helst med sykkelheis der det er brattest. - Det b\u00f8r bygges et Milj\u00f8lokk over RV555 for \u00e5 redusere belastningen fra biltrafikken p\u00e5 RV555. Bygging av boliger her kan bidra til finansiering. Fortetting: - Det er behov for en gang- og sykkelsti fra Leidarkollen til Vestkanten. Her bygges 199 leiligheter uten kollektivforbindelse. - En fortetting av boligmassen har en klar milj\u00f8effekt. Et milj\u00f8lokk over de viktigste gjennomfartsveiene (Lyderhornsveien og H\u00e5konsvernveien) ved Loddefjord terminal kan finansieres ved boligbygging opp\u00e5. Veien mellom Vestkanten og Vannkanten kan senkes og lokk bygges opp\u00e5. Da kan vei, terminale og bensinstasjon bli liggende under jorden og en park opp\u00e5. Andre innspill: - Planer om flisfyringsanlegg b\u00f8r skrinlegges. Anlegget vil f\u00f8re til \u00f8kt tungtrafikk og utslippene fra selve anlegget vil forverre luftkvaliteten. - Vidar S\u00e6tre, \u00d8vre Ervik Anbefaling: Foresl\u00e5r \u00e5 senke RV555 5-6 meter og bygge tak over. Samtidig b\u00f8r kollektivtilbudet bedres med bybane fra Fyllingsdalen til Storavatnet, med endeholdeplass p\u00e5 det nevnte takoverbygget. Banen m\u00e5 ogs\u00e5 ha en holdeplass n\u00e6r Loddefjord terminal, men den b\u00f8r ikke v\u00e6re p\u00e5 samme planet \u2013 da det vil medf\u00f8re kryssing av b\u00e5de gs-veier og hovedveier. Men en banetrase p\u00e5 bru h\u00f8yt over hovedveisystemet p\u00e5 dagens parkeringstak p\u00e5 s\u00f8renden av Vestkanten kan gi en nesten konfliktfri trase og gi klart bedre dekning av de h\u00f8yereliggende omr\u00e5dene n\u00e6r Vestkanten. F\u00f8lgende omr\u00e5der kan da fortettes: - Lia nedenfor Skarpafjellet sammen med et aktivitetsomr\u00e5de (f.eks skibakke) - I n\u00e6rheten av Storavatnet terminal (helst b\u00f8r omr\u00e5det utvides til \u00e5 omfatte Br\u00f8nndalen) - N\u00e6r en bybaneholdeplass ved Vestre Vadmyra inkludert et lite lokalsenter - N\u00e6r en mulig bybaneholdeplass ved \u00f8stenden av Bj\u00f8rndalstj\u00f8rna. Sameiet Loddefjord Hetlevik v/ adv Kathrine Lien Mjell, Harris Advokatfirma as. Informasjon: Merknaden ang\u00e5r gnr 123/3 og 124/1, benevnt her som \u00abSameiet Loddefjord Hetlevik\u00bb 123/3 ligger i Loddefjorddalen og er delvis regulert til boligform\u00e5l. JM Norge AS planlegger utbygging her. 124/1 ligger ved Storavatnet. Det ble sendt inn innspill til KPA2018, som legges ved her for vurdering i forbindelse med SPP. Grunneierne har ogs\u00e5 hatt et godt samarbeid med Soling Eiendom AS, som har utarbeidet et innspill om sentrumsform\u00e5l/bolig/ n\u00e6ring. De mener det er viktig \u00e5 grundig vurdere alle muligheter for utvikling i bydelen. \u00d8nsker: Tilrettelegging for utbygging, uten at dette kommer i konflikt med friluftsinteressene. Utbyggingen m\u00e5 sees i sammenheng med Storavatnet terminal som et kollektivknutepunkt. Begge omr\u00e5dene som her er foresl\u00e5tt kan bidra til en helhetlig utvikling som tar hensyn til \u00abg\u00e5byen\u00bb og med bilfrie soner og god tilgjengelighet. Harafjellet Utvikling AS v/ adv. Kathrine Lien Mjell, Harris Advokatfirma AS Informasjon: Merknaden ang\u00e5r eiendommene gnr 130, brn 221. Eiendommen var tidligere avsatt til boligomr\u00e5de B37 i KPA, men er i KPA2018 omdefinert til LNF-form\u00e5l, med begrunnelse i at omr\u00e5det ikke er i tr\u00e5d med kommunens fortettingsstrategi. Asplan Viak AS utarbeidet en merknad til KPA som viser til omr\u00e5dets n\u00e6rhet til ny kollektivterminal for Storavatnet, og slik egner seg godt til utbygging. \u00d8nsker: Ber om at innspillet tas i betraktning ved utarbeiding av SPP. De byggeomr\u00e5dene som ble tatt ut i KPA2018 ble i liten grad gitt individuell vurdering for hvert enkelt felt. De \u00f8nsker at plangrensen for SPP utvides slik at omr\u00e5det kommer innenfor og vurderes konkret. \u00c5 \u00e5pne for utbygging vil kunne sikre et godt og \u00f8konomisk oppn\u00e5elig boligtilbud il en bred del av befolkningen, og det er n\u00f8dvendig med noen st\u00f8rre boligomr\u00e5der som kan realiseres raskt. Sigve E. Hoff-Larsen og Morten Fr. Hoff Informasjon De har noen tanker om hvordan planomr\u00e5dets funksjon sett i forhold til hele bydelen, og hvordan man kan ta de riktige grepene for \u00e5 styrke bydelen. Vestkanten er helt klart bydelens handlesenter, men for de fleste beboerne i bydelen representerer dagens Loddefjord sentrum (S5 i KPA) en tidkrevende omvei for alle reiser til Bergen sentrum eller andre bydeler. De savner en sammenbinding av bydelssenteret opp ot de eksisterende omr\u00e5dene utenfor sentersonen og fokus p\u00e5 hvordan \u00absentrum\u00bb kan vokse utover, sett i et lenger perspektiv. Dagens RV555 er en barriere. De ser en fare i at Loddefjord fortsetter \u00e5 v\u00e6re en \u00abtilfeldighetenes bydel\u00bb med delvis avsondrede og n\u00e6r selvforsynte satellitter. \u00d8nsker: Planomr\u00e5det b\u00f8r utvides mot nordvest for \u00e5 f\u00e5 til en helhetlig byplanlegging i omr\u00e5det rundt nye Storavatnet terminal og de tett befolkede boligomr\u00e5dene nord for RV555. Viktig med gode og trygge forbindelser som krysser RV555 er viktig. B\u00e5de opplevd trygghet og trafikksikkerhet er viktig. En ny forbindelse kan v\u00e6re en \u00abbyport\u00bb som kan v\u00e6re skulpturell og moderne, men trenger ikke v\u00e6re komplisert. Loddefjord trenger b\u00e5de offentlige og private kunnskapsarbeidsplasser. For de private trenger Loddefjord et bedre produkt enn konkurrerende omr\u00e5der. Her har omr\u00e5det rundt Storavatnet noe unikt \u00e5 tilby gjennom den meste kommunikasjonsvennlige plasseringen i Bergen. Omr\u00e5det er i gangavstand fra folkerike omr\u00e5der, et godt kollektivtilbud med kort reisetid til Bergen sentrum.. April 2020 Ingunn Renolen Bergen kommune "
}