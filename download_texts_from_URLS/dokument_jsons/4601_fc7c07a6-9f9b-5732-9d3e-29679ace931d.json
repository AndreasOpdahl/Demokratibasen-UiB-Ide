{
  "dokument_id": "fc7c07a6-9f9b-5732-9d3e-29679ace931d",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 178 fra Katrine N\u00f8dtvedt (MDG) til byutviklingsbyr\u00e5den om ulovlighetssakene Brattlandsvegen 111 o",
  "url": "https://bergen.kommune.no/politikere-utvalg/api/fil/bk360/11494413/Svar-pa-skriftlig-sporsmal-nr-178-fra-Katrine-Nodtvedt-MDG-til-byutviklingsbyraden-om-ulovlighetssakene-Brattlandsvegen-111-o",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/167097-3 Saksbehandler: Malene Nesse Gr\u00f8nningen Fra Dato: 14. november 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 178 fra Katrine N\u00f8dtvedt (MDG) til byutviklingsbyr\u00e5den om ulovlighetssakene Brattlandsvegen 111 og Skagamarka - Utvalg for milj\u00f8 og byutvikling I svar p\u00e5 skriftlig sp\u00f8rsm\u00e5l nr. 154 opplyste byr\u00e5den at to av ulovlighetssakene (Brattlandsvegen111, gnr 2 bnr 5 \u2013 Ulov-2022/21480 og Skagamarka, gnr 115 bnr 1- ULOV- 2022/21419) fortsatt var til behandling hos Seksjon for landbruk. MDGs representant i UFKN, Eline Haakestad, sendte derfor et skriftlig sp\u00f8rsm\u00e5l (nr. 69) til landbruksbyr\u00e5den for \u00e5 unders\u00f8ke status p\u00e5 disse sakene. Svaret fra byr\u00e5d Digranes er at \u201ctiltakshaverne for de nevnte veiene ble tilskrevet 16.05.2024 (2020/26863-36 og 2024/52874-18), med informasjon om at seksjon for n\u00e6ring og landbruk har avsluttet sin saksbehandling, og at de m\u00e5 s\u00f8ke om godkjenning av veien hos plan- og bygningsetaten, som ogs\u00e5 fikk kopi av brevene.\u201d Sp\u00f8rsm\u00e5l til byr\u00e5den: 1. Hvordan vil byr\u00e5den f\u00f8lge opp de to nevnte sakene? 2. Hvis tiltakshaverne ikke enda har s\u00f8kt godkjenning av veiene hos PBE, har ikke kommunen da mulighet og ansvar for \u00e5 komme med p\u00e5legg ifb. ulovlighetene som foreligger? 3. Hvor lang tid vil evt. kommunen avvente en legaliseringss\u00f8knad f\u00f8r sakene f\u00f8lges opp med p\u00e5legg eller sanksjoner? Svar fra byr\u00e5den: 1. Byr\u00e5den har f\u00e5tt opplyst status fra Plan- og bygningsetaten for de sakene som er etterspurt status p\u00e5. N\u00e5r det gjelder Brattlandsvegen 111 (Ulov-2022/21480) mottok PBE v/tilsynsavdelingen bekymringsmelding om Brattlandsvegen i 2019. S\u00f8knaden til Seksjon for n\u00e6ring og landbruk er innsendt p\u00e5 bakgrunn av PBE sin saksbehandling i denne saken, med opprinnelig saksnummer 201909140. N\u00e5r eier har s\u00f8kt om legalisering av de ulovlige forholdene til Seksjon for n\u00e6ring og landbruk s\u00e5 har PBE avventet sin ulovlighetsoppf\u00f8lging, i samsvar med rutinene deres. Etter at Plan- og bygningsetaten mottok orienteringsbrev fra Seksjon for n\u00e6ring og landbruk om riktig mottaker av legaliseringss\u00f8knader for landbruksveier er saksbehandling startet opp igjen. Det er et p\u00e5legg i saken av 11.06.2020, som fortsatt er gyldig. Saken er under behandling hos PBE. Det er bedt om redegj\u00f8relse i saken og PBE har mottatt en tilbakemelding p\u00e5 denne. Det gj\u00f8res l\u00f8pende vurderinger av hvilke videre saksbehandlingsskritt som skal tas i saken. N\u00e5r det gjelder Skagamarka (ULOV-2022/21419) mottok PBE bekymringsmelding om Skagamarka i 2018 og det ble gitt stoppordre for videre arbeid i 2020. S\u00f8knaden til Seksjon for n\u00e6ring og landbruk er innsendt p\u00e5 bakgrunn av PBE sin saksbehandling i denne saken, med opprinnelig saksnummer 201813096. N\u00e5r eier har s\u00f8kt om legalisering av de ulovlige forholdene til Seksjon for n\u00e6ring og landbruk s\u00e5 har PBE avventet sin ulovlighetsoppf\u00f8lging, i samsvar med rutinene. Etter at Plan- og bygningsetaten mottok orienteringsbrev fra Seksjon for n\u00e6ring og landbruk om riktig mottaker av legaliseringss\u00f8knader for landbruksveier er saksbehandlingen startet opp igjen i PBE. Det ble den 06.11.2024 sendt ut varsel om retting og ilegging av tvangsmulkt. Neste skritt i saken er \u00e5 gi p\u00e5legg om retting og ilegging av tvangsmulkt. 2. I Brattland-saken er det allerede et gyldig p\u00e5legg fra 2020. I Skagamarka-saken er det varslet at om p\u00e5legg om retting av de ulovlige forholdene. 3. I Brattland-saken p\u00e5g\u00e5r saksbehandling i forhold til hvilken frist de skal f\u00e5 for \u00e5 sende en legaliseringss\u00f8knad. I Skagamarka-saken er fristen i varsel for innsendelse av s\u00f8knad eller retting av de ulovlige forholdene den 05.03.2025. Denne fristen blir opprettholdt i p\u00e5legget, med mindre eier kommer med opplysninger som gj\u00f8r at PBE finner det rimelig \u00e5 hensynta ved fastsetting av frist i p\u00e5legget. Christine Kahrs \u2013 Byr\u00e5d for byutvikling Dokumentet er godkjent elektronisk. "
}