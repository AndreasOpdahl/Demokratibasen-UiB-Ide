{
  "dokument_id": "8f4eba5e-da6a-5324-950f-8996a64460fb",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 08052024, Sak 23/24, Interpellasjon nr. 23 (tidligere nr.19) fra Reidar Staalesen (A) - Kartlegging av fiskebestander i byfjellene. Bergen bystyre 08.05.2024",
  "url": "https://bergen.kommune.no/politikere-utvalg/api/fil/bk360/10446840/Innstilling-vedtak-Interpellasjon-nr-23-tidligere-nr-19-fra-Reidar-Staalesen-A-Kartlegging-av-fiskebestander-i-byfjellene-Bergen-bystyre-08-05-2024",
  "tekst": "Interpellasjon nr. 23 (tidligere nr.19) fra Reidar Staalesen (A) - Kartlegging av fiskebestander i byfjellene. Bergen bystyre 08.05.2024 Bergen bystyre behandlet saken i m\u00f8tet 08.05.2024 sak 23/24 og fattet f\u00f8lgende vedtak: 1. Bystyret er positive til kartlegging av fiskebestander i byfjellene og ber byr\u00e5det vurdere en eventuell \u00f8kning av kartleggingene i forbindelse med rullering av Handlings- og \u00d8konomiplanen. 2. Bystyret er positivt til \u00e5 inntil videre unders\u00f8ke om det finnes frivillige med interesse for \u00e5 gjennomf\u00f8re en kartlegging av fiskebestander i byfjellene i egenregi. Bergen bystyres behandling F\u00f8lgende representanter tok ordet: Reidar Staalesen (A), Helge Oksnes (FrP), Thor Haakon Bakke (MDG), Andreas Madsen Berg (SV), Richard Martin Laloo Storevik (A). Sp\u00f8rsm\u00e5l: Er byr\u00e5den positiv til \u00e5 f\u00e5 kartlagt fiskebestandene i byfjellene til Bergen? Byr\u00e5d Christine Kahrs besvarte sp\u00f8rsm\u00e5let. Forslag fremsatt i bystyret: Reidar Staalesen (A) fremsatte p\u00e5 vegne av A f\u00f8lgende forslag til vedtak: Bystyret ber byr\u00e5det starte arbeidet med en kartlegging av fiskebestandene i byfjellene. Vannene der demninger skal opprustes skal prioriteres f\u00f8rst. Helge Oksnes (FrP) fremsatte p\u00e5 vegne av H, FrP, BL, INP, Sp og PP f\u00f8lgende forslag til vedtak i 2 punkt: 1. Bystyret er positive til kartlegging av fiskebestander i byfjellene og ber byr\u00e5det vurdere en eventuell \u00f8kning av kartleggingene i forbindelse med rullering av Handlings- og \u00d8konomiplanen. 2. Bystyret er positivt til \u00e5 inntil videre unders\u00f8ke om det finnes frivillige med interesse for \u00e5 gjennomf\u00f8re en kartlegging av fiskebestander i byfjellene i egenregi. Thor Haakon Bakke (MDG) fremsatte p\u00e5 vegne av MDG f\u00f8lgende tilleggsforslag: Bystyret ber byr\u00e5det styrke satsingen p\u00e5 investeringsprosjekter som \u00f8ker det biologiske mangfoldet i vassdrag og v\u00e5tmarker. Votering: Ingen motsatte seg realitetsbehandling. Forslag til vedtak fra A, fremsatt av Reidar Staalesen (A), fikk 32 stemmer (A, SV, MDG, V, R, KrF), og var dermed falt. Forslag til vedtak punkt 1-2 fra H, FrP, BL, INP, Sp og PP, fremsatt av Helge Oksnes (FrP), ble vedtatt enstemmig. Tilleggsforslag fra MDG, fremsatt av Thor Haakon Bakke (MDG), fikk 17 stemmer (SV, MDG, V, R), og var dermed falt. 2 "
}