{
  "dokument_id": "9381c213-7233-55b4-9833-690bea116289",
  "doc_type": "case_attachment",
  "kommune": 4601,
  "tittel": "Fagnotat datert 26.07.2024",
  "url": "https://bergen.kommune.no/politikere-utvalg/api/fil/bk360/10885922/Fagnotat-datert-26-07-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/14860-4 (Arbeidssted) Saksbehandler: Anita Reimers Dato: 26.07.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 159/131/0/0 Kanalveien 54. Bruksendring m.m. Klage p\u00e5 byr\u00e5dens vedtak. Hvem klager? Vestland fylkeskommune i brev av 05.07.2024. Det er s\u00f8kt om bruksendring av deler av lokalet til dagligvarebutikk, fasadeendring i Tiltaket forbindelse med dagligvarebutikken og ny gjennomgang fra Kanalveien til fjellhallen. Byr\u00e5den tok 28.06.2024 klagen til f\u00f8lge p\u00e5 vilk\u00e5r. Med hjemmel i pbl. \u00a719-2 innvilges dispensasjon fra KPA 2018 \u00a7 3.1 og reguleringsplan nr. 61140000 \u00a7 2.1.1 om plankrav, samt reguleringsplanen \u00a75.4.8 om arealform\u00e5let torg T8 med f\u00f8lgende avgrensning. a. Dispensasjonene som nevnt i pkt. 2 gis i utgangspunktet en tidsavgrensning p\u00e5 5 \u00e5r fra vedtaksdato. b. Dersom reguleringsplanen som er Vedtaket under arbeid (plannr. 66200000) vedtas f\u00f8r det er g\u00e5tt 5 \u00e5r, settes dispensasjonens varighet til vedtakelsestidspunkt for planen. Med hjemmel i pbl. \u00a7\u00a7 20-1 og 21-4 gis det rammetillatelse til etablering av rampe til nytt plan 2 i eksisterende fjellhall, bruksendring av nordlig del av 1. etasje fra lager/bilverksted/dekkverksted til dagligvarebutikk med tilh\u00f8rende parkering, ny gjennomgang for g\u00e5ende fra Kanalveien til fjellhallen og fasadeendring i forbindelse med ny butikk. I KPA2018 er eiendommen vist innenfor sentrumskjerne S19, byfortettingssone Planstatus BY2 og gr\u00f8nnstruktur. Eiendommen er regulert, se pkt. 1 under. Vestland fylkeskommune mener at parkeringsdekningen for dagligvarebutikk og andre bedrifter m\u00e5 vurderes i planarbeidet uavhengig av hva som blir gitt l\u00f8yve til i Klagegrunner byggesaken. Trafikkanalysen som er vedlagt i klagen tar bare for seg det oms\u00f8kte tiltaket. Klager anf\u00f8rer at dispensasjonen undergraver planprosessen og reguleringsplan som styringsverkt\u00f8y, og ber om at vedtaket omgj\u00f8res. Behov for ytterligere Nei saksbehandling ved eventuell omgj\u00f8ring Anbefalt vedtak Saken oversendes uten innstilling Med hilsen Plan- og bygningsetaten Eirik Selvik Nielsen Fungerende avdelingsleder Tarje Iversen Wanvik Etatsdirekt\u00f8r Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Saken gjelder fagetatens avslag datert 13.03.2024 p\u00e5 s\u00f8knad om etablering av rampe til nytt plan 2 i eksisterende fjellhall, bruksendring av nordlig del av 1. etasje fra lager/bilverksted/dekkverksted til dagligvarebutikk med tilh\u00f8rende parkering, ny gjennomgang for g\u00e5ende fra Kanalveien til fjellhallen og fasadeendring i forbindelse med ny butikk. Det ble gitt avslag da en kom til at det ikke er grunnlag for \u00e5 dispensere fra KPA 2018 \u00a7 3.1 og reguleringsplan for Mindemyren \u00a7 2.1.1 om plankrav, samt reguleringsplanen \u00a7 5.4.8 om arealform\u00e5let torg T8. Det er s\u00f8kt om midlertidig dispensasjon med en varighet p\u00e5 7 \u00e5r. Avslaget ble p\u00e5klaget av Advokatfirmaet Kyrre ANS v/ Hedda Austad Dale, p\u00e5 vegne av tiltakshaver Kanalveien 54 Eiendom AS, i klage datert 03.04.2024 og supplert 16.04.2024. I samme s\u00f8knad ble det ogs\u00e5 s\u00f8kt om renovasjonsterminal med mer, og det ble gitt tillatelse til dette i vedtak datert 13.03.2024. Klagesaken ble behandlet av byr\u00e5den 28.06.2024 og det ble fattet f\u00f8lgende vedtak: Byr\u00e5d for byutvikling fatter f\u00f8lgende vedtak: 1) Med hjemmel i forvaltningsloven \u00a7 33 andre ledd oppheves Plan- og bygningsetatens vedtak datert 13.03.2024. 2) Med hjemmel i plan- og bygningsloven \u00a7 19-2 innvilges dispensasjon fra KPA 2018 \u00a7 3.1 og reguleringsplan nr. 61140000 \u00a7 2.1.1 om plankrav, samt fra reguleringsplanen \u00a7 5.4.8 om arealform\u00e5let torg T8 med f\u00f8lgende avgrensning: a. Dispensasjonene som nevnt i pkt. 2 gis i utgangspunktet en tidsavgrensning p\u00e5 5 \u00e5r fra vedtaksdato. b. Dersom reguleringsplanen som er under arbeid (plannr. 66200000) vedtas f\u00f8r det er g\u00e5tt 5 \u00e5r, settes dispensasjonenes varighet til vedtakelsestidspunkt for planen. 3) Med hjemmel plan- og bygningsloven \u00a7\u00a7 20-1 og 21-4 gis det rammetillatelse til etablering av rampe til nytt plan 2 i eksisterende fjellhall, bruksendring av nordlig del av 1. etasje fra lager/bilverksted/dekkverksted til dagligvarebutikk med tilh\u00f8rende parkering, ny gjennomgang for g\u00e5ende fra Kanalveien til fjellhallen og fasadeendring i forbindelse med ny butikk. 4) Det overlates Plan- og bygningsetaten \u00e5 utferdige den endelige rammetillatelsen, med en vurdering av ytterligere n\u00f8dvendige vilk\u00e5r. 6 5) Klagen tas til f\u00f8lge p\u00e5 vilk\u00e5r. Underretning om byr\u00e5dens vedtak ble sendt ut den 02.07.2024 og ble p\u00e5klaget av Vestland fylkeskommune den 05.07.2024. I forbindelse med den innkomne klagen ble det den 09.07.2024 sendt ut brev med bekreftelse p\u00e5 mottatt klage hvor blant annet Advokatfirmaet Kyrre var satt som kopimottaker. De kom med til svar den 22.07.2024. Saksnummer KLAGE-2024/14860 Side 2 av 7 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Vestland fylkeskommune uttale datert 08.01.2024 og 16.02.2024: \u00abVestland fylkeskommune ved avdeling for infrastruktur og veg er negativ til den h\u00f8ge frekvensen av tunge k\u00f8yret\u00f8y over sykkelfeltet og fortauet med omsyn til trafikktryggleiken og framkome for mjuke trafikantar. Dersom det vert opna for st\u00f8rre parkeringsdekning i dagens bygg, m\u00e5 ein rekne med at det ikkje skal vidaref\u00f8rast for framtidig bygg p\u00e5 eigedomen.\u00bb S\u00f8knaden ble i etterkant noe endret, og Vestland fylkeskomme uttaler den 16.02.2024 at: \u00abSlik vi tolkar dei nye opplysningane vert det lagt til auka kapasitet p\u00e5 bossugterminalen. Som vi skreiv i v\u00e5r f\u00f8rste uttale er vi negative til den h\u00f8ge frekvensen av tunge k\u00f8yret\u00f8y over sykkelvegen og fortauet i Kanalveien. Vi forst\u00e5r at det er naudsynt med ein renovasjonsterminal. Bergen kommune m\u00e5 ta ei overordna vurdering om plassering av bossugterminal, d\u00e5 denne plasseringa ikkje har vore med i berekninga n\u00e5r veganlegget blei bygd ut. Samtidig er det ein planprosess for eigedomen for delfelt S13 Mindemyren. Ein dispensasjon vil i prinsippet forskottera plassering av renovasjonsterminal og daglegvarebutikk til reguleringsplanen som er under arbeid, som vi meiner er uheldig. Vi er bekymra for frekvensen av tunge k\u00f8yret\u00f8y som kjem i konflikt med ferdsels\u00e5rene til mjuke trafikantar noko som ikkje vil vere trafikksikkert. Vi stiller sp\u00f8rsm\u00e5l ved om det b\u00f8r leggast til rette for b\u00e5de renovasjonsterminal og daglegvarebutikk, som begge genererer trafikk av tunge k\u00f8yret\u00f8y. Vi viser elles til v\u00e5r tidlegare uttale i saka.\u00bb Fagetaten viser ellers til uttalene datert 08.01 og 16.02.2024 i sin helhet. Bymilj\u00f8etaten uttale datert 05.01.2024: \u00abAvkj\u00f8rsel og tilkomst til tiltaket er i byggets 1. etasje fra fylkesveg, Kanalveien. Tiltaket vil i liten til ingen grad p\u00e5virke Leaparken og tilkomsten til parken. Det b\u00f8r likevel vurderes om avfallsh\u00e5ndteringen i parken kan knyttes p\u00e5 ny renovasjonsterminal. Bymilj\u00f8etaten har ingen ytterligere merknader til tiltaket.\u00bb Det vises ellers til uttalen datert 05.01.2024. Intern uttalelse i Plan- og bygningsetaten fra Byplanavdelingen datert 17.01.2024: Det fremg\u00e5r av intern uttalelse fra Byplanavdelingen at de er positive til renovasjonsterminalen, da det er flere plansaker p\u00e5 Mindemyren som avhenger av denne. Uttalen er ogs\u00e5 \u00e5pen for at det gis midlertidig dispensasjon for matbutikk p\u00e5 vilk\u00e5r om at vesentlige funksjoner tilknyttet dagligvarehandelen ikke plasseres i omr\u00e5det som inng\u00e5r i T8. Uttalen peker ogs\u00e5 p\u00e5 andre vilk\u00e5r som b\u00f8r oppstilles i forbindelse med en eventuell tillatelse. Uttalen viser ogs\u00e5 til at det legges opp til en h\u00f8y parkeringsdekning for tiltaket, noe som b\u00f8r vurderes n\u00e6rmere. Saksnummer KLAGE-2024/14860 Side 3 av 7 S\u00f8knaden er sendt Statsforvalteren i Vestland og Statens vegvesen for uttalelse, det er ikke mottatt noen tilbakemelding. 1.3. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som sentrumskjerne S19, byfortettingssone BY2 og gr\u00f8nnstruktur G og den ligger innenfor hensynssonene: luftkvalitet \u2013 gul sone, luftkvalitet \u2013 r\u00f8d sone, konsesjonsomr\u00e5de fjernvarme Flesland \u2013 Sentrum, vei st\u00f8y \u2013 r\u00f8d sone, vei st\u00f8y \u2013 gul sone, stille omr\u00e5der \u2013 gr\u00f8nn sone (H230_1). Eiendommen omfattes av omr\u00e5dereguleringsplan ID 61140000, \u00c5RSTAD. DEL AV GNR 159, 15 OG 17 MFL., MINDEMYREN, ikrafttredelsesdato 27.04.2015 og er regulert til sentrumsform\u00e5l S13 (brun) og fortau, torg (rosa). Planen gjelder der eksisterende bygning i Kanalveien 54 st\u00e5r. Eiendommen omfattes av reguleringsplan ID 64860000, \u00c5RSTAD. BYBANEN BERGEN SENTRUM \u2013 FYLLINGSDALEN, DELSTREKNING 2 \u2013 MINDEMYREN, ikrafttredelsesdato 21.06.2017 og er regulert til bebyggelse og anlegg (gul) og fortau (rosa). Planen gjelder fortauet fremfor bygget i Kanalveien 54. Omr\u00e5det over fjellhallen og Svaneviksveien bak bygget i Kanalveien 54 omfattes av reguleringsplan ID 64260000, \u00c5RSTAD. GNR 159 BNR 419 MFL., LEAPARKEN, BARNEHAGE, ikrafttredelsesdato 15.06.2016 og er regulert til park (gr\u00f8nn) o_GP2, kj\u00f8reveg (gr\u00e5) og fortau (rosa). Tiltaket er omfattet av bestemmelsesomr\u00e5de #5 og #3. Denne planen gjelder over grunnen. Bestemmelsesomr\u00e5de #5 henviser til f\u00f8lgende plan: Reguleringsplan ID 4890100, \u00c5RSTAD. MINDEMYREN, SVANEVIKSVEIEN 37, 46 OG 55, LILLE SOLHEIM 66, 86 MFL., ikrafttredelsesdato 19.10.1981 og er regulert til park med underjordisk industribygg. Denne planen gjelder for industribygg i bestemmelsesomr\u00e5de #5 i plan 64260000. De to eksisterende tunnell\u00f8pene i fjellhallene er uregulerte. P\u00e5g\u00e5ende planprosess for eiendommen: plan nr. 66200000 \u00c5rstad. Gnr 159 bnr 131 mfl., delfelt S13 Mindemyren, sak nr. PLAN-2022/20525. 2. Om klagen 2.1 Klage Vestland fylkeskommune mener at trafikkanalysen er mangelfull og ikke viser den reelle virkningen av tiltakene. Et annet moment er at trafikkanalysen ikke vurderer trafikkp\u00e5f\u00f8ringen til dagligvare/parkering sammen med tiltakene som reguleringsplan 61140000 planlegger. Vestland fylkeskommune ved avdeling for infrastruktur og veg uttalte i brev av 08.01.2024, 16.02.2024 og 29.05.2024 at de er negative til at det gis dispensasjon fra oms\u00f8kt tiltak. De mener fortsatt at parkeringsdekningen for dagligvarebutikk og andre bedrifter m\u00e5 vurderes i planarbeidet uavhengig av hva som blir gitt l\u00f8yve til i byggesaken. Trafikkanalysen som er vedlagt i klagen tar bare for seg det oms\u00f8kte tiltaket. Saksnummer KLAGE-2024/14860 Side 4 av 7 Det vises til uttale, datert 29.05.2024: \u00abTrafikkanalysen som ligg ved klagen har manglar. Analysen tar berre for seg det oms\u00f8kte tiltaket. Medan Vestland fylkeskommune meiner at arealbruken og trafikkbiletet m\u00e5 sj\u00e5ast i samanheng p\u00e5 staden, og viser til at det er ein p\u00e5g\u00e5ande planprosess p\u00e5 staden. Vi kan ikkje godta forskottering av daglegvarebutikk, fordi vi m\u00e5 sj\u00e5 p\u00e5 den samla arealbruken i omr\u00e5det knytt opp mot trafikk, trafikktryggleik og mobilitet. Det er uheldig \u00e5 opne for enkelf\u00f8rem\u00e5l kor det f\u00f8religg ein p\u00e5g\u00e5ande planprosess. Vi understrekar viktigheita av \u00e5 sj\u00e5 utviklinga i omr\u00e5det i samanheng.\u00bb. N\u00e5r det gjelder Rt. 1983.1067 uttaler fylkeskommunen at \u00abDommen understreker at det er sentrale forskjeller mellom ulike forretninger, og at trafikkbilde endres som f\u00f8lge av det. Det er derfor vanskelig for oss \u00e5 anse bruksendringen til \u00e5 forbedre trafikksituasjonen til og fra eiendommen, samt redusere trafikkfaren for myke trafikanter sammenlignet med dagens godkjente l\u00f8sning\u00bb. Videre b\u00f8r dispensasjonsvilk\u00e5rene ogs\u00e5 dr\u00f8ftes. Med bakgrunn i uttalen datert 19.05.2024, anser fylkeskommunen de regionale interessene til \u00e5 v\u00e6re tilsidesatt. Videre skal fordelene ved bruksendringen skal v\u00e6re klart st\u00f8rre enn ulempene. Det er viktig \u00e5 poengtere at fordelene skal v\u00e6re av samfunnsmessig betydning. Tiltakshaver har gitt antydning til at det er en \u00f8konomisk bakgrunn for \u00e5 gjennomf\u00f8re bruksendringen i sammenheng med renovasjonsterminalen. Det vises til referat fra arbeidsm\u00f8tet i relasjon til plan 66200000 (fylkeskommunens ref: 2022/16233-7): \u00abPBE viser til at det enda ikke er gitt geh\u00f8r for forslagsstillers argument for at renovasjonsterminalen er avhengig av dagligvarebutikken (finansielt)\u00bb. Kostnad er ikke relevant for dispensasjon. N\u00e5r det gjelder anf\u00f8rselen om at en reguleringsprosess er kostbar, s\u00e5 har Sivilombudsmannen i sak av 14.11.2019 -2018/4760 - sl\u00e5tt fast at kostnadene for tiltakshaver med utarbeiding av reguleringsplan, ikke er et relevant moment i vurdering av dispensasjonss\u00f8knad. Den \u00f8konomiske delen av et tiltak er ikke av samfunnsmessigbetydning, og oppfyller dermed ikke vilk\u00e5ret for dispensasjon. Videre skal fordelene v\u00e6re klart st\u00f8rre enn ulempene. Fylkeskommunen tolker opplysningene i saken til \u00e5 v\u00e6re ufullstendige ovenfor planen som helhet. I verste fall vil en dispensasjon g\u00e5 ut over flere samfunnsnyttige tiltak som idrettshall, tjenester og boliger som omfattes av plankravet. En slik tvil vil v\u00e6re sterk nok til \u00e5 anse dispensasjonsvedtaket ugyldig. Til slutt stilles det sp\u00f8rsm\u00e5l til begrunnelsen for omgj\u00f8ringen av vedtaket. Omgj\u00f8ring av administrasjonens vedtak stiller s\u00e6rlige krav til begrunnelse n\u00e5r utvalget kommer til annet resultat enn fagmyndighetene. (fylkeskommunens ref: 2022/40428-12). \u00abKravene til begrunnelse skjerpes n\u00e5r utvalg for teknikk og milj\u00f8 kommer til et annet resultat enn administrasjonen i kommunen, som har gitt en grundig redegj\u00f8relse for sitt syn i saken knyttet opp mot lovens vilk\u00e5r. Dette synspunktet kan bl.a. utledes av Sivilombudsmannens sak 2012/640, sak om ny 420 kV kraftledning gjennom Bremanger kommune. Der uttales det bl.a. f\u00f8lgende: \u00abMen n\u00e5r departementet velger et trasevalg som ikke f\u00f8lger fagutredningene, stiller det s\u00e6rlige krav til begrunnelsen. I tillegg til en klar beskrivelse av faktum og de vurderinger som er foretatt, m\u00e5 det kreves at avgj\u00f8relsen fremst\u00e5r som konsistent i den forstand at resultatet f\u00f8lger som en naturlig konsekvens av premissene.\u00bb. Etter v\u00e5r vurdering har ikke byr\u00e5det oppfylt kravet til begrunnelse.\u00bb Saksnummer KLAGE-2024/14860 Side 5 av 7 Det er flere som skal bygge og bo i omr\u00e5det. Der er derfor viktig at flere moment blir avklart i planprosessen. P\u00e5 den m\u00e5ten vil planen kunne sikre god og fremtidig vekst i omr\u00e5de. Dagligvare er ikke kritisk eller vesentlig i omr\u00e5de f\u00f8r boligene kommer. Dermed vil det v\u00e6re sannsynlig at de tidlige brukerne av butikken kommer til \u00e5 kj\u00f8re. Dette \u00f8ker trafikken, noe som kan skape en trafikkfarlig situasjon. Fylkeskommunen mener at dispensasjonen undergraver planprosessen og reguleringsplan som styringsverkt\u00f8y, og ber om at vedtaket omgj\u00f8res. Vi viser til klagen fra Vestland Fylkeskommune i sin helhet. 2.2 Kommentar til klage Advokatfirmaet Kyrre ved Hedda Austad Dale kom med tilsvar til klagen den 22.07.2024 p\u00e5 vegne av tiltakshaver. Tiltakshaver vil vise til at det er s\u00f8kt om og innvilget midlertidig dispensasjon i relasjon til det konkrete tiltaket som er oms\u00f8kt. Dispensasjonen er innvilget med en varighet p\u00e5 5 \u00e5r. Bakgrunnen for at det ble s\u00f8kt om dispensasjon i et begrenset tidsrom, er nettopp i p\u00e5vente av en detaljplan og vil, som redegjort for i klage datert 16. april 2024, ikke legge f\u00f8ringer for fremtidig arealbruk. Tiltaket vil erstatte dagens lager/bilverksted/dekkverksted, og det har derfor v\u00e6rt relevant \u00e5 sammenligne dagens bruk med oms\u00f8kt bruk i mobilitets- og trafikksikkerhetsanalysen som ble vedlagt klage datert 16. april. Analysen vil senere kunne v\u00e6re en del av grunnlaget for en helhetlig mobilitetsplan for detaljreguleringsplanen som m\u00e5 utarbeides for tiltakseiendommen. Trafikksikkerhet knyttet til ny regulert situasjon vil alts\u00e5 bli et tema for planarbeidet, jf. ogs\u00e5 over. P\u00e5 bakgrunn av dette, og p\u00e5 bakgrunn av det som fremg\u00e5r av klage datert 16. april 2024, mener tiltakshaver at saken er tilstrekkelig opplyst knyttet til den konkrete bruksendringen som er oms\u00f8kt. Tiltakshaver er ellers uenig i VLFK sin anf\u00f8rsel om at tiltaket er ikke tidskritisk med den begrunnelse at dagligvare ikke er et n\u00f8dvendig tiltak f\u00f8r boligprosjektene har f\u00e5tt rammetillatelse. Dispensasjon er avgj\u00f8rende for \u00e5 holde liv i og utvikle bygningsmassen, parallelt med p\u00e5g\u00e5ende detaljplanarbeid. Dette skaper trygghet i omr\u00e5det og bidrar til \u00e5 opprettholde arbeidsplasser. En annen klar fordel er at eksisterende bilverksted ikke er i tr\u00e5d med intensjonen i omr\u00e5deplanen, mens en dagligvareforretning er det. Det bemerkes at bestemmelsen som VLFK viser til, \u00a7 3.3.1 i KPA, gjelder reguleringen av om det kan gj\u00f8res unntak fra plankravet. Det er ikke bedt om unntak fra plankravet i medhold av KPA \u00a7 3.3.1 i saken \u2013 det er s\u00f8kt om dispensasjon etter pbl. \u00a7 19-2. Vilk\u00e5rene for at et tiltak kan unntas fra plankravet, og vilk\u00e5rene for dispensasjon er ulike. Det kan p\u00e5 denne bakgrunn ikke se at uttalelsen fra VLFK inneb\u00e6rer hensynet til regionale myndigheter blir \u00abvesentlig tilsidesatt\u00bb dersom dispensasjon innvilges, jf. pbl. \u00a7 19-2. Ordlyden i pbl. \u00a7 19-2 inneb\u00e6rer, som nevnt i klage, at dispensasjon kan nektes innvilget n\u00e5r hensynene bak bestemmelsen det s\u00f8kes dispensasjon fra \u00abfortsatt gj\u00f8r seg gjeldende med styrke\u00bb. Basert p\u00e5 det VLFK skriver, kan tiltakshaver uansett ikke se at de har sannsynliggjort at hensynene til regionale myndigheter fortsatt gj\u00f8r seg gjeldende med styrke om dispensasjoner innvilges. Saksnummer KLAGE-2024/14860 Side 6 av 7 Tiltakshaver mener at \u00f8konomi og utgifter for tiltakshaver ikke er fremhevet som et tema i deres klage. Videre er tiltakshaver av den oppfatning at fordelene ved \u00e5 innvilge dispensasjonene som oms\u00f8kt er klart st\u00f8rre enn ulempene. Det vises til kommentar til klagen i sin helhet. 3. Vurdering av klagen Det vises til at saken har v\u00e6rt gjenstand for behandling tidligere og det er ikke kommet frem nye momenter av vesentlig betydning. Det vises til de vurderingene som er gjort i fagnotat datert 30.04.2024. 4. Konklusjon Saken oversendes uten innstilling. Vedlegg: 1. Oversiktskart 2. Oversiktsfoto 3. Situasjonsplan 4. Tilsvar til klage p\u00e5 byr\u00e5dens vedtak 5. Klage p\u00e5 byr\u00e5dens vedtak 6. Byr\u00e5dens vedtak 7. Fagnotat av 30.04.2024 8. Avslag datert 13.03.2024 9. Rammetillatelse datert 13.03.2024 (ikke p\u00e5klaget vedtak) 10. Klage datert 03.04 og 16.04.2024 11. Intern uttalelse fra Byplanavdelingen datert 17.01.2024 12. Uttale fra Bymilj\u00f8etaten datert 05.01.2024 13. Uttale fra Vestland fylkeskommune vei, datert 16.02 og 08.01.2024 14. S\u00f8knad 15. Tegninger f\u00f8r og etter oms\u00f8kt situasjon Saksnummer KLAGE-2024/14860 Side 7 av 7 "
}