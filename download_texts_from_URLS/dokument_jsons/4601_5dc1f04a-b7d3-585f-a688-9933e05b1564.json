{
  "dokument_id": "5dc1f04a-b7d3-585f-a688-9933e05b1564",
  "doc_type": "case_presentation",
  "kommune": 4601,
  "tittel": "Ytrebygda gnr 36 bnr 22 Nordeidst\u00f8len 27. Klage over avslag p\u00e5 s\u00f8knad om naust",
  "url": "https://bergen.kommune.no/politikere-utvalg/api/fil/bk360/11145577/Framstilling-Ytrebygda-gnr-36-bnr-22-Nordeidstolen-27-Klage-over-avslag-pa-soknad-om-naust",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/129344-5 Ytrebygda gnr 36 bnr 22 Nordeidst\u00f8len 27. Klage over avslag p\u00e5 s\u00f8knad om naust Hva saken gjelder: Saken gjelder klage over avslag p\u00e5 s\u00f8knad om oppf\u00f8ring av frittliggende naust (bebygd areal er oppgitt til 27 m2). Avslaget ble gitt den 14.08.2024 da en kom til at det ikke forel\u00e5 rettslig grunnlag for \u00e5 dispensere fra KPA 2018 \u00a7 3.1 om plankrav og \u00a7 6.1.1 om byggegrense langs sj\u00f8, jf. pbl. \u00a7 19-2. Vedtaket er p\u00e5klaget den 22.08.2024 av tiltakshaver Wouter Alberic Jozef Myny og Siri Hodneland. Ansvarlig s\u00f8ker er Arkoconsult AS v/ Inge A. Johannessen. Eiendommen er ikke detaljregulert. KPA 2018 viser eiendommen som \u00f8vrig byggesone, og den ligger innenfor hensynssonen funksjonell strandsone. Det er s\u00f8kt om dispensasjon fra KPA 2018 \u00a7\u00a7 3.1 og 6.1.1, jf. pbl. \u00a7 19-1. Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og det er mottatt merknad fra gbnr. 36/540 (Jan Kringlen). Merknaden ang\u00e5r byggetekniske og vedlikeholdsmessige forhold, og Plan- og bygningsetaten har vurdert den som irrelevant for utfallet av saken, se avslagsvedtakets pkt. 3.2. Statsforvalteren i Vestland frar\u00e5der i uttalelse datert 04.07.2024 at det gis dispensasjon for tiltaket. Omr\u00e5det rundt Nord\u00e5svannet er under s\u00e6rlig stort press for nedbygging og privatisering. De gjenv\u00e6rende arealer som enda er tilgjengelig for allmennheten m\u00e5 da sikres i tr\u00e5d med nasjonalt strandsonevern og Statlige planretningslinjer for differensiert forvaltning av strandsonen. Tiltaket tetter igjen naustrekken til hinder for allmennhetens ferdsels og oppholdsmuligheter i strandsonen. Dersom det gis dispensasjon, \u00f8nsker Statsforvalteren vedtaket for klagevurdering. Bymilj\u00f8etaten frar\u00e5der i uttalelse datert 22.07.2024 at det gis dispensasjon for tiltaket. Nord\u00e5svannet er kartlagt som sv\u00e6rt viktig friluftsomr\u00e5de, og er samtidig sv\u00e6rt nedbygget med f\u00e5 gjenv\u00e6rende arealer tilgjengelige i strandsonen. Oms\u00f8kte tiltak vil f\u00f8re til ytterligere nedbygging. Klage: Klager viser innledningsvis til at nausttomten verken er til bruk av allmennheten eller av eier. Det vises til at tomten ikke er egnet for bruk p\u00e5 grunn av synkesand og skarpe steiner. I tillegg er den skyggebelagt mesteparten av dagen. Naust vil videre muliggj\u00f8re sj\u00f8setting og lagring av b\u00e5tutstyr, som tomten ikke er egnet til i dag. For \u00f8vrig foresl\u00e5r klager diverse l\u00f8sninger for \u00e5 sikre allmennhetens tiltak, slik som f.eks. passasje mellom naustene, redusert areal eller annen plassering/mindre uthus. Det vises til klagen i sin helhet. 1 Fagetatens vurdering og anbefaling: Plan- og bygningsetaten som fagetat opprettholder sin vurdering om at vilk\u00e5rene i pbl. \u00a7 19-2 ikke er oppfylt for \u00e5 gi dispensasjon fra KPA 2018 \u00a7 3.1 om plankrav og \u00a7 6.1.1 om byggegrense langs sj\u00f8. Det vises i all hovedsak til vurderingene i avslagsvedtak, der en viser til at oms\u00f8kte tiltak er i vesentlig strid med de overordnede avklaringer og f\u00f8ringer som skal vurderes i en planprosess. Kravet til reguleringsplan m\u00e5 gjelde fullt ut for \u00e5 bl.a. ivareta kommuneplanens som informasjons og avgj\u00f8relsesgrunnlag, samt for \u00e5 sikre allmenne interesser og unng\u00e5 uheldig utbygging og privatisering i strandsonen. Dessuten er fordelene som nevnt av privat karakter, der tiltakshaver kan f\u00e5 utviklet eiendommen som \u00f8nsket. I avveiningen gj\u00f8res ulempene av allmenn karakter seg i st\u00f8rre grad gjeldende. Ulempene er knyttet til nedbygging av strandsonen og \u00f8kt privatisering i et pressomr\u00e5de med mange interesser. Avslutningsvis understreker fagetaten at statlige og regionale rammer og m\u00e5l skal tillegges s\u00e6rlig vekt i kommunens vurdering av dispensasjoner, og at kommunen ikke b\u00f8r dispensere fra bestemmelser knyttet til strandsonen der en direkte ber\u00f8rt statlig eller regional myndighet har uttalt seg negativt om dispensasjonss\u00f8knaden. I denne sammenheng vises det til Statsforvalteren i Vestland sin negative uttalelse til oms\u00f8kte tiltak. Det vises til fagetatens notat datert 03.09.2024 i sin helhet. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har klare politiske m\u00e5lsetninger om at enkeltpersoner i st\u00f8rre grad skal kunne utvikle egen strandeiendom, s\u00e5fremt tiltakene ikke g\u00e5r ut over friluftsinteresser og allemannsretten. Byr\u00e5det tiltrer fagetatens vurderinger om at tiltaket b\u00f8r inng\u00e5 i detaljreguleringsplan, eventuelt b\u00f8r det foretas overordnede avklaringer i ny eller endret kommuneplan. Dette gj\u00f8res s\u00e6rskilt gjeldende for strandsonen ved Nord\u00e5svannet. Det vises dessuten til b\u00e5de Mjelkevika og Naustvika best\u00e5r av en rekke ubebygde naustparseller/ubebygde arealer, se Figur 1. Dispensasjoner i denne sak kan da skape en uheldig forventning om at det kurant \u00e5 f\u00e5 tillatelse til naust i strid med KPA 2018. Figur 1 Byr\u00e5det tiltrer med dette fagetatens dispensasjonsvurderinger, og anbefaler at klagen ikke tas til f\u00f8lge. 2 Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 14.08.2024 opprettholdes. Klagen tas ikke til f\u00f8lge. Dato: 29. oktober 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 03.09.2024 med f\u00f8lgende vedlegg: 1. Oversiktskart som lokaliserer tiltaket i forhold til omgivelser 2. Oversiktsfoto som supplement til oversiktskart 3. Situasjonsplan 4. S\u00f8knad 5. Tegninger 6. Uttalelse fra Statsforvalteren i Vestland 7. Uttalelse fra Bymilj\u00f8etaten 8. Vedtak av 14.08.2024 9. Klage 3 "
}