{
  "dokument_id": "2597aaec-2172-5e7a-94d4-4642f5809e08",
  "doc_type": "case_attachment",
  "kommune": 4601,
  "tittel": "Dokumentasjon behov for midlertidig anleggsomr\u00e5de datert 24.02.2023",
  "url": "https://bergen.kommune.no/politikere-utvalg/api/fil/bk360/9158827/Dokumentasjon-behov-for-midlertidig-anleggsomrade-datert-24-02-2023",
  "tekst": "Dokumentasjon / begrunnelse for utvidelse av midlertidig anleggsomr\u00e5de PLAN-2022/20692 Nesveien/Knappen Dato: 24.02.23 Behov for anleggsvei Tidligere planforslag hadde adkomst til b\u00e5de anleggsmaskiner og fremtidige boliger via regulert kj\u00f8revei som var lagt helt nederst i bakken, inn fra Nesveien. Da planomr\u00e5det ble innskrenket og denne kj\u00f8reveien fjernet fra plankartet, ble det umulig \u00e5 f\u00e5 inn kj\u00f8revei til boligform\u00e5l BKS ihht til planens byggegrenser og bestemmelser, p\u00e5 grunn av h\u00f8ydeforskjell mellom Nesveien og eksisterende terreng i BKS. Nesveien faller fra nord\u00f8st til s\u00f8rvest langs BKS (se figur 1), og det er derfor n\u00f8dvendig \u00e5 f\u00e5 lagt anleggsveien s\u00e5 langt s\u00f8rvest som mulig. Som figur 2 viser, gir det midlertidige anleggsomr\u00e5det mulighet til en anleggsvei med en stigning p\u00e5 1:6. Dette er bratt, men kan likevel forsvares med tanke p\u00e5 sikkerhet for de som skal drifte anlegget, samt de som benytter Nesveien til daglig (utglidninger etc). Dersom anleggsveien flyttes lengre nord\u00f8stover (innenfor BKS) vil anleggsveien bli brattere og/eller kreve enda mer lengde inn p\u00e5 tomten for \u00e5 kunne betjene anleggsomr\u00e5det. Dette blir et s\u00e6rlig problem siden en sikker anleggsvei, sikringsgjerder og massebehandling vil beslaglegge store deler av BKS, f_BUT og deler av selve byggegropen slik det er regulert i dag. Med bakgrunn i dette er det derfor n\u00f8dvendig \u00e5 flytte anleggsveien like utenfor BKS som vist i plankartet. Prinsipp for utf\u00f8relse anleggsvei Bestemmelsesomr\u00e5det som angir omr\u00e5det for midlertidig anleggsvei, muliggj\u00f8r en sk\u00e5nsomt plassert anleggsvei. Traseen sitt startpunkt (kote +19) muliggj\u00f8r en tras\u00e8 med lite/ingen veiutslag. Stigningen p\u00e5 anleggsvei f\u00f8lger terrenget og utgj\u00f8r ca 1:6. Veibredden vil variere fra 3-3.5 m, og det er lagt til litt mer bredde i bestemmelsesomr\u00e5det for \u00e5 kunne sette opp sikringsgjerder og ha rom for sk\u00e5nsom massebehandling i hele omr\u00e5det. Der undergrunnen best\u00e5r av masser med tilstrekkelig b\u00e6reevne bygges anleggsveien opp med steds- egne masser som vil utgj\u00f8re kombinert b\u00e6re- og slitelag. Det unng\u00e5s s\u00e5 langt som mulig bruk av tilkj\u00f8rte masser. Der undergrunnen har d\u00e5rlig b\u00e6reevne vil veien bygges opp med; 100 mm slitelag grus fk0-16, b\u00e6relag 300-400 mm og geoduk. Behov for veigr\u00f8fter er vanlig \u00e5 avklare og dimensjonere ifm byggesak, men alt vil kunne h\u00e5ndteres innenfor bestemmelsesomr\u00e5det slik det er avsatt n\u00e5. Revegetering F\u00f8r etablering av anleggsvei vil det bli registrert eksisterende vegetasjon innenfor bestemmelsesomr\u00e5det. Ved anleggets slutt skal anleggsomr\u00e5det ryddes og eventuelle skader p\u00e5 terrenget utbedres. Terrenget skal etter ferdigstillelse tilbakef\u00f8res til opprinnelig terrengh\u00f8yde, og 1 kvaliteten p\u00e5 jordprofilen skal v\u00e6re tilsvarende som opprinnelig. Dersom det er behov for noe tilkj\u00f8rte masser vil disse bli fjernet og en vil bruke stedlige toppmasser for revegetering av sonen. Under etablering av anleggsveien vil toppmassene skaves av og lagres for seg selv. N\u00e5r anleggsveien er fjernet legges vekstmassene tilbake. De stedegne vekstmassene skal i minst mulig grad blandes sammen med undergrunnsjord og d\u00f8d torv. En vil mellomlagre massene til side for traseen innenfor bestemmelsesomr\u00e5det eller innenfor BKS/f_BUT. Kantvegetasjonen reetableres raskt ved utlegging av stedegne vekstmasser. B\u00e5de felt- og tresjikt som evt m\u00e5 fjernes vil bli erstattet. Det skal utarbeides tiltaksplan for revegetering. Dette er tatt inn i planens bestemmelser punkt \u00a7 3.1.1.7 i. Anleggs-/sikringsgjerde skal settes opp for \u00e5 sikre at det ikke gj\u00f8res inngrep utover bestemmelsesomr\u00e5det. Dette er tatt inn i planens bestemmelser \u00a7 4.1.4. Figur 1: Bilde av Nesveien. Planomr\u00e5det ligger opp mot bebyggelsen midt i bildet. 2 Figur 2: Skisse over planlagt anleggsvei med lengder og h\u00f8yder. 3 "
}