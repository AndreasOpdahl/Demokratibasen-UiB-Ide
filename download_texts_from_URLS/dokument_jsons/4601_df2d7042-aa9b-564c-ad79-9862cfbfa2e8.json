{
  "dokument_id": "df2d7042-aa9b-564c-ad79-9862cfbfa2e8",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 153 fra Reidar Staalesen (A) om overgangsfelt i Gravdal - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/11243473/Svar-pa-skriftlig-sporsmal-nr-153-fra-Reidar-Staalesen-A-om-overgangsfelt-i-Gravdal-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/148941-3 Saksbehandler: Malene Nesse Gr\u00f8nningen Fra Dato: 3. oktober 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 153 fra Reidar Staalesen (A) om overgangsfelt i Gravdal - Utvalg for milj\u00f8 og byutvikling !Trafikksikkerhet i gravdalsomr\u00e5det har v\u00e6rt oppe som diskusjon og i sp\u00f8rsm\u00e5l ved byggesaker osv i gravdalsomr\u00e5det. Problemet med manglende overgangsfelt har ogs\u00e5 v\u00e6rt oppe i summetonen i BA der det ble henvist til en dame p\u00e5 93 \u00e5r som fortalte at debatten startet allerede for 60 \u00e5r siden da hennes datter skulle starte i skolen. Det er tatt opp bekymringer rundt de g\u00e5ende i sj\u00f8krigsskoleveien, der det er flere g\u00e5ende som skal p\u00e5 jobb i Simonsviken N\u00e6rinspark som bruker buss forbindelsen. Det er et farlig kryss en er n\u00f8dt til \u00e5 krysse og med tanke p\u00e5 det ny \u00e5pnede anlegget i n\u00e6ringsparken ser vi at det vil \u00f8ke trafikken noe. Sp\u00f8rsm\u00e5l til byr\u00e5den: Har byr\u00e5den noen konkrete planer for hvordan det kan sikres bedre for de g\u00e5ende i omr\u00e5det? B\u00e5de for de fastboende og dem som jobber i omr\u00e5det. Svar fra byr\u00e5den: Omr\u00e5det i tilknytning til veikrysset ved Gravdalsveien og Sj\u00f8krigsskoleveien er omfattet av igangsatt planarbeid for Simonsviken n\u00e6ringspark (planID 71130000). Det er byr\u00e5dens klare oppfatning at det b\u00f8r reguleres for \u00e5 sikre sammenhengende og trygge forhold for myke trafikanter. Vestland fylkeskommune har imidlertid ingen konkrete strakstiltak p\u00e5 n\u00e5v\u00e6rende tidspunkt. Det vises i denne sammenheng til veimyndighetens vurderinger i brev datert 27. mai 2024 om dette tema i forbindelse med utf\u00f8rt befaring: \u00abVestland fylkeskommune har vurdert forslaget til strakstiltak knytt til krysset Gravdalseveien X Sj\u00f8krigskolveien som blei presentert i m\u00f8te 22.04. Vi vurderer strakstiltaka som ikkje tilstrekkeleg med tanke p\u00e5 tiltaket sitt omfang og auka tungtrafikk\u00bb. Christine Kahrs \u2013 Byr\u00e5d for byutvikling Dokumentet er godkjent elektronisk. "
}