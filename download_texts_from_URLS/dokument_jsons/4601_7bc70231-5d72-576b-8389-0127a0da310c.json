{
  "dokument_id": "7bc70231-5d72-576b-8389-0127a0da310c",
  "doc_type": "case_attachment",
  "kommune": 4601,
  "tittel": "Vedtak datert 07.05.2024",
  "url": "https://bergen.kommune.no/politikere-utvalg/api/fil/bk360/10578213/Vedtak-datert-07-05-2024",
  "tekst": " Plan- og bygningsetaten Prosjektil AS V\u00e5r referanse: BYGG-2023/17263-11 Gamle Forusveien 1 Saksbehandler: Gerd Soldal Dato: 07.05.2024 4031 STAVANGER AVSLAG P\u00c5 S\u00d8KNAD Eiendom : Gnr 44 Bnr 904 Adresse : Klokkarlia 5A Tiltakshaver : DS EIENDOM AS Tiltaket : Nybygg enebolig mm. Vi viser til s\u00f8knad mottatt 13.11.2023 og tilleggsdokumentasjon mottatt 27.02.2024. 1. S\u00f8knaden gjelder: \u2022 Nybygg enebolig. Eneboligen har et bruksareal p\u00e5 162 m2. \u2022 Nybygg bod. Boden har et bruksareal p\u00e5 10 m2. \u2022 Utomhusanlegg med avkj\u00f8rsel fra kommunal vei, parkeringsplass (avsatt 25 m2 BRA) med man\u00f8vreringsareal, uteoppholdsareal, murer og terrenginngrep (fylling). Murer og terrenginngrep kommer i konflikt med plan- og bygningsloven \u00a7 29-4 om avstand til nabogrense. Det er s\u00f8kt om dispensasjon. Dette er tredje ganger det s\u00f8kes om enebolig mm. p\u00e5 eiendommen. Siste vedtaket datert den 21.09.2023 ble det gitt avslag p\u00e5 s\u00f8knaden. 2. VEDTAK S\u00f8knad om tillatelse til nybygg enebolig, bod og utomhusanlegg avsl\u00e5s, jf. plan- og bygningsloven \u00a7 29-2 Visuelle kvaliteter, jf. kommuneplanens bestemmelse \u00a7 8 Arkitektur og byform, plan- og bygningsloven \u00a7 29-4 Byggverkets plassering, h\u00f8yde og avstand fra nabogrense og kommuneplanens bestemmelser \u00a7 3.3.2 Plankrav, jf. \u00a7 25.5.1 \u00d8vrig byggeomr\u00e5de. 2.1. Dispensasjoner S\u00f8knad om dispensasjon fra avstandsbestemmelsene i plan- og bygningsloven \u00a7 29-4, for tiltak n\u00e6rmere enn 4 meter fra nabogrense avsl\u00e5s, jf. plan- og bygningsloven \u00a7 19-2. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 3. BEGRUNNELSE FOR VEDTAKET 3.1. Planstatus Eiendommen er ikke detaljregulert og ber\u00f8res kun av kommuneplanen: KOMMUNEPLANENS AREALDEL 2018, planID 65270000, ikraftr\u00e5dt 19.06.2019 Arealform\u00e5l: Bebyggelse og anlegg \u2013 \u00f8vrig byggesone Hensynssone: Kulturmilj\u00f8 - Sol\u00e5sen, vei st\u00f8y-gul sone (en mindre del av eiendommen) 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra eierne av g\u00e5rdsnummer 44 bruksnummer 181 Sol\u00e5sen 24 ved Morten Sagen (representerer Ragnhild Thorsnes Sagen), 44/180, Klokkarlia 5B ved Camilla Urang og Ronny Sivertsen, 44/190 Klokkarlia 3 ved Erik og Trude L\u00f8e og 44/163 Klokkarlia 4 ved Rolf Bastian Langlo. Merknadene g\u00e5r i hovedsak p\u00e5 f\u00f8lgende forhold: \u2022 Eiendommen er ikke egnet til utbygging fordi tomten er smal og bratt. \u2022 H\u00f8y fylling tett p\u00e5 nabogrense vil \u00f8delegge lysforhold, vil gi innsyn og vil redusere utsikt for naboer. \u2022 Fylling vil kunne f\u00f8re til utglidning av masser/ras inn p\u00e5 naboeiendommer. \u2022 Tiltaket vil forringe omr\u00e5dets visuelle kvaliteter. \u2022 Tiltaket st\u00e5r i kontrast med hensynene bak kulturminneomr\u00e5det Sol\u00e5sen. \u2022 Huset m\u00e5 tilpasses terreng og ikke omvendt \u2022 Boligen burde v\u00e6rt plassert lavene i terrenget. \u2022 Forst\u00f8tningsmurer m\u00e5 ogs\u00e5 tilpasse seg terreng og ha n\u00f8dvendig kvalitet for \u00e5 unng\u00e5 at tiltaket virker \u00abmalplassert\u00bb. \u2022 Boligen har ikke uteomr\u00e5det i samsvar med gjeldende krav \u2022 Uteomr\u00e5der med forst\u00f8tningsmur mot nord og s\u00f8r vil v\u00e6re farlig for barn som leker. \u2022 Arbeider som allerede er utf\u00f8rt f\u00f8rer til \u00f8kt avrenning. Vegetasjon og masser som tidligere fanget opp regnvann, renner ned til naboer. \u2022 Tiltaket er ikke omprosjektert slik at det er i tr\u00e5d med avstandsregler og slik at mur og fylling kommer lenger fra nabogrense. \u2022 Omfang og form er ikke omprosjektert i tr\u00e5d med f\u00f8ringer fra RBA. \u2022 Det er ikke vist m\u00e5l p\u00e5 fasadetegninger som viser h\u00f8yeste avvik mellom eksisterende og nytt terreng. \u2022 Tegninger viser ikke reelle h\u00f8yder p\u00e5 mur og fylling. \u2022 Det er ikke foretatt en reell vurdering av fordeler og ulemper. \u2022 Kommunen er ikke forpliktet til \u00e5 innvilge dispensasjon for tiltaket selv om eiendommen for kort tid siden ble fradelt til boligform\u00e5l. \u2022 Illustrasjoner gir et misvisende inntrykk av terrengets utfordringer: Saksnummer BYGG-2023/17263 Side 2 av 21 Bilde som viser hvordan den voldsomme og massive utfyllingen viser seg for naboer: Saksnummer BYGG-2023/17263 Side 3 av 21 S\u00f8ker sine kommentarer: Vi velger \u00e5 kommentere det vi oppfatter som hovedmomentene merknadene fra naboer samlet, da flere av merknadene g\u00e5r p\u00e5 de samme forholdene. Kommunen har i sin tidligere vurdering av s\u00f8knad i vedtak datert 21.09.2023 konkludert med: \u00abN\u00e5r det gjelder plasseringen av parkering og mur viser vi til tinglyst avtale datert 03.05.2021 som ble opprettet i forbindelse med fradeling fra gnr. 44 bnr. 180. Av denne fremg\u00e5r det at: \u00abEiendom p\u00e5 knr. 4601 Gnr: 44 Bnr 904 har gjensidig rett p\u00e5 \u00e5 bruke vei, avkj\u00f8rsel og snuplass p\u00e5 Gnr. 44 Bnr 180 for all fremtid. Rettigheten Saksnummer BYGG-2023/17263 Side 4 av 21 gjelder atkomst til egen eiendom. Ut fra det som er oms\u00f8kt oppf\u00f8res n\u00e5 de delene av felles tilkomst som knytter seg til eiendommen p\u00e5 gnr. 44 bnr. 904. Plasseringen er p\u00e5 bakgrunn av den tinglyste avtalen vurdert til \u00e5 v\u00e6re i samsvar med avstandsbestemmelsen og pbl. \u00a7 29-4 tredje ledd bokstav a\u00bb P\u00e5 bakgrunn av kommunens vurdering er opparbeidelsen av parkeringsplass med tilh\u00f8rende mur iht. den tinglyste avtalen. Det er derav ikke behov for \u00e5 s\u00f8ke om dispensasjon for dette forholdet, og heller ikke krav til varsel om dispensasjon til naboer. I godkjent tomtedeling er det tegnet inn hvor snuhammer skal v\u00e6re, og at begge eiendommene skal ha innkj\u00f8rsel og parkering der. N\u00e5r Urang og Sivertsen velger \u00e5 ikke lage sin parkering s\u00e5 m\u00e5 tiltakshaver sette opp en mur der for \u00e5 f\u00e5 etablert parkeringen og som naboer senere kan fylle inntil n\u00e5r de vil bygge sin parkering. Det er s\u00f8kt oppf\u00f8ring av bolig og om dispensasjon for aktuelle forst\u00f8tningsmurer og bakenforliggende fylling slik som det er vist p\u00e5 tegninger. Vi mener at tiltaket som helhet vil v\u00e6re godt tilpasset et skr\u00e5nende terreng, tomtens beskaffenhet og sett i forhold til omgivelsene med minst mulig bruk av murer, samtidig som man oppn\u00e5r st\u00f8rst mulig avstand til nabogrenser. Dette gir samlet sett en estetisk tilfredsstillende og god utforming. Naboer har blitt varslet p\u00e5 nytt om alle forhold med bolig og uteomr\u00e5der med alle relevante tegninger som skal f\u00f8lge med i en byggesak slik at kravet til korrekt nabovarsling er ivaretatt. N\u00e5r det gjelder avstand fra bolig til nabogrenser s\u00e5 er plasseringen av boligen innm\u00e5lt, og det dokumentert at kravet til avstand ivaretas. H\u00f8yden p\u00e5 topp gulv bolig er ogs\u00e5 iht. tidligere godkjenning, og det er denne h\u00f8yden som det n\u00e5 ogs\u00e5 s\u00f8kes om. Ytterkledning p\u00e5 boligen vil ikke komme n\u00e6rmere grenser enn 4,0 m, og kravet til brannsikkerhet er dermed ivaretatt. N\u00e5r det gjelder eventuelt \u00f8kt innsyn og tap av utsikt s\u00e5 er dette forhold som m\u00e5 kunne p\u00e5regnes i et tettbygd boligomr\u00e5de n\u00e5r en godkjent fraskilt tomt skal bebygges. Krav til solforhold vil ivaretas b\u00e5de for nybygg og naboer. N\u00f8dvendig sikring mot fall fra murer vil ivaretas iht. krav i lovverket. Dette vil utf\u00f8res med \u00e5pne flettverksgjerder, noe som dermed ikke vil fremst\u00e5 som dominerende i forhold til omgivelsene. N\u00e5r det gjelder overvann s\u00e5 vil dette ivaretas iht. beskrivelser i utarbeidet notat overvann datert den 28.12.2021. Det foreligger en forh\u00e5ndsuttalelse til l\u00f8sningen for VA fra Bergen Vann datert den 04.03.2022. Det er her snakk om et p\u00e5begynt prosjekt som ikke er ferdigstilt. Dermed er heller ikke alle arbeidene med overvannsl\u00f8sningen ferdigstilt. Ved \u00e5 fullf\u00f8re prosjektet slik som oms\u00f8kt vil merknadene fra naboer vedr\u00f8rende overvann ivaretas. L\u00f8sningen med murer vil ogs\u00e5 ytterligere ivareta at det ikke skjer noen utglidninger fra fylling, og for \u00e5 f\u00e5 avstand fra grenser. Fyllingsfoten m\u00e5 en ha mur for \u00e5 l\u00e5se fyllingen. Det er en mur i naturstein som ogs\u00e5 er brukt til tilsvarende murer p\u00e5 nabotomter. Klokkalia 5B har ogs\u00e5 naturstein i front av hele sin bolig som lager et flatt niv\u00e5 foran bolig. Ogs\u00e5 nabo Morten Erik Sagen har betongmurer som holder p\u00e5 hans plen og uteomr\u00e5de i front av boligen. Bilder som Saksnummer BYGG-2023/17263 Side 5 av 21 Sagen viser til at han har gravd en gr\u00f8ft inne p\u00e5 sin tomt som vann da vil renne i n\u00e5r regner blir feil \u00e5 bruke som argumentasjon. Gr\u00f8ften dokumenterer ikke at det kommer vann fra tiltakshavers tomt. Tiltakshaver \u00f8nsker \u00e5 f\u00e5 frem at han ogs\u00e5 er en nabo her med rettigheter og som har kj\u00f8pt en godkjent fradelt tomt hvor det tidligere er gitt IG. Helg\u00f8 ber om at han ogs\u00e5 m\u00e5 kunne bli ivaretatt her p\u00e5 lik linje som de andre naboene og det de har f\u00e5tt bygget. V\u00e5r vurdering av merknadene: Vi er enige med naboer at tiltaket som helhet ikke er tilpasset terreng eller omr\u00e5dets visuelle og kulturelle kvaliteter og verdier. Det er spesielt uheldig at tiltaket inneb\u00e6rer h\u00f8ye fyllinger/murer mot s\u00f8r og vest. Vi mener at tiltaket vil medf\u00f8re ulemper for naboer. Tiltaket vil gi mindre luft mellom eksisterende bebyggelse og det nye tiltaket og gi redusert lys og utsikt for tilliggende eiendommer. Tiltaket vil ogs\u00e5 medf\u00f8re uheldig innsyn som f\u00f8lge av liten avstand mellom tiltaket og naboer og som f\u00f8lge av at boligen og uteoppholdsarealer blir liggende langt over noen av naboeiendommene. Selv om eiendommen er smal og fradelt for kort tid siden, er det ikke en selvf\u00f8lge \u00e5 f\u00e5 innvilget dispensasjon fra avstandsbestemmelsen. Forutsetningen for \u00e5 f\u00e5 tillatelse er at tiltaket oppfyller gjeldende bestemmelser i plan, lov og forskrift. Dette gjelder ogs\u00e5 kriteriene for \u00e5 f\u00e5 dispensasjon. N\u00e5r det gjelder sikkerhet og overvannsl\u00f8sning, s\u00e5 m\u00e5 vi forutsette at tiltaket prosjekteres i tr\u00e5d med gjeldende regelverk. Vi viser ellers til v\u00e5r vurdering av tiltaket og dispensasjon under punkt 3.7 (visuelle kvaliteter) og 3.10 (dispensasjon). 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Ansvarlig s\u00f8ker \u2013 Prosjektil AS 982314097 Ansvarlig s\u00f8ker Tiltaksklasse 1 FAVN LPO Ansvarlig prosjekterende \u2013 928602656 Arkitekturprosjektering ARKITEKTER AS Tiltaksklasse 1 3.4. Atkomst og avkj\u00f8rsel Bymilj\u00f8etaten har i vedtak datert 16.02.2022 godkjent avkj\u00f8rsel til eiendommen. Avkj\u00f8rselen er god p\u00e5 f\u00f8lgende vilk\u00e5r: - Avkj\u00f8rselen opparbeides i henhold til innsendte planer som viser at krav til frisikt, svingradius og lengdeprofil er ivaretatt. - Bredden p\u00e5 avkj\u00f8rselen skal v\u00e6re 4 meter. - Frisiktsonen skal til enhver tid v\u00e6re fri for sikthindringer, midlertidige eller permanente, h\u00f8yere enn 0,5 m over vegen. Eksempel p\u00e5 sikthindringer er vegetasjon, gjerde, mur, bosspann eller lignende. Parkering i frisiktsonene er ikke tillat. Saksnummer BYGG-2023/17263 Side 6 av 21 - Avkj\u00f8rselen skal bygges slik at overvann fra vegen ikke renner inn i avkj\u00f8rselen. Den m\u00e5 ogs\u00e5 bygges slik at overvann fra avkj\u00f8rselen ikke renner inn i vegen. Dersom avkj\u00f8rselen avskj\u00e6rer \u00e5pen gr\u00f8ft, skal det legges avl\u00f8psr\u00f8r med minimum diameter 200 mm. Avl\u00f8psr\u00f8r skal legges slik at veggr\u00f8ftens funksjon opprettholdes. Gr\u00f8ftevannet skal ha fritt l\u00f8p inn og ut av r\u00f8ret. - Avkj\u00f8rselen skal i sin helhet tilpasses hovedvegens lengde- og tverrprofil. Enhver tilpasning til vegen skal i sin helhet gj\u00f8res p\u00e5 egen eiendom. - Dersom frisiktsone eller andre deler av avkj\u00f8rselen kommer inn p\u00e5 andres eiendom, m\u00e5 tillatelse til dette innhentes fra de respektive hjemmelshavere/grunneiere. - Vedtaket gjelder kun for avkj\u00f8rsel til ovennevnte eiendom. Dersom avkj\u00f8rselen skal v\u00e6re felles med naboeiendom m\u00e5 det gj\u00f8res en privatrettslig avtale. - Utf\u00f8rende m\u00e5 ha godkjent arbeidstillatelse fra Bymilj\u00f8etaten, f\u00f8r arbeid p\u00e5 eller ved kommunal veg kan starte opp (jf. veglova \u00a7\u00a7 32 og 57). Vi registrerer at bredde p\u00e5 avkj\u00f8rsel ikke er s\u00f8kt i samsvar med tillatelse fra Bymilj\u00f8etaten. Utsnitt fra situasjonsplan i bygges\u00f8knad: Frisiktsonen kommer inn p\u00e5 nabo sin eiendom. Det er ikke dokumentert at det er inng\u00e5tt avtale med eier av 44/180 om \u00e5pen frisiktsone. 3.5. Vannforsyning og avl\u00f8p Bergen Vann har gitt forh\u00e5ndsuttalelse datert 04.03.2022 med saksnummer 2022/15165. 3.6. Andre uttalelser eller vedtak Byantikvaren har gitt uttalelse til tiltak p\u00e5 eiendommen flere dager. Byantikvaren gav f\u00f8lgende tilbakemelding den 26.04.2022 (f\u00f8rste s\u00f8knad): Saksnummer BYGG-2023/17263 Side 7 av 21 Vi viser til oversendelse 30.03.2022. Vi viser ogs\u00e5 til v\u00e5r uttalelse 28. mai 2020, ang\u00e5ende delingssak med form\u00e5l nybygg bolig, der vi stilte oss negativ til deling med form\u00e5l nybygg bolig (202003293-6, deres ref.). Vi har ogs\u00e5 hatt et r\u00e5dgivningsm\u00f8te med tiltakshaver 16.12.2021, der vi tydelig p\u00e5pekte at nybygg enebolig vurderes \u00e5 v\u00e6re i konflikt med hensynssonen). Anbefaling Byantikvaren frar\u00e5der nybygg bolig, som vil komme i vesentlig konflikt med hensynssone kulturmilj\u00f8. Ut fra en kulturminnefaglig vurdering er den nylig utskilte eiendommen ikke egnet for et nybygg. Ber\u00f8rte verneverdier I KPA 2018 er Sol\u00e5sen-Klokkarlia vist som hensynssone bevaring kulturmilj\u00f8 H570_ 3 Sol\u00e5sen. Eiendommen er ikke regulert. I vedlegg 4 til planbestemmelsene for KPA2018 er hensynssonen for kulturmilj\u00f8et Sol\u00e5sen beskrevet slik: \u00abEnhetlig og karakteristisk sm\u00e5husutbygging fra 1947. Etter 2. verdenskrig var bolign\u00f8den stor og tilgangen p\u00e5 materialer knappe. Bebyggelsen best\u00e5r av tre hovedtyper hus oppf\u00f8rt av monterinsferdige lemmer i \u00e9n til to etasjer. De holder Husbank-standard, med strenge krav til areal, material og ensretting. Bebyggelsen er en tydelig representant for nyreisnings-arkitekturen etter krigen. Helhet i bebyggelse og opprinnelig arkitektur b\u00f8r bevares, s\u00e5 som i volumsammensetning, m\u00f8neretning og materialbruk. God terrengtilpasning er viktig.\u00bb Husene preges av etterkrigstidens n\u00f8kterne og rasjonelle utforming, med slake saltak uten p\u00e5bygg, saksede volumer, malt supanel, skifertak og fagvindu helt oppunder gesims som noen kjennetegn. Mange av bygningene har blitt endret eller p\u00e5bygd, men har i all hovedsak fulgt en felles byggeskikk, som saksede volumer i lengderetningen, samt tilbygg p\u00e5 \u00f8stsiden. Noen av husene har ogs\u00e5 kulturhistorisk egenverdi gjennom sitt bevarte s\u00e6rpreg og materialbruk. En variert og tidstypisk fargeholdning er ogs\u00e5 en kvalitet i omr\u00e5det. Oms\u00f8kt tiltak \u2022 Nybygg enebolig \u2022 St\u00f8rre terrenginngrep og oppf\u00f8ring av st\u00f8ttemur Vurdering og konklusjon Oms\u00f8kte tiltak bryter med eksisterende bebyggelsesstruktur i Sol\u00e5sen, der husene ligger terrengtilpasset med volum- og m\u00f8neretningen p\u00e5 tvers av det bratte terrengfallet. Tiltaket omfatter vesentlig utsprengning, utfylling og oppf\u00f8ring av st\u00f8ttemur, for \u00e5 legge til rette for en flat tomt i det bratte terrenget. P\u00e5 denne flaten oms\u00f8kes et hus med volum- og m\u00f8neretning som bryter med resten av omr\u00e5det, og med gavlen vendt ut mot vest. Resten av bebyggelsen ligger med husets langside og slake saltak mot vest, en struktur som definerer dette som et helhetlig, sammenhengende og godt bevart kulturmilj\u00f8. Saksnummer BYGG-2023/17263 Side 8 av 21 Verneverdiene i Sol\u00e5sen er i stor grad knyttet til milj\u00f8verdiene, som overordnede trekk i bebyggelse og bebyggelsesstrukturen. Det vil ha negative konsekvenser for b\u00e5de det n\u00e6rmeste nabolaget og kulturmilj\u00f8et som helhet \u00e5 bryte med denne strukturen. For den videre forvaltningen av hensynssonen vil en tillatelse v\u00e6re sv\u00e6rt uheldig, da et slikt tiltak vil gi u\u00f8nsket presedensvirkning og hule ut hensynet bak hensynssonen. Tiltaket kommer i sterk konflikt med de b\u00e6rende verneverdiene i hensynssonen. I v\u00e5r uttalelse til delingssaken p\u00e5pekte vi at eplehagefortetting i denne sonen er vanskelig, p\u00e5 grunn av den enhetlige tomte- og bebyggelsesstrukturen, og et utfordrende terreng. Byantikvaren frar\u00e5der tiltaket. Vi mener at den nylig utskilte eiendommen ikke er egnet for et nybygg, slik vi p\u00e5pekte i delingssaken. Eiendommen er ikke regulert. Ut fra kulturminnefaglige interesser frar\u00e5der vi at det innvilges dispensasjon fra plankravet. Klokkarlia 5 kan eventuelt bygges til med et sakset volum med samme m\u00f8neretning, i tr\u00e5d med tilbyggingsskikken i Sol\u00e5sen. Saksnummer BYGG-2023/17263 Side 9 av 21 Byantikvaren uttalte f\u00f8lgende den 01.12.2022 til s\u00f8knad nr. 2: Byantikvarens tilbakemelding Verneverdiene i Sol\u00e5sen er i stor grad knyttet til milj\u00f8- og omr\u00e5deverdiene, slik som overordnede trekk i bebyggelse og bebyggelsesstruktur. Vi vurderer at hensynet til kulturmilj\u00f8et er akseptabelt ivaretatt ved etablering av eneboligen, men er bekymret for om dette tiltaket vil gi en u\u00f8nsket presedensvirkning i omr\u00e5det. Vi vil derfor understreke at fordi dette prosjektet har et begrenset omfang, avtrykk og h\u00f8yde, og er tilpasset omr\u00e5dets karakter p\u00e5 en s\u00e6rlig m\u00e5te (med n\u00f8dvendige suppleringer vedr. materialbruk), er dette akseptabelt, ut fra et kulturmilj\u00f8hensyn. Vi vurderer at det kan gis tillatelse til tiltaket under forutsetning av at biloppstillingsplass/murkonstruksjon blir redusert til det halve og at materialitet for bygningen blir presisert som vilk\u00e5r til en evt. tillatelse. Dette betyr at nybygget f\u00e5r malt liggende trepanel (malt, ikke beis), vinduer med trerammer, natur teglpanner- eller skiferstein p\u00e5 tak og at \u00f8vrige detaljer slik som rekkverk o.a. ogs\u00e5 utf\u00f8res med malt treverk. Kulturmilj\u00f8faglig vurdering I KPA 2018 er Sol\u00e5sen-Klokkarlia vist som hensynssone bevaring kulturmilj\u00f8 H570_ 3 Sol\u00e5sen. Eiendommen er ikke regulert. I vedlegg 4 til planbestemmelsene for KPA2018 er hensynssonen for kulturmilj\u00f8et Sol\u00e5sen beskrevet slik: \u00abEnhetlig og karakteristisk sm\u00e5husutbygging fra 1947. Etter 2. verdenskrig var bolign\u00f8den stor og tilgangen p\u00e5 materialer knappe. Bebyggelsen best\u00e5r av tre hovedtyper hus oppf\u00f8rt av monterinsferdige lemmer i \u00e9n til to etasjer. De holder husbankstandard, med strenge krav til areal, material og ensretting. Bebyggelsen er en tydelig representant for nyreisnings-arkitekturen etter krigen. Helhet i bebyggelse og opprinnelig arkitektur b\u00f8r bevares, s\u00e5 som i volumsammensetning, m\u00f8neretning og materialbruk. God terrengtilpasning er viktig.\u00bb Husene preges av etterkrigstidens n\u00f8kterne og rasjonelle utforming, med slake saltak uten p\u00e5bygg, saksede volumer, malt supanel, skifertak og fagvindu helt oppunder gesims som noen kjennetegn. Mange av bygningene har blitt endret eller p\u00e5bygd, men har i all hovedsak fulgt en felles byggeskikk, som saksede volumer i lengderetningen, samt tilbygg p\u00e5 \u00f8stsiden. Noen av husene har ogs\u00e5 kulturhistorisk egenverdi gjennom sitt bevarte s\u00e6rpreg og materialbruk. En variert og tidstypisk fargeholdning er ogs\u00e5 en kvalitet i omr\u00e5det. I vedtatt Kulturmilj\u00f8plan for Bergen kommune (2021-25) trekkes s\u00e6rlig villa- og sm\u00e5husomr\u00e5dene i Fana frem, og det beskrives at et viktig kjennetegn er den finstemte sammenhengen mellom hus, hage og terreng: Fortetting i de omr\u00e5detypiske villastr\u00f8kene er meget utfordrende da dette kan g\u00e5 p\u00e5 bekostning av det finstemte forholdet som gjennomg\u00e5ende er opparbeidet mellom hus og hage, tomtestruktur og terreng jf. Kulturminnestrategiens pkt. 1.0 \u00abI Bergen skal vern av kulturminneverdier sikre kvalitet, identitet og s\u00e6rpreg i byutviklingen\u00bb med underpunkt 1.2 \u00abDette gj\u00f8r vi ved \u00e5 ivareta viktige strukturer som vei, eiendoms- og tomtestrukturer og forholdet mellom hus og hage\u00bb, pkt. 1.3 \u00abIvareta eksisterende bygninger og bygningsmilj\u00f8 i fortettingsomr\u00e5der og la typologi, form og materialitet i det eksisterende v\u00e6re f\u00f8rende Saksnummer BYGG-2023/17263 Side 10 av 21 for nye tiltak\u00bb, pkt. 1.4 \u00abDette gj\u00f8r vi ved \u00e5 videref\u00f8re overordnet karakter, sammenheng og struktur og la ny bebyggelse harmonere med omgivelsene\u00bb og pkt. 1.5 \u00abDette gj\u00f8r vi ved \u00e5 la karakteristisk og stedegen materialbruk, skala, form og struktur v\u00e6re f\u00f8rende ved tiltak og omr\u00e5deutvikling\u00bb. Nybygg: Nybygget inng\u00e5r i en bebyggelsesstruktur som ble etablert gjennom en felles bebyggelsesplan som angir m\u00f8neretning og lengderetning p\u00e5 bygningene. Det s\u00f8kes n\u00e5 om etablering av en frittliggende enebolig som vil plasseres tverrg\u00e5ende p\u00e5 veien og bryter med etablert bebyggelsesstruktur i omr\u00e5det. Det er gjort tiltak for \u00e5 tilpasse bygningen til dette karakteristiske trekket ved kulturmilj\u00f8et, slik som at det tverrg\u00e5ende takflatene har f\u00e5tt en m\u00f8neknekk paralellt med vei og nabobebyggelse. Dette grepet ser \u00abpussig\u00bb ut i fugleperspektiv, men gir en god virkning i gatel\u00f8pet. Bygningen ligger ogs\u00e5 lavere i terrenget sett i forhold til de to n\u00e6rmeste nabobygningene, og dette gj\u00f8r at de karakteristiske gavlpartiene p\u00e5 nabohusene fortsatt vil v\u00e6re godt synlig. Materialkvaliteter- og bruk er ikke redegjort for, ut over at farge p\u00e5 nybygget er beskrevet. Vi anbefaler at det gj\u00f8res ytterligere tilpasninger til omr\u00e5dets stedegne matarialpalett ved at nybygget f\u00e5r malt liggende trepanel (malt, ikke beis), vinduer med trerammer, natur teglpanner- eller skiferstein p\u00e5 tak og at \u00f8vrige detaljer slik som rekkverk o.a. ogs\u00e5 utf\u00f8res med malt treverk. Takflatene blir sv\u00e6rt synlige, og det er en viktig kvalitet at takmaterialet eldes pent over tid, det er derfor kun uglassert tegl- eller skifer som er tilr\u00e5delig og foretrukket taktekkingsmateriale. Biloppstillingsplass: Biloppstillingsplass etableres p\u00e5 en mursokkel omkranset av et spilerekkevrk (i st\u00e5l?) Denne konstruksjonen og flaten fremst\u00e5r som for stor og h\u00f8y, og kommer i direkte konflikt med nybygget. Vi ber om at denne begrenses i omfang. Konkret anbefaler vi at den delen som stikker ut mot huset/nordvest fjernes slik at flatearealet blir redusert til det halve. Vi vurderer at det kan gis tillatelse til tiltaket uten forutsetning av at materialitet for bygningen blir presisert som vilk\u00e5r til en evt. tillatelse. Verneverdiene i Sol\u00e5sen er i stor grad knyttet til milj\u00f8- og omr\u00e5deverdiene, slik som overordnede trekk i bebyggelse og bebyggelsesstruktur. Vi vurderer at hensynet til kulturmilj\u00f8et er akseptabelt ivaretatt ved etablering av eneboligen, men er bekymret for om hvorvidt dette tiltaket vil gi en u\u00f8nsket presedensvirkning i omr\u00e5det. Vi vil derfor understreke at fordi dette prosjektet har et begrenset omfang, avtrykk og h\u00f8yde, og er tilpasset omr\u00e5dets karakter p\u00e5 en s\u00e6rlig m\u00e5te (med n\u00f8dvendige suppleringer vedr. materialbruk), er dette akseptabelt, ut fra et kulturmilj\u00f8hensyn. Vi ber Plan- og bygningsetaten vurdere de samlede forhold og om hvorvidt det lar seg gj\u00f8re \u00e5 gi tillatelse til et nybygg her. Saksnummer BYGG-2023/17263 Side 11 av 21 Byantikvaren skriver f\u00f8lgende den 05.01.2024 til angjeldende s\u00f8knad (3. s\u00f8knad): Saken gjelder Det er i tidligere sak, BYGG-2022/26836, s\u00f8kt om og gitt tillatelse til etablering av et nybygg p\u00e5 eiendommen Klokkarlia 5. Til denne saken ga vi f\u00f8lgende tilbakemelding, dokument 26 (v\u00e5r ref bk360 2022/142008-15): \u00abVerneverdiene i Sol\u00e5sen er i stor grad knyttet til milj\u00f8- og omr\u00e5deverdiene, slik som overordnede trekk i bebyggelse og bebyggelsesstruktur. Vi vurderer at hensynet til kulturmilj\u00f8et er akseptabelt ivaretatt ved etablering av eneboligen, men er bekymret for om dette tiltaket vil gi en u\u00f8nsket presedensvirkning i omr\u00e5det. Vi vil derfor understreke at fordi dette prosjektet har et begrenset omfang, avtrykk og h\u00f8yde, og er tilpasset omr\u00e5dets karakter p\u00e5 en s\u00e6rlig m\u00e5te (med n\u00f8dvendige suppleringer vedr. materialbruk), er dette akseptabelt, ut fra et kulturmilj\u00f8hensyn. Vi vurderer at det kan gis tillatelse til tiltaket under forutsetning av at biloppstillingsplass/murkonstruksjon blir redusert til det halve og at materialitet for bygningen blir presisert som vilk\u00e5r til en evt. tillatelse. Dette betyr at nybygget f\u00e5r malt liggende trepanel (malt, ikke beis), vinduer med trerammer, natur teglpanner- eller skiferstein p\u00e5 tak og at \u00f8vrige detaljer slik som rekkverk o.a. ogs\u00e5 utf\u00f8res med malt treverk\u00bb Denne tillatelsen ble senere opphevet og oms\u00f8kes i denne saken p\u00e5 nytt. Tiltaket som oms\u00f8kes er lite endret siden forrige s\u00f8knad, med unntak av et st\u00f8rre bodbygg i tilknytning til parkeringsarealet. Kulturmilj\u00f8faglig tilbakemelding V\u00e5re kommentarer til det forrige prosjektet vedr. materialvalg er im\u00f8tekommet med en tydelig beskrivelse. V\u00e5r forventning om en reduksjon/endring av parkeringsarealet med rekkverk rundt er ikke im\u00f8tekommet. Saksnummer BYGG-2023/17263 Side 12 av 21 Etablering av bodbygningen i sammenheng med \u00abparkeringsplat\u00e5et\u00bb gir en uheldig inngangssituasjon og virker inn p\u00e5 bebyggelse- og gatestruktur. V\u00e5r vurdering blir derfor at vi kan anbefale at det gis tillatelse til etablering av enebolig med beskrevet materialpalett, men at vi opprettholder anmodningen om at parkeringsarealet/konstruksjonen med bodbygning blir redusert og i st\u00f8rre grad tilpasset denne litt trange situasjonen. R\u00e5det for arkitektur og byform uttalte f\u00f8lgende den 05.12.2022 (s\u00f8knad nr. 2): Rammene for den oms\u00f8kte eneboligen fremst\u00e5r som sv\u00e6rt stramme. Tomten er sv\u00e6rt liten og smal, og R\u00e5det ser at det gitt tomtens begrensninger, st\u00f8rrelse og form er utfordrende \u00e5 lykkes med en enebolig p\u00e5 denne tomten. R\u00e5det stiller derfor sp\u00f8rsm\u00e5l ved hvorfor den ble tillatt utskilt i f\u00f8rste omgang, siden Byantikvarens anbefaling om at \u00abhelhet i bebyggelse og opprinnelig arkitektur b\u00f8r bevares\u00bb var meget klar. Dette var viktige innspill som gikk klart mot en tillatelse. Bebyggelsen i omr\u00e5det rundt Klokkarlia 5 er karakteristisk for den tidlige etterkrigs- utbyggingen i Bergen med en enhetlig arkitektur best\u00e5ende av enkle hus med en n\u00f8ktern husbankstandard. Saksnummer BYGG-2023/17263 Side 13 av 21 N\u00e5r man n\u00e5 skal vurdere det oms\u00f8kte prosjektet, m\u00e5 man ogs\u00e5 vurdere presedensvirkningen som tiltaket kan f\u00e5 i omr\u00e5det som ogs\u00e5 blir p\u00e5pekt av Byantikvar. Som oms\u00f8kt har boligen f\u00e5tt en noe uheldig takform og fremtoning, selv om m\u00f8neretningen ligger samme veien som nabobebyggelsen blir proporsjonene helt annerledes. R\u00e5det finner at det f\u00f8rste oms\u00f8kte tiltaket hadde en bedre utforming totalt, selv om m\u00f8neretningen ikke tilsvarte nabobebyggelsen. Dersom man inng\u00e5r privatrettslige avtaler, vil man muligens kunne bygge p\u00e5 en st\u00f8rre del av tomten, eventuelt i nabogrensen, og dermed f\u00e5 et noe st\u00f8rre spillerom ved \u00e5 trekke seg lenger ned i hj\u00f8rnet mot s\u00f8rvest. Dette forutsetter imidlertid at naboene samtykker til dette. Om dette lar seg gj\u00f8re, kan man muligens arbeide med et noe bredere foravtrykk, og s\u00e5ledes oppn\u00e5 noe av den selvgrodde kvaliteten man ser i nabobebyggelsen. I Oslo har man for lignende tiltak Sm\u00e5husplanen, som er et verkt\u00f8y med klare retningslinjer og rammer for hvordan man kan g\u00e5 frem i saker som omhandler fortetting. Her i Bergen kan man p\u00e5 Byarkitekten sine hjemmesider finne en artikkel om fortetting i eksisterende sm\u00e5husomr\u00e5der, se link under. https://www.bergen.kommune.no/hvaskjer/tema/ arkitekturog-byformingsstrategi/ rad/fortetting RBA kan ikke anbefale tiltaket som oms\u00f8kt. Bymilj\u00f8etaten har den 08.12.2021 gitt dispensasjon fra veglovens bestemmelse om byggegrense langs offentlig vei. Dispensasjonen er gitt p\u00e5 f\u00f8lgende vilk\u00e5r: - Ingen deler av boligen, medregnet takutstikk, skal komme n\u00e6rmere vegmidte p\u00e5 kommunal veg enn ca. 8 meter, slik innsendt s\u00f8knad viser. - Boligen skal ikke komme i konflikt med frisiktsoner til vegkryss eller egen avkj\u00f8rsel. - Det kan ikke rettes erstatningskrav mot vegholder ved eventuell skade p\u00e5 boligen for\u00e5rsaket av vegvedlikeholdet, herunder br\u00f8yting, som f\u00f8lge av at tiltaket blir bygget n\u00e6rmere kommunal veg enn gjeldene byggegrense. Utvendig bod som er en del av tiltakene det s\u00f8kes om, kommer i konflikt med avstanden p\u00e5 8 meter til veimidte. 3.7. Visuelle kvaliteter I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Krav til utforming f\u00f8lger ogs\u00e5 av kommuneplanens bestemmelser \u00a7 8 Arkitektur og byform, \u00a7 112 Kulturminner og kulturmilj\u00f8 og hensynssonen \u00a7 35.5 Kulturmilj\u00f8. Blant annet gjelder f\u00f8lgende til nye tiltak: Saksnummer BYGG-2023/17263 Side 14 av 21 KPA 8.2.1: Nye tiltak skal fremme opplevelsen av stedets egenart og tilf\u00f8re bymilj\u00f8et nye kvaliteter. KPA 8.2.4: Utforming av byrom og bygninger skal ivareta sammenheng med omkringliggende landskap, stedets historiske strukturer og kulturminner. KPA 8.2.9: Nye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer. KPA 12.5 Kulturminner, verneverdig historisk kulturmilj\u00f8 og kulturlandskap skal brukes for \u00e5 videreutvikle bergensk byggeskikk med kvalitet og s\u00e6rpreg. Det skal innhentes kulturminnefaglig vurdering fra kommunens faginstans. Vi har 3 ganger mottatt s\u00f8knad om enebolig p\u00e5 eiendommen: F\u00f8rste s\u00f8knad: Andre s\u00f8knad: Tredje og n\u00e5gjeldende s\u00f8knad: Bortsett fra retning p\u00e5 tak, er tiltaket lite endret i form, st\u00f8rrelse, plassering i horisontalplan, h\u00f8yde og terrenginngrep. Saksnummer BYGG-2023/17263 Side 15 av 21 I likhet med R\u00e5det for arkitektur og byform, s\u00e5 mener vi at boligen i den f\u00f8rste s\u00f8knaden (bygning utenom terrengtilpasning), har den beste utformingen. Boligen i s\u00f8knad nr. 2 og i n\u00e5gjeldende s\u00f8knad, har samme retning p\u00e5 tak som nabobebyggelsen, men denne l\u00f8sningen gir uheldig form p\u00e5 taket og har proporsjoner som ikke passer bygningen i seg selv eller samsvarer med nabobebyggelsen. For alle s\u00f8knadene er tiltakets plassering i terreng problematisk. Plassering og omfang f\u00f8rer til sv\u00e6rt skjemmende terrenginngrep med h\u00f8ye fyllinger og murer mot naboer og mot egen eiendom. Det er gjort fors\u00f8k p\u00e5 \u00e5 gi murene h\u00f8yere visuell kvalitet, men selv om murene fremst\u00e5r som et fremmedelement i dette omr\u00e5det ser boligene og hager er tilpasset skr\u00e5nende terreng. Eiendommen har sv\u00e6rt sk\u00e5nende terreng b\u00e5de mot vest og s\u00e5r. I tillegg er eiendommen sv\u00e6rt smal. Disse forholdene gj\u00f8r det utfordrende \u00e5 prosjektere bolig p\u00e5 eiendommen p\u00e5 enm\u00e5te som tar hensyn til terreng, omkringliggende bolig og omr\u00e5dets karakter. Tomtens utfordringer og hensynet til kulturminnemilj\u00f8et i Sol\u00e5sen, gj\u00f8r at byantikvaren f\u00f8rst om fremst mener at eiendommen ikke er egnet til ny bolig. Verneverdiene i Sol\u00e5sen, knytter seg i hovedsak til overordnede trekk i bebyggelse og bebyggelsesstruktur. Viktige trekk for bebyggelsen er volum, m\u00f8neretning og materialbruk. Selv om boligen f\u00f8lger samme m\u00f8neretning som omkringliggende boliger og har trekledning i fasader, s\u00e5 mener vi at tiltaket som helhet, ikke er tilpasset kulturminnemilj\u00f8et. Den valgte m\u00f8neretning f\u00f8rer til uheldige proporsjoner b\u00e5de for bygningen i seg selv og for tilpasning til omkringliggende bebyggelse og terreng. Tiltaket har form, proporsjoner og l\u00f8sninger med murer og fyllinger som ikke er tilpasset verken eiendommen eller omr\u00e5dets bebyggelse., Bygningen avviker fra omr\u00e5dets bebyggelsesstruktur. Med boden som er kommet til i den siste s\u00f8knaden, forsterkes dette problemet ytterligere. Boden er plassert mellom boligen og vei og gir et inntrykk av en sv\u00e6rt lang bygningskropp. I tillegg er det uheldig at boden blir boligens fasade mot vei. Etter v\u00e5r vurdering er ikke bestemmelsene i plan- og bygningsloven og kommuneplanen om utforming og visuelle kvaliteter, tilstrekkelig ivaretatt for oms\u00f8kte tiltak. 3.8. Uteoppholdsareal If\u00f8lge kommuneplanens bestemmelser \u00a7 14 skal alle boenheter ha tilgang til gode og hensiktsmessige utend\u00f8rs oppholdsareal. Arealene skal invitere til opphold og aktivitet for beboere i alle aldre. Minimumskravet til st\u00f8rrelse med n\u00f8dvendig kvalitet er 100 m2. I mottatt situasjonsplan er det opplyst at boligen har 131,1 m2 uteoppholdsareal. Store deler av dette arealet er ikke egnet for opphold og lek fordi arealene heller mot bratt fylling, er for smale og har funksjon som gang-/atkomstarealer. N\u00e5r disse arealene fratrekkes totalen p\u00e5 131 m2, er det ikke tilstrekkelige uteoppholdsarealer igjen med n\u00f8dvendig kvalitet. Etter v\u00e5rt skj\u00f8nn viser manglende st\u00f8rrelse og kvalitet p\u00e5 uteoppholdsarealene at boligen er for stor og er prosjektert med d\u00e5rlige l\u00f8sninger. 3.9. Plankrav i \u00f8vrig byggesone Etter kommuneplanens bestemmelse \u00a7 3.1 skal tiltak etter plan- og bygningsloven \u00a7 21-1 bokstav a, d, g, k, og l inng\u00e5 i reguleringsplan. Dersom tiltak er i samsvar med kommuneplanens bestemmelser, kan tiltaket unntas fra plankravet, jf. \u00a7 3.3.2. Et av vilk\u00e5rene for unntak er at tiltaket er tilpasset eksisterende bebyggelse herunder kulturmilj\u00f8, jf. kommuneplanen \u00a7 26.5.1. Saksnummer BYGG-2023/17263 Side 16 av 21 Etter v\u00e5rt skj\u00f8nn oppfyller ikke tiltaket kriteriene for unntak fra plankravet. Vi mener tiltaket p\u00e5virker omr\u00e5dets visuelle og kulturelle verdier p\u00e5 en negativ m\u00e5te. 3.10. Dispensasjon Deler av tiltaket kommer i strid med plan- og bygningsloven \u00a7 29-4 andre ledd som regulerer tiltakets avstand til nabogrense. Det s\u00f8kes om \u00e5 plassere tiltaket forst\u00f8tningsmurer og fylling 2 meter fra nabogrense mot 44/190, 11/192m 44/181 og 44/180. Hovedregelen er at et tiltak skal ha en avstand til nabogrense som tilsvarer tiltakets halve h\u00f8yde, og ikke mindre enn 4m. Dispensasjon kan bare gis dersom verken hensynene bak bestemmelsen det s\u00f8kes dispensasjon fra eller hensynene i plan- og bygningslovens form\u00e5lsbestemmelse \u00a7 1-1, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Hovedhensynet bak plan- og bygningsloven \u00a7 29-4 andre ledd er \u00e5 hindre brannspredning til andre byggverk og ivareta behovet for luft, lys, utsikt samt hindre innsyn. Plan og vedtak skal if\u00f8lge form\u00e5lsbestemmelsen i plan- og bygningsloven, sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon med at prosjektert gulv er satt til kote + 91,89 og at denne h\u00f8yden styrer h\u00f8yder p\u00e5 skr\u00e5ninger og murer. Tomten er lang og smal og boligen m\u00e5 ligge p\u00e5 tvers av terrenget. En eller annen form for bearbeiding er derfor helt n\u00f8dvendig. S\u00f8ker skriver at boligen vil ligge vesentlig lavere enn nabobebyggelsen og at den er godt tilpasset omgivelsene. S\u00f8kere mener at hensynet bak avstandsbestemmelsen og form\u00e5lsbestemmelsen ikke blir vesentlig tilsidesatt ved en dispensasjon. Fordelene ved \u00e5 dispensere er et det oppn\u00e5s gode uteoppholdsarealer for beboerne i den nye boligen. Med 2 meter avstand fra forst\u00f8tningsmur/fylling til nabogrenser blir det tilfredsstillende lys og luft rundt eiendommene. Muren vil f\u00e5 h\u00f8yde opp til 1,9 meter i det s\u00f8rvestre hj\u00f8rnet. I denne konkrete saken er vi ikke enig med s\u00f8ker at det er n\u00f8dvendig med murer og fylling i den grad det s\u00f8kes om i dette tiltaket. Tiltaket m\u00e5 prosjekteres i tr\u00e5d med gjeldene regler, ikke med forutsetning om dispensasjon fra regler. Vi mener at boligen verken er utformet eller plassert i tr\u00e5d med eksisterende terreng og form p\u00e5 tomten. Eiendommen har utfordringer som gj\u00f8r at det blir vanskelig \u00e5 oppn\u00e5 avstander i tr\u00e5d med avstandsbestemmelsen i \u00a7 29-4, men etter v\u00e5r oppfatning er det ikke gjort tilfredsstillende fors\u00f8k p\u00e5 \u00e5 tilpasse tiltaket til terreng eller omgivelsene. Vi er enige med naboer at murer og fylling vil gi mindre lys og luft mellom eksisterende bolig og hage og det nye tiltaket. Den store h\u00f8ydeforskjellen som oppst\u00e5r med mur og fylling vil fremst\u00e5 som en h\u00f8y vegg for naboer. Prosjekt bolig er vist opp mot 3 til 4 meter h\u00f8yere enn eksisterende terreng mot naboer. H\u00f8ydeforskjellen og avstanden til naboeiendommer gj\u00f8r ogs\u00e5 at naboer f\u00e5r mer innsyn og redusert utsikt. Etter v\u00e5rt skj\u00f8nn er disse ulempene vesentlig st\u00f8rre enn det som m\u00e5 forventes i dette boligomr\u00e5det. Saksnummer BYGG-2023/17263 Side 17 av 21 Vi mener det ogs\u00e5 m\u00e5 vektlegges at muren fremst\u00e5r som et fremmedelement i dette omrt\u00e5det. Tiltaket vurderes til \u00e5 vesentlig tilsidesette de hensyn bestemmelsene skal ivareta. Vi kan ikke se at det er samfunnsmessige fordeler ved \u00e5 dispensere. Vi kan heller ikke se at det er fordeler for beboerne i den nye boligen fordi murer og fyllinger slik de er vist, f\u00f8rer til at store deler av eiendommen blir ubrukelig. Ulempene vil v\u00e6re en forringelse av omr\u00e5dets visuelle kvaliteter i tillegg til at b\u00e5de tiltakets eiendom og naboeiendommer f\u00e5r d\u00e5rligere uteoppholdsarealer. Etter en samlet vurdering vil ikke fordelene v\u00e6re klart st\u00f8rre enn ulempene. Det er ikke s\u00f8kt om dispensasjon fra avstandsbestemmelsen for snuplass for bil. Vi er enige med s\u00f8ker at det m\u00e5 legges til grunn at kart og gjensidig avtale om avkj\u00f8rsel, parkering og snuplass ved fradeling av 44/180 m\u00e5 likestilles med samtykke til plassering av tiltaket n\u00e6rmere enn avstandsbestemmelsen tilsier. I dette tilfellet er ogs\u00e5 bod vist n\u00e6rmere enn 4 meter fra 44/182. Vi legger til grunn at boden inng\u00e5r i \u00a7 29-4 3. ledd bokstav b, dvs. mindre tiltak som kan plasseres n\u00e6rmere nabogrense. Atkomst til boligen er vist under 4 meter fra nabogrense mot 44/190 og vil v\u00e6re avhengig av dispensasjon fra nabogrensen. Vi kan ikke anbefale dispensasjon og mener det m\u00e5 v\u00e6re mulig \u00e5 anlegge atkomst i samsvar med avstandsbestemmelsen. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Gerd Soldal Saksbehandler Trond Haugen Seksjonsleder Dette dokumentet er godkjent elektronisk. Kopi til DS EIENDOM AS Langelandsstien 4B 4103 J\u00d8RPELAND Rolf Bastian Langlo 5223 NESTTUN Klokkarlia 4 Ronny Sivertsen 5223 NESTTUN Klokkarlia 5B Erik L\u00f8e 5223 NESTTUN Klokkarlia 3 Camilla Urang 5223 NESTTUN Klokkarlia 5B Saksnummer BYGG-2023/17263 Side 18 av 21 Trude Selvik L\u00f8e Klokkarlia 3 5223 NESTTUN Morten Erik Sagen Sol\u00e5sen 24 5223 NESTTUN Saksnummer BYGG-2023/17263 Side 19 av 21 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/17263 Side 20 av 21 Saksnummer BYGG-2023/17263 Side 21 av 21 "
}