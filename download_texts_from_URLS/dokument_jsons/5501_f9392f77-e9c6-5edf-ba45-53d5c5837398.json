{
  "dokument_id": "f9392f77-e9c6-5edf-ba45-53d5c5837398",
  "doc_type": "case_attachment",
  "kommune": 5501,
  "tittel": "Vedlegg 32. Vurdering av bl\u00e5gr\u00f8nne tema - generelt",
  "url": "https://innsyn.tromso.kommune.no/application/getMoteDokument?dokid=2002009744",
  "tekst": " Referanse: Dato: Notat 22/19137-64 06.09.2024 Notat KPA 2024, Bl\u00e5gr\u00f8nne strukturer i byomr\u00e5det 1 Bl\u00e5gr\u00f8nne strukturer i byomr\u00e5det Kommuneplanens arealdel videref\u00f8rer fokus p\u00e5 b\u00e6rekraft og at all utvikling skal skje innen naturens t\u00e5legrense, som framsettes i samfunnsdelen. Det handler om \u00e5 tilpasse seg et klima i endring, bidra til \u00e5 redusere klimagassutslipp og ta vare p\u00e5 naturmangfoldet. Systemet av elver og bekker fra fjell til sj\u00f8 samt strandsonen utgj\u00f8r den bl\u00e5e strukturen i byen. Bymarka, parker, lekeplasser, gravlunder og de siste byn\u00e6re landbruksarealene utgj\u00f8r den gr\u00f8nne strukturen. Om vinteren m\u00e5 byen tilrettelegges for bruken av en \u201chvit\u201d struktur med lysl\u00f8ypa, akebakker og sn\u00f8deponier. Dette systemet av ubebygde arealer og korridorer sikrer at den bygde byen fungerer som det skal, b\u00e5de n\u00e5r det gjelder trivsel, rekreasjon, transport og servicetjenester. Bl\u00e5gr\u00f8nne strukturer bidrar ogs\u00e5 til \u00e5 dempe konsekvenser av ekstremv\u00e6r og havniv\u00e5stigning som byen vil p\u00e5virket av i framtiden. 1.1 Bl\u00e5gr\u00f8nne strukturers betydning for folkehelse og senterstruktur Troms\u00f8 ligger i storsl\u00e5tt natur med fjell og sj\u00f8. Tilrettelegging for friluftsliv som gir tilgang til popul\u00e6re turm\u00e5l, er en viktig oppgave for kommunen. Samtidig er Troms\u00f8 en by med et urbant levesett, der tilgang til uteoppholdsomr\u00e5der i selve byen blir mer etterspurt. I visjonen om en kortreist by, der de viktigste funksjonene skal kunne dekkes uten bilkj\u00f8ring, skal ogs\u00e5 de gr\u00f8nne n\u00e6romr\u00e5dene v\u00e6re innenfor gangavstand. Byvekst og fortetting har mange fordeler for samfunnet, men g\u00e5r ofte p\u00e5 bekostning av gr\u00f8nne arealer. I et samfunn som vil f\u00e5 mange eldre p\u00e5 relativt kort sikt, vil gr\u00f8nne oppholdsarealer f\u00e5 en enda viktigere funksjon. Samtidig m\u00e5 behovene for barn og unge ivaretas med gode uteomr\u00e5der. 1.2 Bl\u00e5gr\u00f8nne strukturers betydning for klimaendring og b\u00e6rekraft I en tid der klimaet er i endring, m\u00e5 kommunen forberede seg p\u00e5 konsekvenser av ekstremv\u00e6r. Det forventes flom og skred, samt et stigende havniv\u00e5 med h\u00f8yere stormflo. For \u00e5 h\u00e5ndtere overvann og flom, har gr\u00f8nne arealene en viktig funksjon n\u00e5r det gjelder infiltrasjon og fordr\u00f8yning av regnvann. Naturlige bekker sikrer en trygg avledning av overvann til sj\u00f8en. Selv om konsekvenser av havniv\u00e5stigning har v\u00e6rt lite synlig i Troms\u00f8 fram til n\u00e5, m\u00e5 planlegging i strandsonen tilpasses endringer. B\u00e6rekraftig forvaltning betyr varsom bruk og sikring av de siste gr\u00f8nne omr\u00e5dene i byen, for de som kommer etter oss. 2 Hvilke endringer ble gjennomf\u00f8rt i denne revisjonen? 2.1 Sammenheng og flerfunksjonalitet i gr\u00f8nnstrukturen ble styrket Kommuneplanens arealdel har alltid stort fokus p\u00e5 \u00e5 vise framtidige utbyggingsomr\u00e5der. Gr\u00f8nne omr\u00e5der inngikk i boligform\u00e5let (\u00abgeneralisering av arealform\u00e5l\u00bb) og ble kun vist p\u00e5 plankart fra en viss Troms\u00f8 Kommune Referanse: 22/19137-64 Dato: 06.09.2024 Side 1 av 12 Side 2 av 12 st\u00f8rrelse. Selv om vekst er fortsatt et viktig og \u00f8nsket tema, s\u00e5 ble i denne revisjonen ogs\u00e5 de gr\u00f8nne verdiene l\u00f8ftet fram. Det resulterte i at plankartet viser n\u00e5 de fleste regulerte gr\u00f8nne arealene med arealform\u00e5l, hensynssone eller linjetema. I p\u00e5vente av en storstilt oppheving av eldre reguleringsplaner (\u00abplanvask\u00bb), ble det allerede tatt stilling til hvilke gr\u00f8nne arealer som skal beholdes fra et overordnet perspektiv. Ved \u00e5 vise ogs\u00e5 mindre gr\u00f8nne arealer p\u00e5 kommuneplankartet, understrekes viktigheten av disse i en st\u00f8rre sammenheng, og nedbygging kan unng\u00e5s. For eksempel kan en 2 m bred stripe v\u00e6re viktig for \u00e5 gi allmennheten tilgang til marka eller en lekeplass. Den kan ogs\u00e5 ha tilleggsfunksjoner som \u00e5 avlede overvann til n\u00e6rmeste veggr\u00f8ft eller sj\u00f8 (flerfunksjonalitet) eller rommer ledningsanlegg i bakken. Ved \u00e5 vise flere gr\u00f8nne omr\u00e5der p\u00e5 plankart, blir sammenhengen mellom de gr\u00f8nne arealene synlig og ogs\u00e5 der hvor sammenhengen er brudd. F\u00f8lgende omr\u00e5der danner det \u00abgr\u00f8nne\u00bb nettet i byen, som skal defineres og forsterkes i en kommunedelplan for gr\u00f8nnstruktur: \u2022 Markaomr\u00e5der med atkomststier fra bebyggelsen \u2022 Fj\u00e6resonen langs sj\u00f8en med mulighet for \u00e5 etablere en gjennomg\u00e5ende sti \u2022 Gjennomg\u00e5ende bl\u00e5gr\u00f8nne bekkedrag fra fjell til fj\u00e6re \u2022 Gr\u00f8nne omr\u00e5der i bydelene for rekreasjon, naturmangfold, urbant landbruk og klimatilpasning \u2022 Leke- og uteoppholdsareal i tilknytning til boligomr\u00e5der \u2022 Et sammenhengende snarvegnett \u2013 fortrinnsvis i gr\u00f8nne korridorer \u2022 Et mosaikk av gr\u00f8nne private hager som bidrar b\u00e5de n\u00e5r det gjelder \u00e5 h\u00e5ndtere klimaendringen og skaper gr\u00f8nne forbindelser for planter og dyr 2.2 Snarveger og forbindelser mellom gr\u00f8nne omr\u00e5der Fortetting \u00f8ker sannsynligheten for at etablerte snarveger forsvinner. Derfor ble viktige snarveger fra den siste kommunale snarvegkartleggingen lagt inn enten som linjetema eller som form\u00e5l turdrag. For \u00e5 knytte marka og fj\u00e6ra sammen, ble snarveger for myke trafikanter markert. Snarveger imellom boligfeltene eller til n\u00e6rmeste lekeplassen ble ogs\u00e5 markert. I noen tilfeller ble det i tillegg lagt inn et gr\u00f8nt turdragsform\u00e5l over en etablert snarveg for \u00e5 framheve (fler)funksjonaliteten denne korridoren skal ha i framtiden. 2.3 Bekkedrag \u2013 fra fjell til fj\u00e6ra Denne revisjonen hadde for f\u00f8rste gang fokus p\u00e5 \u00e5 forberede byen p\u00e5 et klima i endring. Derfor ble bekkedrag avsatt som bl\u00e5gr\u00f8nne strukturer for at flomvann kan renne av og for\u00e5rsake minst mulig skade. Selv om det er \u00f8nskelig at bekker ligger i gjennomg\u00e5ende, \u00e5pne l\u00f8p, er disse oftest lagt i r\u00f8r og hus ble plassert i det opprinnelige bekkel\u00f8pet. Ved ekstremv\u00e6r er det stor sannsynlighet for at flomvann vil s\u00f8ke til sitt gamle lei. Derfor markerer hensynssoner det opprinnelige l\u00f8pet for \u00e5 varsle om fare for flom som kan forekomme ved mer ekstreme v\u00e6rsituasjoner. For \u00e5 forbedre avrenningssituasjonen peker kommuneplanen p\u00e5 seks bekker i byomr\u00e5det som b\u00f8r gjen\u00e5pnes: \u2022 Bj\u00f8rnebekken (Hamna) \u2022 Sykehusbekken (Breivika/Gimle) \u2022 Prestvannbekken (Charlottenlund/Workinnmarka) \u2022 Sideelv til Krokelva (Kroken) \u2022 Bekk ved Skjelnan skole (Skjelnan) \u2022 Dreneringslinje fra Bymyra gjennom Holt til sj\u00f8en (S\u00f8rTroms\u00f8ya) Side 3 av 12 Samtidig utelukkes ikke at andre bekker ogs\u00e5 b\u00f8r gjen\u00e5pnes i et klimaperspektiv. 2.4 Flommodellering og flomsoner langs bekker Det finnes rundt 30 \u00e5pne eller delvis lukkede bekkel\u00f8p i byomr\u00e5det som vil f\u00e5 en viktig rolle i situasjoner med ekstremv\u00e6r. For Sollielva ble det modellert en 100\u00e5rs flomhendelse, der en hensynssone for flom ble lagt over oversv\u00f8mt areal p\u00e5 plankart. Modelleringen viser at flommen sprer seg i vifteform f\u00f8r den treffer sj\u00f8en. Bygg som ligger rundt 50 \u2013 80 m fra bekkel\u00f8pet vil v\u00e6re ber\u00f8rt av flommen. Dybden kan variere mellom 2 cm til 50 cm eller mer, avhengig om vannet fyller opp en terrengforsenkning. Faregraden som setter seg sammen av vannets dybde og hastighet, betyr langs Sollielva ikke fare for voksne eller den eksisterende bebyggelsen, men den vil for\u00e5rsake \u00f8konomisk skade grunnet vanninntrengning i hus med etasjer under bakken. Bygningssikring er derfor viktig ved eksisterende og framtidige bygg. Det \u00e5pnes ikke for \u00e5 legge bekker i tekniske, betongkledde kanaler for \u00e5 forebygge flom. Sikring m\u00e5 skje ved bygget og ny bebyggelsen m\u00e5 overholde en viss avstand til bekken. Til slike flomsoner ble det formulert en bestemmelse om at nye tiltak innenfor markert sone m\u00e5 ta hensyn til fare for flom. En liknende bestemmelse knyttes til korridorene for flomveger, der overvann ved ekstremv\u00e6r vil renne. Det b\u00f8r gjennomf\u00f8res flere flommodelleringer av bekker i eksisterende bebyggelse, siden det m\u00e5 antas at oversv\u00f8mmelser langs de fleste bekkene i byomr\u00e5det vil oppf\u00f8re seg noenlunde likt (vifteformaktig spredning av flom) p\u00e5 grunn av en liknende topografi. 2.5 Flomveger n\u00e5r klimaet endrer seg Avrenning ved regnhendelser eller under sn\u00f8smelting f\u00f8lger naturlige terrengforsenkninger som gamle bekkel\u00f8p, veger, gr\u00f8fter og stier. Disse avrenningslinjene danner grunnlag for valg av flomveger som leder overvann til sj\u00f8en. Siden fokus p\u00e5 klimaendringer og fare for \u00f8kt nedb\u00f8r kom f\u00f8rst i de siste \u00e5rene, ligger noen bygg relativt n\u00e6r slike avrenningslinjer. Det ble gjort et fors\u00f8k \u00e5 endre l\u00f8pet og styre overvann med minst mulig skade til sj\u00f8. Dette forutsetter at det finnes en \u00e5pning mellom bebyggelsen. Fortettingsstrategien har f\u00f8rt til at mange opprinnelig \u00e5pne arealer ble bebygd. Hensynsoner for flomfare som ble lagt over disse avrenningslinjene har to funksjoner: \u2022 de skal varsle om overvann eller urban flom i ekstremv\u00e6rsituasjoner og \u2022 gir kommunen mulighet til \u00e5 etablere flomveger. Urban flom kan for eksempel ledes inn i en gr\u00f8ft eller renne, langs en fortauskant eller inn i en bekk. Flomveger blir et viktig tema i framtiden og etablering av disse m\u00e5 realiseres etter hvert. Kommunens relevante fagetater m\u00e5 vurdere \u00e5 integrere flomveger i sine portef\u00f8ljer, noe som utl\u00f8ser behov for ressurser (finansiering og bemanning). Ogs\u00e5 rutiner for varsel n\u00e5r det gjelder bygningssikring m\u00e5 vurderes i forbindelse med etablering av flomveger. Plankartet ivaretar at flomveger f\u00f8res helt ut til sj\u00f8. Men p\u00e5 flere omr\u00e5der n\u00e6r sj\u00f8en vil overvann eller stormflo samle seg (\u201cmellomlagringsareal\u201d) i lavbrekk. Det kan v\u00e6re arealer uten fall (f.eks p\u00e5 en landfylling) eller arealer som har et naturlig eller kunstig lavpunkt (offentlig veg, garasjeanlegg under bakken, mm). En hensynssone eller et bl\u00e5gr\u00f8nt arealform\u00e5l sikrer at tomteeieren har mulighet for \u00e5 lede flomvann til sj\u00f8en. Slike \u201c\u00e5pne dreneringskanaler\u201d p\u00e5 landfyllinger avsetter plass for framtidig h\u00e5ndtering av klimaendringer. Disse ligger ofte i forlengelsen av en bekk eller en avrenningslinje. Det vises til et eget notat om flomveger og urban flom. Side 4 av 12 2.6 Mer gr\u00f8nt rundt bebyggelsen - bl\u00e5gr\u00f8nnhvit faktor (BGHF) i reguleringsplaner Gjeldende kommuneplanen har ingen verkt\u00f8y for \u00e5 kreve et minimum av beplantning eller gr\u00f8nne arealer i en reguleringsplan. Bebyggelsen kan oppf\u00f8res uten et eneste tr\u00e6r og utearealene kan asfalteres eller anlegges med andre beleggmaterialer. Tette arealer uten gr\u00f8nne innslag er verken hensiktsmessig for folkehelse, biodiversitet, trivsel eller klimatilpasning. Kommuneplanen innf\u00f8rer derfor bruk av bl\u00e5gr\u00f8nnhvit faktor (BGHF) i uteromsplanleggingen som sikrer et minimum av \u00e5pne flater og vegetasjon innenfor planomr\u00e5det. BGHF er en metode som ser overvannsh\u00e5ndtering og utforming av uteomr\u00e5der under ett og anvendes i reguleringsplaner og byggesak. Hensikten er \u00e5 kompensere for tap av gr\u00f8nne arealer og permeable flater med ulike gr\u00f8nne, bl\u00e5e og hvite tiltak. Tiltakene kan velges fleksibelt og kan v\u00e6re areal for sn\u00f8deponi, gressplen, tr\u00e6r eller regnbed for \u00e5 samle opp takvann. I tillegg tilpasses krav om gr\u00f8nne innslag, slik at boligform\u00e5l har h\u00f8yere krav til gr\u00f8nne tiltak enn veg- eller n\u00e6ringsform\u00e5l. Bl\u00e5gr\u00f8nnhvit faktor ivaretar lovendringene i plan- og bygningsloven som har som hensikt \u00e5 forebygge skader fra overvann. Det ble tatt hensyn til Troms\u00f8s bebyggelsesstruktur og tomtest\u00f8rrelser - mindre boligtomter, mindre kvartalsst\u00f8rrelser og smalere veger sammenliknet med andre storbyene, slik at kravene er noe lavere. Det vises til et eget notat om bl\u00e5gr\u00f8nnhvit faktor, der normtall og anvendelsen av metodikken er beskrevet. 2.7 Byens gr\u00f8nnstruktur til lek og opphold En viktig del av kommunens tilbud for innbyggere er den kommunale gr\u00f8nnstrukturen. Med unntak av bymarka er det ikke mange gr\u00f8nne arealer igjen i de fleste bydelene. I denne revisjonen har kommunen fokusert p\u00e5 f\u00f8lgende typer friomr\u00e5de/gr\u00f8nnstruktur: \u2022 str\u00f8kslekeplasser \u2022 mindre gr\u00f8nne omr\u00e5der i sm\u00e5husbebyggelsen \u2022 st\u00f8rre ikke utbygde friomr\u00e5der/gr\u00f8nnstruktur som har potensial for rekreasjon. I frav\u00e6r av en gr\u00f8nnstrukturplan ble det gjennomf\u00f8rt analyser p\u00e5 overordnet niv\u00e5 knyttet til ulike typer friomr\u00e5de for \u00e5 gi innspill til arealdelen: a. En stedsfesting av str\u00f8kslekeplasser der kapasiteten ble vurdert mht brukertall og avstandskrav. b. En evaluering av str\u00f8kslekeplassens st\u00f8rrelse opp mot utbyggingsstrukturen. c. En kartlegging av de eksisterende mindre friomr\u00e5dene som ligger i hovedsak i den eldre sm\u00e5husbebyggelsen. d. En analyse av eksisterende gr\u00f8nne omr\u00e5der mht egnethet for rekreasjon i bydelene og som er utsatt for s\u00f8knad om anleggsbidrag for etablering av str\u00f8kslek. 2.7.1 Stedsfesting av str\u00f8kslekeplasser med kapasitetsvurdering Str\u00f8kslekeplasser utl\u00f8ses av boligprosjekter og er i h\u00f8y grad tilrettelagt for lek og aktivitet for alle aldersgrupper. Str\u00f8kslekeplasser tilbyr b\u00e5de stillesittende aktiviteter og installasjoner for allsidig fysisk aktivitet der hele n\u00e6rmilj\u00f8et kan samles. For \u00e5 kunne vurdere kapasiteten av de eksisterende og framtidige str\u00f8kslekeplasser, ble det gjennomf\u00f8rt en GIS-analyse for \u00e5 f\u00e5 kunnskap over hvor mange boenheter sogner til en str\u00f8kslekeplass innen en avstand p\u00e5 500 m. Forslag til nye normtall ble lagt til grunn med avstandskrav p\u00e5 500m, Side 5 av 12 dekningsgrad for 500 boenheter og en arealst\u00f8rrelse p\u00e5 5000 m2. Str\u00f8kslekeplass (arbeidskart KPA) (arcgis.com) En kvalitativ vurdering av de avsatte str\u00f8kslekeplassene ble ikke gjort i kommuneplanrevisjonen. Erverv av egnete arealer pga underdekning, m\u00e5 f\u00f8lges opp i en kommunedelplan for gr\u00f8nnstruktur. Fastlandet nord for Troms\u00f8ysundbrua: \u2022 Det er avsatt str\u00f8kslekeplasser i 500m g\u00e5avstand til de fleste boligene unntatt omr\u00e5det rundt Tromskraft. \u2022 Nesten alle str\u00f8kslekeplasser ligger over 500 boenheter enten allerede per i dag eller n\u00e5r feltene er bygd som regulert. \u2022 Flere str\u00f8kslekeplasser er ikke opparbeidet, fordi boligbygging ikke har kommet i gang, noe som er uheldig for eksisterende bebyggelse. Fig. Eksisterende og framtidige, regulerte str\u00f8kslekeplasser nord p\u00e5 fastlandet meg 500m avstand (buffer luftlinje) og angitt dekningsgrad i boenheter (gr\u00f8nn, gul, r\u00f8d) Side 6 av 12 Fastlandet s\u00f8r for Troms\u00f8ysundbrua: \u2022 Bydelen Reinen havner p\u00e5 siste plassen n\u00e5r det gjelder tilgang til str\u00f8kslekeplasser. \u2022 Det eksisterer kun to str\u00f8kslekeplasser for hele omr\u00e5det som i tillegg har mindre st\u00f8rrelse enn p\u00e5krevd. Fig. Eksisterende og framtidige, regulerte str\u00f8kslekeplasser s\u00f8r p\u00e5 fastlandet meg 500m avstand (buffer luftlinje) og angitt dekningsgrad i boenheter (gr\u00f8nn, gul, r\u00f8d) S\u00f8r-Troms\u00f8ya (s\u00f8r for Prestvannet): \u2022 St\u00f8r-Troms\u00f8ya ligger p\u00e5 nest siste plass n\u00e5r det gjelder regulerte og opparbeidete str\u00f8kslekeplasser. \u2022 Analysen viser store omr\u00e5der uten str\u00f8kslekeplass-dekning. \u2022 Det finnes kun tre str\u00f8kslekeplasser s\u00f8r for Prestvannet. \u2022 To av tre forsyner mellom 2000-3000 boenheter med mulighet for lek- og ballspill. Fig. Eksisterende og framtidige, regulerte str\u00f8kslekeplasser s\u00f8r p\u00e5 Troms\u00f8ya meg 500m avstand (buffer luftlinje) og angitt dekningsgrad i boenheter (gr\u00f8nn, gul, r\u00f8d) Side 7 av 12 Nord-Troms\u00f8ya: \u2022 Nord-Troms\u00f8ya er bedre stilt enn S\u00f8r- Troms\u00f8ya, fordi str\u00f8kslekeplassene kan delvis avlaste hverandre eller har mulighet for utvidelser. \u2022 Unntak er to omr\u00e5der som har underdekning: Norr\u00f8nafeltet og bydelen Borgtun. Fig. Eksisterende og framtidige, regulerte str\u00f8kslekeplasser nord p\u00e5 Troms\u00f8ya meg 500m avstand (buffer luftlinje) og angitt dekningsgrad i boenheter (gr\u00f8nn, gul, r\u00f8d) Side 8 av 12 Kval\u00f8ysletta: \u2022 Kval\u00f8ysletta er mindre tett utbygd, som gj\u00f8r at antallet boenheter som sogner til en str\u00f8kslekeplass, ikke overskrides. \u2022 Derimot ligger ikke alle str\u00f8kslekeplasser i 500m- gangavstand, slik at Strandomr\u00e5de, \u00c5sland og omr\u00e5det rundt Bl\u00e5mannsvegen framst\u00e5r uten str\u00f8kslekeplass i dag. Fig. Eksisterende og framtidige, regulerte str\u00f8kslekeplasser p\u00e5 Kval\u00f8ysletta meg 500m avstand (buffer luftlinje) og angitt dekningsgrad i boenheter (gr\u00f8nn, gul, r\u00f8d) 2.7.2 En vurdering av str\u00f8kslekeplassens st\u00f8rrelse opp mot utbyggingsstrukturen Basert p\u00e5 funnene i GIS-analysen ble dagens utbyggingsm\u00f8nster vurdert, som ofte har en h\u00f8y utnyttelsesgrad og befolkningstetthet p\u00e5 grunn av blokkbebyggelse. Kapasiteten av en str\u00f8kslekeplass n\u00e5r det gjelder fra store, nye utbyggingsfelt som Skjelnan og Fl\u00f8ylia viser at gjeldende bestemmelser sl\u00e5r feil ut n\u00e5r et felt p\u00e5 rundt 800 boenheter m\u00e5 kun anlegge \u00e9n st\u00f8rre lekeplass. Mao. utl\u00f8ser den \u00f8kende andelen av blokkbebyggelse behov for en endring i kravet n\u00e5r det gjelder antall boenheter som en str\u00f8kslekeplass skal betjene. Samtidig tas det hensyn til at fortetting er \u00f8nskelig og at areal for utbygging har blitt knapt. Derfor senkes b\u00e5de arealkrav fra 6 til 5 daa og antall leiligheter fra 1200 til 500 boenheter. Det gj\u00f8res oppmerksom p\u00e5 at dersom man reduserer st\u00f8rrelsen til str\u00f8kslekeplassen fra 6 til 5 daa, har man ikke lenger mulighet \u00e5 anlegge et ballfelt/aktivitetsbane p\u00e5 40m x 60m pluss 3-4 m buffersone (ca. 3 daa) innenfor str\u00f8kslekeplassen, siden arealet blir for liten jf kommunal norm om str\u00f8kslekeplasser som styrer innhold og utforming. Derfor m\u00e5 areal til en aktivitetsflate p\u00e5 3 daa avsettes i tillegg til en str\u00f8kslekeplass. Alternativt kan str\u00f8ksleken utvides til 6 daa, der en aktivitetsflate p\u00e5 3 daa inng\u00e5r, dersom plassering av aktivitetsflaten innenfor str\u00f8kslekeplassen er hensiktsmessig mht st\u00f8y og krav om tiln\u00e6rmet flatt terreng. Med utgangspunkt i kravene om innhold og utforming av en str\u00f8kslekeplass jf i kommunalteknisk norm, er det avgj\u00f8rende at arealet p\u00e5 5 daa er sammenhengende. \u00c5 dele opp str\u00f8kslekeplass i mindre enheter g\u00e5r p\u00e5 kvalitet og begrenser i stor grad muligheten for utforming av en str\u00f8kslekeplass. Deler Side 9 av 12 man str\u00f8kslekepasser, endrer disse karakter til kvartalslekeplasser og opprettholder ikke lenger de funksjonene en str\u00f8kslekeplass skal ha. Det henvises til et eget notat som beskriver endringer i krav til n\u00e6r- og kvartalslekeplasser samt aktivitetsflate (tidligere ballfelt) n\u00e6rmere. Foresl\u00e5tte endringer iverksetter prinsippet \u201cfortetting med kvalitet\u201d og inng\u00e5r i de oppdaterte bestemmelsene for lek- og uteoppholdsareal. Troms\u00f8 kommune f\u00f8lger dermed Byggforsk sin anbefaling for lekeplasser som ogs\u00e5 de andre storbyene har gjort. 2.7.3 Kartlegging av mindre friomr\u00e5der i etablert sm\u00e5husbebyggelse I eldre reguleringsplaner som tilrettela for sm\u00e5husbebyggelsen, ble mindre friomr\u00e5der p\u00e5 0,5 - 3 daa imellom sm\u00e5husene regulert inn for \u00e5 tilfredsstille behov for felles uteareal og lekeplasser jf gjeldende lekeplassvedtekter. I lyset av de gjeldende kommuneplanbestemmelser for lek og opphold kan de fleste omr\u00e5dene defineres som n\u00e6r- og kvartalslekeplasser utfra st\u00f8rrelsen og avstand. Kommunen oppfatter disse friomr\u00e5dene som viktige lokale m\u00f8teplasser for et godt bomilj\u00f8, n\u00e5r sm\u00e5hustomter fortettes og flere boenheter opprettes. M\u00f8teplassfunksjonen forsterkes ytterligere ved at det tilrettelegges for en ny trend som kalles urbant landbruk, der mat dyrkes i pallekarmer i felleskap med andre fra n\u00e6romr\u00e5det. I tillegg har slike arealer potensial for fordr\u00f8yning av overvann og kan dermed brukes for \u00e5 dempe konsekvenser av klimaendringen. Disse mindre friomr\u00e5dene har flere funksjoner \u00e5 fylle og kommunen b\u00f8r erverve de friomr\u00e5dene som fortsatt er i privat eie. Kommuneplanrevisjonen er en overordnet plan og har ikke ressurser for \u00e5 vurdere alle regulerte friomr\u00e5der i byomr\u00e5det grundig nok mht fortettings\u00f8nsker. Derfor ble det utarbeidet et internt notat med vurderingskriterier (\u00abVurdering av gr\u00f8nnstruktur som l\u00f8ftes opp i kommuneplanen\u00bb). 2.7.4 En analyse av eksisterende gr\u00f8nne omr\u00e5der mht egnethet for rekreasjon i bydelene I kommuneplanen finnes fortsatt noen f\u00e5 gr\u00f8nne arealer med stedegen vegetasjon som ofte ligger i tilknytning til et spesielt landskapsrom som en strand, skogholt, vatn eller et historisk sted. Disse omr\u00e5dene tilbyr rekreasjon i naturlige omgivelser. I motsetning til str\u00f8kslekeplasser som ofte blir bygd opp helt fra bunnen etter at et omr\u00e5de er planert for et nytt boligfelt. Disse ubebygde arealene har pga sin beliggenhet en spesiell verdi, som bidrar til rekreasjon og trivsel i en bydel. N\u00e6rhet til naturen spiller en viktig rolle. De er et supplement til lek- og uteoppholdsarealer som er p\u00e5krevd i boligprosjekter. De fleste av disse omr\u00e5dene har fortsatt naturlig vegetasjon som skal bevares eller hhv revegeteres. Omr\u00e5dene kan tilpasses ulikt aktivitetsbehov, men inngrep skal v\u00e6re sk\u00e5nsomt og stedegen vegetasjon bevares. Siden omr\u00e5dene ikke ble omtalt og verdien beskrevet i et annet dokument, st\u00e5r disse i fare for \u00e5 bli borte eller verdiene \u00f8delagt. Statlig sikring for friluftsliv anbefales for slike omr\u00e5der. Det vises til et eget notat om viktig gr\u00f8nnstruktur i byen. 2.8 En ny trend i samfunnet - tilrettelegging for urbant landbruk Urbant landbruk gjenspeiler en trend i samfunnet som g\u00e5r ut p\u00e5 \u00e5 utnytte byrommet for \u00e5 dyrke mat i kasser, p\u00e5 taket eller p\u00e5 tilrettelagte dyrkningsparseller. Urbant landbruk drives i motsetningen til det byn\u00e6re landbruket, av ikke-profesjonelle og defineres heller ikke som n\u00e6ringsaktivitet. I et Side 10 av 12 beredskapsperspektiv der selvforsyningsgraden for matvare skal \u00f8kes, kan urbant landbruk bidra ved \u00e5 \u00f8ke kompetansen og ha potensielt tilgjengelig areal. Etter en gjennomgang av de kommunale eiendommene regulert til gr\u00f8nne form\u00e5l, kan urbant landbruk tillates p\u00e5 flere av disse. Tiltak skal v\u00e6re forenelig med omr\u00e5dets bruk. Dersom urbant landbruk tillates p\u00e5 omr\u00e5der regulert til lek, skal lek fortsatt ha prioritet. Framgangsm\u00e5ten er at en velforening eller annen organisasjon s\u00f8ker kommunen om tillatelse for \u00e5 ta deler av et omr\u00e5de i bruk til urbant landbruk. Dersom kommunen gir aksept, inng\u00e5s en avtale mellom partene med visse vilk\u00e5r. Kommuneplanens arealdel har ikke et eget arealform\u00e5l for urbant landbruk. \u00c5 sette opp pallekarmer eller grave dyrkningsparseller er heller ikke et s\u00f8knadspliktig tiltak, og kan derfor ikke gis bestemmelser til arealdelen jf plan- og bygningsloven. 2.9 Marka - p\u00e5 Troms\u00f8ya og de byn\u00e6re omr\u00e5dene Store, sammenhengende gr\u00f8nne omr\u00e5der for friluftsliv i en by som fortettes, er en verdi som m\u00e5 tas v\u00e6re p\u00e5 ogs\u00e5 for framtidige generasjoner. Marka skal brukes til rekreasjon, friluftsliv og idrett. Markagrensen er en linje p\u00e5 plankartet, som skiller bygde omr\u00e5der fra ubebygde. Grensen ble satt p\u00e5 90-tallet som \u201cr\u00f8d strek\u201d. Form\u00e5let er \u00e5 ivareta kommunens behov for \u00e5 avgrense og opprettholde verdifulle friluftsomr\u00e5der for befolkningen. Det juridiske grepet i denne revisjonen er \u00e5 legge en hensynssone for friluftsliv med tilh\u00f8rende retningslinjer, der hvor marka er regulert til friomr\u00e5de eller LNFR-form\u00e5l. En hensynssone fremhever bruken av marka som friluftsomr\u00e5de. Markagrensen og hensynssonen er sammenfallende. I tillegg til Troms\u00f8marka avsettes ogs\u00e5 markaomr\u00e5der langs byfjellet p\u00e5 fastlandssiden og ovenfor bebyggelsen p\u00e5 Kval\u00f8ysletta. Det opprinnelige markaomr\u00e5det p\u00e5 Troms\u00f8ya og Tromsdalen ble utvidet til bydelen p\u00e5 Kval\u00f8yasletta og p\u00e5 fastlandet. Sist nevnte har gjennomg\u00e5tt en utvikling til urbane boligomr\u00e5der som gj\u00f8r det n\u00f8dvendig \u00e5 definere og knytte markaomr\u00e5der til disse. Beboere skal ogs\u00e5 i framtiden ikke miste sine omr\u00e5der for friluftsliv samt atkomst til disse. N\u00e5r det gjelder revisjonsarbeidet for Troms\u00f8marka, er kommuneplanens juridiske muligheter for \u00e5 fastsette et markaomr\u00e5de avhengig av vedtatte reguleringsplaner. Planene er delvis over 50 \u00e5r gamle. Noen ble vedtatt p\u00e5 70-tallet, med unntak av \u00e9n markaplan som er fra 80-tallet. Det er h\u00e5ndkolorerte plankart i gammel stil, som har utg\u00e5tte arealform\u00e5l, uklare form\u00e5lsgrenser og utydelige bestemmelser n\u00e5r man m\u00e5 tolke disse i 2023. Plan- og bygningsloven gir f\u00e5 muligheter i en kommuneplan for \u00e5 overstyre de gamle reguleringsplanene uten en fornyet reguleringsplan for marka. For \u00e5 kunne fastsette en juridisk entydig markagrense, m\u00e5 den ligge i en form\u00e5lsgrense i en reguleringsplan. Den foresl\u00e5tte hensynssonen for friluftsliv er en l\u00f8sning med juridiske begrensninger. Det vises til et eget notat der markagrensen ble gjennomg\u00e5tt meter for meter. Markagrensen er sammenfallende med grensen til hensynssone for friluftsliv. Side 11 av 12 2.10 Fj\u00e6ra - en gjennomg\u00e5ende tursti i strandsonen I en by som fortettes langs sundet, blir sj\u00f8n\u00e6re turstier for allmennheten et viktig gode. Et viktig prinsipp er at disse er gjennomg\u00e5ende. For \u00e5 berede grunnen for framtidig reguleringsarbeid, ble det lagt inn fj\u00e6resti langs nye strekninger: \u2022 p\u00e5 Kval\u00f8ysletta nord og s\u00f8r for Sandnessundbrua \u2022 p\u00e5 fastlandet fra Mandelasletta b\u00e5de nord- og s\u00f8rover Stien er plassert i hovedsak rundt kote 3 - 4 grunnet havniv\u00e5stigning og ligger i naturlig strandsone eller i utkant av fyllingsomr\u00e5der. N\u00f8yaktig plassering m\u00e5 avklares i etterf\u00f8lgende planer eller prosjektering. Dersom det planlegges stormflovern langs sj\u00f8en, skal den kombineres med en sti der kontakt til sj\u00f8en ivaretas. 2.11 Gravlund \u2013 ivaretakelse av framtidige behov Utvidelser av eksisterende gravlunder i Tromsdalen og p\u00e5 Elverh\u00f8y er lagt inn i kommuneplankartet jf vedtatte reguleringsplaner, men tilpasset dagens situasjon. Avgrensningen av gravlund p\u00e5 Slettaelva ble ikke endret, men overordnete klimatilpasningstiltak lagt til. En konsekvensutredning for soknekirken p\u00e5 Kval\u00f8ysletta ble gjennomf\u00f8rt og avb\u00f8tende tiltak og f\u00f8ringer for etablering av kirken formulert. 2.12 Sikre areal til idrettsanlegg Det ble gjort en overordnet behovsvurdering mht tilgjengelig areal for idrett i hver bydel i denne revisjonen. Det ble skilt mellom behov for idrettsfasiliteter som bydelsanlegg i tilknytning til skoler og behov for st\u00f8rre arrangementsanlegg og anlegg for s\u00e6rskilte idretter. N\u00e5r det gjelder tilrettelegging for idrett tilknyttet til skoler, kan slike anlegg realiseres p\u00e5 de fleste skoletomtene forutsatt at tilgjengelig areal ikke brukes til andre form\u00e5l (skoletilbygg, aktivitetsbaner, etc). I konsekvensutredningen av h\u00f8ringsinnspill der omr\u00e5der transformeres til boligbygging, ble det lagt inn krav om opparbeidelse av flerbrukshaller, idrettsanlegg samt n\u00e6rmilj\u00f8anlegg. Kravene framkommer som avb\u00f8tende tiltak og bestemmelser ved de enkelte utbyggingsforslagene. Mulighet for plassering av st\u00f8rre idrettsanlegg (f.eks. fotballhall p\u00e5 Tromsdalsfyllingen) ble ogs\u00e5 konsekvensutredet og en anbefaling formulert i selve konsekvensutredeningen. Hallkapasitet for fotball er fremdeles knapp og etablering av en ny fotballhall vil gi positive ringvirkninger for hallkapasiteten i flere bydeler. Generelt finnes tre st\u00f8rre \u201cidretts-cluster\" der idrettsanlegg samler seg. Det sees p\u00e5 som hensiktsmessig \u00e5 opprettholde samt videreutvikle disse, i tr\u00e5d med prinsippet om samlokalisering. Samlokalisering av idrettfasiliteter finnes: \u2022 i Tromsdalen rundt TUIL-hallen \u2022 p\u00e5 Troms\u00f8ya rundt Templarheimen \u2022 p\u00e5 Storelva rundt flerbrukshallen og skistadion Framtidig utvidelse ved sprengt kapasitet, m\u00e5 bli gjenstand i neste kommuneplanrevisjon basert p\u00e5 kommunedelplan for idrett. Side 12 av 12 2.13 Vurdering av konsekvenser for biologisk mangfold og nedbygging av naturomr\u00e5der p\u00e5 overordnet niv\u00e5 I forbindelse med h\u00f8ringsinnspillene for utbyggingsform\u00e5l ble hvert forslag konsekvensutredet mht. til virkning for natur, milj\u00f8 og samfunn. Virkning av tiltakene ble utredet og konsekvenser for naturlig fj\u00e6re, vannmilj\u00f8, anadrom laksefisk, sensitive arter og naturmangfold beskrevet. Avb\u00f8tende tiltak ble foresl\u00e5tt og knyttes til hvert omr\u00e5de og f\u00f8lger med den videre saksbehandlingen. For samlet virkning av nedbygging av naturomr\u00e5der henvises det til egne vurdering i planbeskrivelsen. Dette er ogs\u00e5 et tema som spilles inn til planprogram for kommunedelplan for naturmangfold. 2.14 Behov for en kommunedelplan for gr\u00f8nnstruktur I arbeidet med de gr\u00f8nne arealene i byomr\u00e5det ble det avdekket et stort behov for en politisk behandlet og vedtatt temaplan om gr\u00f8nnstruktur. En slik temaplan vil berede grunnen for samordning og arealavklaringer med andre tema i neste kommuneplanrevisjon. Det ble \u00e5penbart at gr\u00f8nnstrukturen i byomr\u00e5det st\u00e5r svakt, siden man verken i konsekvensutredninger eller ved form\u00e5lsendringer ikke kan vise til en helhetlig plan som definerer, programmerer og avgrenser friomr\u00e5dene. Kommuneplanen har gjort et fors\u00f8k p\u00e5 \u00e5 kategorisere noen av disse og tilordne dem en funksjon, men programmering og flerbruk av alle gr\u00f8nne omr\u00e5der m\u00e5 utdypes ytterligere og b\u00f8r v\u00e6re en viktig kommunal oppgave. Utfordringer med flerbruk p\u00e5 stadig f\u00e6rre gr\u00f8nne arealer, er for komplekse og omfattende at de lar seg l\u00f8se som et bi-prosjekt i en kommuneplanrevisjon. Av den grunnen ble utfordringene rundt friomr\u00e5der i byomr\u00e5det kun overordnet bearbeidet. I en temaplan for gr\u00f8nnstruktur b\u00f8r minimum f\u00f8lgende tema bearbeides ytterligere: \u2022 Programmering (innhold, funksjon, utforming) av de gr\u00f8nne friomr\u00e5dene i byomr\u00e5det for \u00e5 gi kommunen et grunnlag for forvaltning, erverv samt vern mot utbygging. \u2022 Bruk og vern av fj\u00e6reomr\u00e5dene samt atkomst. \u2022 Soneinndeling (utforming, funksjon) av markaomr\u00e5dene. \u2022 Avklaring ang. graden av tilrettelegging mht intensiv bruk og slitasje av friomr\u00e5dene. \u2022 Utredning av friomr\u00e5der mht strategisk oppkj\u00f8p, herunder ogs\u00e5 erverv av mindre regulerte friomr\u00e5der som fortsatt er i privat eie. \u2022 Rolle, bruk og utvidelsesmuligheter av utearealer til skoler og barnehager. Disse punktene er viktig n\u00e5r byen skal kunne vokse og fortettes uten \u00e5 miste bokvaliteten. "
}