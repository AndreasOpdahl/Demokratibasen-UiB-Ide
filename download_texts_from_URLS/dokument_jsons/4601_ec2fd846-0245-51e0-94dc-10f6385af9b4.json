{
  "dokument_id": "ec2fd846-0245-51e0-94dc-10f6385af9b4",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 31012024, Sak 11/24, H\u00f8ringsuttalelse til forslag til endringer i barnehageloven med forskrifter (Styring og finansiering av barnehage-sektoren)",
  "url": "https://bergen.kommune.no/politikere-utvalg/api/fil/bk360/9817110/Innstilling-vedtak-Horingsuttalelse-til-forslag-til-endringer-i-barnehageloven-med-forskrifter-Styring-og-finansiering-av-barnehage-sektoren-",
  "tekst": "H\u00f8ringsuttalelse til forslag til endringer i barnehageloven med forskrifter (Styring og finansiering av barnehage-sektoren) Bergen bystyre behandlet saken i m\u00f8tet 31.01.2024 sak 11/24 og fattet f\u00f8lgende vedtak: Bergen kommune avgir h\u00f8ringsuttalelse til \u00abForslag til endringer i barnehageloven med forskrifter (Styring og finansiering av barnehagesektoren)\u00bb slik den fremkommer av byr\u00e5dets saksfremstilling. Bergen bystyres behandling F\u00f8lgende representanter tok ordet: Johanna K\u00e4stel Sandal Fond (A), Martine Jordana Baarholm (FrP), Vasan Singaravel (H), Marte Stadheim Teigen (R), Joel Ysteb\u00f8 (KrF), Eduardo Andersen (A). Forslag fremsatt i bystyret: Vasan Singaravel (H) framsatte p\u00e5 vegne av H, FrP og Sp f\u00f8lgende alternative forslag: Bergen kommune avgir h\u00f8ringsuttalelse til \u00abForslag til endringer i barnehageloven med forskrifter (Styring og finansiering av barnehagesektoren)\u00bb slik den fremkommer av byr\u00e5dets saksfremstilling. Johanna K\u00e4stel Sandal Fond (A) fremsatte p\u00e5 vegne av A f\u00f8lgende tilleggsforslag i 5 punkt: 1. Bergen kommune st\u00f8tter forslaget om \u00e5 lovfeste at kommunen skal ha mulighet til \u00e5 innf\u00f8re forskrift om kostpenger, s\u00e6rlig med tanke p\u00e5 \u00e5 gi kommunene mulighet til \u00e5 utforme moderasjonsordninger som omfatter kostpengene. Bergen kommune st\u00f8tter forslaget om \u00e5 lovfeste at kommunen skal ha mulighet til \u00e5 innf\u00f8re forskrift om kostpenger, s\u00e6rlig med tanke p\u00e5 \u00e5 gi kommunene mulighet til \u00e5 utforme moderasjonsordninger som omfatter kostpengene. 2. Bergen kommune st\u00f8tter i hovedsak forslaget om \u00e5 gi kommunen mulighet til \u00e5 dimensjonere barnehagetilbudet ved \u00e5 kunne redusere antall plasser ogs\u00e5 i private barnehager, med de begrensningene som f\u00f8lger av forslaget (hvert tiende \u00e5r, med to \u00e5rs varsel). Det b\u00f8r vurderes om barnehager skal kunne be om forh\u00e5ndsavklaring f.eks. i forbindelse med st\u00f8rre investeringer. Mindre private barnehager b\u00f8r i tillegg v\u00e6re skjermet mot plassreduksjoner som gir vesentlig utslag for driftsgrunnlaget. 3. Bergen kommune st\u00f8tter i hovedsak forslaget til omlegging av tilskuddssystemet. Lokale vedtak om tildeling av driftstilskudd vil gi st\u00f8rre likebehandling av offentlige og private barnehager ut fra barnehagenes faktiske s\u00e6rtrekk og situasjon. En slik endring vil gj\u00f8re det mulig for kommunene \u00e5 innf\u00f8re felles satsinger i alle barnehagene i kommunen. I tillegg vil den uheldige to-\u00e5rs forsinkelsen i beregning av tilskuddet til de private barnehagene falle bort. Det b\u00f8r imidlertid vurderes om departementet b\u00f8r utforme en normalforskrift som kan danne utgangspunkt for kommunenes arbeid. En slik normalforskrift vil ogs\u00e5 kunne v\u00e6re nyttig ved utformingen av en ev. overgangsordning. 4. Bergen kommune st\u00f8tter at det skilles klart mellom driftskostnader og eiendomskostnader, og at kommunene skal kunne fastsette lokale forskrifter om beregning av eiendomstilskudd til private barnehager i kommunen. Bygningsmassen vil v\u00e6re ulik i kommunene, og det er positivt at kommunene kan vurdere om det er behov for \u00e5 differensiere tilskuddet i egen kommune. Samtidig stiller dette krav til profesjonalitet og kunnskap i kommunene, og Bergen kommune st\u00f8tter at statsforvalteren fortsatt skal v\u00e6re klageinstans. 5. Bergen kommune st\u00f8tter at det ikke innf\u00f8res utbytteforbud i lys av det nye tilskuddssystemet, men dette b\u00f8r vurderes p\u00e5 nytt dersom h\u00f8ringen f\u00f8rer til at tilskuddssystemet ikke legges om som foresl\u00e5tt. Mikkel Gr\u00fcner (SV) fremsatte p\u00e5 vegne av SV f\u00f8lgende tilleggsforslag: Bergen kommune mener det er en innebygd motsetning mellom at det i dagens barnehagelov \u00a7 21 st\u00e5r at form\u00e5let er at \u00aboffentlige tilskudd og foreldrebetaling kommer barna i barnehagen til gode\u00bb, samtidig som det st\u00e5r at barnehagen kan \u00abdisponere et eventuelt overskudd fritt\u00bb. P\u00e5 sikt \u00f8nsker Bergen kommune derfor at det ikke lenger tillates \u00e5 hente ut overskudd fra barnehagedrift. Marte Stadheim Teigen (R) fremsatte p\u00e5 vegne av R f\u00f8lgende tilleggsforslag i 9 punkt: 1. Flere av forslagene i h\u00f8ringsutkastet forutsetter at kommunene forplikter seg, f.eks gjennom \u00e5 lage lokale forskrifter og satsinger over tid. Dette gir kommunen st\u00f8rre mulighet til \u00e5 tilpasse og styre barnehagetilbudet etter lokale ambisjoner og behov. Samtidig kan det i lys av trang kommune\u00f8konomi v\u00e6re problematisk \u00e5 skyve ansvar over p\u00e5 kommunene uten at det f\u00f8lger med tilsvarende statlig tilskudd. \u00c5 gj\u00f8re politiske prioriteringer for \u00e5 forbedre barnehagene koster penger, og konkurrerer i kommunenes budsjetter med mye annet viktig. Bergen kommune er bekymret over at \u00f8kt lokal styring ikke vil gi staten st\u00f8rre grunner til \u00e5 finansiere kommunene bedre, men at de tvert imot kan peke tilbake p\u00e5 at det er opp til kommunene \u00e5 prioritere. 2. Bergen kommune mener det trengs en tydelig definisjon av hva som er en ideell barnehage i barnehageloven, i tillegg til den generelle definisjonen som skal vedtas av stortinget i l\u00f8pet av regjeringsperioden. Et tydelig skille mellom ideelle og kommersielle barnehager m\u00e5 brukes til \u00e5 lette byrden for ideelle barnehager, slik at de ikke p\u00e5legges un\u00f8dvendige kostnader som gj\u00f8r driften vanskelig. 3. Bergen kommune st\u00f8tter en utvidelse av meldeplikten. 4. Bergen kommune \u00f8nsker at det settes av en sentral pengepott som kommunene kan s\u00f8ke p\u00e5, dersom det blir aktuelt \u00e5 kj\u00f8pe opp barnehageeiendommer. Gjennomsnittsprisen for en barnehageeiendom er 13 millioner. De fleste kommuner vil ikke ha \u00f8konomi til \u00e5 bla opp slike summer p\u00e5 kort varsel. Derfor vil en slik pott ofte v\u00e6re en forutsetning for \u00e5 kunne bruke meldeplikten og forkj\u00f8psretten. 5. Bergen kommune vil at pensjon i barnehager skal dekkes krone for krone - alts\u00e5 at de faktiske pensjonsutgiftene dekkes. 6. Bergen kommune mener kommunen b\u00f8r v\u00e6re p\u00e5lagt \u00e5 kreve likeverdige vilk\u00e5r for ansatte i private barnehager, som i de kommunale. Dette er viktig for \u00e5 sikre rekruttering og stabilitet i sektoren. 7. Bergen kommune mener det trengs et tydeligere skille mellom kommunens rett til \u00e5 styre overordnede satsinger, men uten \u00e5 detaljstyre hvordan, og barnehagenes rett til \u00e5 bruke de verkt\u00f8yene de finner pedagogisk riktig og hensiktsmessig i det daglige arbeidet. 2 8. Bergen kommune mener barnehagefaglig kompetanse hos eier b\u00f8r kunne stilles som et vilk\u00e5r for \u00e5 motta driftstilskudd som privat barnehage. 9. Departementet har vurdert om det b\u00f8r innf\u00f8res et utbytteforbud i barnehageloven, men foresl\u00e5r \u00e5 ikke innf\u00f8re et slikt forbud. Bergen kommune er uenig og \u00f8nsker at det innf\u00f8res utbytteforbud i barnehageloven. Votering: Alternativt forslag fra H, FrP og Sp, fremsatt av Vasan Singaravel (H) ble vedtatt med 40 stemmer (H, FrP, BL, V, INP, KrF, Sp, PP). Innstillingen punkt 1-4 fikk 27 stemmer (A, SV, MDG, R) og var dermed falt. Tilleggsforslag punkt 1 fra A, fremsatt av Johanna K\u00e4stel Sandal Fond (A) fikk 23 stemmer (A, SV, R) og var dermed falt. Tilleggsforslag punkt 2 fra A, fremsatt av Johanna K\u00e4stel Sandal Fond (A) fikk 25 stemmer (A, SV, MDG(2), R) og var dermed falt. Tilleggsforslag punkt 3-4 fra A, fremsatt av Johanna K\u00e4stel Sandal Fond (A) fikk 27 stemmer (A, SV, MDG, R) og var dermed falt. Tilleggsforslag punkt 5 fra A, fremsatt av Johanna K\u00e4stel Sandal Fond (A) fikk 13 stemmer (A) og var dermed falt. Tilleggsforslag fra SV, fremsatt av Mikkel Gr\u00fcner (SV) fikk 14 stemmer (SV, MDG, R) og var dermed falt. Tilleggsforslag punkt 1, 3, 4, 6 og 8 fra R, fremsatt av Marte Stadheim Teigen (R) fikk 10 stemmer (SV, R) og var dermed falt. Tilleggsforslag punkt 2, 7 og 9 fra R, fremsatt av Marte Stadheim Teigen (R) fikk 14 stemmer (SV, MDG, R) og var dermed falt. Tilleggsforslag punkt 5 fra R, fremsatt av Marte Stadheim Teigen (R) fikk 3 stemmer (R) og var dermed falt. Merknad fra utvalg for barnehage, skole og idrett fikk 27 stemmer (A, SV, MDG, R) og var dermed falt. Utvalg for barnehage, skole og idrett behandlet saken i m\u00f8tet 16.01.2024 sak 6/24 og avga f\u00f8lgende innstilling: Bergen kommune avgir h\u00f8ringsuttalelse til \u00abForslag til endringer i barnehageloven med forskrifter (Styring og finansiering av barnehagesektoren)\u00bb slik den fremkommer av byr\u00e5dets saksfremstilling, med f\u00f8lgende endringer: 1. Bergen kommune ettersp\u00f8r en kartlegging av eventuelle endringer i kvaliteten og omfanget p\u00e5 det \u00f8konomiske tilsynet med private barnehager som f\u00f8lge av endringer i barnehageloven fra 1. januar 2021 som flyttet det \u00f8konomiske tilsynet med private barnehager til staten. 2. Bergen kommune st\u00f8tter forslaget om \u00e5 lovfeste at kommunen skal ha mulighet til \u00e5 gi forskrift om krav til h\u00f8yere bemanning enn det som f\u00f8lger av \u00a7 25 andre ledd og \u00a7 26 andre ledd f\u00f8rste og andre punktum. 3. Bergen kommune st\u00f8tter forslaget om \u00e5 lovfeste at kommunen skal ha mulighet til \u00e5 gi forskrift om krav til \u00e5pningstider. 3 4. Bergen kommune st\u00f8tter at det b\u00f8r innf\u00f8res en ordning med kommunal forkj\u00f8psrett ved salg av barnehageeiendom. Dette handler om \u00e5 gi kommunene et bredere sett med virkemidler til \u00e5 kunne ivareta barnehagetilbudet. Med tanke p\u00e5 sp\u00f8rsm\u00e5let om kommunenes kompetanse og ressurser, viser vi til at kommunene har forkj\u00f8psrett til leieg\u00e5rder i dag. Bergen kommune har et etablert system for l\u00f8pende vurderinger av denne typen sp\u00f8rsm\u00e5l, og vi antar det vil gjelde de fleste kommuner der bruk av slik forkj\u00f8psrett vil v\u00e6re aktuelt. Merknad: Bystyret ber byr\u00e5det i fremtidige h\u00f8ringssaker legge til grunn en mer positiv holdning til at kommunene f\u00e5r mulighet til \u00e5 fastsette lokale regelverk og avgj\u00f8re saker ut fra lokale forhold Byr\u00e5det behandlet saken i m\u00f8tet 21.12.2023 sak 447/23 Byr\u00e5det innstiller til bystyret \u00e5 fatte f\u00f8lgende vedtak: Bergen kommune avgir h\u00f8ringsuttalelse til \u00abForslag til endringer i barnehageloven med forskrifter (Styring og finansiering av barnehagesektoren)\u00bb slik den fremkommer av byr\u00e5dets saksfremstilling. 4 "
}