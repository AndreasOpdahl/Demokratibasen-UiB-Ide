{
  "dokument_id": "1da18952-331e-55ad-a8d0-47baa81f9144",
  "doc_type": "case_attachment",
  "kommune": 4601,
  "tittel": "Forslag til reviderte r\u00e5d om egenberedskap - h\u00f8ring",
  "url": "https://bergen.kommune.no/politikere-utvalg/api/fil/bk360/9528561/Forslag-til-reviderte-rad-om-egenberedskap-horing",
  "tekst": " 1 av 2 Dokumentdato V\u00e5r referanse 07.12.2023 2023/6463 KAMFJORD V\u00e5r saksbehandler Deres dato Deres referanse Tore Kamfjord, tlf. BERGEN KOMMUNE Postboks 7700 5020 BERGEN Forslag til reviderte r\u00e5d om egenberedskap - h\u00f8ring Sammendrag Gjeldende r\u00e5d om egenberedskap er at befolkningen b\u00f8r v\u00e6re i stand til \u00e5 ta vare p\u00e5 seg selv i minst tre d\u00f8gn ved kriser som rammer kritisk infrastruktur. DSB foresl\u00e5r n\u00e5 \u00e5 \u00f8ke anbefalingen til sju dager. Det foresl\u00e5s ogs\u00e5 spr\u00e5klige grep for \u00e5 understreke et st\u00f8rre alvor, samt utvidelse og justering av konkrete r\u00e5d og tips. DSB ber om tilbakemelding p\u00e5 forslaget til reviderte r\u00e5d innen 25. januar 2024. Bakgrunn I 2018 lanserte DSB r\u00e5d til befolkningen om egenberedskap, og siden er det gjennomf\u00f8rt en rekke informasjonsaktiviteter. M\u00e5let med dette arbeidet har v\u00e6rt \u00e5 styrke befolkningens egenberedskap, fordi en godt forberedt befolkning er viktig for landets samlede beredskap. Befolkningens kunnskap, bevissthet, motivasjon og faktiske egenberedskap er styrket siden r\u00e5dene ble lansert. Imidlertid representerer blant annet konsekvensene av Russlands invasjon av Ukraina, klimaendringene og \u00f8kt digital avhengighet et forsterket risiko-, s\u00e5rbarhet- og trusselbilde. Med dette som bakgrunn ba DSB tidligere i h\u00f8st relevante direktorater/etater om innspill til endringer i r\u00e5dene. DSB har samlet inn, vurdert og bearbeidet innspillene. Dette er grunnlaget for de reviderte r\u00e5dene som vi n\u00e5 sender p\u00e5 en bred h\u00f8ring. Om h\u00f8ringen Den st\u00f8rste endringen i r\u00e5dene dreier seg om antall dager: DSB anbefaler \u00e5 gi r\u00e5d om sju dagers egenberedskap, mot tre dager i de gjeldende r\u00e5dene. Det er ogs\u00e5 gjort endringer i spr\u00e5k, de konkrete beredskapsr\u00e5dene og \u00f8vrig innhold. F\u00f8r lansering av de reviderte r\u00e5dene, vil det bli utarbeidet en ny grafisk profil og nytt bildemateriell. Det er teksten til de nye r\u00e5dene som n\u00e5 er p\u00e5 h\u00f8ring. Teksten er utformet omtrent slik den er tenkt i en brosjyre, som vil bli oversatt til flere spr\u00e5k. Dette innholdet vil danne grunnlag for annet informasjonsarbeid og kampanjer, som for eksempel Egenberedskapsuka. Flere av r\u00e5dene vil senere bli utdypet og detaljert p\u00e5 v\u00e5r nettside sikkerhverdag.no, der vi ved behov ogs\u00e5 vil henvise til andre relevante nettsider. Teksten vil st\u00f8ttes av bilder og layout som st\u00f8tter budskapet. Kommentarer og innspill til forslaget gis via v\u00e5r nettside https://www.dsb.no/hoeringer. Vi ser frem til svar p\u00e5 h\u00f8ringen innen 25. januar 2024. Postadresse Bes\u00f8ksadresse Telefon Organisasjonsnummer Direktoratet for Rambergveien 9, 3115 T\u00f8nsberg 33 41 25 00 974 760 983 samfunnssikkerhet og beredskap Postboks 2014 E-post Internett 3103 T\u00f8nsberg Postmottak@dsb.no www.dsb.no Direktoratet for samfunnssikkerhet og beredskap 2 av 2 Kommunikasjon Dokumentdato V\u00e5r referanse 07.12.2023 2023/6463 KAMFJORD Med hilsen Direktoratet for samfunnssikkerhet og beredskap Elisabeth S\u00f8rb\u00f8e Aars\u00e6ther Anita Andersen direkt\u00f8r fungerende avdelingsdirekt\u00f8r Dokumentet er godkjent elektronisk og sendes derfor uten underskrift. Vedlegg 1 DSBS forslag til reviderte egenberedskapsr\u00e5d "
}