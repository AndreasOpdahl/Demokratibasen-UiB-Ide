{
  "dokument_id": "73a13971-710b-5fcb-a1af-c3df91cbc7f2",
  "doc_type": "case_presentation",
  "kommune": 4601,
  "tittel": "Neumanns gate 1, bruksendring og ombygging av seksjon 2 til studentboliger",
  "url": "https://bergen.kommune.no/politikere-utvalg/api/fil/bk360/10640115/Framstilling-Neumanns-gate-1-bruksendring-og-ombygging-av-seksjon-2-til-studentboliger",
  "tekst": " R\u00e5det for byforming og arkitektur (RBA) 30-24 Saksframstilling V\u00e5r referanse: 2023/235506-37 Saksbehandler: \u00c5ge Vallestad Neumanns gate 1, bruksendring og ombygging av seksjon 2 til studentboliger Hva saken gjelder: Saken gjelder revidert s\u00f8knad om bruksendring og ombygging av seksjon 2 i Neumannsgaten1 til studentboliger der det n\u00e5 s\u00f8kes om 60 enheter. Opprinnelig s\u00f8knad ble avsl\u00e5tt i vedtak av 23.02.2024. S\u00f8knaden omfatter f\u00f8lgende: \u2022 Bruksendring fra kontor til boligform\u00e5l for studenter p\u00e5 7.010 m2 BRA \u2022 Etablering av boliger for 247 studenter med 60 student-boenheter \u2022 S\u00f8knaden omfatter ca. 2/3 av arealet i bygget, deler av plan 1 til 4 og hele plan 5-9. \u2022 2 eksisterende heiser erstattes av 1 st\u00f8rre heis \u2022 P\u00e5bygg \u2022 Rehabilitering av fasaden, utskifting av vinduer m.m. \u2022 Fasadeendring Tiltaket er fremdeles avhengig av en rekke dispensasjoner som er oms\u00f8kt p\u00e5 nytt: 1. Plankrav, jf. KPA punkt 3.1 2. St\u00f8y, jf. KPA punkt 22. 3. Minste st\u00f8rrelse p\u00e5 boenhet Tidligere oms\u00f8kte dispensasjoner, som ogs\u00e5 gjelder er: 1. Arealform\u00e5l etter reguleringsplanen 2. Maksimal byggeh\u00f8yde Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som Sentrumskjerne S1 og den ligger innenfor hensynssone: Kulturmilj\u00f8 Nyg\u00e5rdsh\u00f8yden og Historisk sentrum samt bestemmelsesomr\u00e5de #4, gul og r\u00f8d st\u00f8ysone vegtrafikkst\u00f8y, konsesjonsomr\u00e5de for fjernvarme, og luftkvalitet gul sone. I kommunedelplan for sentrum er eiendommen vist som blandet sentrumsform\u00e5l. Plankart 2 viser kvartalsbebyggelse Engen, Nyg\u00e5rdsh\u00f8yden og M\u00f8hlenpris. Eiendommen omfattes av reguleringsplan ID 10330000, N\u00f8stet \u2013 Vestre Nordnes, ikrafttredelsesdato 18.08.1948 og er regulert til Ervervsbebyggelse. 1 Fagetatens kommentarer: Tiltaket er tidligere oms\u00f8kt for i alt 157 boenheter for studenter. Avslag p\u00e5 s\u00f8knaden ble gitt den 23.02.2024 begrunnet i st\u00f8ykrav og overskridelse av normene for minstest\u00f8rrelse for boenheter i kommuneplanens arealdel. Plan- og bygningsetaten skiver om dispensasjonss\u00f8knad fra st\u00f8ykrav f\u00f8lgende: Vi har vurdert saken, men kan ikke se at vilk\u00e5rene for \u00e5 kunne gi dispensasjon fra st\u00f8ykrav er oppfylt. Selv om det gj\u00f8res avb\u00f8tende tiltak, er l\u00f8sningen totalt sett ikke god nok. Bokvaliteten for studentene er ikke tilstrekkelig god nok. Det gjelder bruksendring av et st\u00f8rre bygg, og det finnes flere avb\u00f8tende tiltak og valg av l\u00f8sninger som ville \u00f8kt bokvaliteten. Plan- og bygningsetaten skiver om dispensasjonss\u00f8knad fra minstest\u00f8rrelse p\u00e5 boenhet f\u00f8lgende: I denne konkrete saken kan vi ikke se at vilk\u00e5rene for \u00e5 kunne gi dispensasjon fra krav til minste st\u00f8rrelse for boenhet er oppfylt. Det vises til kommuneplanen \u00a7 9 punkt 9.7 som sier at studentboliger som skal eies og driftes av en studentskipnad eller studentboligstiftelse kan baseres p\u00e5 andre funksjons- og kvalitetskrav enn fastsatt i kommuneplanens bestemmelser. Slik vi leser bestemmelsen kan det aksepteres fravik i st\u00f8rre grad n\u00e5r s\u00f8knaden gjelder etablering av studentboliger som eies og driftes av en studentskipnad eller studentstiftelse. Bakgrunnen for dette er at studenter bor i boligen i kortere tid, og i en relativ kort tid av livet. Det b\u00f8r likevel vurderes konkret fra sak til sak hva slags fravik som kan aksepteres. Kompenserende tiltak b\u00f8r vektlegges i den sammenheng. Byantikvaren er i utgangspunktet positive til den nye bruke av Neumanns gate 1. Byantikvaren er opptatt av karakteren til rasterfasaden p\u00e5 bygget, og anbefaler at det for den skisserte etterisoleringsmetoden benyttes en kompakt isolasjon slik at detaljeringen i fasaden blir videref\u00f8rt. Statsforvalteren i Vestland skriver f\u00f8lgende i sin uttalelse til opprinnelig s\u00f8knad: Statsforvalteren frar\u00e5der at det blir gitt dispensasjon fra kommuneplanens \u00a7 3.1.1 plankrav, og \u00a7 9.2 minstest\u00f8rrelse av boenhet og \u00a7 22 St\u00f8y. Byarkitekten har deltatt i byggesaksforum der saken var oppe til gjennomsyn, og stilte blant annet ogs\u00e5 sp\u00f8rsm\u00e5l om hvordan st\u00f8y fra kinosalene vil p\u00e5virke bokvalitetene i studentboligene, og hvilke tiltak som er gjort for \u00e5 sikre disse. Dette er ikke adressert i s\u00f8knadene. Konklusjon: Det er viktig \u00e5 sikre et tilstrekkelig antall studentboliger i sentrum. Prosjektet \u00f8nsker \u00e5 bidra til dette. Det bes derfor om en helhetlig vurdering, der temaene st\u00f8rrelse p\u00e5 boenhet, st\u00f8y og plankrav vurderes. Videre vises til Bergen kommunes Arkitekturstrategi Arkitektur +: 05 Vitalt byliv p\u00e5 bakkeplan herunder omsorg for utformingen av byggets f\u00f8rste etasje, herunder hvordan innganger og tilkomst mot gaten er utformet for \u00e5 bidra til sosialt b\u00e6rekraftige nabolag med h\u00f8y bokvalitet for alle. 06 Sosialt b\u00e6rekraftige nabolag der det skapes naturlige m\u00f8teplasser i hverdagen som arenaer for fellesskap og interaksjon. 2 07 Lav energi- og ressursbruk herunder prioritering av gjenbruk av eksisterende bygg og materialer. 08 Endringsdyktig by herunder utvikling av fleksible boligplanl\u00f8sninger slik at de lett kan tilpasses ulike livssituasjoner; enten ved at lettvegger kan settes opp eller fjernes, eller at generelle rom kan brukes til flere ulike funksjoner. Forslag til vedtak: Legges frem i m\u00f8te. Dato: 20. juni 2024 \u00c5ge Vallestad - utvalgssekret\u00e6r 3 "
}