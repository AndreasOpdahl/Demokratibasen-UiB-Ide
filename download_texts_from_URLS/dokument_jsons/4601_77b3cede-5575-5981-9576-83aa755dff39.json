{
  "dokument_id": "77b3cede-5575-5981-9576-83aa755dff39",
  "doc_type": "case_presentation",
  "kommune": 4601,
  "tittel": "Str\u00f8mgaten 4, We Are BRGN - S\u00f8knad om ny alminnelig skjenkebevilling for alkoholholdig drikk gruppe 1 og 2, gjeldende for nytt ute areal, frem til 30.09.2028",
  "url": "https://bergen.kommune.no/politikere-utvalg/api/fil/bk360/12477124/Framstilling-Stromgaten-4-We-Are-BRGN-Soknad-om-ny-alminnelig-skjenkebevilling-for-alkoholholdig-drikk-gruppe-1-og-2-gjeldende-for-nytt-ute-areal-frem-til-30-09-2028",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2020/50379-109 Str\u00f8mgaten 4, We Are BRGN - S\u00f8knad om ny alminnelig skjenkebevilling for alkoholholdig drikk gruppe 1 og 2, gjeldende for nytt ute areal, frem til 30.09.2028 Hva saken gjelder: Kontor for skjenkesaker mottok 17. mars 2025 s\u00f8knad om utvidelse av utend\u00f8rs skjenkeareal, ved We Are BRGN, Str\u00f8mgaten 4. We Are BRGN har skjenkebevilling for alkoholholdig drikk gruppe 1 og 2, for inne areal og ute areal. Skjenketid er frem til klokken 23.00, alle dager. P\u00e5 dagens bevilling har de 80 kvm innend\u00f8rs skjenking og 25 kvm utend\u00f8rs skjenking (vest). N\u00e5 har de f\u00e5tt tilbud om leie 52 kvm p\u00e5 siden av bygning (syd). N\u00e5 s\u00f8kes det om \u00f8kning av utend\u00f8rs areal til \u00e5 omfatte areal p\u00e5 sydside av bygg. Nytt areal blir som f\u00f8lger: Inne 80 kvm Ute vest 25 kvm Ute syd 52 kvm Til sammen 157 kvm Bevillingss\u00f8ker er BRGN AS, org. nr. 922 843 074. Bergen kommune vil f\u00f8re en skjenkepolitikk som er forutsigbar og rettferdig for n\u00e6ringen. Kommunen tildeler salgs- og skjenkebevilling i tr\u00e5d med gjeldende bystyrevedtak og de politiske f\u00f8ringene som legges til grunn for kommunens salgs- og skjenkereglement. Hovedform\u00e5let med reglementet er i st\u00f8rst mulig utstrekning \u00e5 begrense de samfunnsmessige og individuelle skader som alkoholbruk kan inneb\u00e6re. Det er et overordnet m\u00e5l at Bergen skal v\u00e6re en trygg by, og det er et f\u00f8rende premiss for byr\u00e5det \u00e5 f\u00f8re en alkohol- og skjenkepolitikk som st\u00f8tter opp om dette. Politi- og sosialfaglige r\u00e5d skal ivaretas ved tildeling av skjenkebevilling. Hverken politi eller etat for sosiale tjenester har spesielle merknader til s\u00f8knaden. Kontor for skjenkesaker sin vurdering og anbefaling Notat fra Kontor for skjenkesaker er vedlagt saken, og det vises til dette i sin helhet. I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. 1 Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1 og 2 ikke kan tildeles i dette tilfellet. Den oms\u00f8kte uteserveringen har beliggenhet i tilknytning til skjenkestedet. Ut fra innkommet s\u00f8knad og vurdering p\u00e5 stedet, kan vi ikke se at uteserveringen vil v\u00e6re til sjenanse for n\u00e6romr\u00e5det. Kontor for skjenkesaker anbefaler at s\u00f8knaden om alminnelig skjenkebevilling for alkoholholdig drikk gruppe 1 og 2, inne og ute areal, ved We Are BRGN, Str\u00f8mgaten 4, innvilges som oms\u00f8kt. Skjenkestopp klokken 23.00, alle dager. Vurdering er gjort med bakgrunn i en konkret helhetsvurdering, herunder det totalkonsept som er skissert for virksomheten. Byr\u00e5dens vurdering og anbefaling/konklusjon: Byr\u00e5den st\u00f8tter kontor for skjenkesaker sin vurdering og innstiller p\u00e5 at s\u00f8knaden om alminnelig skjenkebevilling for alkoholholdig drikk gruppe 1 og 2, inne og ute areal, ved We Are BRGN, Str\u00f8mgaten 4, innvilges. Vedtakskompetanse: Byr\u00e5dets fullmakter som kollegium, fastsatt av byr\u00e5det 22.04.21 i sak 1119-21, pkt. 15: Byr\u00e5det selv treffer avgj\u00f8relser om: Skjenkesaker: \u25aa Byr\u00e5det tildeler skjenkebevillinger \u25aa Byr\u00e5det gir tillatelse til uteservering Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: 1. S\u00f8knad om alminnelig skjenkebevilling for alkoholholdig drikk gruppe 1 og 2, inne og ute areal, ved We Are BRGN, Str\u00f8mgaten 4, innvilges. a. Bevillingshaver er BRGN AS, org. nr. 922 843 074. b. Styrer for skjenkebevillingen er Ros-Mari Tobiassen Gaundal, f. 24.05.84 Stedfortreder for styrer er Monika Brede, f. 07.08.62 c. Bevillingen er til et spisested. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Unntak fra kravet om selvbetjening er serveringssteder som har bordservering. Det er ikke tillatt med musikk eller underholdning ved bruk av elektrisk anlegg/ h\u00f8yttaler p\u00e5 uteserveringen etter kl. 22.00, likevel slik at lav bakgrunnsmusikk tillates dersom den ikke er til sjenanse for omgivelsene d. Totalt oms\u00f8kt skjenkeareal er 157 kvm, der uteservering utgj\u00f8r 25 kvm (vest) og 52 kvm (syd). Skjenketid er frem til klokken 23.00, alle dager. 2. Bevillingen gis for bevillingsperioden frem til 30.09.2028. 3. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: 2 a. kopi av brukstillatelsen fra bygningsmyndighetene b. kvittering fra Altinn p\u00e5 at oppstartskjema er innsendt til Mattilsynet c. bevillingsgebyr m\u00e5 v\u00e6re betalt d. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart 4. F\u00f8r tillatelsen til uteservering tas i bruk, skal s\u00f8ker sende kopi til Kontor for skjenkesaker som bekrefter: a. at s\u00f8ker har lovlig adgang til \u00e5 benytte arealet til uteservering, kopi av leiekontrakt, eller bekreftelse p\u00e5 at arealet ligger p\u00e5 egen grunn b. at Bymilj\u00f8etaten har godkjent uteserveringen med eventuelle innretninger p\u00e5 offentlig areal c. at tiltak som er s\u00f8knadspliktige etter plan- og bygningsloven er godkjent av bygningsmyndigheten F\u00f8r tillatelsen til uteservering tas i bruk skal Kontor for skjenkesaker ha v\u00e6rt p\u00e5 befaring p\u00e5 stedet. Befaring skal finne sted innen 5 virkedager etter at Kontor for skjenkesaker har mottatt skriftlig melding fra bevillingshaver om at befaring kan gjennomf\u00f8res. Overholdes ikke fristen kan tillatelsen tas i bruk uten befaring. 5. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Dato: 28. april 2025 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: Fagnotat datert 09.04.2025 - Str\u00f8mgaten 4, We Are BRGN - S\u00f8knad om ny alminnelig skjenkebevilling for alkoholholdig drikk gruppe 1 og 2, gjeldende for nytt ute areal, frem til 30.09.2028 3 "
}