{
  "dokument_id": "747c7ae2-5494-5af6-bdb3-e6ef45c2d63a",
  "doc_type": "case_presentation",
  "kommune": 4601,
  "tittel": "Organisering av r\u00e5dets arbeid",
  "url": "https://bergen.kommune.no/politikere-utvalg/api/fil/bk360/9634342/Framstilling-Organisering-av-radets-arbeid",
  "tekst": " Eldrer\u00e5det Saksframstilling V\u00e5r referanse: 2023/280773-2 Saksbehandler: Ragnhild Hvoslef Kr\u00fcger Organisering av r\u00e5dets arbeid Hva saken gjelder: Planlegging av r\u00e5dets m\u00f8ter Det er leder som har ansvar for sakslisten til m\u00f8tene. Saksliste settes opp i samarbeid med sekretariatet. Frem til og med 2019 hadde r\u00e5det ett arbeidsutvalg som m\u00f8ttes ca to uker f\u00f8r m\u00f8tet for \u00e5 sette opp sakslisten og planlegge r\u00e5dets aktivitet ellers. Arbeidsutvalget m\u00f8ttes fysisk og hadde ellers epostkontakt med sekretariatet. I perioden 2020-2023 hadde r\u00e5det ikke anledning til \u00e5 ha et arbeidsutvalg. M\u00f8tene ble planlagt av leder og nestleder og ett tredje medlem (rullerende deltakelse) p\u00e5 digitale m\u00f8ter ca to uker f\u00f8r hvert m\u00f8te. R\u00e5det har n\u00e5 igjen anledning til \u00e5 ha arbeidsutvalg og det er opp til det n\u00e5v\u00e6rende r\u00e5det \u00e5 bestemme hvordan man \u00f8nsker \u00e5 planlegge m\u00f8tene. Deltakelse i kommunale arbeids- og referansegrupper. R\u00e5det blir jevnlig bedt om \u00e5 oppnevne representanter til ulike kommunale arbeids- og referansegrupper. I perioden 2020-2023 har r\u00e5det v\u00e6rt representert i f\u00f8lgende faste kommunale arbeids- og styringsgrupper - Produktr\u00e5det (tilsyn med matlevering ved sykehjem) - Tverrfaglig gruppe for nye bygg i regi av byr\u00e5dsavdeling for helse og omsorg - Kunstgruppe for Sandsli bo- og aktivitetssenter - Kunstgruppe for \u00c5sane sykehjem - Kvalitetsutvalg for Etat for sykehjem - Kvalitetsutvalg for Etat for hjemmebaserte tjenester - Polyfon erfaringspanel - Fag- og samarbeidsr\u00e5det for USHT (Utviklingssenter for sykehjem og hjemmetjenester) - Brukerpanel Alrek helseklynge I tillegg har r\u00e5det deltatt i flere ad-hoc arbeids og referansegrupper og deltatt med innlegg p\u00e5 ulike innspillsdager og temam\u00f8ter. R\u00e5det har ogs\u00e5 hatt representanter i brukerr\u00e5dene p\u00e5 de fleste sykehjemmene i Bergen 1 Det forrige r\u00e5det behandlet en sak om deltakelse i arbeidsgrupper, referansegrupper og andre former for medvirkning i kommunen i m\u00f8te 25. september og fattet f\u00f8lgende vedtak: Eldrer\u00e5det g\u00e5r inn for ein kombinasjon av dei to alternativa i saksutgreiinga med vekt p\u00e5 det siste. R\u00e5det vil peika p\u00e5 at \u00e5leinegang i arbeidsgrupper mm kan vera krevjande og lett f\u00f8ra til at eit samla r\u00e5d miser viktig informasjon og kunnskap. I mange tilfelle vil det vera betre at politikarar og representantar fr\u00e5 administrasjonen m\u00f8ter heile eldrer\u00e5det om sentrale saker. I saken var det foresl\u00e5tt to alternativer \u2022 Fortsette dagens praksis med at man som hovedregel sier ja til \u00e5 sitte i de ulike gruppene man blir invitert inn i. Fordelen med dette er at den som sitter i disse gruppene/m\u00f8tene f\u00e5r god innsikt i dette arbeidet. Ulempen er at arbeidet kan bli \u00abprivatisert\u00bb og at det kan v\u00e6re krevende b\u00e5de \u00e5 dele erfaringene med resten av r\u00e5det og f\u00e5 innspill fra dem. \u2022 Legge opp til at man i st\u00f8rre grad ber om at de som \u00f8nsker innspill fra eldrer\u00e5det kommer i m\u00f8tet til eldrer\u00e5det og f\u00e5r innspill fra hele r\u00e5det. Fordelen med dette er at dens om \u00f8nsker innspill i st\u00f8rre grad f\u00e5r det fra et samlet eldrer\u00e5d og at hele r\u00e5det f\u00e5r den samme informasjonen. Ulempen er at det kan bli d\u00e5rligere tid til det enkelte prosjekt. Dette kan til en viss grad rettes opp ved at ressursene som n\u00e5 brukes p\u00e5 deltakelse utenfor r\u00e5det kan brukes p\u00e5 ekstra r\u00e5dsm\u00f8ter og oppl\u00e6ringer. Forslag til vedtak: Saken legges frem til diskusjon uten forslag til vedtak Dato: 3. januar 2024 Ragnhild Hvoslef Kr\u00fcger - seniorr\u00e5dgiver/r\u00e5dssekretariatet Dokumentet er godkjent elektronisk. 2 "
}