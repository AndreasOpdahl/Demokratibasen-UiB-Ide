{
  "dokument_id": "07647389-d807-5db1-a3c0-e8229250e389",
  "doc_type": "case_presentation",
  "kommune": 4601,
  "tittel": "Opph\u00f8r av medlemskap i Cities for a Nuclear Free Europe",
  "url": "https://bergen.kommune.no/politikere-utvalg/api/fil/bk360/11200156/Framstilling-Medlemskap-i-Cities-for-a-Nuclear-Free-Europe",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/147064-1 Opph\u00f8r av medlemskap i Cities for a Nuclear Free Europe Kva saka gjeld: Bergen kommune er del av partnarskapen Cities for a Nuclear Free Europe. Bystyret vurderte nyleg sp\u00f8rsm\u00e5let om kjernekraft, og i lys av vedtak i denne saka er det naturleg \u00e5 vurdere vidare deltaking i partnarskapen. I denne saka tek bystyret stilling til vidare deltaking i Cities for a Nuclear Free Europe. Bergen bystyre handsama i m\u00f8tet 27.11.2024 sak 475/24 \u00abRepresentantforslag fr\u00e5 Joel Yseb\u00f8 (KrF) om kjernekraft i Bergensregionen\u00bb og fatta f\u00f8lgjande vedtak: 1. Bystyret ber byr\u00e5det ta initiativ til et tett samarbeid med positive omegnskommuner med et krav om at regjeringen m\u00e5 \u00e5pne for etablering av kjernekraft i v\u00e5r region. 2. Bystyret ber byr\u00e5det arbeide for at et fagmilj\u00f8 knyttet til kjernekraft etableres i Bergen. \u00d8konomiske konsekvensar: Deltaking i nettverket har ingen kostnad. Det er heller ikkje gjennomf\u00f8rt tiltak for \u00e5 f\u00f8lgje opp eller reiser for \u00e5 ta del i partnerskapen. Vidare deltaking eller utmelding har ingen \u00f8konomiske konsekvensar. Byr\u00e5det si vurdering og tilr\u00e5ding: Bergen kommune si deltaking i partnarskapen Cities for a Nuclear Free Europe starta i 2012. \u00c5ret f\u00f8r vart eit kjernekraftverk i Fukushima i Japan r\u00e5ka av eit jordskjelv med ein p\u00e5f\u00f8lgjande tsunami. Kraftverket var ikkje dimensjonert til \u00e5 t\u00e5le vassmengdene, noko som f\u00f8rte til eksplosjonar og spreiing av radioaktive stoff. Som ei f\u00f8lgje av ulukka samla somme europeiske byar seg om eit opprop til Europakommisjonen om farene ved kjernekraft. Bergen kommune signerte oppropet i lag med 32 andre europeiske byar. Oppropet har sidan danna utgangspunkt for eit uformelt nettverk mellom desse byane. Bergen kommune har ikkje vore ein aktiv deltakar i denne partnarskapen. Byr\u00e5d for byutvikling har ansvar for \u00e5 f\u00f8lge opp samarbeidet. Teknologien for kjernekraft er i stor utvikling som har gitt denne energiform eit nytt og st\u00f8rre potensial. Byr\u00e5det vil at Bergen skal vere del av denne utviklinga. Gjennom kunnskap og erfaring om ny teknologi vil byen kunne ha viktige fortrinn i internasjonale marknader framover. Fleire av nabokommunane til Bergen vurderer \u00e5 etablere kjernekraft i eigne kommunar. Byr\u00e5det vil st\u00f8tte opp om desse initiativa som kan styrke regionen som akt\u00f8r for kjernekraft. Byr\u00e5det meiner av den grunn det ikkje lenger er i Bergen si interesse \u00e5 vere medlem av Citites for a Nuclear Free Europa. 1 Grunngjeving for \u00e5 legge saka fram for bystyret: I medhald av 5.8.4.b i Reglement for Bergen bystyre og utvalgene 2023-2027, vedteke av Bergen bystyre 18.10.23 i B-sak 368-23, skal bystyret handsame saker om medlemskap i internasjonale organisasjonar som krev politiske vurderingar. Byr\u00e5det innstiller til bystyret \u00e5 fatte f\u00f8lgjande vedtak: Bystyret ber byr\u00e5det om \u00e5 melde Bergen kommune ut av Cities for a Nuclear Free Europe. Dato: 28. januar 2025 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. 2 "
}