{
  "dokument_id": "ae1673ed-8126-58ed-8d69-d7653db0d18d",
  "doc_type": "case_minutes",
  "kommune": 4601,
  "tittel": "Saksprotokoll UMBY, 05122024, Sak 424/24, Ny deltakerkommune til Bergen og Omland Friluftsr\u00e5d",
  "url": "https://bergen.kommune.no/politikere-utvalg/api/fil/bk360/11697615/Innstilling-vedtak-Ny-deltakerkommune-til-Bergen-og-Omland-Friluftsrad",
  "tekst": "Ny deltakerkommune til Bergen og Omland Friluftsr\u00e5d Utvalg for milj\u00f8 og byutvikling hadde saken til orientering i m\u00f8tet 05.12.2024 sak 424/24: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret. Utvalg for milj\u00f8 og byutviklings behandling Kathrine Algr\u00f8y Dahle (A) og Chris J\u00f8rgen Knudsen R\u00f8dland (H) ba om habilitetsvurdering til saken. Bakgrunnen er at de begge er styremedlemmer i Bergen og Omland Friluftsr\u00e5d utnevnt av Bergen kommune. En offentlig tjenestemann eller folkevalgt er etter forvaltningsloven \u00a7 6, 1. ledd, bokstav e) inhabil til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse i en forvaltningssak n\u00e5r han er medlem av styret for et samvirkeforetak, forening, sparebank eller stiftelse som er part i saken, n\u00e5r saker hvor selskapet er part skal behandles i folkevalgte organer eller administrasjonen i kommunen. BOF har partsstatus i saken, jf. forvaltningslovens \u00a7 2 f\u00f8rste ledd bokstav e). Med bakgrunn i dette kjente utvalg for milj\u00f8 og byutvikling Dahle og R\u00f8dland inhabil til \u00e5 delta i behandlingen av UMBY-sak 424/24. Sebastian Hauan Stenberg (A) m\u00f8tte for Kathrine Algr\u00f8y Dahle (A) Ingen vara m\u00f8tte for Chris J\u00f8rgen Knudsen R\u00f8dland (H) Det var 16 representanter til stede. Ingen representanter tok ordet. Byr\u00e5det behandlet saken i m\u00f8tet 21.11.2024 sak 364/24 Byr\u00e5det innstiller til bystyret \u00e5 fatte f\u00f8lgende vedtak: Bergen bystyre gir med dette sin tilslutning til at Voss herad blir ny deltaker i Bergen og Omland Friluftsr\u00e5d Kommunalt Oppgavefellesskap med virkning fra 01.01.2025. Den nye deltakerkommunens ansvar og forpliktelser f\u00f8lger av samarbeidsavtalen og lov om kommuner og fylkeskommuner (LOV-2018-06-22-83 fra 01.01.2020 \u00abkommuneloven\u00bb). "
}