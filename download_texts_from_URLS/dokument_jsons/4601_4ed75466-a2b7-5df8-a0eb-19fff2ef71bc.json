{
  "dokument_id": "4ed75466-a2b7-5df8-a0eb-19fff2ef71bc",
  "doc_type": "case_attachment",
  "kommune": 4601,
  "tittel": "Tilsvar til fagnotat, datert 19.11.2023.",
  "url": "https://bergen.kommune.no/politikere-utvalg/api/fil/bk360/9422351/Tilsvar-til-fagnotat-datert-19-11-2023-",
  "tekst": "Tilsvar til fagnotat av 24 oktober 2023 Klage -2023/16356-4 Klage p\u00e5 Vedtak:108/108/0/0 Sletteneset 171. Klage p\u00e5 rammetillatelse. Tilbygg, fasade og tilkomstvei. Bergen 19 november 2023. Vi viser til fagnotat av 24 oktober 2023 i klagesaken angitt over. Dette tilsvar er n\u00f8dvendig fordi fagnotatet er bygget p\u00e5 feilt faktum og rettsanvendelse. Feil i faktum: Det er direkte villedende n\u00e5r fagetaten tar utgangspunkt i at skjema som ble benyttet av tiltakshaver i 1999 den gang kun hadde betegnelse boligeiendom. Bakgrunnen for at tiltakshaver den gang benyttet skjema var selvsagt at byggesaksavdelingens \u00f8verste leder- byggesakssjefen- den gang selv opplyste til eier av eiendommen i 1999 at eiendommen var en boligeiendom. Alle kommunale dokumenter som vedr\u00f8rer eiendommen har i ettertid klassifisert eiendommen som boligeiendom, hvilket ogs\u00e5 fremg\u00e5r av grunnboken som er basert p\u00e5 informasjon fra oppm\u00e5lingsavdelingen i kommunen. Det kan derfor v\u00e6re sp\u00f8rsm\u00e5l om kommunen den gang la til grunn at omr\u00e5det ,som i tiltagende grad var bebygget med boliger i 1999 ,og bruken av huset fra 1959 som bolig ,medf\u00f8rte at eiendommen skulle klassifiseres som bolig og skattlegges som bolig. Vedtaket om tilbygg fremst\u00e5r i form og innhold som et vedtak om boligbygg og er registrert godkjent som boligbygg i planavdelingens eget arkiv. Det er ikke grunnlag for fortolkning. Vedtaket er klart og den objektive forst\u00e5elsen av vedtaket m\u00e5 legges til grunn. Se \u00abtiltakets art\u00bb i Ferdigattesten over. Fra brevet over siteres: Vi har som eiere betalt skatt av eiendommen som sekund\u00e6rbolig og akseptert omregulering av eiendommen til boligform\u00e5l i tiltro til at opplysninger som er registrert i alle kommunale arkiver er korrekt. Vi har som eiere, i likhet med andre avdelinger i kommunen og saksbehandlere p\u00e5 byggesaksavdelingen, innrettet oss etter vedtaket om godkjent p\u00e5bygg til bolig i 1999. Dersom kommunen mente at det kun var godkjent p\u00e5bygg til fritidseiendom, var det kommunens ansvar \u00e5 gj\u00f8re eier oppmerksom p\u00e5 dette. Kommunen hadde en s\u00e6rlig oppfordring til \u00e5 veilede tiltakshaver i 1999 av 3 grunner: 1. Byggesakssjefen gav angivelig feil status p\u00e5 eiendommen som boligeiendom til eier i 1999. Dette faktum er ikke kommentert av kommunen selv om dette er anf\u00f8rt tidligere utallige ganger. 2. Tiltakshaver i 1999 s\u00f8kte derfor ikke om bruksendring, noe tiltakshaver \u00e5penbart ville gjort om byggesakssjefen hadde betegnet eiendommen som fritidseiendom, eller korrekt nektet godkjennelse av p\u00e5bygget til bolig med mindre eier s\u00f8kte om bruksendring samtidig. 3. Meldingsskjemaet som kommunen p\u00e5la tiltakshaver \u00e5 anvende og som tiltakshaver benyttet hadde kun boligbygg som alternativ. Dette fremstod derfor for tiltakshaver som korrekt skjema \u00e5 benytte da byggesakssjefen selv hadde bedt om melding som gjelder boligeiendom. Tiltakshaver hadde f\u00f8lgelig ingen grunn for \u00e5 s\u00f8ke om p\u00e5bygg til fritidseiendom eller \u00e5 s\u00f8ke om det fantes s\u00e6rskilte skjema som dekket melding om fritidseiendom. Kommunen kan derfor ikke f\u00e5 medhold i at det er tiltakshaver som selv er n\u00e6rmest til \u00e5 p\u00e5se at meldingen om byggearbeider etter plan og bygningsloves \u00a7 86 A ogs\u00e5 er i samsvar med lov og forskrift. Disse reglene passer ikke, idet feilen skyldes kommunens egne uriktige opplysninger til eier. Kommunens veiledningsplikt etter forvaltningsloven kan ikke tilsidesettes. Denne veiledningsplikt er \u00e5penbart misligholdt av kommunen. Dette forhold er ikke omtalt i fagnotatet selv om det er anf\u00f8rt tidligere. Kommunen hadde en s\u00e6rskilt veiledningsplikt til \u00e5 klargj\u00f8re for tiltakshaver i 1999 at det var n\u00f8dvendig \u00e5 s\u00f8ke bruksendring. S\u00e6rlig fordi byggesakssjefen hadde bedt om innsendelse av s\u00f8knad / melding for boligbygg. Forvaltningsloven \u00a711 lyder: \u00a7 11.(veiledningsplikt). Forvaltningsorganene har innenfor sitt sakomr\u00e5de en alminnelig veiledningsplikt. Form\u00e5let med veiledningen skal v\u00e6re \u00e5 gi parter og andre interesserte adgang til \u00e5 vareta sitt tarv i bestemte saker p\u00e5 best mulig m\u00e5te. Omfanget av veiledningen m\u00e5 likevel tilpasses det enkelte forvaltningsorgans situasjon og kapasitet til \u00e5 p\u00e5ta seg slik virksomhet. Forvaltningsorganer som behandler saker med en eller flere private parter, skal av eget tiltak vurdere partenes behov for veiledning. Etter foresp\u00f8rsel fra en part og ellers n\u00e5r sakens art eller partens forhold gir grunn til det, skal forvaltningsorganet gi veiledning om: a. gjeldende lover og forskrifter og vanlig praksis p\u00e5 vedkommende sakomr\u00e5de, og b. regler for saksbehandlingen, s\u00e6rlig om parters rettigheter og plikter etter forvaltningsloven. Om mulig b\u00f8r forvaltningsorgane i det konkrete tilfellet s\u00e6rlig kan f\u00e5 betydning for resultatet. Uavhengig av om sak p\u00e5g\u00e5r, plikter forvaltningsorganet innen sitt sakomr\u00e5de \u00e5 gi veiledning som nevnt i annet ledd til en person som sp\u00f8r om sine rettigheter og plikter i et konkret forhold som har aktuell interesse for ham. Dersom noen henvender seg til urette myndighet, skal det forvaltningsorgan som mottar henvendelsen, om mulig vise vedkommende til rett organ. Inneholder en henvendelse til et forvaltningsorgan feil, misforst\u00e5elser, un\u00f8yaktigheter eller andre mangler som avsenderen b\u00f8r rette, skal organet om n\u00f8dvendig gi beskjed om dette. Organet b\u00f8r samtidig gi frist til \u00e5 rette opp mangelen og eventuelt gi veiledning om hvordan dette kan gj\u00f8res. Likhetsprinsippet tilsier ogs\u00e5 at eiendommen klassifiseres som en boligeiendom. Det er bygget nye boliger og gitt bruksendringer med adresse Sletteneset etter 1999. Tiltakshaver anf\u00f8rer at s\u00f8knaden om p\u00e5bygg til boligform\u00e5l skulle v\u00e6rt vurdert p\u00e5 dette grunnlag og kommunen kunne rettet opp egne feil i form av misvisende opplysninger og manglende veiledning til tiltakshaver i 1999. Kommunen er forpliktet til \u00e5 vurdere om likhetsprinsippet f\u00e5r anvendelse n\u00e5r det n\u00e5 er s\u00f8kt om p\u00e5bygg til boligen. Det er feil i faktum n\u00e5r likhetsprinsippet ikke er omtalt i vedtaket. Likhetsprinsippet er ikke vurdert. Det er derfor en feil ved vedtaket i 1999 at kommunen ikke ba om supplerende s\u00f8knad om bruksendring. P\u00e5byggingen i 1999 skulle v\u00e6rt nektet godkjent fordi det ikke forel\u00e5 s\u00f8knad om bruksendring fra fritidsbolig til bolig. Det er s\u00e5ledes feil i faktum slik dette er omtalt i fagnotatet at dette ikke ble nektet godkjent og at dette ikke er blitt belyst i fagnotatet. Feil i rettsanvendelsen Kommunen har i fagnotatet tatt utgangspunkt i at vedtaket skal tolkes i strid med ordlyden - godkjennelsen av p\u00e5bygg til bolig. Det er ingen holdepunkter for en slik tolkning. Vedtaket i 1999 skulle rettmessig v\u00e6rt vedtak om avslag fordi det ikke var s\u00f8kt om bruksendring. Fagnotatet er egnet til \u00e5 villede det politiske organ til \u00e5 treffe et uriktig vedtak basert p\u00e5 feil rettsanvendelse. Vedtaket om godkjennelse i 1999 m\u00e5 derfor eventuelt \u00ablovlig\u00bb omgj\u00f8res etter forvaltningslovens regler. Reglene om omgj\u00f8ring til skade for tiltakshaver f\u00f8lger av Forvaltningslovens \u00a735: \u00a7 35.(omgj\u00f8ring av vedtak uten klage). Et forvaltningsorgan kan omgj\u00f8re sitt eget vedtak uten at det er p\u00e5klaget dersom a. endringen ikke er til skade for noen som vedtaket retter seg mot eller direkte tilgodeser eller b. underretning om vedtaket ikke er kommet fram til vedkommende og vedtaket heller ikke er offentlig kunngjort, eller c. vedtaket m\u00e5 anses ugyldig. Foreligger vilk\u00e5rene etter f\u00f8rste ledd, kan vedtaket omgj\u00f8res ogs\u00e5 av klageinstansen eller av annet overordnet organ. Dersom hensynet til andre privatpersoner eller offentlige interesser tilsier det, kan klageinstans eller overordnet myndighet omgj\u00f8re underordnet organs vedtak til skade for den som vedtaket retter seg mot eller direkte tilgodeser, selv om vilk\u00e5rene etter f\u00f8rste ledd bokstav b eller c ikke foreligger. Melding om at vedtaket vil bli overpr\u00f8vd, m\u00e5 i s\u00e5 fall sendes ham innen tre uker etter at det ble sendt melding om vedtaket, og melding om at vedtaket er omgjort m\u00e5 sendes ham innen tre m\u00e5neder etter samme tidspunkt. Gjelder det overpr\u00f8ving av vedtak i klagesak, m\u00e5 melding om at vedtaket er omgjort likevel sendes vedkommende innen tre uker. Vilk\u00e5rene for omgj\u00f8ring av 1999 vedtaket er ikke tilstede siden vedtaket ikke er ugyldig. Tiltakshaver hadde f\u00e5tt tillatelse til slik bruksendring i 1999 basert p\u00e5 likhetsprinsippet og reglene om usaklig forskjellsbehandling. Kommunen kan derfor ikke omgj\u00f8re vedtaket fra 1999 slik fagnotatet konkluderer med. Kommunen har ikke hjemmel for slik omgj\u00f8ring. Det er under ingen omstendigheter noe som skulle tilsi at vedtaket skal tolkes slik fagnotatet gir uttrykk for. Konsekvensen av at det mangler et formelt vedtak om bruksendring er en feil som ikke har p\u00e5virket resultatet i vedtaket fra 1999. Det vises til forvaltningslovens \u00a741. Vi im\u00f8teser et positivt vedtak i klagesaken. Grethe T Strandborg Per Magne Strandborg "
}