{
  "dokument_id": "e30250d1-c8c1-5e5e-bc1c-8eac9f434423",
  "doc_type": "case_attachment",
  "kommune": 4601,
  "tittel": "Fagnotat datert 03.05.2024",
  "url": "https://bergen.kommune.no/politikere-utvalg/api/fil/bk360/10411411/Fagnotat-datert-03-05-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/12478-5 (Arbeidssted) Saksbehandler: Yngve L\u00f8tvedt Dato: 03.05.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Gbr 163 bnr 44. Fl\u00f8enbakken 5. Klage over tillatelse, hagestue Klager er seksjonseier Anne Christine Bogeg\u00e5rd p\u00e5 eiendommen der tiltaket er tillatt oppf\u00f8rt. Klagen er datert 05.04.2024 og er mottatt 10.04.2024. Hvem klager? Klager er etter det ogs\u00e5 representert ved Fana advokatkontor som i e-post mottatt 25.04.2024 har bedt om at tillatelse gis utsatt iverksetting. Saken gjelder s\u00f8knad om riving av hagestue (\u00e5pen konstruksjon), ca 7 m2 og oppf\u00f8ring av ny hagestue, 12,2 m2. Hagestuen skal fungere som et Tiltaket st\u00f8yavb\u00f8tende tiltak/ st\u00f8yskjerm. Det er s\u00f8kt om dispensasjon fra avstand til byggegrense. Det var opprinnelig gitt avslag datert 25.10.2023 jf. KPA 2018 \u00a7 14, uteoppholdsareal. Det ble i avslaget ikke tatt stilling til s\u00f8knad om dispensasjon fra avstand til byggegrense. Vedtaket Avslaget ble p\u00e5klaget av ansvarlig s\u00f8ker Cowi AS. Byr\u00e5d for byutvikling tok klagen til f\u00f8lge og innvilget tiltaket i vedtak datert 26.01.2024. Det ble innvilget dispensasjon fra byggegrense. KPA2018 viser eiendommen som Byfortettingssone. Den ligger i gul sone vei og jernbanest\u00f8y, konsesjonsomr\u00e5de fjernvarme, gul sone luftkvalitet Planstatus og H570, Fl\u00f8en, H 570 Historisk sentrum og bestemmelsesomr\u00e5de # 4. I kommunedelplan 15590000 for Bergenhus. KDP fjellsiden s\u00f8r stadfestet 19.02.01 er eiendommen vist som bolig. Eiendommen er ikke regulert. Klagegrunner Klager anf\u00f8rer at tiltaket vil medf\u00f8re store ulemper. Behov for ytterligere Det er ikke behov for ytterligere saksbehandling ved eventuell omgj\u00f8ring. saksbehandling ved eventuell omgj\u00f8ring Anbefalt vedtak Saken oversendes uten innstilling. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk \u2022 Avslag datert 25.10.2023 \u2022 Klage over avslag datert 07.12.2023 fra ansvarlig s\u00f8ker Cowi AS \u2022 Fagnotat datert 19.12.2023 oversendt til politisk behandling \u2022 Byr\u00e5d for byutvikling innvilger s\u00f8knad i fullmaktsak den 26.01.2024 \u2022 Underretning om vedtak sendt ut 31.01.2024 \u2022 Tillatelse til tiltak med ansvarsrett datert 02.02.2024 \u2022 Klage mottatt 10.04.2024 fra seksjonseier Anne Christine Bogeg\u00e5rd Om sakens n\u00e6rmere innhold s\u00e5 viser vi til fagnotat datert 19.12.2023 og Byr\u00e5d for byutvikling sitt vedtak datert 26.01.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med pbl \u00a7 21-3, og bekrefter at det ikke er mottatt noen merknader. Vi viser til fagnotat datert 19.12.2023. Det ble den 29.04.2024 besluttet at klagen ikke gis oppsettende virkning. 2. Om klagen Klager viser til omgj\u00f8ringsvedtaket som klager ble f\u00f8rst ble kjent med den 20.03.2024 ved at vedtaket ble sendt fra nabo, Gunnbj\u00f8rg Austrheim. Klagen anf\u00f8res derfor \u00e5 v\u00e6re fremsatt innen klagefristen p\u00e5 tre uker. Klager opplyser \u00e5 innledningsvis \u00e5 ha akseptert s\u00f8knaden om tiltaket fordi klager f\u00f8lte seg presset. Da kommunen f\u00f8rst avslo s\u00f8knaden, ble klager lettet og kommuniserte dette ogs\u00e5 direkte til Bane Nor p\u00e5 telefon. Klager viser videre til \u00e5 ha gitt beskjed til nabo, Gunnbj\u00f8rg Austrheim, at klager ikke ville stille seg bak en klage p\u00e5 avslaget. Klager ble ikke informert om at det faktisk ble klaget og ble f\u00f8rst 20.03.2024 kjent med omgj\u00f8ringsvedtaket. Klager anf\u00f8rer at tiltaket vil f\u00f8re til urimelige ulemper for sin eiendom. Videre anf\u00f8res at vilk\u00e5rene for \u00e5 dispensere fra KPA 2018 \u00a7 14 ikke er til stede, jf pbl \u00a7 19-2 fordi hensynene bak \u00a7 14 om uteoppholdsareal blir vesentlig tilsidesatt ved en tillatelse. I tillegg er ulempene klart st\u00f8rre enn fordelene. Klager anf\u00f8rer at utearealet allerede er sv\u00e6rt begrenset og det er n\u00f8dvendig at dette bevares som det er. Klagers leilighet, som befinner seg i kjelleretasjen, er den som rammes ved oppf\u00f8ringen av hagestuen. Hagestuen vil redusere utearealet betydelig fordi hagen fra f\u00f8r av er liten. Tiltaket vil komme tett opp til klagers stuevinduet og blokkere dagslyset og utsikt. For klager vil tiltaket framst\u00e5r som et permanent partytelt rett utenfor stuevinduet og vil ogs\u00e5 ha negativ innvirkning p\u00e5 salgsverdi av klagers eierseksjon. Tiltaket bryter byggets utforming med det verneverdige preget i Fl\u00f8enbakken. Det bes om at kommunen innhenter uttalelse fra Byantikvaren. Bygget vil heller ikke ha noen st\u00f8ydempende effekt s\u00e5 lenge man er inne i sin egen boenhet. Det gjelder for alle seksjonene i Fl\u00f8enbakken 5. Det vil heller ikke ha noen st\u00f8ydempende effekt p\u00e5 hagen n\u00e5r man oppholder seg i den. St\u00f8ydempende effekt i hagen og for boenhetene, vil kunne l\u00f8ses med en glassvegg som er et tiltak klager kan akseptere. Saksnummer KLAGE-2024/12478 Side 2 av 4 Klager er videre blitt representert av advokat som den 25.04.2024 sendte krav om at klagen gis innf\u00f8lgendeoppsettende virkning for vedtaket. Det vises til klagen i sin helhet. 3. V\u00e5r vurdering 3.1 Har klager klagerett og er det klaget innenfor frist Vi viser til at eiendommen der tiltaket oms\u00f8kes best\u00e5r av 3 seksjonerte boenheter og det legges til grunn at det er Eierseksjonsloven som gjelder for eiendommen og disposisjoner for/p\u00e5 denne. Sp\u00f8rsm\u00e5let er om klager har klagerett. Det f\u00f8lger av Fvl \u00a7 28 at; \u00abEnkeltvedtak kan p\u00e5klages av en part eller annen med rettslig klageinteresse i saken til det forvaltningsorgan (klageinstansen) som er n\u00e6rmest overordnet det forvaltningsorgan som har truffet vedtaket (underinstansen).\u00bb Det foreligger en uttalelse fra Kommunal og arbeidsdepartementet tilbake til 18.07.1996 om temaet. Det f\u00f8lger av (deler av) denne at; \u00abDet m\u00e5 som utgangspunkt legges til grunn at eierseksjonsloven bygger p\u00e5 at materielle beslutninger som er tatt av eierseksjonens organer er bindende for seksjonseierne, jf. \u00a7\u00a7 21 og 27. Det kan da i utgangspunktet v\u00e6re inkonsekvent at seksjonseierne skal kunne forta prosessuelle handlinger i strid med fellesorganets \u00f8nsker. Det finnes imidlertid ogs\u00e5 argumenter som taler for en selvstendig klageadgang for seksjons- eierne. For det f\u00f8rste kan et vedtak etter for eksempel plan- og bygningsloven ha sv\u00e6rt forskjelligartede konsekvenser for de enkelte seksjonseierne. Dette inneb\u00e6rer at det i en konkret sak kan foreligge en reell interessekonflikt mellom enkelte seksjonseiere og styret og/eller et flertall av seksjonseierne. Det er ikke gitt at et vedtak i samsvar med styrets eller flertallets \u00f8nsker, er det \u00abriktige\u00bb vedtaket sett fra forvaltningens side. En klagerett vil gi enkeltsameierne en mulighet til \u00e5 fremme sine synspunkter direkte ovenfor forvaltningen og p\u00e5peke relevante momenter som kan ha v\u00e6rt oversett ved f\u00f8rsteinstansbehandlingen.\u00bb Videre; \u00abHvorvidt sameieren har klagerett i den enkelt sak, vi bero p\u00e5 en alminnelig vurdering av om det foreligger rettslig klageinteresse.\u00bb Vi legger derfor til grunn at selvstendig klagerett derfor ikke generelt kan utelukkes. Vi ser at de ulempene som vedtaket medf\u00f8rer for uteoppholdsarealet og beboer i 1. etasje n\u00e5 kommer tydelig fram gjennom det som klager framf\u00f8rer av anf\u00f8rsler. Slik boden skal plasseres i forhold til klagers seksjon s\u00e5 framst\u00e5r det at det foreligger en klar rettslig klageinteresse. Vi konkluderer med at klager oppfyller kravene i Fvl \u00a7 28 om klagerett. Sp\u00f8rsm\u00e5let er videre om klagefristen er oversittet. Det f\u00f8lger av Fvl \u00a7 29 f\u00f8rste og andre ledd at; \u00abFristen for \u00e5 klage er 3 uker fra det tidspunkt underretning om vedtaket er kommet frem til vedkommende part. Skjer underretningen ved offentlig kunngj\u00f8ring, begynner klagefristen \u00e5 l\u00f8pe fra den dag vedtaket f\u00f8rste gang ble kunngjort. For den som ikke har mottatt underretning om vedtaket, l\u00f8per fristen fra det tidspunkt han har f\u00e5tt eller burde ha skaffet sig kjennskap til vedtaket. Ved vedtak som g\u00e5r ut p\u00e5 \u00e5 tilst\u00e5 Saksnummer KLAGE-2024/12478 Side 3 av 4 noen en rettighet, skal klagefristen for andre likevel senest l\u00f8pe ut n\u00e5r det er g\u00e5tt 3 m\u00e5neder fra det tidspunkt vedtaket ble truffet.\u00bb Klagen er mottatt 10.04.2024. Byr\u00e5d for byutvikling sitt vedtak som er p\u00e5klaget er datert 26.01.2024. Underretning er sendt ut 31.01.2024. Klagefristen utl\u00f8p den 21.02.02024 i forhold til underretningens dato jf. Fvl \u00a7 29. Klagen er mottatt innenfor 3 m\u00e5neder fra tidspunktet vedtaket ble truffet jf. andre ledd siste setning. Fordi klager ikke har mottatt vedtaket s\u00e5 legger vi til grunn at Fvl \u00a7 29 andre ledd, f\u00f8rste setning f\u00e5r anvendelse; \u00abFor den som ikke har mottatt underretning om vedtaket, l\u00f8per fristen fra det tidspunkt han har f\u00e5tt eller burde ha skaffet sig kjennskap til vedtaket.\u00bb Klager har ikke mottatt underretning om vedtaket fordi klager ikke st\u00e5r som kopimottaker. Dette kan vel for s\u00e5 vidt ikke anses som en mangel i forhold til forvaltningsloven fordi det er et firma som er s\u00f8ker for sameiet og som derfor har mottatt vedtaket, og det er da normalt \u00e5 ikke sende vedtaket til alle eierne i et seksjonssameie slik som her. Sp\u00f8rsm\u00e5let er s\u00e5 om det foreligger tilstrekkelig identifikasjon mellom oppdragsgiver og ansvarlig s\u00f8ker som tilsier at klager m\u00e5 regnes som underrettet. Sett i lys av de hensyn som er lagt til grunn ovenfor i forhold til rettslig klageinteresse s\u00e5 synes dette \u00e5 v\u00e6re for strengt i denne konkrete saken at klager skal anses \u00e5 ha f\u00e5tt sin klagerett tapt. Vi legger videre at tidsrommet fra underretning til firmaet 21.02.2024 til 3 uker f\u00f8r klagen innkom (26.03.2024, 3 uker f\u00f8r 10.04.2024) ikke tilsier at klager burde skaffet seg kjennskap til vedtaket. Dette m\u00e5 sees i lys at klager ikke visste at avslag som klager var forn\u00f8yd med var p\u00e5klaget. Vi legger etter en konkret vurdering til grunn at klagefristen som f\u00f8lger av Fvl \u00a7 29 ikke er oversittet. 3. Konklusjon Saken oversendes uten innstilling. Vedlegg: 1. Klage over tillatelse 2. Tillatelse til tiltak 3. Underretning om vedtak 4. Byr\u00e5d for byutvikling sitt vedtak og saksutredning 5. Fagnotat datert 19.12.2023 6. Uttalelse fra Statens vegvesen 7. Situasjonskart 8. Situasjonsplan 9. Flyfoto 10. Klage over avslag 11. Avslag p\u00e5 s\u00f8knad 12. Vedtak fra Bymilj\u00f8etaten 13. F\u00f8lgebrev til s\u00f8knad 14. S\u00f8knad 15. Tegninger Saksnummer KLAGE-2024/12478 Side 4 av 4 "
}