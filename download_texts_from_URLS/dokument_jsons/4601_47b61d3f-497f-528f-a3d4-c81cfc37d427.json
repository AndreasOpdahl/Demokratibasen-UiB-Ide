{
  "dokument_id": "47b61d3f-497f-528f-a3d4-c81cfc37d427",
  "doc_type": "case_presentation",
  "kommune": 4601,
  "tittel": "Regnskap 2. tertial for Bystyrets organer",
  "url": "https://bergen.kommune.no/politikere-utvalg/api/fil/bk360/11130872/Framstilling-Regnskap-2-tertial-for-Bystyrets-organer",
  "tekst": " Forretningsutvalget Saksframstilling V\u00e5r referanse: 2023/261359-6 Saksbehandler: Helene Margrete Halse Regnskap 2. tertial for Bystyrets organer Hva saken gjelder: I forkant av bystyrets behandling av tertialrapportene, legger bystyredirekt\u00f8ren frem egen sak for forretningsutvalget om regnskap for bystyrets organer, slik at forretningsutvalget skal f\u00e5 s\u00e6rlig informasjon om regnskapet for sine ansvarsomr\u00e5der og oppgaver, jf. Reglement for Bergen bystyre og bystyreutvalgene 2023-2027 kap. 7. Bystyrets organer omfatter Bergen bystyre, bystyreutvalgene, forretningsutvalget, kontrollutvalget, valgstyret, klagenemnden og de kommunale medvirkningsr\u00e5dene. I bystyrets administrasjon inng\u00e5r bystyrets kontor, Byombudet og sekretariat for kontrollutvalget. Bystyrets organer har i mellomvalg\u00e5r et totalbudsjett p\u00e5 knappe 100 millioner kroner, i valg\u00e5r styrkes budsjettet (2023) med ca. 20 millioner kroner. Regnskapet for 2. tertial 2024 er n\u00e5 avsluttet, og bystyredirekt\u00f8ren vil i saken beskrive de st\u00f8rste avvikene, justert prognose for resten av \u00e5ret samt behovet for en budsjettjustering. Tabellen under viser budsjett hittil i \u00e5r og regnskap hittil i \u00e5r p\u00e5 de ulike ansvarsstedene under Bystyrets organer: Radetiketter Budsjett hittil i \u00e5r Regnskap hittil i \u00e5r Avvik hittil i \u00e5r Administrasjon, kontrollutvalg 1 631 323 1 536 604 94 719 Andre utvalg 213 176 353 040 -139 864 Annen bemanning -86 432 3 249 -89 681 Byombudet 2 199 088 1 057 196 1 141 892 Bystyret 18 399 907 18 529 375 -129 468 Bystyrets kontor, drift 1 276 496 1 191 524 84 972 Bystyrets kontor, l\u00f8nn 12 734 509 14 279 803 -1 545 294 Bystyrets organer, budsjettjusteringer 1 311 520 5 964 1 305 556 Eldrer\u00e5det 531 664 534 440 -2 776 Forh\u00e5ndsstemmemottakere -152 712 161 934 -314 646 Forretningsutvalget 117 224 14 440 102 784 Frikj\u00f8pte politikere 14 644 585 16 105 848 -1 461 263 Frikj\u00f8pte politikere og honorar 991 969 918 706 73 263 IKT-drift 0 -34 803 34 803 Kj\u00f8p av revisjonstjenester 7 237 944 3 837 990 3 399 954 Kommunalt r\u00e5d for personer med funksjonsnedsettelse 430 704 415 028 15 676 Representasjon 2 622 848 3 515 579 -892 731 Ungdommens bystyre 0 1 593 -1 593 Ungdomsr\u00e5d 497 440 518 947 -21 507 Utvalg for barnehage, skole og idrett 752 576 730 435 22 141 Utvalg for finans, kultur og n\u00e6ring 752 568 553 488 199 080 Utvalg for helse og sos. 899 816 971 462 -71 646 Utvalg for milj\u00f8 og byutvikling 1 194 752 962 458 232 294 Valget, Bystyrets kontor 2 002 480 673 293 1 329 187 Valgtingsmedarbeidere -144 056 0 -144 056 Vielser 0 -175 116 175 116 Totalsum 70 059 389 66 662 475 3 396 914 I sum viser oversikten et mindreforbruk p\u00e5 3,4 mill. kroner pr. 2. tertial 2024. Mindreforbruket er ikke forventet \u00e5 vedvare til \u00e5rsslutt, da det er flere st\u00f8rre utgiftsposter som f\u00f8rst vil p\u00e5l\u00f8pe siste kvartal. De st\u00f8rste budsjettpostene er Bystyret, Bystyrets kontor l\u00f8nn og Frikj\u00f8pte politikere. 1 I posten Bystyret inng\u00e5r st\u00f8naden som utbetales to ganger \u00e5rlig til de ulike bystyregruppene og honorarer som utbetales i forbindelse med bystyrem\u00f8tene, samt andre driftskostnader til disse. Frikj\u00f8pte politikere er godtgj\u00f8relse til politikere i 50 eller 100% stilling. Kontrollutvalget har eget budsjett til dette: Frikj\u00f8pte politikere og honorar dekker all godtgj\u00f8relse til leder, nestleder og medlemmer i kontrollutvalget. Det st\u00f8rste avviket er knyttet til budsjettposten \u00abKj\u00f8p av revisjonstjenester\u00bb som per. 31. august 2024 har et mindreforbruk p\u00e5 3,4 millioner kroner. Som informert om ved regnskap 1. tertial for Bystyrets organer, forventer sekretariatet for kontrollutvalget \u00e5 bruke opp hele budsjettet, basert p\u00e5 prosjektene som er bestilt iht. vedtatt plan for forvaltningsrevisjon og eierskapskontroll. Det betyr at utenom revisjon for de andre ansvarsstedene ved Bystyrets organer er regnskap likt total budsjettramme. Dette gj\u00f8r det n\u00f8dvendig for Bystyrets organer \u00e5 se kritisk p\u00e5 bruk av budsjettmidlene for resten av \u00e5ret. De st\u00f8rste avvikene med hensyn til merforbruk eller mindreforbruk (utenom revisjon) er de f\u00f8lgende: Representasjon har p.t et merforbruk p\u00e5 knapt 0,9 mill. Det skal avholdes 5 kommunale mottakelser og ett statsbes\u00f8k f\u00f8r \u00e5ret er omme. En del av merforbruket kan forklares med en generell prisstiging p\u00e5 r\u00e5varer. Vi ettersp\u00f8r lokale r\u00e5varer i s\u00e5 stor grad som mulig for \u00e5 profilere Bergen og Vestlandet p\u00e5 en god m\u00e5te. Under \u00abBystyret\u00bb kostnadsf\u00f8res partist\u00f8tten samt honorar og aktiviteter i bystyret. Dette ansvarsstedet har p.t. et lite merforbruk, og antall m\u00f8ter resten av h\u00f8sten avgj\u00f8r hvor stort merforbruket blir. Folkevalgtoppl\u00e6ring kostnadsf\u00f8res ogs\u00e5 under denne posten, og med et nytt bystyre har behovet foroppl\u00e6ring v\u00e6rt mer omfattende enn i andre \u00e5r, I flere av utvalgene er det planlagt h\u00f8yere aktivitetsniv\u00e5 for resten av \u00e5ret enn det som ligger til grunn for budsjettet \u2013 dette gjelder for eksempel h\u00f8ringer og befaringer. N\u00e5r det gjelder h\u00f8ringer er det bestilt/gjennomf\u00f8rt tre h\u00f8ringer i h\u00f8st. Prognosen p.t. er derfor at mindreforbruket p.t. vil bli nullet ut i tredje tertial \u2013 en h\u00f8ring har for eksempel en kostnad p\u00e5 ca. 100 000 kroner. Som bystyredirekt\u00f8ren varslet bystyret om i \u00e5rets f\u00f8rste tertialrapportering, er bystyrets kontor i en prosess med offentlig anskaffelse av nytt system for administrasjon av politiske m\u00f8ter jf. vedtak i bystyret sak 143/22. Prosessen med innkj\u00f8p av nytt system for m\u00f8teadministrasjon er n\u00e5 fullf\u00f8rt. \u00c5rlig kostnad til dette er ca. 3 - 400 000 kroner som ikke kan dekkes over \u00e5rsbudsjett. Ettersom avtalen nylig er inng\u00e5tt er det konkrete \u00e5rlige kostnaden enn\u00e5 ikke klar, avtalen er inng\u00e5tt for fire \u00e5r og har en total kostnad p\u00e5 ca. 1,5 millioner kroner. Bystyredirekt\u00f8ren ser seg derfor n\u00f8dt til \u00e5 legge inn en n\u00f8dvendig budsjettjustering p\u00e5 dette bel\u00f8pet i sin tertialrapport 2 til bystyret. Frikj\u00f8pte politikere har pr. august et merforbruk p\u00e5 1,4 millioner kroner, det skyldes delvis etterbetaling av l\u00f8nn i januar, utbetaling av l\u00f8nn i juni, og at satsene ble justert opp pr. 1. mai, uten at budsjettet forel\u00f8pig har f\u00e5tt budsjettjustering. Bystyrets kontor l\u00f8nn har ogs\u00e5 merforbruk sammenlignet med budsjettert ramme. Det m\u00e5 sees i sammenheng med mindreforbruket p\u00e5 Budsjettjusteringer (to stillinger som er flyttet fra BLED), samt mindreforbruket hos byombudet. Tjenestekj\u00f8p fra Ansattservice er ogs\u00e5 belastet denne budsjettposten. Dette er hovedsaklig kostnader til n\u00f8dvendig prosjektledelse knyttet til Bergen kommune sin vedtatte digitaliseringsstrategi og reglement, GDPR og lov om anskaffelser. I regnskap for 1. tertial 2024 ble det varslet mulig budsjettjustering til dette, men kostnadene er i hovedsak dekket gjennom intern omfordeling. 2 Byombudet har et betydelig mindreforbruk, dette skyldes i hovedsak at en sentral medarbeider ogs\u00e5 har sentrale funksjoner for Bystyrets kontor i forbindelse med frav\u00e6r, samt sykefrav\u00e6r. Som tabellen viser, er det ogs\u00e5 mindreforbruk ved en rekke ansvarssteder ved Bystyrets organer. Alle budsjettpostene m\u00e5 ses i sammenheng i arbeidet med \u00e5 styre mot en balanse i regnskapet mot budsjettet. Viktige tiltak for \u00e5 holde budsjettrammen har v\u00e6rt \u00e5 ikke rekruttere i vakante stillinger, men overf\u00f8re oppgaver internt s\u00e5 langt det er lovmessig og forsvarlig. Andre tiltak er \u00e5 avvente rekruttering i forbindelse med forberedelse til Stortings- og Sametingsvalget 2025, samt streng praksis mht. kurs og konferanser for bystyrets kontor. V\u00e5ren 2024 ble det foretatt befaring og gjennomgang av kontorlokaler i 12. etg, hvor det ble fremsatt flere \u00f8nsker om tilpassinger. Det er ikke budsjettmidler til \u00f8nskede investeringstiltak mht. m\u00f8blering mv. i 12. etg. og bystyredirekt\u00f8ren anbefaler at dette arbeidet settes p\u00e5 vent. Bystyredirekt\u00f8ren er kjent med at det er foresl\u00e5tt mulige tiltak for utbedring av m\u00f8terom i Store Milde, men det er ikke budsjettmidler til dette for bystyrets organer, og bystyredirekt\u00f8ren anbefaler at arbeidet stilles i bero. Bystyredirekt\u00f8ren understreker behovet for \u00e5 styre aktivitet etter budsjett, og legger til grunn n\u00f8kternhet ved alle budsjettposter. Stor n\u00f8dvendig aktivitet i 2024 i forbindelse med overgang til ny valgperiode, samt h\u00f8y aktivitet i bystyret og bystyreutvalgene, gj\u00f8r likevel at det n\u00e5 varsles om et mulig mindre merforbruk. Forslag til vedtak: Regnskapet for 2. tertial 2024 tas til orientering Dato: 27. september 2024 Trine Pettersen Gr\u00f8nbech - Bystyredirekt\u00f8r Helene Halse - R\u00e5dgiver Dokumentet er godkjent elektronisk. 3 "
}