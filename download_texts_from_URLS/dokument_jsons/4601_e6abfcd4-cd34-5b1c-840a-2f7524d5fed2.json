{
  "dokument_id": "e6abfcd4-cd34-5b1c-840a-2f7524d5fed2",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 31012024, Sak 22/24, Retningslinjer for tilskuddsordninger innen n\u00e6ringsfeltet",
  "url": "https://bergen.kommune.no/politikere-utvalg/api/fil/bk360/9828230/Innstilling-vedtak-Retningslinjer-for-tilskuddsordninger-innen-naeringsfeltet",
  "tekst": "Retningslinjer for tilskuddsordninger innen n\u00e6ringsfeltet Bergen bystyre behandlet saken i m\u00f8tet 31.01.2024 sak 22/24 og fattet f\u00f8lgende vedtak: 1. Bystyret vedtar retningslinjer og kriterier for tilskuddsordninger p\u00e5 n\u00e6ringsfeltet slik disse fremkommer i saken. 2. Byr\u00e5det gis myndighet til \u00e5 gj\u00f8re mindre endringer av ikke-prinsipiell karakter i retningslinjene for de ulike tilskuddsordningene. Bergen bystyres behandling F\u00f8lgende representanter tok ordet: Eira Martinsen Garrido (SV), Eline Aresdatter Haakestad (MDG), Per Arne Larsen (V). Forslag fremsatt i bystyret: Per-Arne Hvidsten Larsen (V) framsatte p\u00e5 vegne av V f\u00f8lgende alternative forslag til punkt 1 i 2 punkt: 1. Bystyret vedtar retningslinjer og kriterier for tilskuddsordninger p\u00e5 n\u00e6ringsfeltetfor tilskuddsordningene Tilskudd til n\u00e6ringsutviklingstiltak, Tilskudd til fairtradebyen Bergen og Gr\u00f8nn tilskuddsordning for n\u00e6ringsutvikling slik de fremkommer i saken. 2. For tilskudd over egen linje i bybudsjettet - N\u00e6ringvedtar bystyret f\u00f8lgende retningslinjer og kriterier: Bergen kommunes n\u00e6ringspolitikk skal bidra til \u00e5 tilrettelegge for innovasjon og entrepren\u00f8rskap, utvikling og styrking av bedriftsnettverk og n\u00e6ringsklynger, samt gj\u00f8re Bergen til et attraktivt sted for lokalisering av nye og etablerte selskap. Arbeidet med n\u00e6ringsutvikling skjer med utgangspunkt i rammene lagt i kommuneplanens samfunnsdel, budsjettdokument, og den til enhver tid gjeldende Handlingsplan for n\u00e6ringsutvikling i Bergen. Kriterier M\u00e5lgruppe - hvem kan s\u00f8ke Bare institusjoner og organisasjoner som allerede f\u00e5r tilskudd over egen linje i bybudsjettet kan s\u00f8ke. Dersom bystyret vedtar at nye akt\u00f8rer skal inn p\u00e5 egen linje i budsjettet, vil disse bli varslet og lagt til i s\u00f8knadsportalen. Alle andre akt\u00f8rer m\u00e5 s\u00f8ke p\u00e5 kommunens \u00e5pne tilskuddsordninger. Informasjon om disse finnes i s\u00f8knadsportalen. S\u00f8knadsfrist S\u00f8knadsfrist er 1. mars. S\u00f8knadsfristen m\u00e5 overholdes, og manglende eller mangelfulle s\u00f8knader kan medf\u00f8re at tilskuddet bortfaller. Behandlingstid Tilskudd over egen linje i bybudsjettet vedtas av bystyret i desember for tilskudd som gjelder p\u00e5f\u00f8lgende \u00e5r. Statsst\u00f8tteregelverket I de tilfeller hvor tilskuddet innvilges til et foretak som ut\u00f8ver \u00f8konomisk virksomhet (ref foretaksbegrepet i veileder til E\u00d8S-avtalens regler om offentlig st\u00f8tte - side 25) gjelder E\u00d8Sreglene for statsst\u00f8tte. Tilskuddet gis som bagatellmessig st\u00f8tte eller tilskudd under E\u00d8S-regelverket for forh\u00e5ndsgodkjente tilskudd (gruppeunntak/GBER). Dette vil fremkomme av tilsagnsbrev. Saksbehandlingsprosedyre Forvaltningslovens regler for saksbehandling ligger til grunn. Alle s\u00f8knader er offentlige, og de vil bli behandlet i tr\u00e5d med gjeldende politikk for Bergen kommune. S\u00f8kere har i henhold til forvaltningsloven \u00a7 18, jf. \u00a719 rett til innsyn i sakens dokumenter. I vurdering av s\u00f8knaden vil det inng\u00e5 b\u00e5de et n\u00e6ringsfaglig og et n\u00e6ringspolitisk element. S\u00f8knaden m\u00e5 inneholde alle obligatoriske opplysninger, og eventuelle vedlegg skal utfylle og dokumentere s\u00f8knaden. Ufullstendige og/eller mangelfulle s\u00f8knader kan bli avsl\u00e5tt. S\u00f8knaden kan ogs\u00e5 bli avsl\u00e5tt dersom s\u00f8ker har unnlatt \u00e5 rapportere for tidligere tilskudd. Budsjettet skal v\u00e6re i balanse, og m\u00e5 synliggj\u00f8re b\u00e5de inntekts- og kostnadssiden. Alle inntektskilder skal synliggj\u00f8res. St\u00f8rrelsen p\u00e5 tilskuddsbel\u00f8pet vedtas av bystyret under behandlingen av bybudsjettet. Eira Vilde Martinsen Garrido (SV) fremsatte p\u00e5 vegne av SV f\u00f8lgende tilleggsforslag i 2 punkt: 1. Bystyret ber byr\u00e5det om \u00e5 inkludere tiltak som st\u00f8tter Bergen som kulturby under \u00abtilskudd til n\u00e6ringsutviklingstiltak\u00bb 2. Bystyret ber byr\u00e5det om \u00e5 inkludere tiltak som st\u00f8tter Bergen som menneskerettighetsby under \u00abtilskudd til fairtradebyen Bergen\u00bb Eline Aresdatter Haakestad (MDG) fremsatte p\u00e5 vegne av MDG f\u00f8lgende tilleggsforslag: Ved behandling av s\u00f8knadene for Tilskudd over egen linje i bybudsjettet - N\u00e6ring og Tilskudd til n\u00e6ringsutviklingstiltak vektlegges ogs\u00e5 f\u00f8lgende: Bidrag til at Bergen n\u00e5r m\u00e5let om \u00e5 v\u00e6re et lavutslippssamfunn i 2030 Votering: Alternativt forslag fra V til punkt 1 i to punkt, fremsatt av Per-Arne Hvidsten Larsen (V), fikk 22 stemmer (A, MDG, V, KrF) og var dermed falt. Innstillingen punkt 1 ble vedtatt med 64 stemmer (H, A, FrP, SV, MDG, BL, INP, R, KrF, Sp, PP). Innstillingen punkt 2 ble vedtatt med 64 stemmer (H, A, FrP, SV, MDG, BL, V, INP, KrF, Sp, PP). Tilleggsforslag punkt 1 fra SV, fremsatt av Eira Martinsen Garrido (SV) fikk 27 stemmer (A, SV, MDG, R) og var dermed falt. Tilleggsforslag punkt 2 fra SV, fremsatt av Eira Martinsen Garrido (SV) fikk 32 stemmer (A, SV, MDG, V, R, KrF) og var dermed falt. Tilleggsforslag fra MDG, fremsatt av Eline Aresdatter Haakestad (MDG) fikk 29 stemmer (A, SV, MDG, R, KrF) og var dermed falt. Utvalg for finans, kultur og n\u00e6ring behandlet saken i m\u00f8tet 17.01.2024 sak 5/24 og avga f\u00f8lgende innstilling: Utvalgets innstilling og bystyrets vedtak er likelydende. 2 Byr\u00e5det behandlet saken i m\u00f8tet 21.12.2023 sak 452/23 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 3 "
}