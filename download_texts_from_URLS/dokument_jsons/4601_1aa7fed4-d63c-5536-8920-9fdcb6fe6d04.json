{
  "dokument_id": "1aa7fed4-d63c-5536-8920-9fdcb6fe6d04",
  "doc_type": "case_attachment",
  "kommune": 4601,
  "tittel": "Bekreftelse p\u00e5 mottatt klage datert 15.03.24 - gnr 164 bnr 1448",
  "url": "https://bergen.kommune.no/politikere-utvalg/api/fil/bk360/10093700/Bekreftelse-pa-mottatt-klage-datert-15-03-24-gnr-164-bnr-1448",
  "tekst": " Eiendomsskattekontoret BIR INFRASTRUKTUR AS V\u00e5r referanse: 2024/27317-8 Postboks 6004 Saksbehandler: Sondre V\u00e5genes Michelsen 5892 BERGEN Dato: 15. mars 2024 Deres ref.: Unntatt offentlighet: Offl \u00a713, Fvl \u00a7 13.1 Bekreftelse p\u00e5 mottatt klage - gnr 164 bnr 1448 Vi viser til klage p\u00e5 bystyrets vedtak av 31.01.24, i sak 23/24, der bystyret opphevet fritak for eiendomsskatt for eiendom: \u27a2 G\u00e5rdsnummer 164 bruksnummer 1448. Vi bekrefter at klagen er mottatt, og at klagen vil g\u00e5 til ny behandling i bystyret, som har fattet vedtaket. Det m\u00e5 derfor regnes med noe saksbehandlingstid. Manglende forh\u00e5ndsvarsling Etter forvaltningsloven \u00a7 16 skal part i saken varsles f\u00f8r vedtak treffes, og gis anledning til \u00e5 uttale seg innen en fastsatt frist. Eiendomsskattekontoret ser at dette ikke er gjort i denne saken. Ved en inkurie ble det ikke sendt ut varsel til BIR AS eller BIR Infrastruktur AS f\u00f8r saken ble behandlet i bystyret. P\u00e5 bakgrunn av dette vil eiendomsskattekontoret, som faginstans, fremme klagen for bystyret der det redegj\u00f8res for saksbehandlingsfeil og videre foresl\u00e5 at bystyret gj\u00f8r en ny vurdering av fritaket med virkning fra 01.01.25. Ved en ny vurdering av fritaket, vil dokumentene som er sendt inn i forbindelse med klagen bli lagt ved. Dere vil ogs\u00e5 kunne komme med ytterligere merknader til saken om dere \u00f8nsker det. Vi ber om at slike merknader sendes eiendomsskattekontoret innen 8.april 2024. Eiendomsskatt 2024 for eiendommen blir satt i bero frem til bystyret har behandlet saken. Om vilk\u00e5r for fritak er oppfylt Eiendomsskattekontoret er fortsatt av den oppfatning at eiendommen ikke oppfyller vilk\u00e5r for \u00e5 fritas for eiendomsskatt, med samme begrunnelse som da bystyret opprinnelig behandlet saken. Alts\u00e5 begrunnelse knyttet til eierskap og at det n\u00e5 er selve bygget p\u00e5 eiendommen som er skatteobjekt, ikke bossnettet som helhet. Avklaring om eierskap Fra tidligere har vi notert at det er BIR Nett AS (n\u00e5 BIR Infrastruktur) som er eier av bygget p\u00e5 eiendommen, mens BIR AS er eier av eiendommen. Kan dere gi oss tilbakemelding p\u00e5 om det er korrekt? Har dere eventuelt noe dokumentasjon p\u00e5 at det er BIR Infrastruktur som eier selve bygget? Postadresse: Telefon: 53 03 08 40 Postboks 7700, 5020 BERGEN E-post: eiendomsskatt@bergen.kommune.no Kontoradresse: Internett: www.bergen.kommune.no/eiendomsskatt Rosenkrantzgaten 3 Har dere sp\u00f8rsm\u00e5l? Ta kontakt med eiendomsskattekontoret i Bergen kommune. Vi er tilgjengelig p\u00e5 telefon eller via kontaktskjema p\u00e5 v\u00e5re nettsider: Telefon: 53 03 08 40 www.bergen.kommune.no/eiendomsskatt Med hilsen Eiendomsskattekontoret Lillian Vangberg - Seksjonsleder Sondre V\u00e5genes Michelsen - Saksbehandler Dokumentet er godkjent elektronisk. Kopi til: BIR AS Side 2 av 2 "
}