{
  "dokument_id": "9ed5e767-0bee-5e6a-b839-165770c4d834",
  "doc_type": "case_attachment",
  "kommune": 4601,
  "tittel": "S\u00f8knad",
  "url": "https://bergen.kommune.no/politikere-utvalg/api/fil/bk360/11135988/Soknad",
  "tekst": " Byggesak Plan- og bygningsetaten Bergen kommune Att. Arild Skurtveit Dato 27.6.24 Ramb\u00f8ll Nyg\u00e5rdsgaten 95, 5008 Bergen BYGG-2024/10784 F\u00f8lgebrev til revidert s\u00f8knad om rammetillatelse T +47 55 17 58 00 F +47 55 17 58 10 Det vises til s\u00f8knad om rammetillatelse for etablering av nytt botiltak i https://no.ramboll.com Hardangervegen 669. Rammes\u00f8knaden ble sendt inn til kommunen 02.02.2024. Per e-post av 20.02.2024 anbefalte Plan- og bygningsetaten at Ref. prosjektet bearbeider byggets volum og uttrykk, samt at antall dispensasjoner reduseres. Dette er en revisjon av opprinnelige s\u00f8knad. Revisjonen supplerer og presiserer enkelte tema ift opprinnelige s\u00f8knad. For de tema som ikke er omtalt i det f\u00f8lgende vises det til opprinnelig rammes\u00f8knad. P\u00e5 bakgrunn av PBE sin tilbakemelding 20.02.2024 har tiltakshaver den 22.02.24 avholdt et samarbeidsm\u00f8te med Byarkitekten som utgangspunkt for omprosjektering. Reviderte tegninger ble deretter presentert den 11.03.24 for b\u00e5de PBE og Byarkitekten. I samme periode er det ogs\u00e5 inng\u00e5tt avtale med VLFK om etablering av st\u00f8yskjerm for vegst\u00f8y. VLFK har ogs\u00e5 avgitt en revidert uttale i saken \u2013 vedlagt. Hva s\u00f8knaden gjelder Bakgrunnen for s\u00f8knaden er et behov for reetablering av botiltaket som stod p\u00e5 tomten frem til 7. august 2021, da bygget brant ned. Med utgangspunkt i erfaringer fra driften av det forrige tiltaket, og innspill fra n\u00e6rmilj\u00f8et, s\u00f8kes det n\u00e5 om tillatelse til \u00e5 etablere et nedskalert tiltak med flere funksjoner og kvaliteter. Det forrige bygget bestod av 22 leiligheter og en personalbase som i hovedsak var bemannet p\u00e5 dagtid. I det nye bygget er det planlagt for 8 leiligheter og en personalbase som legger til rette for \u00f8kt bemanning og lokale Ramb\u00f8ll Norge AS 1/4 Doc ID / Versjon NO 915 251 293 MVA Confidential for vektertjeneste. Leilighetene tilfredsstiller ogs\u00e5 Husbanken sine krav til omsorgsbolig. Kommunen mangler boliger med tilknyttet personalbase som er tilrettelagt for par, og bygget er derfor dimensjonert slik at noen av leilighetene kan brukes til denne gruppen. Endringene vil komme b\u00e5de beboere, ansatte og n\u00e6rmilj\u00f8et til gode, men utl\u00f8ser ogs\u00e5 krav om flere dispensasjoner. Noen av dispensasjonene kunne v\u00e6rt unng\u00e5tt om man hadde etablert et tilsvarende bygg som stod p\u00e5 tomten tidligere, men basert p\u00e5 en helhetsvurdering er det opprinnelige konseptet likevel beholdt. Konseptet for det nye tiltaket er gjennomarbeidet b\u00e5de med hensyn til fremtidig drift, og med gode arkitektoniske l\u00f8sninger som er tilpasset n\u00e6rmilj\u00f8et. REVIDERTE DELER AV S\u00d8KNADEN Tiltakshaver har revidert f\u00f8lgende deler av s\u00f8knaden: Tegninger Dispensasjonss\u00f8knad Tegninger Byarkitekten \u00f8nsket bearbeiding av byggets kvaliteter med hensyn til volum, dimensjoner og materialiteter. I m\u00f8tet den 22. februar kom Byarkitekten med konkrete innspill til justeringer: - Hovedgrepet er bra, men bygget kan brytes mer opp for ytterligere nedskalering - \u00d8nske om st\u00f8rre \u00e5penhet i fasade mot inngangsside - Anses positivt med parleiligheter da det gir god bokvalitet - Forslag til justeringer av planl\u00f8sning Arkitekt har fulgt opp innspillene s\u00e5 langt mulig innenfor prosjektets rammer: - Fasaden er i st\u00f8rre grad sakset - Det er lagt inn et st\u00f8rre vindu i fasaden mot inngangssiden for \u00f8kt \u00e5penhet - Bygningens volum er minimert ved bruk av farger og materialer - Taket over personaldelen er delt opp i to tak - Planl\u00f8sning: l\u00f8fteplattform er flyttet; renholdsentral er gjort mindre, m\u00f8terom er gjort st\u00f8rre og har f\u00e5tt en ekstra d\u00f8r ut, og korridor utenfor m\u00f8terom er utvidet. I m\u00f8tet av 11. mars var Byarkitekten sv\u00e6rt positiv til endringene som er gjennomf\u00f8rt. Dispensasjoner Plan- og bygningsetaten har i e-post og i senere arbeidsm\u00f8te poengtert at det er sv\u00e6rt viktig at dispensasjonss\u00f8knadene er velbegrunnede, og at fordeler og ulemper m\u00e5 gjennomg\u00e5s grundig. Dispensasjonss\u00f8knadene for arealform\u00e5l, plassering (m.fl.) og vesentlig nybygging er skrevet om, og det er lagt st\u00f8rre vekt p\u00e5 interesseavveiningen i henhold til pbl. \u00a7 19-2 2. ledd. Antall dispensasjoner har det ikke v\u00e6rt mulig \u00e5 redusere uten \u00e5 gj\u00f8re store endringer i konseptet for botiltaket. Det vises til dispensasjonss\u00f8knadene hvor dette er n\u00e6rmere beskrevet. I m\u00f8tet den 11.03.24 ble det diskutert hvorvidt reviderte tegninger og dispensasjonss\u00f8knad utl\u00f8ser krav om ny nabovarsling. Det ble konkludert med at det ikke er n\u00f8dvendig. 2/4 Doc ID / Versjon Confidential SUPPLERING AV S\u00d8KNAD I tillegg til de deler av s\u00f8knaden som er revidert suppleres s\u00f8knaden med: Godkjent RTP Tiltakshavers kommentarer til merknad fra gnr. 294, bnr. 156. Revidert uttale fra Vestland fylkeskommune Tilsvar til nabomerknad Ved en inkurie ble merknad fra Are Jostein N\u00e6verlid ikke kommentert til s\u00f8knad om rammetillatelse. Tiltakshavers kommentar til merknaden f\u00f8lger nedenfor. Merknad av 17.12.23 fra gnr. 294, bnr. 156, Are Jostein N\u00e6verlid: \u00abJeg er skuffet over at ingen av forslagene v\u00e5re basert p\u00e5 erfaring er etterfulgt. Dette ble gjort tydelig p\u00e5 siste m\u00f8te. 1. Ingen gjerde rundt eiendommen som f\u00f8rer til at folk g\u00e5r inn til bygget gjennom ansre sin eiendom og alle andre plasser enn ved inngangen. Null kontroll p\u00e5 hvem som kommer og g\u00e5r og g\u00e5r inn i bygningen fra vinduer etc. Ubehagelig og ikke ok. Eiendommen m\u00e5 v\u00e6re inngjerdet s\u00e5 folk m\u00e5 g\u00e5 inn til eiendommen p\u00e5 1 plass. 2. Innglassing av altanener pag. Br\u00e5k og st\u00f8y ved kominikasjon fra bakken og opp til altanen\u00bb. Tiltakshavers kommentar til merknaden: 1. Det er mulig \u00e5 sette opp et gjerde rundt eiendommen, men dette er ikke n\u00f8dvendigvis et s\u00f8knadspliktig tiltak. Tiltakshaver vil ta dette til vurdering. Det nye botiltaket er prosjektert basert p\u00e5 erfaringskompetanse blant annet fra forrige tiltak p\u00e5 Lone. Det er prosjektert med adgangskontroll og felles inngang for beboerne. Vekter vil adgangskontrollere hovedinngangen. Bygget vil v\u00e6re d\u00f8gnbemannet og alle fasader vil v\u00e6re kameraoverv\u00e5ket. Ofte \u00f8nsker beboerne selv skjerming fra bes\u00f8kende, og det vil de n\u00e5 f\u00e5. Tiltakshaver er kjent med at utvendige svalganger og balkonger ble brukt som tilkomst for uvedkommende inn i bygget og mellom leilighetene. Det nye bygget har derfor en mer lukket fasade, og balkongene er integrert i bygningskroppen. F\u00f8rste etasje er ogs\u00e5 hevet opp fra terrengniv\u00e5et for \u00e5 vanskeliggj\u00f8re tilkomst til balkongene. U\u00f8nsket bes\u00f8k fra personer som ikke har bosted p\u00e5 adressen vil i alle tilfelle bli bortvist av vekter. 2. Innspillet har blitt vurdert i prosjektet, og det er flere grunner til at balkongene ikke er planlagt med innglassing. For det f\u00f8rste er innglassing normalt et tiltak som gj\u00f8res for st\u00f8yskjerming av fasade og utearealer. P\u00e5 Lone er grenseverdiene for st\u00f8y fra veg tilfredsstillende. For det andre er driftsmessige \u00e5rsaker hensyntatt i vurderingen. Ansatte ved botiltaket kan ikke sette f\u00f8ringer for om balkongene skal v\u00e6re \u00e5pne eller lukket, og en innglassing vil dermed ha liten eller ingen effekt mot st\u00f8y som genereres fra balkongene. Ettersom det er f\u00e6rre leiligheter enn ved det tidligere bygget; samt d\u00f8gnbemanning - forventes det ogs\u00e5 redusert st\u00f8y fra bygget og balkongene. For det tredje vil en innglassing gir et mindre estisk og annerledes arkitektonisk uttrykk fordi fasaden blir mer lukket. 3/4 Doc ID / Versjon Confidential Til revisjonen av s\u00f8knaden vedlegges f\u00f8lgende: - Revidert tegningsgrunnlag - Revidert dispensasjonss\u00f8knad - Godkjent RTP - Revidert uttale fra VLFK Avtale om st\u00f8yskjerm med VLFK kan ettersendes ved behov. Det er innhentet oppdaterte samsvarserkl\u00e6ringer fra relevante fag. Merk at gjennomf\u00f8ringsplanen vil f\u00e5 versjonsnummer 2. Dersom det er sp\u00f8rsm\u00e5l eller behov for avklaringer kan undertegnede kontaktes. Med vennlig hilsen, Andrea Fjellanger Barstad R\u00e5dgiver BGO Project Management D 46621497 M 46621497 andrea.barstad@ramboll.no 4/4 Doc ID / Versjon Confidential Byggesak Plan- og bygningsetaten Bergen kommune Dato 26.06.2024 S\u00d8KNAD OM DISPENSASJON OG S\u00d8KNAD OM UNNTAK ETTER Ramb\u00f8ll Nyg\u00e5rdsgaten KPA 9.6 T +47 55 17 58 00 1. Tema F +47 55 17 58 10 https://no.ramboll.com F\u00f8lgende dispensasjoner oms\u00f8kes i forbindelse med tiltaket: KPA 2018 pkt. 26.5.1 om forbud mot \u00abvesentlig nybygging\u00bb Regulert arealform\u00e5l BB1 \u2013 boligblokkbebyggelse, for etablering av offentlig tjenesteyting/botiltak Reguleringsplan \u00a7 1.8 om regulert plassering av bygg, herunder regulert byggelinje, avstand til nabogrense i medhold av pbl. \u00a7 29-4 og konflikt med arealform\u00e5l f_Ute01 Regulert byggegrense mot fylkesveg og G/S-veg for etablering av st\u00f8yskjerm og konflikt med arealform\u00e5l Annen veggrunn Regulert byggegrense mot vassdrag for plassering av st\u00f8yskjerm n\u00e6rmere enn 20 m F\u00f8lgende unntak i medhold av KPA 9.6 oms\u00f8kes i forbindelse med tiltaket: KPA 2018 pkt. 14.3.5 om minimum 100m2 uteoppholdsareal utformet som privat uteareal per boenhet. KPA 2018 kap. 17 om krav til minimum 1 parkeringsplass for hver boenhet. Ramb\u00f8ll Norge AS 1/15 NO 915 251 293 MVA Confidential 2. Overordnet \u2013 rettslig vurderingstema Kapittel 19 i Plan- og bygningsloven beskriver adgang til dispensasjon fra bestemmelser gitt i eller i medhold av loven. Vurderingsgrunnlaget for dispensasjoner er utdypet i \u00a7 19-2 andre ledd: \"Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler.\" Det er med andre ord to vilk\u00e5r som m\u00e5 v\u00e6re oppfylt for at det skal kunne gis dispensasjon. For det f\u00f8rste m\u00e5 dispensasjonen ikke inneb\u00e6re at hensynene bak bestemmelsene det dispenseres fra, hensynene i form\u00e5lsbestemmelsene i plan- og bygningsloven eller nasjonale og regionale interesser blir \u00abvesentlig tilsidesatt\u00bb. For det andre m\u00e5 fordelene ved dispensasjon v\u00e6re \u00abklart st\u00f8rre\u00bb enn ulempene ved \u00e5 dispensere. I tillegg skal det legges s\u00e6rlig vekt p\u00e5 konsekvenser for helse, milj\u00f8, sikkerhet og tilgjengelighet. 3. Begrunnelser for s\u00f8knader om dispensasjon Begrunnelse for s\u00f8knad om dispensasjon fra KPA 2018 pkt. 26.5.1 om forbud mot \u00abvesentlig nybygging\u00bb Bakgrunn for dispensasjon Byggetomten omfattes av \u00f8vrig byggesone i kommuneplanens arealdel, jf. \u00a7 26.5. Fra KPA \u00a7 26.5.1 hitsettes: \u00abI \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt\u00bb. Det fremg\u00e5r av retningslinjene til bestemmelsen at omr\u00e5dene i hovedsak skal \u00abopprettholdes med uendret utnyttelse, og med bolig som prioritert form\u00e5l\u00bb. En tolkning av bestemmelsen tilsier at alle tiltak som er st\u00f8rre enn ene- og tomannsboliger vil omfattes av forbudet. Eiendommen i Hardangervegen 669 ligger innenfor bestemmelsesomr\u00e5de # 12 i kommuneplanen, jf. KPA \u00a7 38.5. Det fremg\u00e5r av \u00a7 26.5.5 at det i bestemmelsesomr\u00e5de for senteromr\u00e5der i \u00f8vrig byggesone tillates videreutvikling av eksisterende funksjoner og transformasjon av eksisterende bygg til n\u00e6ring. Hvilke hensyn bestemmelsen skal ivareta Forbudet mot vesentlig nybygging henger sammen med byutviklingsstrategien for Bergen slik den kommer til uttrykk i kommuneplanens arealdel. Planens hovedgrep er \u00e5 sikre et b\u00e6rekraftig utbyggingsm\u00f8nster, og nullvekst i biltrafikk. Kommuneplanen deler inn byen i fire soner: sentrumskjerne, byfortettingssone, ytre fortettingssone og \u00f8vrig byggesone. Ny byutvikling skal i hovedsak skje i sentrums- og fortettingssonene. Disse sonene harmonerer med arealstrategien om en kompakt g\u00e5by. Transportbehovet i Bergen skal reduseres betydelig, og transport skal i fremtiden skje milj\u00f8vennlig i form av gange, sykkel og kollektivtrafikk. Denne m\u00e5lsetningen oppn\u00e5s ved \u00e5 legge nye boliger tettere p\u00e5 arbeidsplasser og sentrale funksjoner i sentrumsn\u00e6re omr\u00e5der. 2/15 Confidential Standpunktet for \u00f8vrig byggesone fremg\u00e5r ogs\u00e5 av s. 16 i Planbeskrivelsen til KPA: \u00abHer er det ikke \u00f8nskelig med vesentlig ny boligbygging. Det kan tillates enkeltbygg i form av eneboliger og tomannsboliger, samt en utvidelse av eksisterende n\u00e6ringsbebyggelse\u00bb. Hva som skal betraktes som \u00abvesentlig nybygging\u00bb nyanseres ut ifra lokale forhold. Det vises til Byr\u00e5dens fullmaktsvedtak i snr. 2022/166583 som gjaldt omgj\u00f8ring av vedtak om avslag p\u00e5 s\u00f8knad om etablering av et kommunalt botiltak med seks boenheter og personalbase. Byr\u00e5den uttaler at tiltaket m\u00e5 anses til \u00e5 v\u00e6re \u00abi det nedre sjikt av hva som kan forst\u00e5es som \u00abvesentlig nybygging\u00bb\u00bb. Det ble bl.a. lagt vekt p\u00e5 at \u00abdet er etablert leilighetsbygg rett nord-nordvest for eiendommen, hvilket tilsier at oms\u00f8kte tiltak ogs\u00e5 passer godt inn i en variert str\u00f8kskarakter\u00bb. Lone ligger som nevnt innenfor \u00absenteromr\u00e5de\u00bb (#12) i kommuneplanens arealdel, hvor det etter KPA \u00a7 38.4 \u00abtillates videreutvikling av eksisterende sentrumsfunksjoner og transformasjon av eksisterende bygg til n\u00e6ring\u00bb. Oppsummert synes det som at hensynene bak bestemmelsen derfor er \u00e5 sikre et b\u00e6rekraftig utviklingsm\u00f8nster, hvor viktige elementer blant annet er forholdet til \u00f8nsket om g\u00e5by/nullvekst og utforming ift omgivelsene. Vurdering av om hensynene bak forbudet mot vesentlig nybygging blir vesentlig tilsidesatt Innledningsvis er det grunn til \u00e5 peke p\u00e5 et spesifikt moment som etter v\u00e5r vurdering gj\u00f8r handlingsrommet for dispensasjon noe videre i denne saken enn de fleste andre saker. Det b\u00f8r i vurderingen av om hensynene bak byggeforbudet blir vesentlig tilsidesatt legges betydelig vekt p\u00e5 at det oms\u00f8kte botiltaket rent faktisk er en videreutvikling av det forhenv\u00e6rende botiltaket p\u00e5 eiendommen. Botiltaket var lovlig etablert p\u00e5 tidspunktet KPA 2018 ble vedtatt. Det gamle bygget brant imidlertid ned i august 2021. Dersom man vil reetablere bebyggelsen ville dette riktignok krevd s\u00f8knad til kommunen, men i saker om gjenoppbygging legges det stor vekt p\u00e5 rimelighetshensyn. Det er derfor en presumsjon for at man ville ha f\u00e5tt tillatelse til gjenoppf\u00f8ring av et tilsvarende tiltak. Det at den tidligere bebyggelsen var etablert da KPA ble vedtatt taler ogs\u00e5 for at \u00abvesentlig nybygging\u00bb som utgangspunkt skulle gjelde for ny bebyggelse utover den eksisterende bebyggelsen. P\u00e5 den m\u00e5ten samsvarer tiltaket med bestemmelsen om at \u00abomr\u00e5dene skal i hovedsak opprettholdes med uendret utnyttelse\u00bb. Med dette som kontekst er det mye som taler for at oms\u00f8kte tiltak m\u00e5tte v\u00e6rt st\u00f8rre og inneholdt flere enheter enn den nedbrente bebyggelsen for \u00e5 tilsidesette hensynene bak bestemmelsen om vesentlig nybygging. Oms\u00f8kte tiltak er imidlertid langt mindre og med f\u00e6rre enheter \u2013 se nedenfor. Utformingshensynet Tiltaket som etableres er mindre og gir et bedre tilbud til beboerne enn tidligere. I det nye botiltaket tas antallet boenheter ned fra 22 til 8, og andelen ansatte per beboer blir langt h\u00f8yere. Bygget har ogs\u00e5 en langt bedre arkitektonisk utforming og tilpasning til omgivelsene enn f\u00f8r. 3/15 Confidential figur 1 Tidligere bygg Nytt bygg Hensynet til \u00f8nsket om nullvekst/g\u00e5by Omr\u00e5det er videre godt egnet for botiltaket med hensyn til lokaliseringen i sentrum av Lone. Beboere og ansatte har gode muligheter for \u00e5 komme seg til og fra ved hjelp av milj\u00f8vennlige transportmidler i form av kollektivtrafikk, sykkel og gange. Det tilrettelegges for parkeringsplasser til ansatte og bes\u00f8kende til anlegget. Beboergruppens utfordringer medf\u00f8rer at de ikke disponerer egen bil. Det er gangavstand til dagligvarebutikker, og til bussholdeplass som vil m\u00f8te beboernes behov for transport i det daglige. Tiltaket vil dermed i sv\u00e6rt liten grad generere biltrafikk til og fra eiendommen. Oppsummert kan tiltaket ses p\u00e5 som en reetablering av tidligere tilbud (som brant ned) \u2013 men i mindre format, og bedre stedstilpasset. I tillegg vil tiltakets karakter medf\u00f8re at det ikke legges opp til omfattende bilbasert transport. Etter dette er det tiltakshavers vurdering at hensynene bak forbudet mot vesentlig nybygging ikke blir \u00abvesentlig tilsidesatt\u00bb ved dispensasjon. Avveining av fordeler og ulemper ved dispensasjon Plan- og bygningsloven \u00a7 19-2 annet ledd krever en overvekt av fordeler dersom dispensasjon skal kunne innvilges. Det skal foretas en interesseavveining der fordelene ved tiltaket m\u00e5 vurderes opp mot de konkrete ulempene. Det er i hovedsak de samfunnsmessige hensyn (allmenne interesser) av planfaglig, og arealdisponeringsmessig karakter som er relevante i vurderingen. Ulemper Forbudet mot vesentlig nybygging i \u00f8vrig byggesone er som poengtert over en del av en byutviklingsstrategi som kommer til uttrykk i kommuneplanens arealdel. Arealstrategien er resultatet av en omfattende, demokratisk prosess som har hensyntatt en bred interessentgruppe. Dispensasjon fra forbudet vil medf\u00f8re en planfaglig ulempe da dette kan bidra til at planen mister sin funksjon som styringsverkt\u00f8y. P\u00e5 den annen side vil dispensasjon trolig ikke ha presedensvirkninger med hensyn til at tiltaket reelt sett er en gjenoppbygging etter brann. Andre nye boligprosjekter vil ikke v\u00e6re sammenlignbare, ogs\u00e5 med hensyn til at de som regel har kommersielle motiver. 4/15 Confidential Det kan potensielt innvendes at det er en ulempe at man ikke detaljregulerer prosjektet. I en tidlig fase av prosjektet fremla tiltakshaver derfor sp\u00f8rsm\u00e5let om regulering for Plan- og bygningsetaten i kommunen. Etaten har i sin tilbakemelding signalisert at saken kan pr\u00f8ves som byggesak med dispensasjoner. I dette tilfellet vil regulering ha en begrenset merverdi, og vi har derfor valgt \u00e5 g\u00e5 videre med byggesak. Dette er bl.a. begrunnet i at tiltaket p\u00e5 mange m\u00e5ter forholder seg innenfor rammene av gjeldende reguleringsplan for eiendommen hva gjelder tilkobling til infrastruktur, utbyggingsvolum og plassering. Reguleringsplanen er vedtatt i 2012, og har tatt h\u00f8yde for et st\u00f8rre volum enn det som etableres n\u00e5. Prosjektet er ogs\u00e5 revidert i samr\u00e5d med Byarkitekten, og har god arkitektonisk utforming med stedlig tilpasning til omgivelsene. Tomten er byggeklar, og tiltaket krever i liten grad terrenginngrep. Det er mer b\u00e6rekraftig \u00e5 ta i bruk en opparbeidet eiendom og hvor n\u00f8dvendig infrastruktur er tilrettelagt. Dette gir en fornuftig bruk av disponibelt areal, og anses som en fordel ved dispensasjon. I tillegg vil en byggesak ikke ta s\u00e5 lang tid som en planprosess, noe som er en viktig konsekvens for alle som har behov for tilbudet. Eventuelle ulemper for n\u00e6rmilj\u00f8et er ikke tilknyttet gjeldende dispensasjon, men beboergruppen generelt. N\u00e6rmilj\u00f8et har fortalt om ubehagelige opplevelser og episoder ved det forrige tiltaket. Til dette m\u00e5 det p\u00e5pekes at det nye bygget er prosjektert basert p\u00e5 erfaringskompetanse fra det forrige botiltaket og andre botiltak og botilbud i kommunen. B\u00e5de for \u00e5 sikre forsvarlige arbeidsforhold for de ansatte og et godt bomilj\u00f8 for beboerne, samt for i st\u00f8rst mulig grad \u00e5 minimere eventuelle ulemper for n\u00e6rmilj\u00f8et. Av grep som er tatt kan nevnes at: - Antall beboere er redusert fra 22 til 8 - Bygget f\u00e5r adgangskontroll via hovedinngang som vil forhindre at uvedkommende tar seg inn i bygget - Fellesareal i bygget og byggets fasade vil kameraoverv\u00e5kes. - Leilighetene vil ha intern atkomst via innvendige korridorer - Bemanning er \u00f8kt betydelig og det settes inn d\u00f8gnbemannet vektertjeneste Fordeler Av rimelighetshensyn b\u00f8r det av bygningsmyndighetene vurderes som en fordel at det nye botiltaket forbedres i forhold til det forhenv\u00e6rende. Det gamle bygget var lovlig etablert f\u00f8r KPA 2018 med forbud om vesentlig nybygging ble vedtatt. Fordelen ved gjenoppbygging er ogs\u00e5 n\u00e6rt knyttet opp mot behovet for tiltaket. I uke 48 i 2023 var det 428 bostedsl\u00f8se i kommunen. Det gikk tapt 22 beboerleiligheter i brannen i 2021, som i denne sammenheng er et vesentlig tall, og har medf\u00f8rt \u00f8kt press p\u00e5 boligmassen til kommunen. Presset p\u00e5 botiltak og botilbud generelt har \u00f8kt, ogs\u00e5 som f\u00f8lge av en \u00f8kning i antall flyktninger de siste \u00e5rene. Dispensasjon vil i denne saken medf\u00f8re en allmenn, samfunnsnyttig fordel. Det er ikke tale om en subjektiv fordel for tiltakshaver, men en objektiv fordel som kommer velferdssamfunnet til gode. Det f\u00f8lger av plan- og bygningslovens form\u00e5lsbestemmelse at allmenne interesser har relevans i vurderingen. 5/15 Confidential Med hensyn til at det er rimelig \u00e5 tillate en reetablering av botiltaket p\u00e5 eiendommen er det fordelaktig at det gj\u00f8res p\u00e5 en betydelig bedre m\u00e5te. Det er grunn til \u00e5 tro at ulemper for n\u00e6rmilj\u00f8et vil bli langt mindre enn tidligere. Det er ellers god grunn til \u00e5 skille mellom en tiltakshaver med kommersielle motiver, og en tiltakshaver som skal ivareta fellesskapets interesser. Adgangen til \u00e5 gj\u00f8re unntak fra funksjons- og kvalitetskrav i KPA 9.6 viser at det ogs\u00e5 er politisk enighet om at offentlige botiltak kan behandles noe lempeligere der det er gode grunner for det. Kommunens motivasjon for \u00e5 etablere botiltaket er ogs\u00e5 begrunnet i en lovp\u00e5lagt plikt til \u00e5 bist\u00e5 vanskeligstilte p\u00e5 boligmarkedet med \u00e5 skaffe og beholde bolig. Botiltaket som \u00f8nskes etablert p\u00e5 Lone vil sikre at behovene og rettighetene til en utsatt gruppe mennesker blir m\u00f8tt. Det vil ogs\u00e5 korrigere tapet som f\u00f8lge av at det forrige tilbudet brant ned. Oppsummert vil dispensasjon fra forbudet mot \u00abvesentlig nybygging\u00bb medf\u00f8re en betydelig fordel som gagner samfunnet og bidrar til sosial, felles trygghet. Potensielle ulemper for n\u00e6rmilj\u00f8et og de planfaglige ulempene veier ikke like tungt som fordelene for beboergruppen og allmennheten generelt. Etter dette er fordelene klart st\u00f8rre enn ulempene, jf. \u00a7 19-2 andre ledd 3.2 Begrunnelse for s\u00f8knad om dispensasjon fra regulert boligform\u00e5l for opprettelse av offentlig tjenestetilbud Bakgrunn for dispensasjon Reguleringsplanen legger opp til boligform\u00e5l innenfor felt BB1 og BB2. Planen tillater blokkbebyggelse med inntil 40 enheter fordelt p\u00e5 de to byggefeltene. I dette tilfellet etableres det et bygg som kategoriseres som offentlig tjenesteyting med delt bruksform\u00e5l; leilighetene vil ha et rent boligform\u00e5l, mens personalbasen er en arbeidsplass. De ansatte vil ha en st\u00f8ttefunksjon for beboerne, og har som oppgave \u00e5 bist\u00e5 med r\u00e5d og veiledning til dagligdagse gj\u00f8rem\u00e5l. Tiltakshaver er enig i at personalbasen er i strid med regulert boligform\u00e5l. Plan- og bygningsetaten har vurdert at ogs\u00e5 boligdelen er i strid med arealform\u00e5let. Det s\u00f8kes f\u00f8lgelig om dispensasjon. Vurdering av om hensynene bak arealform\u00e5let blir vesentlig tilsidesatt Arealform\u00e5l i plan gir uttrykk for at det er tatt stilling til hva slags bruk som skal tillates innenfor et avgrenset omr\u00e5de. Dette st\u00e5r sentralt ved arealplanlegging ettersom type bruk vil ha stor betydning for belastning relatert til motor- og persontrafikk, og p\u00e5virkning av omgivelser og milj\u00f8. Vurderingen av arealform\u00e5let er sammensatt, og det er mange interesser som ber\u00f8res. Ved regulering til boligform\u00e5l skal det sikres gode bomilj\u00f8 innenfor regulerte volum, og planen skal ta h\u00f8yde for tilpasning til eksisterende n\u00e6rmilj\u00f8. Botiltaket er et kombinert arbeids- og boligbygg. F\u00f8rst vurderes avviket fra boligform\u00e5let tilknyttet boligdelen. 6/15 Confidential Vurdering av boligdelen Boligdelen vil i praksis fungere som ordin\u00e6re boliger for beboerne. De signerer leieavtale og m\u00e5 overholde sine forpliktelser i henhold til husleieloven. Den sentrale forskjellen fra en ordin\u00e6r bolig er at de i kraft av sitt boforhold har tilgang p\u00e5 sosialfaglige tjenester. De ansatte tilbyr st\u00f8tte og r\u00e5d i tilknytning til boforholdet. Det kan v\u00e6re praktisk bistand til f.eks. \u00e5 betale regninger, r\u00e5d om hvordan holde en bolig, v\u00e6re en god nabo eller \u00e5 f\u00e5 f\u00f8lge til lege eller offentlige kontorer. De sosialfaglige tjenestene omfatter ikke pleie eller helsehjelp, men kan bist\u00e5 med \u00e5 koble p\u00e5 andre relevante tjenester. Det er i denne sammenheng ogs\u00e5 relevant \u00e5 trekke frem at form\u00e5let boligbebyggelse \u00abretter seg mot boligfunksjonen og ikke mot egenskaper ved beboerne\u00bb, jf. reguleringsplanveilederen punkt 4.1.1. At m\u00e5lgruppen for botiltaket har rusrelaterte utfordringer er ikke relevant med hensyn til om det er samsvar med form\u00e5let. Med hensyn til at boligene skal benyttes som ordin\u00e6re boliger vurderes det at hensynene bak boligform\u00e5let ikke blir vesentlig tilsidesatt. Vurdering av personalbasen I det videre vurderes det om hensynene bak boligform\u00e5let blir vesentlig tilsidesatt grunnet personalbasen. Eiendommen er regulert for bolig, og ikke for offentlig tjenesteyting. Tjenesteyting skiller seg fra boliger p\u00e5 flere m\u00e5ter. Virksomheter er som regel mer arealkrevende, og eiendommene reguleres vanligvis med h\u00f8yere utnyttelse grunnet at det ikke er krav til uteareal. En annen sentral forskjell er ogs\u00e5 offentlig tjenesteyting etter sin art kan ha h\u00f8yere trafikk- og personbelastning enn boliger. I dette tilfellet er det relevant \u00e5 trekke frem at eiendommen ligger innenfor bestemmelsesomr\u00e5de # 12, senteromr\u00e5de Lone. Det vises i den forbindelse til redegj\u00f8relsen ovenfor i kapittel 3.1. Eiendommen ligger ikke i et rent boligomr\u00e5de, men i tilknytning til en campingplass, en bensinstasjon og dagligvarebutikker. I kombinasjon med at botiltaket skal ha et lavt antall ansatte trekker dette i retning av at hensynene bak boligform\u00e5let ikke blir vesentlig tilsidesatt. Videre er det liten grunn til \u00e5 tro at personalbasen vil v\u00e6re s\u00e6rlig merkbar for n\u00e6rmilj\u00f8et. Visuelt sett er personalbasen inkorporert i resten av bygget, ettersom det arkitektonisk fremst\u00e5r som et ordin\u00e6rt boligbygg. Bygget er utformet med saltak og oppbrutte fasader, samt at det er avsatt areal til uteopphold. Det m\u00e5 ogs\u00e5 tas i betraktning at planen legger opp til en langt h\u00f8yere utnyttelse av tomten enn det som n\u00e5 etableres. Atkomstvegen har tilstrekkelig kvalitet og dimensjoner for \u00e5 t\u00e5le trafikk fra 40 boenheter. Boligdelen i botiltaket vil i begrenset grad generere biltrafikk. I praksis vil det kun v\u00e6re tale om biltrafikk fra ansatte og bes\u00f8kende. Det m\u00e5 derfor kunne legges til grunn at eiendommen er godt tilrettelagt for \u00e5 t\u00e5le slik belastning. Det vurderes at hensynene bak boligform\u00e5let ikke blir vesentlig tilsidesatt som f\u00f8lge av personalbasen. Det vurderes ogs\u00e5 at hensynene bak boligform\u00e5let ikke blir vesentlig tilsidesatt som f\u00f8lge av boligdelen og personalbasen samlet sett. 7/15 Confidential Avveining av fordeler og ulemper ved tiltaket I Interesseavveiningen vurderes personalbasen og boligdelen samlet. Ulemper Ulemper ved dispensasjon er som tidligere nevnt at man avviker fra en arealplan som er fundert p\u00e5 en demokratisk og politisk forankret prosess. Planen legger opp til ren boligbebyggelse, og ikke drift av virksomhet. Avvik fra regulert arealform\u00e5l m\u00e5 anses som et brudd p\u00e5 en av de mer vesentlige parametere i en reguleringsplan. Ulempen avhjelpes imidlertid av at botiltakets konsept er at det skal b\u00e6re preg av \u00e5 v\u00e6re ordin\u00e6re, varige boliger. Det skal ikke oppleves som en institusjon, hverken visuelt eller i praksis. Personalbasen er en st\u00f8ttefunksjon som skal bidra til \u00e5 \u00f8ke beboernes muligheter for \u00e5 beholde bolig og forbedre egen livssituasjon, og vil v\u00e6re en st\u00f8rre fordel enn ulempe for n\u00e6rmilj\u00f8et. Botiltaket vil ha tre ansatte med sosialfaglig bakgrunn og en ansatt med erfaringskompetanse, fire \u00e5rsverk. I tillegg til d\u00f8gnkontinuerlig vektertjeneste. Potensielle ulemper for n\u00e6rmilj\u00f8et som f\u00f8lge av botiltaket er i st\u00f8rre grad tilknyttet egenskaper ved beboergruppen, enn relevante vurderinger av areal- og ressursdisponering. Som poengtert over er slike egenskaper ikke utslagsgivende i vurderingen av i hvilken grad tiltaket er i samsvar med boligform\u00e5let. Ulemper tilknyttet botiltak for personer med rusutfordringer kan reduseres ved hjelp av gode driftskonsept og l\u00f8sninger for \u00e5 h\u00e5ndtere kjente utfordringer. Det nye botiltaket p\u00e5 Lone nyter godt av erfaringene som er gjort etter driften av det forrige bygget samt botiltak i kommunen for \u00f8vrig. Bestiller har risikovurdert ny etablering og drift i nytt bygg. Grepene som er foresl\u00e5tt vil gi effekt og redusere negativ p\u00e5virkning p\u00e5 omgivelsene. Fordeler Som nevnt ovenfor er etablering av tiltaket en objektiv fordel som kommer velferdssamfunnet til gode, og bidrar til \u00e5 oppfylle en lovp\u00e5lagt plikt til \u00e5 bist\u00e5 vanskeligstilte p\u00e5 boligmarkedet med \u00e5 skaffe og beholde bolig. Botiltaket som \u00f8nskes etablert p\u00e5 Lone vil sikre at behovene og rettighetene til en utsatt gruppe mennesker blir m\u00f8tt. Det vil ogs\u00e5 bidra til \u00e5 korrigere tapet av boliger som f\u00f8lge av at det forrige tilbudet brant ned. Det er mange hensyn som skal balanseres ved utforming av et kombinasjonsbygg som dette. Det har v\u00e6rt viktig for bestiller at boligene tilfredsstiller Husbankens krav for tilskudd. Husbanken krever bl.a. at det tas hensyn til prinsippene om normalisering og integrering i planleggingen, og fremholder at boenhetene b\u00f8r plasseres i ordin\u00e6re og gode bomilj\u00f8er. Eiendommen p\u00e5 Lone m\u00f8ter disse kriteriene. Plan- og bygningslovens form\u00e5lsbestemmelse sl\u00e5r fast at loven \u00abskal fremme b\u00e6rekraftig utvikling til beste for den enkelte, samfunnet og fremtidige generasjoner\u00bb, jf. \u00a7 1-1. Det fremg\u00e5r av forarbeidene at bestemmelsen kan ha betydning for forvaltningens skj\u00f8nnsut\u00f8ving i medhold av loven, jf. Ot.prp. nr. 32 (2007-2008) s. 170. Videre at form\u00e5let \u00abunderstreker at det b\u00e5de skal tas individhensyn og hensyn til fellesskapsinteresser, ogs\u00e5 i et langsiktig perspektiv\u00bb. B\u00e6rekraft er ogs\u00e5 arbeid som sikrer jevnere sosial fordeling, og som hjelper utsatte grupper som har et st\u00f8rre behov for st\u00f8tte. Kommunen kan alts\u00e5 legge vekt p\u00e5 allmennyttige hensyn i avveiningen av om dispensasjon skal innvilges. Tiltaket har en klar allmennyttig fordel b\u00e5de p\u00e5 individ- og samfunnsniv\u00e5. Det vises ellers ogs\u00e5 til interesseavveiningen over i kapittel 3.2. Fordelene ved dispensasjon vurderes som klart st\u00f8rre enn ulempene. 8/15 Confidential Etter dette er fordelene klart st\u00f8rre enn ulempene, jf. \u00a7 19-2 andre ledd. 3.3 Begrunnelse for s\u00f8knad om dispensasjon fra regulert plassering av bygg, herunder regulert byggelinje, avstand til nabogrense i medhold av pbl. \u00a7 29-4 og konflikt med arealform\u00e5l f_Ute01 Bakgrunn for dispensasjon Som det fremg\u00e5r av figur 2 nedenfor til h\u00f8yre er bygget plassert noe avvikende fra det som er forutsatt i reguleringsplankartet. Bygget er trukket noe utenfor regulert boligform\u00e5l mot nord, og kommer dermed 1,6 m ut i arealform\u00e5l for felles uteareal. At bygget er trukket mot nord utl\u00f8ser tre dispensasjonsforhold: - Avvik fra krav om 4m fra nabogrense i medhold av pbl. \u00a7 29-4 (r\u00f8d ring i figur 3 nedenfor) - Avvik fra regulert byggelinje/byggegrense (oransje linje i figur 2) - Avvik fra arealform\u00e5l f_Ute01, felles uteopphold (brun linje i figur 2) Vurderingene av om hensynene bak bestemmelsene blir vesentlig tilsidesatt gj\u00f8res hver for seg. Avveiningen av fordeler og ulemper foretas samlet. Figur 2: Situasjonsplan med reguleringsplan Vurdering av om hensynene bak bestemmelsene blir vesentlig tilsidesatt Minsteavstand til gnr. 295, bnr. 449 Plan- og bygningslovens krav til minsteavstand er 4,0m fra grense. Der hvor bygningen kommer utenfor regulert byggelinje oppst\u00e5r det derfor et avvik p\u00e5 1,3m fra lovp\u00e5lagt minsteavstand mot eiendommen gnr. 295, bnr. 449. Avviket er markert med r\u00f8d ring i figur 3 til venstre. Figur 3 Form\u00e5let med 4-meterskravet i pbl. \u00a7 29-4 er \u00e5 hindre brannspredning til andre byggverk, og \u00e5 ivareta behovet for luft, lys, utsikt, samt hindre innsyn, og at naboeiendommen ikke blir forringet. 9/15 Confidential Naboeiendommen gnr. 295, bnr. 449 er regulert til parkeringsareal, og arealet n\u00e6rmest byggetomten er et restareal som ikke er egnet for videreutvikling. Hverken hensynet til brannspredning, lys, luft eller innsyn gj\u00f8r seg gjeldende her. Hensynet bak minsteavstandskravet blir f\u00f8lgelig heller ikke vesentlig tilsidesatt. Regulert byggelinje Rent planfaglig er det lite \u00f8nskelig \u00e5 plassere et bygg utenfor tiltenkt form\u00e5l og plassering. Den regulerte byggelinjen er et omriss som viser hvor bygningen kan plasseres p\u00e5 tomten, og har i samspill med utnyttingsgrad og byggeh\u00f8yde ogs\u00e5 en funksjon med hensyn til volumkontroll. Byggelinjen utgj\u00f8r ogs\u00e5 byggegrensen mot naboeiendommer, og i reguleringsplanen er denne satt til 2,7m. Dispensasjon fra regulert byggelinje er begrunnet i tilsvarende hensyn som pbl. \u00a7 29-4, men hensyntar ogs\u00e5 plassering i forhold til omgivelser og kvaliteter p\u00e5 tomten. Tiltaket forholder seg hovedsakelig til byggelinjen. Relatert til omgivelsene har avviket liten betydning. N\u00e6rmeste naboer er fylkesvegen og et parkeringsareal. For tiltakets del er plasseringen hensiktsmessig med gode solforhold og fin tilpasning til terreng mot nord. Bygget lander fint i sine omgivelser, som vist i innsendte snittegning. Byarkitekten er ogs\u00e5 positiv til utformingen. Hensynene bak regulert byggeomr\u00e5de blir etter dette ikke vesentlig tilsidesatt. Arealform\u00e5l Bygningen er trukket noe innenfor arealform\u00e5l felles uteareal f_Ute01, og beslaglegger totalt 1,4% av form\u00e5let. Bruken av arealet er fors\u00f8kt minimert s\u00e5 langt mulig under prosjektering. Uteoppholdsareal har krav til kvalitet, herunder st\u00f8yniv\u00e5. Arealet som beslaglegges innenfor arealform\u00e5l felles uteareal er st\u00f8yutsatt. Leilighetene har derfor sitt felles uteareal langs vestre langside av bygget. I tillegg har hver leilighet 6m2 privatareal p\u00e5 balkonger. Omr\u00e5det f_Ute01 oppfyller ikke krav til st\u00f8yniv\u00e5 for bolig, og beplantningen er i dag viltvoksende. Kollen midt i bildet viser regulert uteareal som ber\u00f8res av dispensasjon. At 1,4% av dette arealet brukes til bebyggelse medf\u00f8rer ikke at restarealet mister sin funksjon eller verdi. Arealet som blir beslaglagt er kupert, og gavl blir pent tilpasset terreng. Eksisterende kolle 10/15 Confidential bevares. I tillegg er det mye areal igjen som kan benyttes til friluftsliv, og som gr\u00f8ntareal, selv om det ikke oppfyller kravene i KPA. Isolert sett kan vi derfor ikke se at hensynene bak arealform\u00e5let blir vesentlig tilsidesatt. Avveining av fordeler og ulemper ved dispensasjon Kravet om at fordelene ved dispensasjon m\u00e5 v\u00e6re klart st\u00f8rre enn ulempene fordrer en avveining av de motstridende interesser. Ulemper Vi kan ikke se at det er nevneverdige ulemper ved en dispensasjon i dette tilfellet, foruten den generelle betraktningen om at man kan risikere \u00e5 undergrave gjeldende planer som styringsverkt\u00f8y for omr\u00e5det. Fordeler I denne forbindelse er det relevant \u00e5 gj\u00f8re rede for hvorfor tiltakshaver har valgt \u00e5 trekke bygget mot nord med de overnevnte avvik dette utl\u00f8ser. Dette vil ogs\u00e5 gi uttrykk for fordelene ved dispensasjonene. Bestiller, Byr\u00e5dsavdeling for barnevern, sosiale tjenester og mangfold, har et sterkt \u00f8nske om \u00e5 tilrettelegge for at det kan bo par i noen av leilighetene. Det er naturligvis behov for et utvalg boligtyper for denne gruppen ogs\u00e5, og kommunen har ingen leiligheter for par hvor det er tilknyttet personalbase. Parleiligheter har st\u00f8rre aksebredde enn leiligheter for enkeltpersonshusholdninger, og dette p\u00e5virker byggets totale lengde. Det er vurdert \u00e5 heller trekke bygget mot s\u00f8r, kontra mot nord. Overskridelse av byggegrense i s\u00f8r ville imidlertid ha lagt f\u00f8ringer for bebyggelsen p\u00e5 den ubebygde tomten BB2, og dette alternativet er derfor valgt bort. I nord har tomten en naturlig avgrensning mot en liten kolle, og det blir fin terrengtilpasning ved at terrenget legges inntil gavlveggen. Dette gj\u00f8r ogs\u00e5 at r\u00f8mningstrapp kan f\u00f8res ned mot terreng med en kortere trapp. Reguleringsplanen \u00e5pner for at man kan bygge inntil 4. etasjer. Det ble derfor ogs\u00e5 vurdert \u00e5 heller bygge i h\u00f8yden ved \u00e5 legge til en ekstra etasje. Konklusjonen er imidlertid at det er mer \u00f8nskelig \u00e5 holde bygget nedskalert, ettersom en \u00f8kning av bygningsh\u00f8yden ville ha hatt st\u00f8rre negativ innvirkning p\u00e5 omgivelsene enn \u00e5 ta i bruk noe av felles uteareal som det ellers er rikelig av i planomr\u00e5det. Prosjektets m\u00e5lsetning er \u00e5 etablere flere botiltak i kommunen, men det er ogs\u00e5 sentralt at de offentlige ressursene brukes fornuftig. Det inneb\u00e6rer at bestillers \u00f8nske om parleiligheter har v\u00e6rt viktig \u00e5 oppfylle, samtidig som en har fokus p\u00e5 \u00e5 lage et b\u00e6rekraftig bygg. Bygget skal ha gode bygningsmessige l\u00f8sninger som b\u00e5de m\u00f8ter de n\u00f8dvendige behov, men som ogs\u00e5 resulterer i et godt bygg for fremtiden. Det er mange hensyn som skal tilfredsstilles under prosjektering av et bygg med kombinert arbeids- og boligform\u00e5l. Arbeidslokalene skal ivareta Arbeidstilsynets krav, og boligene skal ha gode nok kvaliteter til at Husbankens kriterier for tilskudd oppfylles. Et av Husbankens krav er at leilighetene skal v\u00e6re universelt utformet, og dette er mer arealkrevende. I tillegg skal funksjons- og kvalitetskrav som stilles til boliger i KPA overholdes. Skal man bruke ressurser p\u00e5 \u00e5 etablere et nytt bygg b\u00f8r det ha gode og fleksible l\u00f8sninger. I dette tilfellet er det gjort en vurdering av om man skal bygge et mindre funksjonelt bygg slik at man kan overholde regulert byggelinje. Det er konkludert med at hensynet til b\u00e6rekraftig bebyggelse veier tyngre enn de objektive, planfaglige ulemper som utl\u00f8ses. 11/15 Confidential Som utgangspunkt tilsier et st\u00f8rre antall dispensasjoner at tiltaket b\u00f8r l\u00f8ses gjennom ny regulering slik at man kan se p\u00e5 arealdisponeringen p\u00e5 nytt. Regulering i dette tilfellet ville imidlertid ikke ha endret ved det faktum at tiltaket er i strid med kommuneplanens f\u00f8ringer for byggesonen. Planmyndigheten vil ha utfordringer med \u00e5 vedta en reguleringsplan som bryter ved sentrale forutsetninger i kommuneplanen. I tilfeller som dette er det derfor mer hensiktsmessig at man unntaksvis tillater tiltaket gjennom dispensasjon. Det vises ellers igjen til at botiltaket er en reetablering av det tidligere tilbudet p\u00e5 eiendommen. At bygget gis en mer optimal utforming vurderes som en langt st\u00f8rre fordel enn ulempene som utl\u00f8ses av at plasseringen avviker fra eksisterende reguleringsplan. For \u00f8vrig vises det til de fordeler som er p\u00e5pekt i \u00f8vrige vurderinger. Etter dette er fordelene klart st\u00f8rre enn ulempene, jf. \u00a7 19-2 andre ledd. 3.4 Begrunnelse for s\u00f8knad om dispensasjon fra byggegrense mot veg og gang- og sykkelveg samt arealform\u00e5l Annen veggrunn for etablering av st\u00f8yskjermer Bakgrunn for dispensasjon Reguleringsplanen pkt. 1.8 fastsetter en byggegrense mot fylkesveg p\u00e5 25 meter. Oms\u00f8kt st\u00f8yskjerm er i konflikt med regulert byggegrense mot fylkesveg og gang- og sykkelveg. Da reguleringsplanen ikke \u00e5pner for etablering av st\u00f8yskjerm legges det til grunn at den ogs\u00e5 er i konflikt med regulert form\u00e5l Annen veggrunn. Vurdering av om hensynene bak regulert byggegrense blir vesentlig tilsidesatt Byggegrenser mot veganlegg skal ivareta trafikksikkerhet, drift og vedlikehold av veilegemet, samt fremtidig behov og mulighet for utvidelse av anlegget. St\u00f8yskjermen er ikke detaljprosjektert p\u00e5 n\u00e5v\u00e6rende tidspunkt, men akustiker har beregnet behov for en h\u00f8yde p\u00e5 2,5m, og en lengde p\u00e5 50m. Skjermen plasseres inntil 9,3m fra midtlinje fylkesveg, og inntil 1,6m fra midtlinje G/S-veg, jf. vedlagt situasjonsplan. Skjermen utf\u00f8res i treverk med dempet fargetone. Det etableres st\u00f8yskjerm langs Hardangervegen for \u00e5 sikre akseptable st\u00f8yniv\u00e5er p\u00e5 utearealene. Da vegstrekket og st\u00f8yskjermene er rettlinjede blir det ingen konflikt med hensyn til sikt og sikkerhet. St\u00f8yskjermen er ogs\u00e5 utenfor frisiktlinjen til avkj\u00f8rsel fra Hardangervegen og inn til tiltaket. Vi kan ikke se at hensynene bak byggegrensen blir vesentlig tilsidesatt som f\u00f8lge av st\u00f8yskjermen. Vurdering av om hensynene bak arealform\u00e5let Annen veggrunn blir vesentlig tilsidesatt Form\u00e5let Annen veggrunn skal sikre arealer til vedlikehold av veganlegget, herunder avsette plass til br\u00f8yting og vinterdrift. Videre at det avsettes noe areal til eventuell, fremtidig vegutvidelse. Gjeldende reguleringsplan legger ikke opp til st\u00f8yskjerm langs veg. Det \u00e5pnes i stedet for innglassing av balkonger. Dette kan nok anses som en mangel ved planen ettersom st\u00f8yskjerming er mest effektiv desto n\u00e6rmere st\u00f8ykilden skjermen plasseres. Det er trafikkst\u00f8y fra veien som er st\u00f8ykilden og som utl\u00f8ser behov for st\u00f8yskjerm Tiltakshaver har inng\u00e5tt avtale med vegmyndigheten, Vestland fylkeskommune. Fylkeskommunen har ogs\u00e5 avgitt en (revidert) uttale \u2013 og hvor det fremg\u00e5r at st\u00f8yskjermen ikke vil skape utfordringer for veganlegget i overskuelig fremtid. St\u00f8yskjermen vil dermed ikke endre dagens situasjon med hensyn til vedlikehold av gang- og sykkelvegen. 12/15 Confidential Hensynene bak bestemmelsen blir f\u00f8lgelig ikke vesentlig tilsidesatt. Avveining av fordeler og ulemper ved tiltaket Ulemper Vi kan ikke se at det foreligger nevneverdige ulemper ved en dispensasjon i dette tilfellet. Fordeler En klar fordel med oms\u00f8kt plassering av st\u00f8yskjermen er at tiltaket f\u00e5r utearealer med god kvalitet. Eiendommen ligger tett p\u00e5 fylkesvegen, og er utsatt for vegst\u00f8y. Kommuneplanen har strenge krav til kvalitet p\u00e5 utearealer, herunder st\u00f8yniv\u00e5. Tiltakshaver har vurdert alternative plasseringer for \u00e5 unng\u00e5 avvik med reguleringsplanen. \u00c5 trekke skjermen lenger inn p\u00e5 eiendommen vil ha begrenset effekt, og skjermen ville ha blitt sv\u00e6rt stor og h\u00f8y. Oms\u00f8kt plassering er det beste, og reelt sett eneste gode alternativet. P\u00e5 m\u00f8tet med n\u00e6rmilj\u00f8et den 8. juni 2023 uttrykte de oppm\u00f8tte for \u00f8vrig at de ans\u00e5 det som positivt med en visuell barriere mot tiltaket. Etter dette er fordelene klart st\u00f8rre enn ulempene, jf. \u00a7 19-2 andre ledd 3.5 Begrunnelse for s\u00f8knad om dispensasjon fra byggegrense mot vassdrag for plassering av st\u00f8yskjerming n\u00e6rmere enn 20 meter Bakgrunn for dispensasjon Reguleringsplanen har lagt inn et naturomr\u00e5de (N1) langs 20-metersbeltet mot elven i vestre del av planomr\u00e5det. Vassdrag er en naturressurs, og det skal tas s\u00e6rlig hensyn til natur- og kulturmilj\u00f8, friluftsliv, landskap og andre allmenne interesser. St\u00f8yskjermen plasseres inntil 0m fra vassdraget m\u00e5lt i kart, langs eksisterende G/S-veg og fundamenteres p\u00e5 broen. Den vil st\u00e5 i en h\u00f8yde over vassdraget, men alts\u00e5 ikke komme i kontakt med det. Det s\u00f8kes f\u00f8lgelig om dispensasjon for st\u00f8yskjermens avstand til vassdraget. Vurdering av om hensynene bak bestemmelsen blir vesentlig tilsidesatt Milj\u00f8direktoratets naturbase gir ikke treff for utvalgte naturtyper eller registrerte tur- og friluftsomr\u00e5der. Det er s\u00e5 vidt tiltakshaver bekjent derfor ikke spesielle typer eller egenskaper som skal ivaretas utover det alminnelige vernet som oppstilles i pbl. \u00a7 1-8 1. ledd. Det gj\u00f8res ikke inngrep i vassdraget, eller innenfor arealform\u00e5l N1 Friomr\u00e5de. St\u00f8yskjermen vil heller ikke v\u00e6re til hinder for friluftslivet langs elven, men snarere f\u00e5 en funksjon som barriere mot veg og st\u00f8v som genereres der. Hensynene bak byggeforbudet blir f\u00f8lgelig ikke \u00abvesentlig tilsidesatt\u00bb som f\u00f8lge av st\u00f8yskjermen. 13/15 Confidential Avveining av fordeler og ulemper Ulemper Vi kan ikke se nevneverdige ulemper ved en dispensasjon. Fordeler I tillegg til de fordeler som er trukket frem i \u00f8vrige begrunnelser medf\u00f8rer st\u00f8yskjermen et skille mellom vassdraget og vegareal. Videre kan byggetomten utnyttes slik den er regulert, og at botiltaket f\u00e5r gode felles utearealer. Etter dette er fordelene klart st\u00f8rre enn ulempene, jf. \u00a7 19-2 andre ledd Vilk\u00e5rene for dispensasjon er oppfylt, jf. Pbl. \u00a7 19-2 2. ledd. Konklusjon P\u00e5 bakgrunn av vurderingene ovenfor mener vi at vilk\u00e5rene for at kommunen kan innvilge oms\u00f8kte dispensasjoner er oppfylte, jf. \u00a7 19-2 andre ledd. 4 S\u00f8knad om unntak i medhold av KPA 9.6 Det fremg\u00e5r av KPA pkt. 9.6 at det kan gis unntak fra funksjons- og kvalitetskrav for tiltak som gjelder bygging av kommunale boliger for grupper med s\u00e6rlige behov, og andre offentlige botilbud for spesielle grupper. Unntak skal begrunnes ut fra den aktuelle beboergruppens behov. 4.1 Unntak fra KPA 14.3.5 om krav til minimum 100 m2 uteoppholdsareal utformet som privat uteareal per boenhet. Kravet til minimum 100 m2 uteoppholdsareal i \u00f8vrig byggesone henger sammen med m\u00e5let om spredt boligbebyggelse i sonen. Det sikrer mot h\u00f8y utnyttelse av eiendommer, og tetthet mellom bebyggelsen. Videre er minimumskravet ogs\u00e5 et virkemiddel for bokvalitet. Kravet medf\u00f8rer ogs\u00e5 at det i utgangspunktet ikke skal etableres noe annet enn ene- og tomannsboliger. Som det fremg\u00e5r av vedlagt situasjonsplan har beboerne 532 m2 felles uteareal p\u00e5 bakken, samt totalt 50 m2 privatareal via balkonger. Ettersom det er 8 enheter oppfylles ikke kravet til 100 m2 uteoppholdsareal utformet som privatareal pr. enhet. Beboergruppen er personer med rusrelaterte utfordringer. De trenger f\u00f8rst og fremst et trygt, stabilt botilbud med god kollektivforbindelse. Et privat uteomr\u00e5de vil v\u00e6re positivt, men 100 m2 vurderes ikke som n\u00f8dvendig for \u00e5 oppn\u00e5 forsvarlig bokvalitet. Erfaringsmessig er behovet for personer med rusrelaterte utfordringer et mindre privat uteoppholdsareal, samt felles uteareal i tilknytning til personalbase. Tiltaket er som nevnt ovenfor prosjektert med slike l\u00f8sninger, og dekker brukernes behov. Det tilf\u00f8yes at det ikke skal bosettes familier med barn i botiltaket p\u00e5 Lone. Alle kan ikke bo i ene- eller tomannsboliger i \u00f8vrig byggesone, og samfunnet trenger differensiert bebyggelse p\u00e5 tvers av byggesonene. Tilgang til uteoppholdsareal ble heller ikke vurdert som mangelfullt da det forrige botiltaket var i drift p\u00e5 eiendommen. 14/15 Confidential Det vurderes at det er grunnlag for \u00e5 innvilge unntak fra kravet til 100 m2 privat uteareal per boenhet for dette konkrete tiltaket, og den konkrete beboergruppen, jf. KPA 9.6. 4.2 Unntak fra KPA 2018 kap. 17 om krav til minimum 1 parkeringsplass for hver boenhet. I \u00f8vrig byggesone er det krav om 0.8 stk. parkeringsplasser per 100 m2-BRA, og minimum 1 plass per boenhet, jf. KPA kapittel 17. I tillegg gjelder det krav til 1 parkeringsplass for den delen av tiltaket som utgj\u00f8r personalbasen. Bygget skal som omtalt tidligere benyttes som botiltak for personer med rusrelaterte utfordringer, og vil ikke disponere egen bil. Det er derfor ikke behov for parkeringsplasser for beboergruppen. Parkeringskravet i KPA oppstiller krav om 9 biloppstillingsplasser. Det vil etableres 7 parkeringsplasser og 1 HC-plass. Det mangler f\u00f8lgelig 1 stk. parkeringsplass etter kravet i KPA. Da renovasjonsbilen har behov for snuareal er det ikke mulig \u00e5 legge til 1 p-plass p\u00e5 arealet. Det vises for \u00f8vrig til innsendt revidert arealoppstilling. Ettersom det etableres 8 parkeringsplasser og beboerne ikke har behov for parkering vil det v\u00e6re nok plasser til \u00e5 tilrettelegge for gjesteparkering. Dersom beboerne ikke lenger har behov for rammene som botiltaket tilbyr, vil de f\u00e5 tilbud om annen type bolig der mulighet for \u00e5 kunne disponere bil kan v\u00e6re til stede. Det vurderes derfor at det er grunnlag for \u00e5 innvilge unntak fra krav til antall p-plasser for bil med hensyn til beboergruppen, jf. KPA 9.6. Dette er ogs\u00e5 i tr\u00e5d med kommunens milj\u00f8- og bilpolitikk. P\u00e5 bakgrunn av overnevnte mener vi at vilk\u00e5rene for at PBE kan innvilge dispensasjon er oppfylte, jf. pbl. \u00a7 19-2 andre ledd. Dersom det er sp\u00f8rsm\u00e5l eller behov for avklaringer kan undertegnede kontaktes. Med vennlig hilsen, Andrea Fjellanger Barstad Jurist/R\u00e5dgiver - S\u00d8K 1351593 - BGO Project Management D +47 46 62 14 97 andrea.barstad@ramboll.no 15/15 Confidential 13.06.2024 Arealoversikt Lonemarka botiltak Form\u00e5l BB1 BRA innenfor yttervegger m2 1000 BRA loftsareal m2 (ikke gangbart gulvareal) 145 BRA overdekt areal m2 67 BRA parkering m2 600 BRA Anneks 22 SUM BRA m2 Utnyttelsesgrad 1834 Tomtest\u00f8rrelse m2 inkl. parkeringsareal 4703 Utnyttelsesgrad 39 % Regulert utnyttelse hele planomr\u00e5det 65 % St\u00f8rrelse planomr\u00e5de m2 14346 Prosjektets utnyttelsesgrad hele planomr\u00e5det 13 % BYA bygg m2 629 BTA m2 1300 Parkering Areal personaldel 230 Areal leiligheter 408 Minimal parkeringsdekning Servicevirksomhet 4 10 pr. 1000 m22 gir 230 m2/1000 * 4 = 1 Minimal parkeringsdekning Bolig 0,8 pr. 100 m2 BRA gir 408 m2 / 100 * 0,8 3 1 p plass pr. bolig gir 8 boliger * 1 stk 8 Sum min. parkeringsdekning 9 Prosjektert antall p plasser 7+1 HC Sykkelparkering Minimal parkeringsdekning Servicevirksomhet 1,2 pr. 100 m22 gir 230 m2/100 * 1,2 = 3 Minimal parkeringsdekning Bolig 2,5 pr. 100 m2 BRA gir 408 m2 / 100 * 2,5 10 Prosjektert antall sykkelplasser 4+10 # Confidential Byggesak Plan- og bygningsetaten Bergen kommune Dato 02.02.2024 S\u00d8KNAD OM DISPENSASJON OG S\u00d8KNAD OM UNNTAK ETTER Ramb\u00f8ll Folke Bernadottes vei 50 KPA 9.6 PB 3705 Fyllingsdalen 5845 Bergen 1. Tema T +47 55 17 58 00 F +47 55 17 58 10 F\u00f8lgende dispensasjoner oms\u00f8kes i forbindelse med tiltaket: https://no.ramboll.com KPA 2018 pkt. 26.5.1 om forbud mot \u00abvesentlig nybygging\u00bb Regulert arealform\u00e5l BB1 \u2013 boligblokkbebyggelse, for etablering av offentlig tjenesteyting/botilbud Reguleringsplan \u00a7 1.8 om regulert plassering av bygg, herunder regulert byggelinje, avstand til nabogrense i medhold av pbl. \u00a7 29-4 og konflikt med arealform\u00e5l f_Ute01 Regulert byggegrense mot fylkesveg og G/S-veg for etablering av st\u00f8yskjerm og konflikt med arealform\u00e5l Annen veggrunn Regulert byggegrense mot vassdrag for plassering av st\u00f8yskjerm n\u00e6rmere enn 20m F\u00f8lgende unntak i medhold av KPA 9.6 oms\u00f8kes i forbindelse med tiltaket: KPA 2018 pkt. 14.3.5 om minimum 100m2 uteoppholdsareal utformet som privat uteareal per boenhet. KPA 2018 kap. 17 om krav til minimum 1 parkeringsplass for hver boenhet. Ramb\u00f8ll Norge AS 1/9 NO 915 251 293 MVA Confidential 2. Overordnet \u2013 rettslig vurderingstema Kapittel 19 i Plan- og bygningsloven beskriver adgang til dispensasjon fra bestemmelser gitt i eller i medhold av loven. Vurderingsgrunnlaget for dispensasjoner er utdypet i \u00a7 19-2 andre ledd: \"Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler.\" Det er med andre ord to vilk\u00e5r som m\u00e5 v\u00e6re oppfylt for at det skal kunne gis dispensasjon. For det f\u00f8rste m\u00e5 dispensasjonen ikke inneb\u00e6re at hensynene bak bestemmelsene det dispenseres fra, hensynene i form\u00e5lsbestemmelsene i plan- og bygningsloven eller nasjonale og regionale interesser blir \u00abvesentlig tilsidesatt\u00bb. For det andre m\u00e5 fordelene ved dispensasjon v\u00e6re \u00abklart st\u00f8rre\u00bb enn ulempene ved \u00e5 dispensere. I tillegg skal det legges s\u00e6rlig vekt p\u00e5 konsekvenser for helse, milj\u00f8, sikkerhet og tilgjengelighet. 3. Begrunnelser for s\u00f8knader om dispensasjon 3.1 Begrunnelse for s\u00f8knad om dispensasjon fra KPA 2018 pkt. 26.5.1 om forbud mot \u00abvesentlig nybygging\u00bb I \u00f8vrig byggesone tillates ikke \u00abvesentlig nybygging\u00bb. Omr\u00e5dene skal i hovedsak opprettholdes med uendret utnyttelse, og med bolig som prioritert form\u00e5l. Enkelt- og tomannsboliger kan tillates. Med \u00abvesentlig nybygging\u00bb m\u00e5 forst\u00e5s nybygging som i vesentlig grad f\u00e5r betydning for eksisterende utnyttelse og belastning p\u00e5 omgivelsene. Slik belastning kan v\u00e6re \u00f8kt st\u00f8y, forurensing, trafikk eller arbeidsplass- og bes\u00f8ksintensitet. I \u00f8vrig byggesone tillates det heller ikke utnyttelse p\u00e5 mer enn maksimalt 45% BRA. Videre er det viktig at ny bebyggelse tilpasses omgivelser og terreng, samt at sol- og utsiktsforhold ivaretas. Det s\u00f8kes om \u00e5 etablere ett bygg med \u00e5tte leiligheter og personalbase. Utnyttelsen tilsvarer 39% BRA. Kommunen har i forh\u00e5ndskonferansen avgjort at tiltaket omfattes av begrepet \u00abvesentlig nybygging\u00bb, og dermed krever dispensasjon. Tiltaket samsvarer ikke med den kommunale arealstrategien om bevaring av \u00f8vrig byggesone som uendret. Fra et planfaglig st\u00e5sted b\u00f8r denne type avvik fra plangrunnlaget generelt l\u00f8ses gjennom ny regulering. P\u00e5 den m\u00e5ten sikrer man en bredere og mer \u00e5pen prosess som i st\u00f8rre grad ivaretar ulike interesser og synspunkt enn hva en byggesak i utgangspunktet er ment \u00e5 gj\u00f8re. Hva som skal betraktes som \u00abvesentlig nybygging\u00bb m\u00e5 imidlertid vurderes ut ifra konkrete forhold. Byr\u00e5dens fullmaktsvedtak i snr. 2022/166583 gjaldt omgj\u00f8ring av vedtak om avslag p\u00e5 s\u00f8knad om etablering av et kommunalt botiltak med seks boenheter og personalbase. Byr\u00e5den uttaler at tiltaket m\u00e5 anses til \u00e5 v\u00e6re \u00abi det nedre sjikt av hva som kan forst\u00e5es som \u00abvesentlig nybygging\u00bb\u00bb. Det ble bl.a. lagt vekt p\u00e5 at \u00abdet er etablert leilighetsbygg rett nord-nordvest for eiendommen, hvilket tilsier at oms\u00f8kte tiltak ogs\u00e5 passer godt inn i en variert str\u00f8kskarakter\u00bb. I forlengelsen av dette vises det til at Lone ligger innenfor \u00absenteromr\u00e5de\u00bb (#12) i kommuneplanens arealdel, hvor det etter KPA \u00a7 38.4 \u00abtillates videreutvikling av eksisterende sentrumsfunksjoner og 2/9 Confidential transformasjon av eksisterende bygg til n\u00e6ring\u00bb. Terskelen for hva som anses som vesentlig nybygging m\u00e5 derfor v\u00e6re h\u00f8yere p\u00e5 Lone enn \u00f8vrige omr\u00e5der i \u00f8vrig byggesone. Vi vurderer derfor dette tiltaket til \u00e5 v\u00e6re i nedre sjikt for hva som er vesentlig nybygging i senteromr\u00e5dene for sone 4, jf. ogs\u00e5 byr\u00e5dens vurderinger for Teigane bofelleskap, som ikke ligger i et senteromr\u00e5de. Tiltaket skal oppf\u00f8res p\u00e5 en branntomt hvor det f\u00f8r stod en kommunal blokk med 22 beboerleiligheter. Merk at bygget var godkjent med 24 enheter, men at 2 av disse ble brukt til personale. Beboergruppen var ogs\u00e5 da personer med rusrelaterte utfordringer. Bruken av tomten til offentlig institusjon er i s\u00e5 m\u00e5te ikke ny, men skal reetableres i vesentlig mindre omfang og med \u00f8kt grad av sikkerhet enn tidligere. Bruken m\u00e5 dermed kunne anses \u00e5 v\u00e6re i samsvar med m\u00e5lsetningene for senteromr\u00e5der, jf. KPA \u00a7 38.5. For \u00f8vrig vises det til at tomten er regulert i plan id. 16630102 ARNA GNR 295 BNR 176 MFL., LONE SENTRUM, hvor det er lagt opp til boligblokkbebyggelse. Det tillates boligblokkbebyggelse i inntil 4 etasjer, med maks koteh\u00f8yde tilsvarende +92. Tiltaket som oms\u00f8kes har 2 etasjer, og topp m\u00f8ne ligger p\u00e5 kote +88,9. At planen legger til rette for et vesentlig st\u00f8rre boligbygg tilsier at tiltaket ikke tilsidesetter de hensyn som forbudet mot vesentlig nybygging skal ivareta. Hva gjelder tilkobling til infrastruktur har tomten regulert adkomst via Hardangervegen. Reguleringsplanen \u00e5pner for inntil 40 boenheter fordelt p\u00e5 BB1 og BB2, og denne totalbelastningen er lagt til grunn for planarbeidet. Det eksisterende veganlegget omkring og frem til tomten er i samsvar med planen. Dette tilsier at oms\u00f8kt tiltak p\u00e5 \u00e5tte boenheter og inntil fire ansatte, inkludert vektertjeneste, ligger vel innenfor den belastning som veganlegget er beregnet for. Hertil kommer at beboerne ved Lonemarka har rusrelaterte utfordringer, og derfor ikke benytter bil som fremkomstmiddel. Beliggenheten anses som godt egnet for brukergruppen. Tiltaket har tiln\u00e6rmet direkte atkomst fra Hardangervegen og kollektivstopp. Det er videre g\u00e5avstand til de n\u00e6rmeste dagligvarebutikkene. Generelt vil behov for oppgradering av eksisterende infrastruktur v\u00e6re et sv\u00e6rt sentralt argument for \u00e5 p\u00e5legge en planprosess. Dette argumentet gj\u00f8r seg ikke gjeldende for tiltaket som oms\u00f8kes her. Hva gjelder parkering legges det opp til en forholdsmessig dekning for hhv. bolig- og tjenestedelen i samsvar med kommuneplanens bestemmelser. Parkeringsplassene blir plassert p\u00e5 et areal som allerede er etablert ifm. tidligere bebyggelse, og som er i tr\u00e5d med gjeldende reguleringsplan. Det er utf\u00f8rt en forenklet stedsanalyse av Lone. Den viser at tiltaket harmonerer med eksisterende typologi i omr\u00e5det. Hva gjelder arkitektur er boligbebyggelsen i n\u00e6rmilj\u00f8et preget av tradisjonelle saltak, og n\u00e6ringsbebyggelsen har hovedsakelig flate tak. Bygget utformes med saltak og oppdelt fasade som vil gi god tilpasning til stedlige forhold. Botiltaket skal ikke b\u00e6re preg av \u00e5 v\u00e6re noen annet enn boliger. Det er ellers god avstand mellom tiltaket og omkringliggende bebyggelse. Tiltaket samsvarer dermed ogs\u00e5 med kravet til spredt bebyggelse i \u00f8vrig byggesone. Byggetomten er som nevnt en branntomt som tidligere var bebygd med en boligblokk med 24 boenheter. Tomten er dermed godt tilrettelagt med hensyn til at terrenget allerede er opparbeidet. Bygget plasseres i hovedsak i tr\u00e5d med regulert byggelinje i gjeldene reguleringsplan, og solforhold og utsikt er allerede utredet i den forbindelse. Hydrologiske og hydrauliske beregninger utf\u00f8rt i rapport av 09.01.23 viser ogs\u00e5 at bygget plasseres utenfor risikoomr\u00e5de for flom. 3/9 Confidential Basert p\u00e5 ovenst\u00e5ende konkluderes det med at tiltaket ikke medf\u00f8rer behov for ny regulering. Sentrale forhold som omfang, trafikk, arkitektur og milj\u00f8 kan l\u00f8ses og ivaretas i byggesak. Hva gjelder gjennomf\u00f8ring av den lovregulerte planprosessen har tiltakshaver tatt grep for \u00e5 sikre bred medvirkning fra omgivelsene. \u00d8vrige ber\u00f8rte myndigheter vil bli h\u00f8rt som uttaleinstanser til s\u00f8knaden. Den 8. juni 2023 ble det avholdt et \u00e5pent m\u00f8te for naboer og n\u00e6rmilj\u00f8. Her ble det informert om bygget og dispensasjonsbehov, men fokus l\u00e5 i stor grad p\u00e5 hvordan bygget skal drives. Naboskapet er opptatt av at det tas l\u00e6rdom av det som ikke fungerte s\u00e5 godt med det forrige bygget og driften av dette, og hadde flere nyttige innspill. Naboene har i tillegg mottatt nabovarsel p\u00e5 vanlig m\u00e5te. Hensynene bak forbudet mot \u00abvesentlig nybygging\u00bb blir etter dette ikke vesentlig tilsidesatt. Ulempene ved dispensasjon er som ovenfor nevnt knyttet til at det ikke skal v\u00e6re lettvint \u00e5 dispensere fra en overordnet, kommunal arealstrategi. Strategien er resultatet av en omfattende, demokratisk prosess som har hensyntatt en bred interessentgruppe. Hyppige dispensasjoner fra kommuneplanen vil over tid bidra til \u00e5 undergrave dens funksjon og gjennomslagskraft. P\u00e5 den annen side anf\u00f8res det at fordelene ved tiltaket er klart st\u00f8rre. Kommunen har en lovp\u00e5lagt plikt til \u00e5 bist\u00e5 vanskeligstilte p\u00e5 boligmarkedet med \u00e5 skaffe til veie forsvarlig bolig. Botilbudet som \u00f8nskes etablert p\u00e5 Lonemarka vil sikre at behovene og rettighetene til en utsatt gruppe mennesker blir m\u00f8tt. Dispensasjon fra forbudet mot \u00abvesentlig nybygging\u00bb vil medf\u00f8re en betydelig fordel som gagner samfunnet og bidrar til sosial, felles trygghet. Det kan ogs\u00e5 anf\u00f8res at dispensasjonen vil tilsvare \u00f8konomisk b\u00e6rekraft ved at man ikke p\u00e5legger samfunnet omfattende ressurser til en planprosess som det ikke er et reelt behov for. Videre m\u00e5 det trekkes frem at Lonemarka er en god lokasjon for denne type tiltak. Det er gode levek\u00e5r, og lav kriminalitet. Erfaring har vist at denne type bosetting b\u00f8r spres. Hertil kommer at en i store trekk forholder seg til gjeldende reguleringsplan for omr\u00e5det. Utover dette vil innvilgelse av dispensasjon v\u00e6re synonymt med hensiktsmessig bruk av en eiendom som er tiln\u00e6rmet byggeklar. Det er videre en fordelaktig lokasjon for botiltaket som gir landlige rammer med god tilknytning til butikker og infrastruktur. Fordelene er klart st\u00f8rre enn ulempene. Vilk\u00e5rene for dispensasjon er oppfylt, jf. pbl. \u00a7 19-2 2. ledd. 3.2 Begrunnelse for s\u00f8knad om dispensasjon fra regulert boligform\u00e5l for opprettelse av offentlig tjenestetilbud Reguleringsplanen legger opp til boligform\u00e5l innenfor felt BB1 og BB2. Som ovenfor nevnt tillater planen at det etableres blokkbebyggelse med inntil 40 enheter fordelt p\u00e5 de to byggefeltene. Arealform\u00e5l i plan gir uttrykk for at det er tatt stilling til hva slags bruk som skal tillates innenfor et avgrenset omr\u00e5de. Dette st\u00e5r sentralt ved arealplanlegging ettersom type bruk vil ha stor betydning for belastning relatert til motor- og persontrafikk, og generell p\u00e5virkning p\u00e5 ytre milj\u00f8. Det skal ikke etableres bruk som avviker fra form\u00e5l i plan. I dette tilfellet etableres det et bygg som kategoriseres som offentlig tjenesteyting med delt bruksform\u00e5l; leilighetene vil ha et grunnleggende boligform\u00e5l, men personalet skal yte oppf\u00f8lgingstjenester i form av r\u00e5d og veiledning. Tiltaket er dermed i konflikt med boligform\u00e5let p\u00e5 grunn av at det etableres en personalbase og leiligheter som del av offentlig tjenesteyting. 4/9 Confidential Det er imidlertid viktig \u00e5 p\u00e5peke at det ikke etableres en typisk institusjon. Beboerne vil ikke f\u00e5 behandling, men st\u00f8tte og hjelp til praktiske gj\u00f8rem\u00e5l. Dette er det som skiller botiltaket fra alminnelig boligbebyggelse. Utover veiledningen fra de ansatte skal beboerne inng\u00e5 ordin\u00e6re leieavtaler, og styre hverdagen sin selv. At beboerne har utfordringer med rus har planfaglig sett ikke betydning for vurderingen av om det er samsvar med boligform\u00e5let. Personalbasen skal ha inntil 4 faste ansatte og 1 vekter. For n\u00e6rmilj\u00f8et vil virksomheten v\u00e6re lite merkbar grunnet f\u00e5 ansatte og arten av arbeidsoppgavene. Oppsummert skal leilighetene ved tiltaket benyttes p\u00e5 samme m\u00e5te som ordin\u00e6re boliger foruten at beboerne har mulighet til \u00e5 f\u00e5 st\u00f8tte og veiledning fra de ansatte. Sammenlignet med regulert form\u00e5l som tillater inntil 20 boenheter p\u00e5 tomten vil belastningen p\u00e5 det ytre milj\u00f8 i form av trafikk og antall beboere bli vesentlig mindre ved bruken som n\u00e5 oms\u00f8kes. Det fremholdes derfor at hensynene bak arealform\u00e5let ikke blir vesentlig tilsidesatt ved at det tillates et overordnet offentlig tjenesteform\u00e5l. Ulemper ved dispensasjon er som tidligere nevnt at man undergraver en arealplan som er fundert p\u00e5 en demokratisk og politisk forankret prosess. Det er likevel slik at det sosiale, offentlige form\u00e5let utgj\u00f8r en tungtveiende fordel ved dispensasjon. Tillatelse til botiltaket vil medf\u00f8re en betydelig samfunnsmessig fordel ved at man reduserer antallet bostedsl\u00f8se i kommunen. Uansett hvor man plasserte tiltaket ville det ha blitt reaksjoner fra n\u00e6rmilj\u00f8et. Det er videre en fordel at slike tiltak plasseres i omr\u00e5der med gode levek\u00e5r, slik som p\u00e5 Lone. Det er ogs\u00e5 relevant \u00e5 trekke inn KPA 9.6 som viser den politisk vedtatte m\u00e5lsetning om \u00e5 lempe p\u00e5 funksjons- og kvalitetskrav for \u00e5 sikre bolig til utsatte grupper. Fordelene ved tiltaket er derfor klart st\u00f8rre enn ulempene. Vilk\u00e5rene for dispensasjon er oppfylt, jf. pbl. \u00a7 19-2 2. ledd. 3.3 Begrunnelse for s\u00f8knad om dispensasjon fra regulert plassering av bygg, herunder regulert byggelinje, avstand til nabogrense i medhold av pbl. \u00a7 29-4 og konflikt med arealform\u00e5l f_Ute01 Som det fremg\u00e5r av tegning \u00abSituasjonsplan med reguleringsplan\u00bb er bygget plassert noe avvikende fra det som er forutsatt i reguleringsplankartet. Bygget er trukket noe utenfor regulert boligform\u00e5l mot nord, og kommer 1,6m ut i arealform\u00e5l for felles uteareal. Rent planfaglig er det lite \u00f8nskelig \u00e5 plassere et bygg utenfor tiltenkt form\u00e5l og plassering. Det ligger imidlertid grundige og fornuftige vurderinger til grunn for oms\u00f8kt plassering. Bruk av areal innenfor form\u00e5l uteareal er fors\u00f8kt minimert s\u00e5 langt som mulig gjennom prosjekteringen. Det har v\u00e6rt et sterkt \u00f8nske om \u00e5 tilrettelegge for parleiligheter fra Byr\u00e5dsavdeling for barnevern, sosiale tjenester og mangfold. Leilighetene er universelt utformet, og tilfredsstiller Husbankens krav til omsorgsboliger. Ved bruk av fellesskapets ressurser et det viktig \u00e5 skape robuste bygg som kan tilpasses i fremtiden. Parleiligheter har en st\u00f8rre aksebredde enn leiligheter for enkeltpersonhusholdninger, og dette p\u00e5virker byggets totale lengde. Det er vurdert \u00e5 ha noe av bygningsmassen i tredje etasje, men man har kommet frem til at det er mer \u00f8nskelig \u00e5 holde bygget nedskalert. \u00d8kning av bygningsh\u00f8yde vurderes til \u00e5 ha st\u00f8rre negativ innvirkning enn \u00e5 ta i bruk noe av felles uteareal som det ellers er rikelig av i planomr\u00e5det. 5/9 Confidential Uteoppholdsareal har krav til kvalitet, herunder st\u00f8yniv\u00e5. Leilighetene har derfor sitt felles uteareal langs vestre langside av bygget. I tillegg har hver leilighet 6m2 privatareal p\u00e5 balkonger. Omr\u00e5det f_Ute01 oppfyller ikke krav til st\u00f8yniv\u00e5 for bolig eller institusjon, og beplantningen er i dag viltvoksende. En liten del av dette arealet blir n\u00e5 beslaglagt, men ikke slik at restarealet mister sin funksjon eller verdi. Det er mye areal igjen som kan benyttes til friluftsliv, og som gr\u00f8ntareal. Regulert omriss av bebyggelse er et virkemiddel for \u00e5 regulere bygningsvolum og byggegrense. N\u00e5r det avvikes fra regulert plassering, oppst\u00e5r det konflikt i forhold til avstand til nabogrense der bygget plasseres utenfor regulert omriss. Bygget plasseres inntil 2,7m fra grense mot gnr. 295, bnr. 449. Dette gir et avvik p\u00e5 1,3m i henhold til 4-meterskravet, jf. pbl. \u00a7 29-4. Merk imidlertid at bygget f\u00f8lger regulert avstand til eiendomsgrense, som er mindre enn 4m. Det vurderes som mest hensiktsmessig \u00e5 g\u00e5 utenfor tiltenkte byggegrenser og arealform\u00e5l i nord sammenlignet med \u00e5 g\u00e5 utenfor 4m byggegrense til naboeiendom i s\u00f8r. I nord har tomten en naturlig avgrensning mot en liten kolle, og det blir fin terrengtilpasning ved at terrenget legges inntil gavlveggen. Dette gj\u00f8r at r\u00f8mningstrapp kan f\u00f8res ned mot terreng med en kortere trapp. Del av arealform\u00e5l f_UteO1 ved gavlvegg vil som nevnt ikke kunne benyttes som uteoppholdsareal fordi det er st\u00f8yutsatt og bratt. Naboeiendommen der bygget kommer n\u00e6rmere enn 4 m er ikke avsatt til bebyggelse i reguleringsplanen og er regulert som f_UteO4. De hensyn som avstandskravet skal ivareta gj\u00f8r seg dermed i sv\u00e6rt liten grad gjeldende. Hensynene bak regulert plassering blir ikke vesentlig tilsidesatt. Det er viktig at nye bygg oppf\u00f8res med gode og fleksible l\u00f8sninger. Overholdelse av regulert plassering ville ha gitt et kortere bygg innenfor byggelinjen, men det ville ha resultert i et mindre b\u00e6rekraftig og funksjonelt bygg. Hensynet til b\u00e6rekraft er en klart st\u00f8rre fordel enn ulempen ved \u00e5 ta i bruk en mindre del av et st\u00f8yutsatt uteareal. Videre er det ogs\u00e5 her relevant \u00e5 trekke frem at tiltaket har en klar, samfunnsmessig fordel som gir en hensiktsmessig bruk av eiendommen. Fordelene vurderes som klart st\u00f8rre enn ulempene. Vilk\u00e5rene for dispensasjon er oppfylt, jf. pbl. \u00a7 19-2 2. ledd. 3.4 Begrunnelse for s\u00f8knad om dispensasjon fra byggegrense mot vei og gang- og sykkelveg samt arealform\u00e5l Annen veggrunn for etablering av st\u00f8yskjermer Reguleringsplanen pkt. 1.8 fastsetter en byggegrense mot fylkesveg p\u00e5 25 meter. Oms\u00f8kt st\u00f8yskjerm er i konflikt med regulert byggegrense mot fylkesvei, og vegloven \u00a7 29 annet ledd om krav til 15 m avstand til gang- og sykkelveg. Da reguleringsplanen ikke \u00e5pner for etablering av st\u00f8yskjerm legges det til grunn at den ogs\u00e5 er i konflikt med regulert form\u00e5l Annen veggrunn. Byggegrenser mot veganlegg skal ivareta trafikksikkerhet, drift og vedlikehold av veilegemet, samt fremtidig behov og mulighet for utvidelse av anlegget. St\u00f8yskjermen er ikke detaljert p\u00e5 n\u00e5v\u00e6rende tidspunkt, men akustiker har beregnet behov for en h\u00f8yde p\u00e5 2,5m, og en lengde p\u00e5 50m. Skjermen plasseres inntil 9,3m fra midtlinje fylkesveg, og inntil 1,6m fra midtlinje G/S-veg, jf. vedlagt situasjonsplan. Skjermen utf\u00f8res i treverk med dempet fargetone. Det etableres st\u00f8yskjermer langs Hardangervegen for \u00e5 sikre akseptable st\u00f8yniv\u00e5er p\u00e5 utearealene. Da vegstrekket og st\u00f8yskjermene er rettlinjede blir det ingen konflikt med hensyn til sikt og sikkerhet. St\u00f8yskjermen er ogs\u00e5 vel utenfor frisiktlinjen til avkj\u00f8rsel fra Hardangervegen og inn til tiltaket. 6/9 Confidential Hva gjelder konflikt med regulert form\u00e5l o_AV bemerkes at slike omr\u00e5der tradisjonelt ofte tillater etablering av st\u00f8yskjerm, men i denne planen er st\u00f8yskjerming forutsatt l\u00f8st ved andre virkemidler. Arealene skal prim\u00e6rt ivareta mulighet til \u00e5 gjennomf\u00f8re vedlikehold langs vegnettet, f. eks til bruk av kostemaskiner og br\u00f8yting. Vi kan ikke se at st\u00f8yskjermen vil v\u00e6re til hinder for dette. Hensynene bak bestemmelsen blir f\u00f8lgelig ikke vesentlig tilsidesatt. Fordeler med plassering av st\u00f8yskjerm er at tiltaket f\u00e5r utearealer med god kvalitet. P\u00e5 m\u00f8tet med n\u00e6rmilj\u00f8et den 8. juni uttrykte de oppm\u00f8tte for \u00f8vrig ogs\u00e5 at de ans\u00e5 det som positivt med en visuell barriere mot tiltaket. Det er vanskelig \u00e5 p\u00e5peke ulemper ved tiltaket. Vilk\u00e5rene for dispensasjon er oppfylt, jf. Pbl. \u00a7 19-2 2. ledd. 3.5 Begrunnelse for s\u00f8knad om dispensasjon fra byggegrense mot vassdrag for plassering av st\u00f8yskjerming n\u00e6rmere enn 20 meter Reguleringsplanen har lagt inn et naturomr\u00e5de (N1) langs 20-metersbeltet mot elven i vestre del av planomr\u00e5det. Vassdrag er en naturressurs, og det skal tas s\u00e6rlig hensyn til natur- og kulturmilj\u00f8, friluftsliv, landskap og andre allmenne interesser. St\u00f8yskjermen plasseres inntil 0m fra vassdraget m\u00e5lt i kart, langs eksisterende G/S-veg og fundamenteres p\u00e5 broen. Den vil st\u00e5 i en h\u00f8yde over vassdraget, men alts\u00e5 ikke komme i kontakt med det. Milj\u00f8direktoratets naturbase gir ikke treff for utvalgte naturtyper eller registrerte tur- og friluftsomr\u00e5der. Det er s\u00e5 vidt tiltakshaver bekjent derfor ikke spesielle typer eller egenskaper som skal ivaretas utover det alminnelige vernet som oppstilles i pbl. \u00a7 1-8 1. ledd. Det gj\u00f8res ikke inngrep i vassdraget, eller innenfor arealform\u00e5l N1 Friomr\u00e5de. St\u00f8yskjermen vil heller ikke v\u00e6re til hinder for friluftslivet langs elven, men snarere f\u00e5 en funksjon som barriere mot veg og st\u00f8v som genereres der. Hensynene bak byggeforbudet blir f\u00f8lgelig ikke \u00abvesentlig tilsidesatt\u00bb som f\u00f8lge av st\u00f8yskjermen. Fordelene ved tiltaket er at byggetomten kan utnyttes slik den er regulert, og at botiltaket f\u00e5r gode, felles utearealer. Da det er vanskelig \u00e5 peke p\u00e5 ulemper ved tiltaket, m\u00e5 det legges til grunn at fordelene er klart st\u00f8rre. Vilk\u00e5rene for dispensasjon er oppfylt, jf. Pbl. \u00a7 19-2 2. ledd. 7/9 Confidential 4 S\u00f8knad om unntak i medhold av KPA 9.6 Det fremg\u00e5r av KPA pkt. 9.6 at det \u00abkan\u00bb gis unntak fra funksjons- og kvalitetskrav for tiltak som gjelder bygging av kommunale boliger for grupper med s\u00e6rlige behov, og andre offentlige botilbud for spesielle grupper. Unntak skal begrunnes ut fra den aktuelle beboergruppens behov. 4.1 Unntak fra KPA 14.3.5 om krav til minimum 100m2 uteoppholdsareal utformet som privat uteareal per boenhet. Kravet til minimum 100m2 uteoppholdsareal i \u00f8vrig byggesone henger sammen med m\u00e5let om spredt boligbebyggelse. Det sikrer mot h\u00f8y utnyttelse av eiendommer, og tetthet mellom bebyggelsen. Videre er minimumskravet ogs\u00e5 et virkemiddel for bokvalitet. Kravet medf\u00f8rer ogs\u00e5 at det vil v\u00e6re vanskelig \u00e5 etablere noe annet enn ene- og tomannsboliger. Som det fremg\u00e5r av vedlagt situasjonsplan har beboerne 532m2 felles uteareal p\u00e5 bakken, samt totalt 50m2 privatareal via balkonger. Kravet til 100m2 uteoppholdsareal utformet som privatareal oppfylles dermed ikke. KPA pkt. 9.6 \u00e5pner for at det kan gis unntak for funksjons- og kvalitetskrav for tiltak som gjelder bygging av kommunale boliger for grupper med s\u00e6rlige behov. Slikt unntak skal begrunnes ut ifra den aktuelle beboergruppens behov. Beboergruppen er personer med rusrelaterte utfordringer. De trenger f\u00f8rst og fremst et trygt, stabilt botilbud med god kollektivforbindelse. Et privat uteomr\u00e5de vil v\u00e6re positivt, men 100m2 vurderes ikke som n\u00f8dvendig for \u00e5 oppn\u00e5 forsvarlig boligkvalitet. Erfaringsmessig er privat uteoppholdsareal p\u00e5 balkong mest brukt samt felles uteareal i tilknytning til personalbasen. Det skal ikke bosettes familier med barn i botiltaket p\u00e5 Lonemarka. Alle kan ikke bo i ene- eller tomannsboliger i \u00f8vrig byggesone, og samfunnet trenger differensiert bebyggelse. For bestiller er det \u00f8nskelig med differensierte botilbud. Det vurderes at det er grunnlag for \u00e5 innvilge unntak fra kravet til 100m2 privat uteareal per boenhet for dette konkrete tiltaket, og den konkrete beboergruppen, jf. KPA 9.6. 4.2 Unntak fra KPA 2018 kap. 17 om krav til minimum 1 parkeringsplass for hver boenhet. I \u00f8vrig byggesone er det krav om 0.8 stk. parkeringsplasser per 100m2-BRA, og minimum 1 plass per boenhet, jf. KPA kapittel 17. I tillegg gjelder det krav til 1 parkeringsplass for den delen av tiltaket som utgj\u00f8r personalbasen. Det etableres 7 parkeringsplasser og 1 HC-plass. Det mangler f\u00f8lgelig 1 stk. parkeringsplass. Da renovasjonsbilen har behov for snuareal er det ikke mulig \u00e5 legge til en p-plass p\u00e5 arealet. Det vises for \u00f8vrig til vedlagt arealoppstilling. Som det fremg\u00e5r under kap. 4.1 skal bygget benyttes som botilbud for personer med rusrelaterte problemer. Beboerne vil ikke disponere egen bil. Det er derfor ikke n\u00f8dvendig med beboerparkering. Det vil imidlertid v\u00e6re nok plasser til \u00e5 legge til rette for gjesteparkering. Dersom beboerne ikke lenger har behov for rammene som botiltaket tilbyr, vil de f\u00e5 tilbud om annen type bolig der mulighet for \u00e5 kunne disponere bil kan v\u00e6re til stede. Det vurderes derfor at det er grunnlag for \u00e5 innvilge unntak fra krav til antall p-plasser for bil med hensyn til beboergruppen, jf. KPA 9.6. Dette er ogs\u00e5 i tr\u00e5d med kommunens milj\u00f8- og bilpolitikk. 8/9 Confidential Med vennlig hilsen, Andrea Fjellanger Barstad Jurist/R\u00e5dgiver - S\u00d8K 1351593 - BGO Project Management D +47 46 62 14 97 andrea.barstad@ramboll.no 9/9 Confidential Plan- og bygningsetaten Bergen kommune Dato 02.02.2024 Ramb\u00f8ll Folke Bernadottes vei 50 PB 3705 Fyllingsdalen F\u00f8lgeskriv 5845 Bergen T +47 55 17 58 00 S\u00d8KNAD OM RAMMETILLATELSE TIL TILTAK F +47 55 17 58 10 https://no.ramboll.com PBL. \u00a7 20-1 Ramb\u00f8ll Norge AS bist\u00e5r tiltakshaver som ansvarlig s\u00f8ker for tiltak som gjelder oppf\u00f8ring av et kombinert bolig- og arbeidsbygg som del av et offentlig botilbud. Ramb\u00f8ll Norge AS 1/9 NO 915 251 293 MVA Confidential Innholdsfortegnelse S\u00d8KNAD OM RAMMETILLATELSE TIL TILTAK ........................................................................... 1 Tiltakshaver ............................................................................................................................. 3 Eiendom og eksisterende bebyggelse som ber\u00f8res av tiltaket ................................................. 3 Beskrivelse av tiltakets art ...................................................................................................... 3 Forh\u00e5ndskonferanse ................................................................................................................ 3 B\u00e6rekraft i prosjektet.............................................................................................................. 3 Forholdet til plangrunnlaget og plan- og bygningsloven \u00a7 1-8 ................................................. 3 Dispensasjoner og unntak etter KPA 9.6 .................................................................................. 4 Spesielt om KPA pkt. 9.6 og beskrivelse av botilbudet ............................................................. 4 Plassering av bygg ................................................................................................................... 5 Tiltakets st\u00f8rrelse og grad av utnytting ................................................................................... 5 Utearealer ................................................................................................................................ 6 Parkering ................................................................................................................................. 6 St\u00f8y ......................................................................................................................................... 6 Ivaretakelse av krav til TEK17 og arkitektonisk utforming, herunder visuelle kvaliteter ......... 6 Tiltakets sikkerhet mot fare eller vesentlig ulempe som f\u00f8lge av natur- eller milj\u00f8forhold, og behov for eventuelle sikringstiltak ................................................................. 6 Energi og klima ........................................................................................................................ 7 Konsekvensanalyse som framg\u00e5r av byggteknisk forskrift \u00a7 9-4 ............................................. 7 Minsteavstand til annen bebyggelse, kraftlinjer, vegmidte, vann- og avl\u00f8psledninger ............ 7 Atkomst, vannforsyning, avl\u00f8p, og overvann ........................................................................... 7 Avfallsh\u00e5ndtering .................................................................................................................... 7 Tegninger og m\u00e5lsatt situasjonsplan. Plassering av tiltaket. ................................................... 7 Redegj\u00f8relse for nabovarsling og nabomerknader og annen medvirkning ............................... 8 Forholdet til andre myndigheter .............................................................................................. 8 Gjennomf\u00f8ringsplan ................................................................................................................ 8 Erkl\u00e6ring om ansvarsrett med relevant dokumentasjon.......................................................... 8 Avfallsplan og milj\u00f8saneringsbeskrivelse ................................................................................ 8 Annet ....................................................................................................................................... 8 2/9 Confidential Tiltakshaver Bergen kommune, Etat for utbygging. Tiltakshaver er den samme som hjemmelshaver. Det foreligger fullmakt fra tiltakshaver til ansvarlig s\u00f8ker i samsvar med SAK \u00a7 5-5 g) jfr. \u00a7 5-1, andre ledd. Eiendom og eksisterende bebyggelse som ber\u00f8res av tiltaket Gnr. 295, bnr. 473 og bnr. 475, Hardangerveien 669, 5268 Haukeland. Eksisterende vannledning som skal oppdimensjoneres ligger p\u00e5 gnr. 294, bnr. 71. Beskrivelse av tiltakets art I uke 48 i 2023 var antall bostedsl\u00f8se registrert i Bergen kommune 428 personer. Antall husstander som ved \u00e5rsskifte 23/24 ventet p\u00e5 kommunal bolig var 319 husstander, de fleste er enehusstander og cirka 70 prosent har utfordringer knyttet til rus og psykisk uhelse. Det er et akutt behov for boliger til personer som har rusrelaterte utfordringer. Tiltaket som oms\u00f8kes her gjelder etablering av 8 leiligheter som del av kommunens botilbud til rusavhengige personer som er over 20 \u00e5r. Bygget vil ha egen personalbase for ansatte. Som del av opparbeidelsen etableres det ogs\u00e5 parkeringsplasser p\u00e5 eksisterende parkeringsareal, samt tyverisikker sykkelparkering. Tiltakene som oms\u00f8kes er derfor: - Oppf\u00f8ring av et kombinert bolig- og arbeidsbygg til offentlig omsorgsform\u00e5l i 2 etasjer med tilh\u00f8rende utomhus opparbeidelse - Fremf\u00f8ring av vann-, avl\u00f8ps- og overvannsledninger p\u00e5 eiendommen, samt oppdimensjonering av eksisterende vannledning over gnr. 294, bnr. 71 - Oppf\u00f8ring av anneks til aktiviteter og sosialt fellesskap - Etablering av parkeringsplass - Oppf\u00f8ring av st\u00f8yskjerm langs Hardangervegen (H: 2,5m, L: 50m) Forh\u00e5ndskonferanse Det er avholdt forh\u00e5ndskonferanse den 30.03.23. Referat fra forh\u00e5ndskonferanse f\u00f8lger vedlagt. B\u00e6rekraft i prosjektet Det etableres et form\u00e5lsbygg som er utformet for \u00e5 dekke et konkret behov for bolig til en utsatt gruppe i samfunnet. Samtidig har man hatt fokus p\u00e5 \u00e5 skape et bygg med gode l\u00f8sninger som vil v\u00e6re en ressurs for kommunen i lang tid. Videre tar man i bruk en tomt som har v\u00e6rt benyttet til tilsvarende form\u00e5l tidligere, og som er tilrettelagt med terrengopparbeidelse og adkomstveg. Samfunns\u00f8konomisk er dette et bedre alternativ enn \u00e5 erverve en ny tomt som ikke er byggeklar. Forholdet til plangrunnlaget og plan- og bygningsloven \u00a7 1-8 Eiendommen er regulert i plan ID 16630102 ARNA GNR 295 BNR 176 MFL., LONE SENTRUM, og byggetomten er avsatt til BB1 boligbebyggelse/blokkbebyggelse, annet uteoppholdsareal samt parkeringsplass, gang/sykkelvei, kj\u00f8revei og annen veigrunn. 3/9 Confidential Eiendommen er omfattet av Kommuneplanens arealdel 2018-2030 (planid: 65270000) og arealet er oppgitt som \u00d8vrig byggesone. Tiltaket ber\u00f8res av hensynssone H220_3 Vei st\u00f8y \u2013 gul sone og bestemmelsesomr\u00e5de #12. Tiltakene er vurdert \u00e5 v\u00e6re delvis i samsvar med plangrunnlaget, og er dispensasjonsbetinget. Dispensasjoner og unntak etter KPA 9.6 Tiltaket er avhengig av dispensasjon i medhold av plan- og bygningsloven \u00a7 19-2, 2. ledd fra f\u00f8lgende bestemmelser: o KPA 2018 pkt. 26.5.1 om forbud mot \u00abvesentlig nybygging\u00bb o Reguleringsplan \u00a7 1.8 om regulert plassering av bygg, herunder regulert byggelinje, lovbestemt avstand til nabogrense og konflikt med arealform\u00e5l f_Ute01 o Regulert arealform\u00e5l BB1 \u2013 boligblokkbebyggelse, for etablering av offentlig tjenesteyting/botilbud o Regulert byggegrense mot fylkesveg og G/S-veg for etablering av st\u00f8yskjerm og konflikt med arealform\u00e5l Annen veggrunn o Regulert byggegrense mot vassdrag for plassering av st\u00f8yskjerm n\u00e6rmere enn 20m Videre s\u00f8kes det unntak i medhold av kommuneplanens arealdel (KPA) pkt. 9.6 fra f\u00f8lgende bestemmelser: o KPA 2018 pkt. 14.3.5 om minimum 100m2 uteoppholdsareal utformet som privat uteareal per boenhet. o KPA 2018 kap. 17 om krav til minimum 1 parkeringsplass for hver boenhet. S\u00f8knad om dispensasjon i medhold av pbl. \u00a7 19-2 2. ledd og unntak etter KPA 9.6 er vedlagt s\u00f8knaden i eget skriv. Spesielt om KPA pkt. 9.6 og beskrivelse av botilbudet Det fremg\u00e5r av KPA pkt. 9.6 at det kan gis unntak fra funksjons- og kvalitetskrav for tiltak som gjelder bygging av kommunale boliger for grupper med s\u00e6rlige behov, og andre offentlige boligtilbud for spesielle grupper. Unntak skal begrunnes ut fra den aktuelle beboergruppens behov. P\u00e5 forh\u00e5ndskonferansen ble det svart bekreftende p\u00e5 sp\u00f8rsm\u00e5l om 9.6 kan brukes som en unntakshjemmel i seg selv. Saksbehandler svarte at der denne brukes kreves det ikke s\u00f8knad om dispensasjon. S\u00f8knad om unntak m\u00e5 imidlertid begrunnes n\u00f8ye ut ifra kriteriene i bestemmelsen i forhold til det konkrete tiltaket. Tiltakshaver har valgt \u00e5 nabovarsle s\u00f8knad om unntak sammen med s\u00f8knadene om dispensasjon selv om dette ikke er p\u00e5krevd. Da denne unntaksbestemmelsen vil gj\u00f8re seg gjeldende for krav til mengde p\u00e5 uteoppholdsareal, samt krav til antall parkeringsplasser per boenhet gis det her en n\u00e6rmere beskrivelse av botilbudet og brukernes behov. 4/9 Confidential Botilbudet skal best\u00e5 av 8 romslige to-roms leiligheter fordelt p\u00e5 to etasjer der det kan bo b\u00e5de enslige og par. Merk imidlertid at det ikke er intensjon om \u00e5 bosette 8 par samtidig. Kommunen har egne retningslinjer for \u00e5 sikre sammensetning og antall beboere. Beboerne inng\u00e5r husleiekontrakt med Etat for boligforvaltning (EBF) som er huseier, og har ansvar for vedlikehold. Sosiale botjenester har ansvar for drift av botilbudet, og skal gi bo-oppf\u00f8lgingstjenester til beboerne. M\u00e5lgruppen for botilbudet er menn og kvinner over 20 \u00e5r med rusrelaterte utfordringer som trenger oppf\u00f8lging fra en tilknyttet personalbase. Boligene blir tildelt basert p\u00e5 funksjonsniv\u00e5. Av hensyn til bomilj\u00f8 vil det bli lagt vekt p\u00e5 beboersammensetning. I den forbindelse vil beboerne bli risikovurdert forut for tildeling, slik at eventuelle tiltak kan planlegges. Risikovurderinger av beboerne vil ogs\u00e5 bli gjennomf\u00f8rt kontinuerlig etter innflytting. Beboerne vil motta tjenester i henhold til vedtak etter helse- og omsorgstjenesteloven \u00a7 3-2 6 b). Tjenesten skal tilpasses individuelt, men vil hovedsakelig best\u00e5 av r\u00e5d og veiledningssamtaler knyttet til ulike livsomr\u00e5der som bolig, fysisk og psykisk helse, ern\u00e6ring, tannhelse, arbeid og aktivitet, sosialt nettverk, familie og \u00f8konomi. Med utgangspunkt i beboernes \u00f8nsker og behov kan oppf\u00f8lgingen v\u00e6re bo-orientert, rehabiliteringsorientert og/eller omsorgsorientert og kan konkret best\u00e5 av: oppl\u00e6ring, r\u00e5d og veiledning knyttet til boforholdet: hvordan holde en bolig, hvordan v\u00e6re en god nabo etc. praktisk bistand/hjelp som f.eks. f\u00f8lge til lege og offentlige kontor, kontakt med huseier, betale regninger, sortere post mm. samarbeid med aktuelle samarbeidspartnere i hjelpeapparatet, deriblant delta i ansvarsgrupper rundt beboerne. Det skal implementeres d\u00f8gnbemanning med vakthold/vektertjeneste. I tillegg skal det ansettes tre personer med helse- og sosialfaglig utdannelse, samt \u00e8n person med erfaringskompetanse. Disse ansatte vil hovedsakelig v\u00e6re til stede p\u00e5 dagtid, men med mulighet for ettermiddags- og kveldsarbeid. Plassering av bygg Reguleringsplanen 1.8 2. ledd fastsetter at i felt BB1 skal bygget ligge som vist p\u00e5 plankartet. Det er anledning til \u00e5 gj\u00f8re mindre justeringer innenfor form\u00e5lsgrensene. Aktuell form\u00e5lsgrense henviser til arealform\u00e5l boligbebyggelse. Mot nord er bygget trukket utenfor form\u00e5lsgrense og inn p\u00e5 arealform\u00e5l f_Ute01. Avviket er inntatt i s\u00f8knad om dispensasjon. Mot vest er bygget trukket noe utenfor regulert byggelinje/omriss. Denne overskridelsen utgj\u00f8r en \u00abmindre justering\u00bb i medhold av pkt. 1.8, 2 ledd. Det vises til at bygget fremdeles ligger innenfor arealform\u00e5l boligbebyggelse, og at overskridelsen er beskjeden. Tiltakets st\u00f8rrelse og grad av utnytting Det vises til vedlagte arealoppstilling. 5/9 Confidential Tiltaket ligger innenfor krav om maks 45% BRA i \u00f8vrig byggesone, og regulerte byggeh\u00f8yder. Bygget er godt tilpasset omgivelser og terreng. Man bygger ogs\u00e5 lavere, og i mindre omfang enn reguleringsplanen legger opp til. Utearealer Reguleringsplanen stiller ikke mengdekrav til privat uteoppholdsareal per boenhet. Den har avsatt omr\u00e5der til felles bruk, da planen forutsetter blokkbebyggelse. Kommuneplanens bestemmelser om uteoppholdsareal i \u00f8vrig byggesone vil i dette tilfellet supplere reguleringsplanen. KPA 2018 pkt. 14.3.5 angir at det skal etableres minimum 100m2 uteoppholdsareal per boenhet som skal utformes som privat uteareal p\u00e5 tomten. Det er avklart i forh\u00e5ndskonferanse at det ikke kreves dispensasjon fra pkt. 14.3.5, men at det kan s\u00f8kes om unntak i medhold av KPA pkt. 9.6. Det vises til vedlagt s\u00f8knad. Parkering Det vises til vedlagte arealoppstilling hvor beregning av parkeringsdekning er inntatt. Prosjektet mangler 1 stk. parkeringsplass for bil. Det s\u00f8kes om unntak fra kravet i medhold av KPA \u00a7 9.6. S\u00f8knad er inntatt i eget dokument sammen med dispensasjonss\u00f8knadene. St\u00f8y Eiendommen ber\u00f8res av hensynssoner for r\u00f8d og gul veist\u00f8y. KPAs bestemmelser om st\u00f8y har forrang over alle eldre arealplaner. Nedre grenseverdi for gul sone skal tilfredsstilles for tiltak som gir nytt st\u00f8yf\u00f8lsomt bruksform\u00e5l. Det er utarbeidet en st\u00f8yutredning av utvendige lydforhold i rapport av 13.12.2023. Det vises til kapittel 5 i rapporten hvor det konkluderes at gjeldende krav er oppfylt ved etablering av st\u00f8yskjerm langs Hardangervegen. Ivaretakelse av krav til TEK17 og arkitektonisk utforming, herunder visuelle kvaliteter TEK17 er lagt til grunn for prosjektering og fremtidig utf\u00f8relse for alle fag. Arkitektonisk redegj\u00f8relse fra arkitekt er vedlagt s\u00f8knaden. Tiltakets sikkerhet mot fare eller vesentlig ulempe som f\u00f8lge av natur- eller milj\u00f8forhold, og behov for eventuelle sikringstiltak Reguleringsplanen har avsatt areal N1 til naturomr\u00e5de. Omr\u00e5dets omfang tilsvarer 20-metersbeltet mot vassdraget. Bebyggelsen plasseres utenfor naturomr\u00e5det. Kommunedelplan for overvann viser aktsomhetsomr\u00e5de for flom i omr\u00e5det. Det er gjort hydrologiske og hydrauliske beregninger for bekken vest for planomr\u00e5det i Lonemarka. Ved bekkeflom g\u00e5r det vann ut p\u00e5 flomslettene i planomr\u00e5det (til kote 76,2), men vannspeilet er godt under niv\u00e5et p\u00e5 terrenget hvor de nye byggene er planlagt etter reguleringsplanen (ca. kote +76,5). 6/9 Confidential Det vil gj\u00f8res milj\u00f8tekniske unders\u00f8kelser av grunnforhold f\u00f8r s\u00f8knad om igangsetting. Dersom det registreres forurensede masser, vil det bli utarbeidet en tiltaksplan. Energi og klima KPA 18.4 stiller krav om klimagassregnskap ved etablering av nybygg st\u00f8rre enn 1000m2 BRA og for vesentlige terrenginngrep. Klimagassberegninger er vedlagt s\u00f8knaden. Konsekvensanalyse som framg\u00e5r av byggteknisk forskrift \u00a7 9-4 Ikke relevant. Det er ikke registrert utvalgte naturtyper i omr\u00e5det, ref. Milj\u00f8direktoratets naturbase. Minsteavstand til annen bebyggelse, kraftlinjer, vegmidte, vann- og avl\u00f8psledninger Deler av bygget plasseres i strid med reguleringsplan, og dermed kreves det dispensasjon fra plan- og bygningsloven \u00a7 29-4. St\u00f8yskjermen ligger n\u00e6rmere offentlig veg enn 15m, og det s\u00f8kes ogs\u00e5 dispensasjon fra veglova \u00a7 29. Det vises til vedlagt dispensasjonss\u00f8knad. Atkomst, vannforsyning, avl\u00f8p, og overvann Det fremf\u00f8res nye VA-ledninger internt p\u00e5 eiendommen. Eksisterende tilknytning til offentlig vann- og avl\u00f8psnett skal benyttes som f\u00f8r. For \u00e5 sikre tilstrekkelig tilgang p\u00e5 slukkevann er det n\u00f8dvendig at eksisterende vannledning oppdimensjoneres. L\u00f8sningen er godkjent av Bergen vann i uttale av 20.12.23. Eksisterende ledning ligger over en tredjeparts eiendom, og grunneier er varslet om en eventuell oppdimensjonering i samsvar med eksisterende private rettigheter. Merk at det p\u00e5 tidspunktet for nabovarsling var planlagt for brannvannstank, og at oppdimensjonering av eksisterende vannledning derfor ikke er nabovarslet. Naboer blir ikke ber\u00f8rt av at eksisterende ledning oppdimensjoneres, og det anses derfor ikke n\u00f8dvendig \u00e5 nabovarsle p\u00e5 nytt. Overvann som faller p\u00e5 tomten ledes p\u00e5 terreng til bekk, der dette er mulig. For parkeringsplassen vil overvannet samles opp via sluk og ledes via overvannsledning til bekk. Eksisterende, regulert atkomst benyttes uten endringer. Atkomsten er opprinnelig regulert for 40 boenheter, og det anses ikke n\u00f8dvendig \u00e5 innhente ny, utvidet avkj\u00f8ringstillatelse. Avfallsh\u00e5ndtering Det er utarbeidet en renovasjonsteknisk plan. Planen er for tiden til behandling hos BIR. Uttale fra BIR vil derfor bli ettersendt n\u00e5r den foreligger. Tegninger og m\u00e5lsatt situasjonsplan. Plassering av tiltaket. Vedlagt s\u00f8knaden er situasjonsplan, utomhusplan, VA-plan, plan-, snitt- og fasadetegninger. 7/9 Confidential Redegj\u00f8relse for nabovarsling og nabomerknader og annen medvirkning Tiltaket ble nabovarslet den 29.11.23 i henhold til pbl. \u00a7 21-3. Det er innkommet 2 merknader. Merknadene vedlegges s\u00f8knaden, sammen med tiltakshavers kommentarer til dem i eget skriv. Medvirkning utover nabovarsling Bestiller har utarbeidet et notat som beskriver art og omfang av medvirkning med n\u00e6rmilj\u00f8et p\u00e5 Lonemarka. Notatet vedlegges s\u00f8knaden. Forholdet til andre myndigheter Bane NOR Det foreligger samtykke fra Bane NOR datert 21.12.23 til \u00e5 plassere st\u00f8yskjerm innenfor 30m fra jernbanespor, se vedlegg. Sivilforsvaret i Vestland Det er s\u00f8kt om dispensasjon for etablering av tilfluktsrom i nybygg over 1000m2 BRA, jf. forskrift om tilfluktsrom \u00a7 11. Stortinget har vedtatt stans i plikt til \u00e5 etablere tilfluktsrom, og dispensasjonen anses som en formalitet. Bekreftelse fra Sivilforsvaret vil bli ettersendt s\u00e5 snart den foreligger. Om dette skulle dra ut i tid ber vi om at rammetillatelse innvilges p\u00e5 vilk\u00e5r. Der det ikke er innhentet uttalelse eller samtykke fra annen myndighet, henvises det til bygningsmyndighetenes samordningsplikt gitt i pbl. \u00a7 21-5, jfr. SAK10 \u00a7 6-2. Gjennomf\u00f8ringsplan Det er utarbeidet gjennomf\u00f8ringsplan for tiltaket i samsvar med SAK \u00a7 5-3 og denne ligger vedlagt. Signerte samsvarserkl\u00e6ringer oppbevares hos ansvarlig s\u00f8ker, og dato for signert erkl\u00e6ring fremg\u00e5r av gjennomf\u00f8ringsplanen. Erkl\u00e6ring om ansvarsrett med relevant dokumentasjon Det foreligger ansvarsretter og samsvarserkl\u00e6ringer for relevante fagomr\u00e5der. Ansvarsrettene gjelder prosjektering til og med rammetillatelse. Prosjektet skal lyses ut p\u00e5 totalentreprise i detaljeringsfasen. Totalentrepren\u00f8r overtar rollen som ansvarlig s\u00f8ker, og bes\u00f8rger opph\u00f8r av ansvarsretter. Alle utf\u00f8rende foretak vil sende inn sine ansvarsretter ved IG-s\u00f8knad eller senest ved igangsetting av tiltaket, jf. pbl. \u00a7 23-3. Det vil bli utf\u00f8rt uavhengig kontroll av relevante fagomr\u00e5der. Avfallsplan og milj\u00f8saneringsbeskrivelse Det vil bli levert avfallsplan med sluttrapport senest til s\u00f8knad om ferdigattest, jfr. TEK17 \u00a79-6. Annet Dersom det er behov for tilleggsopplysninger, bes det om at ansvarlig s\u00f8ker kontaktes direkte. 8/9 Confidential Med vennlig hilsen, Andrea Fjellanger Barstad Jurist/R\u00e5dgiver - S\u00d8K 1351593 - BGO Project Management D +47 466 21 497 M +47 466 21 497 andrea.barstad@ramboll.no 9/9 Confidential henninglarsen.com Arkitektonisk redegj\u00f8relse Lonemarka botiltak Arkitektur- og byformingsstrategien Arkitektur+ er premissgiver for planlegging og den arkitektoniske utformingen av alle nye tiltak i Bergen kommune. M\u00e5let er at arkitektur skal v\u00e6re et verkt\u00f8y for \u00e5 styrke Bergen som en vakker, s\u00e6rpreget, inkluderende og gr\u00f8nn by. Strategien deles opp i disse fire hovedtemaene, og deretter \u00e5tte undertemaer, hvor flere har v\u00e6rt gjeldende for prosjekteringen av Lonemarka botiltak. Helhetlig utforming Utform bygg og byrom fra en samlende id\u00e9 som l\u00f8ser flere oppgaver og skaper merverdi Bygget er utformet slik at det skapes verdige boforhold som passer beboernes hverdag og behov, samtidig som institusjonspreg og stigmatiserende arkitektur unng\u00e5s. P\u00e5 Lone er har boligbebyggelsen utpreget bruk av saltak, og det nye bygget spiller videre p\u00e5 denne typologien. Hovedinngang og trapperom markeres med flatt tak, mens det er saltak over boligfl\u00f8yene. Bygningslivet sakser for \u00e5 bryte opp bygningsmassen i flere bygg. Det er bevisst brukt denne utformingen for \u00e5 unng\u00e5 institusjonspreg og nedskalere bygget. Personaldelen ligger i 1. etasje og har en dempet fasadeutforming som underordner seg boligdelen. Bygget f\u00f8lger prinsippene i reguleringsplanen med en tydelig inngangsside mot \u00f8st og et mer skjermet uteareal mot vest. Alle balkonger vender mot utearealet. En egen privat uteplass med gode solforhold, skjerming mot innsyn mellom beboerne og tilgang til et felles uteomr\u00e5de er forhold som skaper verdighet for brukergruppen. En ny st\u00f8yskjerm vil, i tillegg til \u00e5 skape gode st\u00f8yforhold, skjerme uteareal og balkonger mot innsyn fra Hardangervegen. Fasade mot vest og felles uteareal 1/3 Henning Larsen Nyg\u00e5rdsgaten 91-93, T: +47 55 17 58 00 Henning Larsen Norge 5008 Bergen F: +47 55 17 58 10 NO 998 701 961 MVA henninglarsen.com Estetisk opplevelse Skap rom som stimulerer, inspirerer og beriker v\u00e5re sanselige og romlige opplevelser Fellesomr\u00e5der og uteomr\u00e5der er utformet oversiktlige og har tydelige overganger mellom private- og fellesareal. Dette er konfliktdempende og trygghetsskapende tiltak for beboerne. Alle boligene har tilgang til eget privat uteareal p\u00e5 balkong. Balkongene er trukket inn og blir en fortsettelse av leiligheten. Dette skjermer samtidig mot innsyn mellom beboerne. Stuen har vinduer mot fellesarealet slik at det er god kontakt ut mot aktiviteter og utsikten. I 1. etasje er det felles m\u00f8terom med kj\u00f8kkenmuligheter som har direkte utgang til en felles terrasse. Fasaden er i trekledning som demper bygningens n\u00e6r- og fjernvirkning p\u00e5 omgivelsene. Karmer og rekkverk er i en m\u00f8rkegr\u00f8nn nyanse. Hovedinngang og trapperom blir naturlig markert i fasaden med en m\u00f8rkere trekledning. Volumet stikker ut fra bygningslivet og danner tak over hovedinngangen. Personalinngangen har en sekund\u00e6r utforming. Samspill mellom by og natur Styrk koblingen mellom bebyggelse og landskap, og bruk vegetasjon og vann som en ressurs Tomten er relativt flat. I nord har tomten en naturlig avgrensning mot en liten kolle, og det blir fin terrengtilpasning ved at terrenget legges inntil gavlveggen. I vest heller terrenget ned mot en elv, og terrenget slakes noe ut for \u00e5 gj\u00f8re tilkomsten til arealet ved elven lettere. I utearealet legges det opp til eng med klipte stier etter behov. Mot inngangssiden og parkeringsomr\u00e5det plantes det tr\u00e6r og etableres gr\u00f8nne felt for \u00e5 skape et hyggelig inngangsomr\u00e5de. Dette gir samtidig tydelig soneinndeling mellom parkeringsareal og fotgjengerareal. Sosialt b\u00e6rekraftig nabolag Beboergruppen som vil f\u00e5 et boligtilbud i Lonemarka botiltak er mennesker som kommunen ikke har fungerende botilbud til i dag. Det \u00e5 etablere boligene i Lonemarka er et viktig valg Bergen kommune gj\u00f8r for \u00e5 sikre sosial b\u00e6rekraft i kommunen. Det er kort g\u00e5avstand til bussholdeplass og n\u00e6rmeste dagligvarebutikk. Av hensyn til beboergruppen fokuseres det p\u00e5 \u00e5 skape skjermede omgivelser hvor beboerne kan f\u00f8le seg trygge. Det legges vekt p\u00e5 innganger og uteoppholdsarealer man lett kan ha kontroll og oversikt over. I hagen er det et anneks som vil fungere som et fleksibelt areal. Her kan beboere m\u00f8tes gjennom ulike egenorganiserte eller ansattstyrte aktiviteter som yoga, verksted mm. 2/3 Henning Larsen Nyg\u00e5rdsgaten 91-93, T: +47 55 17 58 00 Henning Larsen Norge 5008 Bergen F: +47 55 17 58 10 NO 998 701 961 MVA henninglarsen.com Endringsdyktig by Planlegg for et klima og samfunn i endring ved \u00e5 prioritere fleksible l\u00f8sninger og optimalisere arealbruk Bygget har forutsigbare konstruksjonsprinsipp, og er utformet p\u00e5 en rasjonell og robust m\u00e5te. Leilighetene tilfredsstiller Husbankens krav til omsorgsleiligheter og er universelt utformet. De er utformet som parleiligheter og kan tilpasses ulike beboergrupper i fremtiden. Stuen er utformet med mulighet for pleiesone. Dette gir fleksibilitet i form av hvor lenge en beboer kan bli boende i leiligheten. Byggetomten er en branntomt som tidligere var bebygd. Tomten er godt tilrettelagt for nybygging med tanke p\u00e5 at terrenget er opparbeidet. Gjenbruk av allerede utbygd areal er et klimatiltak som sparer naturressurser. 3/3 Henning Larsen Nyg\u00e5rdsgaten 91-93, T: +47 55 17 58 00 Henning Larsen Norge 5008 Bergen F: +47 55 17 58 10 NO 998 701 961 MVA Arealoversikt Lonemarka botiltak Form\u00e5l BB1 BRA innenfor yttervegger m2 1000 BRA loftsareal m2 (ikke gangbart gulvareal) 156 BRA overdekt areal m2 62 BRA parkering m2 600 BRA Anneks 22 SUM BRA m2 Utnyttelsesgrad 1840 Tomtest\u00f8rrelse m2 inkl. parkeringsareal 4703 Utnyttelsesgrad 39 % Regulert utnyttelse hele planomr\u00e5det 65 % St\u00f8rrelse planomr\u00e5de m2 14346 Prosjektets utnyttelsesgrad hele planomr\u00e5det 13 % BYA bygg m2 628 BTA m2 1307 Parkering Areal personaldel 230 Areal leiligheter 408 Minimal parkeringsdekning Servicevirksomhet 4 10 pr. 1000 m22 gir 230 m2/1000 * 4 = 1 Minimal parkeringsdekning Bolig 0,8 pr. 100 m2 BRA gir 408 m2 / 100 * 0,8 3 1 p plass pr. bolig gir 8 boliger * 1 stk 8 Sum min. parkeringsdekning 9 Prosjektert antall p plasser 7+1 HC Sykkelparkering Minimal parkeringsdekning Servicevirksomhet 1,2 pr. 100 m22 gir 230 m2/100 * 1,2 = 3 Minimal parkeringsdekning Bolig 2,5 pr. 100 m2 BRA gir 408 m2 / 100 * 2,5 10 Prosjektert antall sykkelplasser 4+10 # Confidential Oppdragsgiver Bergen Kommune AS Rapporttype St\u00f8yutredning 2023-12-13 LONEMARKA ST\u00d8YUTREDNING Confidential 2-(16) ST\u00d8YUTREDNING Oppdragsnr.: 1350040231 Oppdragsnavn: Lonemarka- St\u00f8yutredning Dokument nr.: c-rap-001 Filnavn: C-rap-001-01 Lonemarka St\u00f8yutredning.docx Revisjon 01 02 Dato 2023-11-16 2023-12-13 Utarbeidet av BMYOSL BMYOSL Kontrollert av NSTE NSTE Godkjent av BMYOSL BMYOSL Beskrivelse F\u00f8rste revisjon F\u00f8rste revisjon Revisjonsoversikt Revisjon Dato Revisjonen gjelder 02 2023-12-13 Revisjon etter tilbakemeldinger Ramb\u00f8ll Harbitzall\u00e9en 5 Pb 427 Sk\u00f8yen NO-0213 OSLO T +47 22 51 80 00 F +47 22 51 80 01 www.ramboll.no Ramb\u00f8ll Confidential ST\u00d8YUTREDNING 3 (16) INNHOLD 1. SITUASJONSBESKRIVELSE .................................................... 4 2. MYNDIGHETSKRAV ............................................................... 4 2.1 Kommuneplanens arealdel 2018-2030 ........................................ 4 2.2 Retningslinje for st\u00f8y i arealplanlegging T-1442 ............................ 5 2.3 Institusjon ............................................................................. 7 3. BERGNINGSMETODE OG GRUNNLAG ...................................... 8 3.1 Trafikkdata ............................................................................. 8 3.2 Beregningsmetode og inngangsparametere .................................. 8 4. RESULTATER....................................................................... 10 4.1 Skjermingstiltak ..................................................................... 11 4.2 Stille side .............................................................................. 12 4.3 Innend\u00f8rs lydniv\u00e5 ................................................................... 12 5. VUDERINGER ...................................................................... 12 6. APPENDIKS A ..................................................................... 13 6.1 Definisjoner ........................................................................... 13 6.2 Milj\u00f8 ..................................................................................... 14 6.3 St\u00f8y en kort innf\u00f8ring ........................................................... 14 FIGUROVERSIKT Figur 1 - Situasjonsplan LonemarkA ........................................................ 4 Figur 2 Gjeldende lovverk, forskrifter, veiledere og standarder ..................... 5 Figur 3 - St\u00f8ysonekart for Lonemarka i fremtidig situasjon ......................... 10 Figur 4 - Fasadeniv\u00e5 Lden..................................................................... 10 Figur 5 -St\u00f8syonekart med langsg\u00e5ende skjerm langs Hardangervegen ........ 11 Figur 6 Fasadeniv\u00e5 Lden med skjermingstiltak langs Hardangervegen. ......... 11 VEDLEGG Vedlegg 1: St\u00f8ysonekart for Lonemarka Vedlegg 2: Fasadeniv\u00e5 3d for Lonemarka Vedlegg 3: St\u00f8ysonekart for Lonemarka med skjermingstiltak Vedlegg 4: Fasadeniv\u00e5 3d for Lonemarka med skjermingstiltak Ramb\u00f8ll Confidential 4-(16) ST\u00d8YUTREDNING 1. SITUASJONSBESKRIVELSE Ramb\u00f8ll er engasjert av Bergen kommune for \u00e5 utrede st\u00f8yforholdene ved nye boliger ved Lonemarka i Bergen. Figur 1 - Situasjonsplan Lonemarka 2. MYNDIGHETSKRAV 2.1 Kommuneplanens arealdel 2018-2030 Krav til st\u00f8y og uteoppholdsareal for boliger for Bergen er omtalt slik i Kommuneplanens arealdel 2018 2030, BESTEMMELSER OG RETNINGSLINJER, vedtatt 19.06.2019: \u00ab\u00a7 22 St\u00f8y (pbl \u00a7\u00a7 11-9 nr 6 og 11-8 tredje, ledd bokstav a) 22.1 Generelt 22.1.1 Den til enhver tid gjeldende versjon av retningslinje T-1442 med tilh\u00f8rende veileder skal legges til grunn for saksbehandling. 22.1.2 Grenseverdier gitt i T-1442 tabell 3, nedre grenseverdi for gul sone, skal tilfredsstilles for tiltak som gir nytt st\u00f8yf\u00f8lsomt bruksform\u00e5l, herunder bruksendring, og ved etablering av nye st\u00f8ykilder. 22.1.3 Grenseverdiene kan fravikes innenfor rammene av \u00a7 22.2. Ramb\u00f8ll Confidential ST\u00d8YUTREDNING 5 (16) 22.1.4 Ytterligere avvik innenfor rammene av \u00a7 22.3 kan vurderes. 22.1.5 Barnehager og grunnskoler skal ikke etableres i r\u00f8d st\u00f8ysone. 22.2 Tiltak i st\u00f8ybelastet omr\u00e5de tilsvarende gul st\u00f8ysone Grenseverdier kan fravikes dersom det dokumenteres gjennom st\u00f8yfaglig utredning at f\u00f8lgende kriterier er oppfylt: a. Planl\u00f8sning og stille side Alle boenheter skal ha minst en fasade som vender mot stille side der st\u00f8yniv\u00e5et ikke overstiger nedre grenseverdi for gul sone. Minimum halvparten av oppholdsrom og minst 1 soverom skal ha minst 1 vindu som kan \u00e5pnes mot stille side. Barnehager og grunnskoler skal ha alle oppholdsrom p\u00e5 stille side. b. St\u00f8yutsatte sider St\u00f8yniv\u00e5et skal ikke overstige nedre grenseverdi for r\u00f8d sone. Spesielt for \u00f8vrig byggesone og LNF: Grenseverdi reduseres med 5 dB. c. Uteoppholdsareal St\u00f8yniv\u00e5et skal ikke overstige nedre grenseverdi for gul sone. 2.2 Retningslinje for st\u00f8y i arealplanlegging T-1442 Eksterne st\u00f8yforhold er regulert av Klima- og milj\u00f8departementets Retningslinje for behandling av st\u00f8y i arealplanlegging (T-1442). Retningslinjen har sin Veileder til retningslinje for behandling av st\u00f8y i arealplanlegging (M-2061) som gir en utfyllende beskrivelse omkring flere aktuelle problemstillinger vedr\u00f8rende utend\u00f8rs st\u00f8ykilder. For innend\u00f8rs st\u00f8yniv\u00e5 henvises det videre til grenseverdier gitt i norsk standard NS 8175. LOVVERK FORSKRIFT VEILEDERE STANDARDER TEK Plan- og Teknisk forskrift bygningsloven [TEK07, TEK10, TEK17] Veiledning til NS 8175 teknisk forskrift Lydforhold i bygninger - Kap. 13 Inneklima og Lydklasser for ulike helse bygningstyper RETNINGSLINJE T-1442 Retningslinje for behandling av st\u00f8y i arealplanlegging M-128 Veileder til Klima- og milj\u00f8departementets retningslinje T-1442 Figur 2 Gjeldende lovverk, forskrifter, veiledere og standarder T-1442 er koordinert med st\u00f8yreglene som er gitt etter forurensningsloven og teknisk forskrift til plan- og bygningsloven. Denne anbefaler at det beregnes to st\u00f8ysoner for utend\u00f8rs st\u00f8yniv\u00e5 rundt viktige st\u00f8ykilder, en r\u00f8d og en gul sone: Ramb\u00f8ll Confidential 6-(16) ST\u00d8YUTREDNING R\u00f8d sone: Angir et omr\u00e5de som ikke er egnet til st\u00f8yf\u00f8lsomme bruksform\u00e5l, og etablering av ny st\u00f8yf\u00f8lsom bebyggelse skal unng\u00e5s. Gul sone: Vurderingssone hvor st\u00f8yf\u00f8lsom bebyggelse kan oppf\u00f8res dersom avb\u00f8tende tiltak gir tilfredsstillende st\u00f8yforhold. I retningslinjene gjelder grensene for utend\u00f8rs st\u00f8yniv\u00e5 for boliger, fritidsboliger, sykehus, pleieinstitusjoner, skoler og barnehager. Nedre grenseverdi for hver sone er gitt i Tabell 1. Tabell 1 Kriterier for soneinndeling. Alle tall i dB, frittfeltsverdier. St\u00f8ysone Gul sone R\u00f8d sone St\u00f8ykilde Utend\u00f8rs st\u00f8yniv\u00e5 Utend\u00f8rs st\u00f8yniv\u00e5 Utend\u00f8rs st\u00f8yniv\u00e5 Utend\u00f8rs st\u00f8yniv\u00e5 i nattperioden i nattperioden kl. 23 - 07 kl. 23 - 07 Vei Lden > 55 dB 70 dB L5AF Lden > 65 dB 85 dB L5AF L5AF/S er et statistisk maksimalniv\u00e5 som overskrides av 5 % av st\u00f8yhendelsene. Krav til maksimalt st\u00f8yniv\u00e5 gjelder der det er mer enn 10 hendelser per natt over grenseverdien. Tabell 2 er anbefalte st\u00f8ygrenser ved planlegging av ny virksomhet eller ny st\u00f8yf\u00f8lsom bebyggelse. Tabell 2 Anbefalte st\u00f8ygrenser ved planlegging av ny st\u00f8yende virksomhet og bygging av boliger, sykehus, pleieinstitusjoner, fritidsboliger, skoler og barnehager. Alle tall oppgitt i dB, frittfeltsverdier. St\u00f8ykilde St\u00f8yniv\u00e5 p\u00e5 uteoppholdsareal og St\u00f8yniv\u00e5 utenfor soverom, utenfor vinduer til rom med natt kl. 23 07 st\u00f8yf\u00f8lsomt bruksform\u00e5l Vei 55 Lden 70 L5AF Bane 58 Lden 75 L5AF Flyplass 52 Lden 80 L5AS Rom til st\u00f8yf\u00f8lsom bruk vil v\u00e6re oppholdsrom og soverom. St\u00f8ykravene gjelder derfor ikke n\u00f8dvendigvis ved mest utsatte fasade, det vil v\u00e6re avhengig av hvor rom til st\u00f8yf\u00f8lsom bruk er plassert i bygningen. St\u00f8ygrensene gjelder ogs\u00e5 for uteoppholdsareal som er egnet for rekreasjon i tilknytning til bygningen. Dvs. balkong, hage (hele, eller deler av), lekeplass eller annet n\u00e6romr\u00e5de til bygning som er avsatt til opphold og rekreasjonsform\u00e5l. For alle boenheter b\u00f8r 3 kvalitetskriterier v\u00e6re oppfylt som er tilfredsstillende st\u00f8yniv\u00e5 innend\u00f8rs tilgang til egnet uteoppholdsareal med tilfredsstillende st\u00f8yniv\u00e5 stille side Krav til st\u00f8yforhold innend\u00f8rs og p\u00e5 uteoppholdsareal finnes i byggteknisk forskrift. En stille side av bebyggelsen er viktig for \u00e5 redusere st\u00f8yplage og helsekonsekvenser som f\u00f8lge av st\u00f8y. Dersom disse tre kvalitetskriteriene ikke kan oppn\u00e5s, b\u00f8r det vurderes om arealet er egnet for st\u00f8yf\u00f8lsomt bruksform\u00e5l. Det kan likevel v\u00e6re situasjoner hvor det selv etter arbeid med plangrep ikke er mulig \u00e5 oppn\u00e5 stille side for alle boenheter, eksempelvis for hj\u00f8rneleiligheter. Ramb\u00f8ll Confidential ST\u00d8YUTREDNING 7 (16) H\u00f8yt st\u00f8yniv\u00e5 b\u00f8r gi skjerpede krav om plassering av soverom og andre rom til st\u00f8yf\u00f8lsomt bruksform\u00e5l i boliger. Det anbefales graderte krav som skiller mellom krav til nedre del av gul st\u00f8ysone, \u00f8vre del av gul st\u00f8ysone og r\u00f8d st\u00f8ysone i ny T-1442: For nedre del av gul st\u00f8ysone anbefales krav om at alle boenheter skal ha stille side, hvor soverom kan plasseres. For \u00f8vre del av gul st\u00f8ysone anbefales krav om at alle boenheter skal ha stille side og at minst et soverom skal plasseres mot denne siden. Hvis kommunen tillater boliger i r\u00f8d st\u00f8ysone anbefales det \u00e5 stille krav i bestemmelsene om at minst et soverom og minst halvparten av rom for st\u00f8yf\u00f8lsom bruk plasseres mot stille side. Stille side: En stille side er en side av bebyggelse som ikke overskrider grenseverdiene i tabell 2 uten at det er gjort tiltak p\u00e5 eller ved fasade. Stille side kan oppn\u00e5s ved plangrep, bygningsplassering eller ved skjerming n\u00e6rt kilden. Dempet fasade: En dempet fasade er en st\u00f8yeksponert fasade som etter skjerming p\u00e5 eller ved fasaden f\u00e5r et st\u00f8yniv\u00e5 utenfor \u00e5pningsbart vindu og/eller balkongd\u00f8r som ikke overskrider grenseverdiene i tabell 2. Retningslinjen bemerker at det ikke er mulig \u00e5 oppn\u00e5 stille side for alle boenheter alltid, og \u00e5pner opp for at unntaksvis, og for en liten andel av boenhetene kan det tillates dempet fasade istedenfor stille side. For eksempel ved hj\u00f8rneleiligheter. Dempet fasade er typisk skjermede balkonger i gul eller r\u00f8d st\u00f8ysone. I tilfeller hvor man aksepterer boenheter med dempet fasade som erstatning for stille side, b\u00f8r det stilles krav til h\u00f8y opplevd kvalitet ved utforming av st\u00f8ydempende tiltak. Dette kan v\u00e6re tilgang til sol og lys, utsikt, kvalitativt gode uteoppholdsarealer og andre faktorer i prosjektet som fremmer trivsel og helse. NS 8175 angir ulike krav til innend\u00f8rs lydniv\u00e5 som f\u00f8lge av utend\u00f8rs lydkilder for ulike bygninger med ulike bruksform\u00e5l. Tabell 3 er utdrag fra NS 8175 som angir krav til innend\u00f8rs lydniv\u00e5 fra utend\u00f8rs lydkilder for boliger. Tabell 3 Lydklasser for boliger. H\u00f8yeste grenseverdier for innend\u00f8rs A-veid ekvivalent og maksimalt lydtrykkniv\u00e5 Lp,AeqT og Lp,AFmax Type brukeromr\u00e5de M\u00e5lest\u00f8rrelse Klasse C I oppholds- og soverom fra utend\u00f8rs st\u00f8ykilder Lp,Aeq,24h (dB) 30 I soverom fra utend\u00f8rs st\u00f8ykilder Lp,AFmax (dB) 45 natt, kl. 23-07 Lp,Aeq,24h er gjennomsnittsverdien gjennom 24 timer. Lp,AFmax er maksimalt lydtrykkniv\u00e5. Krav til maksimalt st\u00f8yniv\u00e5 gjelder der det er mer enn 10 hendelser per natt over grenseverdien. 2.3 Institusjon Under er krav til institusjonskrav med hensyn til utend\u00f8rs st\u00f8y. For institusjoner er krav til uteoppholdsareal for insitusjonsbygninger 5 dB lavere grenseverdier enn for \u00f8vrig st\u00f8yf\u00f8lsom bebyggelse i T-1442. Ramb\u00f8ll Confidential 8-(16) ST\u00d8YUTREDNING Tabell 4 NS 8175:2012 Lydklasser for helsebygninger som sykehus, pleieinstitusjoner o.l. Utend\u00f8rs lydniv\u00e5 fra tekniske installasjoner og fra utend\u00f8rs lydkilder Type brukeromr\u00e5de M\u00e5lest\u00f8rrelse Klasse C Lydniv\u00e5 p\u00e5 uteoppholdsareal fra utend\u00f8rs lydkilder Lden, Lp,AF,max,95, Lp,AS,max,95, Nedre grenseverdi for Lp,AL,max, Ln (dB) for gul sone -5 dB st\u00f8ysone I denne st\u00f8yutredningen vil det vises b\u00e5de krav til uteoppholdsarealer for boliger og for helse- og pleieinstitusjoner. I ny versjon av NS8175:2019 som er under h\u00f8ring er skjerpelsen av dette kravet fjernet for institusjoner. 3. BERGNINGSMETODE OG GRUNNLAG Lydutbredelse er beregnet i henhold til nordisk beregningsmetode for veitrafikkst\u00f8y1. Denne metoden tar hensyn til f\u00f8lgende forhold \u00c5DT (\u00e5rsd\u00f8gntrafikk) Andel tungtrafikk Hastighet Trafikkfordeling over d\u00f8gnet Veibanens stigningsgrad Skjermingsforhold fra terreng, bygninger, skjermer og skj\u00e6ringer i terreng Absorpsjons- og refleksjonsbidrag fra mark 3.1 Trafikkdata I henhold til retningslinjene skal det beregnes st\u00f8y for prognosesituasjon 10-20 \u00e5r frem i tid. Avhengig av sted og type kj\u00f8ret\u00f8y varierer \u00e5rlig trafikkvekst i Nasjonal transportplan (NTP) fra om lag 0,7 til 2,3 %. Verdiene som er lagt til grunn for beregningene i denne rapporten er hentet fra Nasjonal vegdatabank (NVDB)2 og er gjengitt i Tabell 5. Tabell 5 - Trafikkdata benyttet i beregningsgrunnlaget. \u00c5DT 2022 \u00c5DT 2035 Andel Fartsgrense Veilinje tunge Hardangervegen 9600 11 000 12 % 60 km/h Det er benyttet trafikkfordeling for typisk riksvei, der 75 % av trafikkmengden er p\u00e5 dagtid, 15 % p\u00e5 kveldstid og 10 % p\u00e5 natt for alle veier.3 3.2 Beregningsmetode og inngangsparametere Alle beregninger gjelder for 3 m/s medvindsituasjon fra kilde til mottaker. 1 Nordisk beregningsmetode for vegtrafikkst\u00f8y, 1996. H\u00e5ndbok V716 Statens vegvesen, 2014. 2 Inneholder data under norsk lisens for offentlige data (NLOD) tilgjengeliggjort av Statens vegvesen. 3 Milj\u00f8direktoratet, 2014: M-128 Veileder til retningslinje for behandling av st\u00f8y i arealplanlegging (T-1442), s.238 Ramb\u00f8ll Confidential ST\u00d8YUTREDNING 9 (16) Det er etablert en 3D digital beregningsmodell p\u00e5 grunnlag av tilgjengelig kartgrunnlag. Beregningene er utf\u00f8rt med SoundPLAN v. 8.2. De viktigste inngangsparametere for beregningene er vist i Tabell 6. Tabell 6 - Inngangsparametre i beregningsgrunnlaget Egenskap Verdi Refleksjoner, st\u00f8ysonekart 1. ordens (lyd som er reflektert fra \u00e9n flate) Refleksjoner, punktberegninger 3. ordens (lyd som er reflektert fra tre flater) Markabsorpsjon Generelt: 1 (myk mark, dvs. helt lydabsorberende). Vann, veier og andre harde overflater: 0 (reflekterende) Refleksjonstap bygninger, 1 dB for st\u00f8yskjerm og 3 for bygning, st\u00f8yskjermer Beregningsh\u00f8yde, st\u00f8ysonekart 4m Oppl\u00f8sning, st\u00f8ysonekart 5x5m Beregningsh\u00f8yder, bygninger 1,8 m + 3 m per etasje Ramb\u00f8ll Confidential 10-(16) ST\u00d8YUTREDNING 4. RESULTATER Under er st\u00f8ysonekart for Lonemarka med beregningsh\u00f8yde 1,5 meter. Figur 3 - St\u00f8ysonekart for Lonemarka i fremtidig situasjon Under er det beregnet fasadeniv\u00e5 i Lden. Utenfor vinduer det krav om Lden < 55 dB, mens krav til uteoppholdsareal kravet Lden < 50 dB. Figur 4 - Fasadeniv\u00e5 Lden St\u00f8ysonekart og fasadeniv\u00e5 viser at bygningene ikke oppfyller krav til T-1442. Bygget er i gul st\u00f8ysone og store deler av felles uteoppholdsareal er i gul st\u00f8ysone. Flere av leilighetene har en eller flere fasader i gul st\u00f8ysone. Ramb\u00f8ll Confidential ST\u00d8YUTREDNING 11 (16) 4.1 Skjermingstiltak Det er vurdert en langsg\u00e5ende skjerm langs gang og sykkelveg ved Hardangervegen med en h\u00f8yde p\u00e5 2,5 meter med en utstrekning p\u00e5 ca. 50 meter. Figur 5 -St\u00f8syonekart med langsg\u00e5ende skjerm langs Hardangervegen Med langsg\u00e5ende skjerm vil hele bygget v\u00e6re utenfor gul st\u00f8ysone (Lden < 55 dB) og alle krav i T-1442 vil v\u00e6re ivaretatt. Det vil v\u00e6re deler av felles uteoppholdsareal og en balkong hvor krav til st\u00f8y for uteoppholdsareal for helse- og pleieinstuasjoner ikke vil v\u00e6re ivaretatt. For balkongen m\u00e5 det v\u00e6re 1,5 meter tett rekkverk og absorberende himling for \u00e5 oppfylle krav til st\u00f8yniv\u00e5 til uteoppholdsareal for helse- og pleieinstitusjon. Pilen under viser hvilken balkong det gjelder. Figur 6 Fasadeniv\u00e5 Lden med skjermingstiltak langs Hardangervegen. Ramb\u00f8ll Confidential 12-(16) ST\u00d8YUTREDNING Figur 7 - Beregning med 1.5 meter tett rekkverk og absorberende himling p\u00e5 balkong for \u00e5 st\u00f8yniv\u00e5 ned til 50 dB 4.2 Stille side Med skjermingstiltak vist i kapittel 4.1 vil alle boenheter ha tilgang til stille side. 4.3 Innend\u00f8rs lydniv\u00e5 Med skjermingstiltak vil krav til innend\u00f8rs lydniv\u00e5 v\u00e6re oppfylt med standard bindingsverksvegg og normale vinduer (Rw + Ctr = 29 dB). 5. VUDERINGER I f\u00f8lge kommuneplanen for Bergen kommune skal st\u00f8yforhold vurderes etter til enhver tid gjeldende retningslinje for behandling av st\u00f8y i arealplanlegging (T-1442). St\u00f8yutredningen viser at det er avvik fra retningslinjene T-1442 og kommuneplanens arealdel. Bygget vil f\u00e5 fasader i gul st\u00f8ysone med st\u00f8yniv\u00e5er opp mot L den = 62 dB. Det er foresl\u00e5tt skjermingstiltak langs Hardangervegen som vil f\u00e5 hele bygget utenfor gul st\u00f8ysone og alle utend\u00f8rs krav vil v\u00e6re ivaretatt med hensyn til T-1442. Ramb\u00f8ll Confidential ST\u00d8YUTREDNING 13 (16) Da det er 5 dB strengere krav til uteoppholdsareal for helse- og pleieinstitusjoner i NS8175:2012, m\u00e5 det v\u00e6re skjermingstiltak p\u00e5 \u00e9n balkong for \u00e5 oppfylle st\u00f8ykravet gitt i NS8175:2012 for helse- og pleieinstitusjoner. Med langsg\u00e5ende skjerm langs Hardangervegen og st\u00f8ytiltak p\u00e5 en balkong er alle st\u00f8ykrav i T- 1442 og NS8175:2012. Det er ingen fasader som er over Lden < 55 dB, eller uteoppholdsareal over Lden < 50 dB. 6. APPENDIKS A 6.1 Definisjoner Tabell 7 - Definisjoner brukt i rapporten. A-veid, dBA H\u00f8rselsbetinget veiing av et frekvensspektrum slik at de frekvensomr\u00e5dene hvor h\u00f8rselen har h\u00f8y f\u00f8lsomhet tillegges forholdsmessig h\u00f8yere vekt enn de deler av frekvensspekteret hvor h\u00f8rselen har lav f\u00f8lsomhet. Dag-kveld-natt lydniv\u00e5, A-veid ekvivalent st\u00f8yniv\u00e5 for dag-kveld-natt (day-evening-night) med 5 Lden dB og 10 dB tillegg for henholdsvis kveld og natt. Det tas dermed hensyn til varighet, lydniv\u00e5 og tidspunktet p\u00e5 d\u00f8gnet st\u00f8y blir produsert, og st\u00f8yende virksomhet p\u00e5 kveld og natt gir h\u00f8yere bidrag til totalniv\u00e5 enn p\u00e5 dagtid. Lden-niv\u00e5et skal i kartlegging etter direktivet beregnes som \u00e5rsmiddelverdi, det vil si gjennomsnittlig st\u00f8ybelastning over et \u00e5r. L den skal alltid beregnes som frittfeltverdier. Frittfelt Med lydm\u00e5ling (eller beregning) i fritt felt, menes at mikrofonen er plassert slik at den ikke p\u00e5virkes av reflektert lyd fra husvegger o.l. Frittfelt finnes bare utend\u00f8rs. 1. ordens refleksjoner osv. Lyd som er reflektert fra \u00e9n flate p\u00e5 vei fra kilden til mottakeren kalles en 1. ordens refleksjon. Lyd som er reflektert fra to flater kalles 2. ordens refleksjon osv. T-1442 Retningslinje for Milj\u00f8verndepartementets retningslinje for eksterne st\u00f8yforhold, som angir ulike st\u00f8ysoner for ulike typer bebyggelse og ulike st\u00f8ykilder. N\u00e5r det behandling av st\u00f8y i gjelder innend\u00f8rs st\u00f8yniv\u00e5 henvises det videre til grenseverdier gitt i arealplanlegging norsk standard NS 8175. M-2061 Veileder til st\u00f8yretningslinjen T-1442 NS 8175 Lydforhold i NS 8175 angir tallfestede krav til lydforhold i bygninger, med bygninger utgangspunkt i funksjonskravene i TEK. Forskriftens minstekrav til Lydklassifisering av ulike s\u00f8knadspliktige tiltak anses oppfylt n\u00e5r kravene i lydklasse C er innfridd. bygningstyper Ctr, Cx, Korreksjon for ulike st\u00f8ytyper som benyttes ved beregning av en fasades samlede luftlydisolasjon. Det korrigeres for veg, bane og fly, hastighet, skjerming, type tog og type flyplass. Korreksjonsverdiene g\u00e5r fra C1 C6. Ctr tilsvarer C2 og er standard veitrafikk ved 50 km/t. Ramb\u00f8ll Confidential 14-(16) ST\u00d8YUTREDNING St\u00f8yf\u00f8lsom bebyggelse Bolig, skole, barnehage, helseinstitusjon og fritidsbolig. Gul og r\u00f8d sone Gul sone: Vurderingssone hvor st\u00f8yf\u00f8lsom bebyggelse kan oppf\u00f8res dersom avb\u00f8tende tiltak gir tilfredsstillende st\u00f8yforhold. R\u00f8d sone: Angir et omr\u00e5de som ikke er egnet til st\u00f8yf\u00f8lsomme bruksform\u00e5l, og etablering av ny st\u00f8yf\u00f8lsom bebyggelse skal unng\u00e5s. St\u00f8ysone Sone for st\u00f8y angitt p\u00e5 kart som er definert av myndigheter, og der sonegrensene er fastsatt ved gitte niv\u00e5er for st\u00f8y. Uteareal Omr\u00e5de n\u00e6r en aktuell bygning hvor mennesker oppholder seg, og som er avsatt for rekreasjon slik som sitteomr\u00e5de, lekeplass, balkong. Utend\u00f8rs lydkilde Lydkilde som ikke er en integrert del av en bygning, som vegtrafikk, tog, fly, trikk, industri o.l., samt strukturlyd fra tunneler og kulverter med vegtrafikk og skinneg\u00e5ende trafikk. \u00c5DT \u00c5rsd\u00f8gntrafikk. Antall kj\u00f8ret\u00f8y som passerer en gitt vegstrekning per \u00e5r delt p\u00e5 365 d\u00f8gn. \u00c5DT-T, % tungtrafikk Andel av trafikken som best\u00e5r av tunge kj\u00f8ret\u00f8y, lastebiler, store varebiler etc. 6.2 Milj\u00f8 If\u00f8lge Milj\u00f8direktoratet er helseplager grunnet st\u00f8y det milj\u00f8problemet som rammer flest personer i Norge.4. I Norge er veitrafikk den vanligste st\u00f8ykilden og st\u00e5r for om lag 80 % av st\u00f8yplagene. Langvarig eksponering for st\u00f8y kan f\u00f8re til stress som igjen kan f\u00f8re til fysiske lidelser som muskelsmerter og hjertesykdommer. Det er derfor viktig \u00e5 ta vare p\u00e5 og opprettholde stille soner, s\u00e6rlig i frilufts- og rekreasjonsomr\u00e5der der forventningen til st\u00f8yfrie omgivelser er stor. Ved \u00e5 s\u00f8rge for akseptable st\u00f8yforhold hos ber\u00f8rte naboer og i stille omr\u00e5der vil man oppn\u00e5 \u00f8kt trivsel og god helse hos beboerne. 6.3 St\u00f8y en kort innf\u00f8ring Lyd er en trykkb\u00f8lgebevegelse gjennom luften som gjennom \u00f8ret utl\u00f8ser h\u00f8rselsinntrykk i hjernen. St\u00f8y er u\u00f8nsket lyd. Lyd fra veitrafikk oppfattes av folk flest som st\u00f8y. Lydtrykkniv\u00e5et m\u00e5les ved hjelp av desibelskalaen, en logaritmisk skala der 0 dB tilsvarer den svakeste lyden et ungt menneske med normal, uskadet h\u00f8rsel kan h\u00f8re (ved frekvenser fra ca. 800 Hz til ca. 5000 Hz). Ved ca. 120 dB g\u00e5r smertegrensen, dvs. at lydtrykkniv\u00e5 h\u00f8yere enn dette medf\u00f8rer fysisk smerte i \u00f8rene. Menneske\u00f8ret kan normalt ikke oppfatte en endring i lydniv\u00e5 p\u00e5 mindre enn ca. 1 dB. En endring p\u00e5 3 dB tilsvarer en fordobling eller halvering av energien ved st\u00f8ykilden. Det vil si at en fordobling av for eksempel antall biler vil gi en \u00f8kning i trafikkst\u00f8yniv\u00e5et p\u00e5 3 dB, dersom andre faktorer er uendret. Dette oppleves likevel som en liten \u00f8kning av st\u00f8yniv\u00e5et. 4 https://www.miljodirektoratet.no/ansvarsomrader/forurensning/stoy/ Ramb\u00f8ll Confidential ST\u00d8YUTREDNING 15 (16) For at endringen i st\u00f8y subjektivt skal oppfattes som en fordobling eller halvering, m\u00e5 lydniv\u00e5et \u00f8ke eller minske med ca. 10 dB. De relative forskjellene kan subjektivt bli oppfattet som angitt i Tabell 8. Det er for \u00f8vrig viktig \u00e5 understreke at lyd og st\u00f8y er en h\u00f8yst subjektiv opplevelse, og det finnes ingen fasit for hvordan den enkelte oppfatter lyd. Retningslinjene er lagt opp til at det ogs\u00e5 innenfor gitte grenseverdier vil v\u00e6re 10 % av befolkningen som er sterkt plaget av st\u00f8y. Tabell 8 Endring i lydniv\u00e5 og opplevd effekt. Endring Forbedring 1 dB Lite merkbar 2-3 dB Merkbar 4-5 dB Godt merkbar 5-6 dB Vesentlig 8-10 dB Oppfattes som en halvering av opplevd lydniv\u00e5 Ramb\u00f8ll Confidential 16 (16) ST\u00d8YUTREDNING VEDLEGG VEDLEGG 1: ST\u00d8YSONEKART FOR LONEMARKA VEDLEGG 2: FASADENIV\u00c5 3D FOR LONEMARKA VEDLEGG 3: ST\u00d8YSONEKART FOR LONEMARKA MED SKJERMINGSTILTAK VEDLEGG 4: FASADENIV\u00c5 3D FOR LONEMARKA MED SKJERMINGSTILTAK Ramb\u00f8ll Confidential Lonemarka Vedlegg 1 - St\u00f8ysonekart Situasjonsbeskrivelse \u00c5r 2035 st\u00f8ykilde: vei Beregningsparametere Beregningsh\u00f8yde: 1,5 m Oppl\u00f8sning: 5x5 meter Enhet: Lden Dato: 16.11.2023 Lden dB(A) <=50 50 < <=55 55 < <=65 65 < Tegn og symboler Kote Eksisterende bebyggelse Veg Eksisterende st\u00f8yskjerm/tett rekkverk Nye bygninger M\u00e5lestokk 1:500 Lonemarka Vedlegg 2 - Fasadeniv\u00e5 Situasjonsbeskrivelse \u00c5r 2035 st\u00f8ykilde: vei Balkong med lydniv\u00e5 over Lden 50 dB m\u00e5 ha tiltak. Beregningsparametere Beregningsh\u00f8yde: Oppl\u00f8sning: 5x5 meter Enhet: Lden Dato: 16.11.2023 Lden dB(A) 50 < <=55 55 < <=65 65 < Tegn og symboler Kote Eksisterende bebyggelse Veg St\u00f8yskjerm Eiendomsgrense Nye bygninger H\u00f8yeste fasadeniv\u00e5 M\u00e5lestokk 1:685 Lonemarka Vedlegg 3 - St\u00f8ysonekart med skjerming Situasjonsbeskrivelse \u00c5r 2035 st\u00f8ykilde: vei Beregningsparametere Beregningsh\u00f8yde: 1,5 m Oppl\u00f8sning: 5x5 meter Enhet: Lden Dato: 16.11.2023 Lden dB(A) <=50 50 < <=55 55 < <=65 65 < Tegn og symboler Kote Eksisterende bebyggelse Veg St\u00f8yskjerm ny Eksisterende st\u00f8yskjerm/tett rekkverk Nye bygninger M\u00e5lestokk 1:500 Lonemarka Vedlegg 4 - Fasadeniv\u00e5 med skjerming Situasjonsbeskrivelse \u00c5r 2035 st\u00f8ykilde: vei Balkong med lydniv\u00e5 over Lden 50 dB m\u00e5 ha tiltak. Figuren viser hvilke balkonger det er Beregningsparametere Beregningsh\u00f8yde: Oppl\u00f8sning: 5x5 meter Enhet: Lden Dato: 16.11.2023 Lden dB(A) 50 < <=55 55 < <=65 65 < Tegn og symboler Kote Eksisterende bebyggelse Veg St\u00f8yskjerm Eiendomsgrense Nye bygninger H\u00f8yeste fasadeniv\u00e5 M\u00e5lestokk 1:685 "
}