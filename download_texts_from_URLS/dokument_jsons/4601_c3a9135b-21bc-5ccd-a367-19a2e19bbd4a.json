{
  "dokument_id": "c3a9135b-21bc-5ccd-a367-19a2e19bbd4a",
  "doc_type": "case_attachment",
  "kommune": 4601,
  "tittel": "Tilleggsopplysninger",
  "url": "https://bergen.kommune.no/politikere-utvalg/api/fil/bk360/11058887/Tilleggsopplysninger",
  "tekst": " Bergen kommune, byggesak og private planer Postboks 7700 5020 Bergen Bergen, 05.03.2024 Deres ref. BYGG-2022/15645 V\u00e5r ref. Andreas Neumann Meyer BYGG-2022/15645 \u2013 GNR. 167, BNR. 1575 \u2013 DREGGSALLMENNINGEN 10/12 \u2013 TILLEGGSOPPLYSNINGER TIL INNSENDT S\u00d8KNAD OM ENDRING 1. Bakgrunn Det refereres til saksnummer BYGG-2022/15645 og behov for tilleggsopplysninger datert 29.02.2024. Dette blir besvart i samme rekkef\u00f8lge. 2. Ytterligere begrunnelse for s\u00f8knad om dispensasjon fra reguleringsplan \u00abBBERGENHUS. V\u00c5GEN, KAIENE OG BRYGGEN\u00bb, pkt. 6.3.1 \u2013 gnr. 167 bnr. 1575 i bergen kommune 2.1. Innledning Det vises til sak BYGG-2022/15645 og brev av 29.02.24 hvor det bes om at det sendes inn en tilstrekkelig begrunnet dispensasjonss\u00f8knad fra reguleringsplan BERGENHUS. V\u00c5GEN, KAIENE OG BRYGGEN (plan-id: 16040000) pkt. 6.3.1. Av pkt. 6.3.1 f\u00f8lger det bl.a. at \u00abDer ikke annet er spesielt angitt, skal eksisterende bebyggelse i planomr\u00e5det bevares. (...) Der ikke annet er angitt, skal eksisterende m\u00f8neh\u00f8yde, gesimsh\u00f8yde, takform, fasader og etasjeantall beholdes.\u00bb Det s\u00f8kes om dispensasjon fra reguleringsbestemmelsen \u00a7 6.3.1 Bevaring \u2013 utnyttelse. 2.2. Rettslig utgangspunkt Etter plan- og bygningsloven \u00a7 19-2 m\u00e5 to vilk\u00e5r v\u00e6re innfridd for at dispensasjon skal kunne innvilges. Dispensasjon m\u00e5 for det f\u00f8rste ikke f\u00f8re til at hensynene bak bestemmelsen det blir dispensert fra, hensynene i lovens form\u00e5lsbestemmelse eller nasjonale eller regionale interesser, blir \u00abvesentlig tilsidesatt\u00bb. I tillegg m\u00e5 fordelene ved \u00e5 gi dispensasjon v\u00e6re \u00abklart st\u00f8rre enn ulempene\u00bb. Ordlyden \u00abvesentlig tilsidesatt\u00bb tilsier at tilsidesettelsen m\u00e5 ha et kvalifisert preg, slik at ikke enhver negativ innvirkning p\u00e5 hensynene bak loven sin form\u00e5lsbestemmelse og den aktuelle bestemmelsen det skal dispenseres fra, er tilstrekkelig. N\u00e5r det gjelder at fordelene ved dispensasjon m\u00e5 v\u00e6re \u00abklart LINK arkitektur AS / Dreggsalmenningen 10/12, NO-5003 Bergen / T.+47 55 57 34 00 / F.+47 55 57 34 01 / bergen@linkarkitektur.no / www.linkarkitektur.no Org.nr. NO 975 999 726 / Bankkonto nr. 1602 46 58043 st\u00f8rre enn ulempene\u00bb, inneb\u00e6rer dette at det m\u00e5 foreligge klar overvekt av hensyn som taler for dispensasjon. Det gj\u00f8res gjeldende at vilk\u00e5rene for \u00e5 gi dispensasjon fra pkt. 6.3.1 er oppfylt, og vil i det f\u00f8lgende grunngi dette standpunktet. 2.3. Vilk\u00e5rene for dispensasjon er innfridd 2.3.1.Hensynene bak reguleringsbestemmelsen blir ikke vesentlig tilsidesatt Hensynet bak reguleringsbestemmelsen er \u00e5 ivareta et helhetlig taklandskap og bygningsvolum b\u00e5de hvert enkelt bygg isolert sett, og i en st\u00f8rre kontekst. H\u00f8yde Byggherre har som m\u00e5lsetting \u00e5 oppgradere bygget til minimum gr\u00f8nn energiklasse B for hele kontordelen, og gr\u00f8nn energiklasse A for p\u00e5bygget p\u00e5 loftet (7. etasje). Byggherren skal BREEAM- sertifisere bygget til klasse \u00abBREEAM NOR-very good\u00bb. Det har i denne prosessen vist seg n\u00f8dvendig \u00e5 \u00f8ke isolasjonsmengden p\u00e5 taket ytterligere, samt etablere solceller p\u00e5 den nye flate delen av taket mot bakg\u00e5rd. Prosjektet ble f\u00f8rst godkjent som leiligheter i 7. etasje, men i 2023 ble det godkjent bruksendret til kontorer. Kravet til netto h\u00f8yde er h\u00f8yere for kontorer enn for leiligheter. Solcellene med tilh\u00f8rende braketter og stativ, i kombinasjon med n\u00f8dvendig isolasjon og forskriftskrav om nettoh\u00f8yde for kontorene, f\u00f8rer til at det n\u00e5 s\u00f8kes om \u00e5 \u00f8ke m\u00f8ne- og gesimsh\u00f8yden med ca. 40cm. Dette for \u00e5 skjule solcellene, spesielt mot Dreggsallmenningen. Saltaket mot Dreggsalmenningen vil bli forlenget med samme takvinkel, og avsluttet med den samme type takstein som flyttes fra takflaten mot g\u00e5rdsplassen. Fra Dreggsalmenningen og ved Mariakirken vil det knapt v\u00e6re mulig \u00e5 se at m\u00f8net heves. M\u00f8net mot Dreggsallmenningen befinner seg i dag p\u00e5 ca. kote +26,6 og s\u00f8kes \u00f8kt til ca. kote +27,0. Oms\u00f8kt endring b\u00f8r betraktes som sv\u00e6rt beskjedent, knapt v\u00e6re synlig, og vil derfor v\u00e6re i tr\u00e5d med sine omgivelser. Nabobyggene \u00d8vre Dreggsallmenningen 2 og Dreggsallmenningen 4 / Slottsgaten 1 har gesimsh\u00f8yder p\u00e5 henholdsvis kote ca. +30,0 og +27,0, alts\u00e5 noe h\u00f8yere / likt som den oms\u00f8kte h\u00f8yden p\u00e5 kote +27,0. Det oms\u00f8kte tiltaket vil fortsatt fremst\u00e5 forholdsvis likt / underordnet omkringliggende bebyggelse og i s\u00e5 henseende er m\u00e5lsettingen i bestemmelsen fortsatt oppfylt til tross for at h\u00f8yden \u00f8kes noe. Solcellepanel, som en del av en energiklassifisering gr\u00f8nn A og BREEAM-sertifisering, er et milj\u00f8messig positivt tiltak, og vil etter v\u00e5r oppfatning klart veie opp for det reguleringsmessige h\u00f8ydeavviket. Takvinduer Byggherre har til intensjon \u00e5 skape et godt prosjekt for fremtidige leietakere, s\u00e5 vel som slik bygget vil fremst\u00e5 mot sine bebygde og naturlige omgivelser. Oms\u00f8kt tiltak omfatter en utvidelse av antallet takvinduer fra 8 til 12 stykk. De oms\u00f8kte og godkjente 8 takvinduene var tilpasset leiligheter. Kun de to ytterste leiligheten og hallen ved adkomst hadde takvinduer. Bodene for leiligheten var plassert under skr\u00e5taket mot Dreggsalmenningen som ikke hadde ikke behov for naturlig dagslys. Det s\u00f8kes n\u00e5 om 4 nye vinduer, i tillegg til de 8 som er 2(4) godkjent, og plasseringen er justert og fordelt jevnere utover takflaten. Samlet sett vil fasaden mot Dreggsallmenningen fremst\u00e5 ryddigere og mer harmonisk, og planl\u00f8sningen vil i tillegg fungere bedre i forhold til lysinnslipp og utsikt fra kontorene. Det anf\u00f8res derfor at oms\u00f8kte tiltak ikke p\u00e5virker hensynene bestemmelsen er ment \u00e5 ivareta negativt. En eventuell tilsidesettelse har uansett ikke et kvalifisert preg slik loven krever. P\u00e5 bakgrunn av det ovennevnte anf\u00f8res det at hverken hensynene bak reguleringsbestemmelsen eller lovens form\u00e5lsbestemmelse blir vesentlig tilsidesatt ved oms\u00f8kte tiltak, jf. pbl. \u00a7 19-2 annet ledd. 2.4. Fordelene er klart st\u00f8rre enn ulempene I tillegg er det et krav om at fordelene ved \u00e5 gi dispensasjon er \u00abklart st\u00f8rre enn ulempene\u00bb, jf. pbl. \u00a7 19-2 annet ledd. Oms\u00f8kte tiltak vil tilrettelegge for en mer hensiktsmessig bruk av eiendommen. Fordelene ved \u00e5 innvilge oms\u00f8kte dispensasjon er: \uf0b7 M\u00f8neh\u00f8yde og gesimsh\u00f8yde s\u00f8kes hevet ca. 40cm og er en beskjeden \u00f8kning \uf0b7 Eksisterende tak mot Dreggsalmenningen vil beholde sin opprinnelige form med saltak \uf0b7 \u00d8kningen i m\u00f8neh\u00f8yde mot Dreggsalmenningen vil bli utf\u00f8rt med samme takvinkel og samme type takstein \uf0b7 Endringen av tak og m\u00f8ne mot Dreggsalmenningen vil ikke bli merkbar fra verken Mariakirken, Bryggen museum og Bryggesiden \uf0b7 Prosjektet kan bli klassifisert som kontor i 7. etasje med energiklasse gr\u00f8nn A og Breeam NOR-very good \uf0b7 Dispensasjonen og s\u00f8knaden er nabovarslet og ingen naboer eller gjenboere har protestert \uf0b7 Det oppn\u00e5s en bedre planl\u00f8sning for kontorene \uf0b7 Det oppn\u00e5s en mer harmonisk takfasade mot Dreggsalmenningen Vi kan ikke se at oms\u00f8kte tiltak inneb\u00e6rer noen ulemper for omgivelsene. Det vises til punktene inntatt i punktlisten over, samt redegj\u00f8relsen under punkt 3a. Fordelene er f\u00f8lgelig \u00abklart st\u00f8rre enn ulempene\u00bb, jf. pbl. \u00a7 19-2 annet ledd. Vilk\u00e5rene for dispensasjon er dermed oppfylt. 2.5. Avslutning Som redegjort for i de foreg\u00e5ende punktene er vilk\u00e5rene i pbl. \u00a7 19-2 annet ledd for \u00e5 innvilge dispensasjon oppfylt. Kommunen \u00abkan\u00bb da innvilge oms\u00f8kte dispensasjon, jf. pbl. \u00a7 19-2 f\u00f8rste ledd. Med bakgrunn i det ovennevnt ber vi om at det blir gitt dispensasjon fra reguleringsbestemmelsen pkt 6.3.1 for oms\u00f8kte tiltak. 3. Gjennomf\u00f8ringsplan med aktuelle erkl\u00e6ringer om ansvarsrett Vi er litt usikre p\u00e5 hva som menes med dette punktet, men antar at det hevdes at det mangler gjennomf\u00f8ringsplan med aktuelle ansvarsretter. 3(4) Det ble den 25.08.2023 s\u00f8kt om igangsettingstillatelse for deler av tiltaket, og n\u00f8dvendige ansvarsretter ble i den forbindelse innsendt. Det ble den 01.09.2023 gitt igangsettingstillatelse for deler av tiltaket, som innebar t\u00f8mrerarbeid i 7. etg. inkludert takarbeid. For \u00e5 gj\u00f8re det klart, inneb\u00e6rer s\u00f8knaden om endring av gitt tillatelse ikke s\u00f8knad om igangsettingstillatelse. Endringen drar heller ikke med seg ansvarsomr\u00e5der utover det som allerede er meldt inn. Se ellers vedlagt s\u00f8knad om igangsettingstillatelse, gjennomf\u00f8ringsplan samt igangsettingstillatelse. 4. Avklaring om den avsluttende bygningsdel med flatt tak Per i dag er det etablert en loddvegg i forlengelsen av valmtaket mot Dreggsallmenningen 4 / Slottsgaten 1. Den avsluttende bygningsdelen s\u00f8kes endret for b\u00e5de \u00e5 oppn\u00e5 full takh\u00f8yde i denne delen skissert som kontorlandskap, samt for \u00e5 oppn\u00e5 en fullverdig tett og god overgang mellom de to byggene. Veggen er tenkt kledd med b\u00e5ndtekking i samme farge som \u00f8vrig godkjent l\u00f8sning. Se ellers vedlagt dronefoto og visualisering som viser dagens situasjon og oms\u00f8kt. 5. Oppsummering Vi h\u00e5per behovet for tilleggsopplysninger er tilstrekkelig besvart, og at s\u00f8knaden kan tas til videre behandling. Ved sp\u00f8rsm\u00e5l kan undertegnede kontaktes. Med vennlig hilsen Andreas Neumann Meyer Sivilarkitekt MNAL E: anm@linkarkitektur.no M: +47 922 27 525 4(4) "
}