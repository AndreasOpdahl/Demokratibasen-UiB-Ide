{
  "dokument_id": "8ec3d014-dc2f-5f7c-9ce8-8e997ba59dbb",
  "doc_type": "case_attachment",
  "kommune": 4601,
  "tittel": "Klage fra Sameiet Eidsv\u00e5g Terrasse",
  "url": "https://bergen.kommune.no/politikere-utvalg/api/fil/bk360/10626568/Klage-fra-Sameiet-Eidsvag-Terrasse",
  "tekst": "Til Bergen, 01.05.2024 Bergen kommune Plan og Bygg postmottak.planogbygg@bergen.kommune.no KLAGE P\u00c5 VEDTAK BYGG \u2013 2022/15035-14 Vi viser til vedtaket til Helgesen Tekniske Bygg AS datert 11/4-24, om tillatelse til endring/rammetillatelse. Sameiet Eidsv\u00e5g Terrasse er n\u00e6rmeste nabo til nybygget Eidsv\u00e5gveien 115, som vedtaket gjelder for. Styret i sameiet har flere merknader til vedtaket. I utgangspunktet vil vi gi v\u00e5r st\u00f8tte til de klagene som Veilaget Strandveien har sendt inn 30/4-24, med f\u00f8lgende klagepunkter: - Saken b\u00f8r vurderes av Statsforvalteren da Bergen kommune kan v\u00e6re inhabil siden kommunen ogs\u00e5 er den aktuelle leietakeren som det s\u00f8kes bruksendring for. Det at nybygget ligger n\u00e6r strandkanten tilsier ogs\u00e5 at saken b\u00f8r l\u00f8ftes til Statsforvalteren. - Verksteder og aktiviteter som for\u00e5rsaker st\u00f8y og st\u00f8v b\u00f8r lokaliseres mot nord-\u00f8st, lengst bort fra naboene. - Vi mener det ikke b\u00f8r brukes uttrykket \u00abprim\u00e6radkomst\u00bb, da det indikerer at det ogs\u00e5 legges til rette for en sekund\u00e6radkomst. Nybygget har regulert adkomst mot \u00f8st, langs kommunekaien og b\u00e5thavnen. Vi \u00f8nsker ikke at det \u00e5pnes for sekund\u00e6ratkomst via Strandveien og forbi v\u00e5rt boligbygg, da Strandveien er vurdert av kommunen til ikke \u00e5 t\u00e5le mer biltrafikk. Bergen kommune avslo i 2021 en s\u00f8knad om nytt boligbygg p\u00e5 tomta vest for oss, Eidsv\u00e5gveien 97, med12-16 boenheter, med begrunnelsen at Strandveien og krysset med Eidsv\u00e5gveien ikke hadde tilfredstillende standard til \u00e5 t\u00e5le \u00f8kt biltrafikk. Det er ikke gjort utbedringer p\u00e5 Strandveien siden det, og da mener vi at Bergen kommunen ikke kan \u00e5pne for adkomst via denne veien til et nybygg med 35 ansatte og 45 klienter. - Om kommunen ikke finner grunnlag for \u00e5 begrense adkomsten til kun den \u00f8stre som er den regulerte, m\u00e5 kommunen og fylket kreve av utbygger en utbedring av Strandveien og krysset med Eidsv\u00e5gveien til normalstandard. En slik prosess b\u00f8r ogs\u00e5 omfatte en evt omklassifisering av Strandveien fra privatveg til kommunalveg. Da vil det i s\u00e5 fall bli en sammenhengende, attraktiv gangtras\u00e8 mellom T\u00f8mmerv\u00e5gen og b\u00e5thavna, med enhetlig kommunalt driftsansvar. Dette vil avlaste Eidsv\u00e5gveien for trafikkfarlig gangtrafikk, en fylkesvegstrekning der det blir enda mindre sansynlig med ny, separat gs-tras\u00e8 n\u00e5 n\u00e5r E39 skal legges om og dagens E39 blir lokalveg og bybane. Da blir Eidsv\u00e5gveien mindre aktuell som omkj\u00f8ringsveg, og Strandveien vil f\u00e5 en forsterket rolle som gangtrase p\u00e5 strekningen. Da blir det ekstra viktig \u00e5 skjerme Strandveien mot mer biltrafikk. - Vi oppfatter at vegbiten fra enden av Strandveien og ned til reposet til nybygget er regulert som gangtras\u00e8 og ikke er tillatt som kj\u00f8reveg. Den er smal og bratt og har fjellrabber p\u00e5 hver side, slik at g\u00e5ende ikke har r\u00f8mningsveg om det blir konflikt mellom g\u00e5ende og ryggende minibuss. Utbygger har selv uttrykt at de har behov for \u00e5 frakte noen av klientene med minibuss direkte til 3. etasje via reposet p\u00e5 vestsida bygget. Det er ikke snumulighet for store minibusser nede p\u00e5 reposet. Siden Strandveien og trappel\u00f8pet mellom kommunekaien og opp til fylkesvegen da blir en ny og attraktiv gangtras\u00e8, mener vi den nye, korte gangvegen ned mot reposet b\u00f8r markeres ekstra som gangveg, med skilting som et minimum, og sekund\u00e6rt med en form for stengsel om u\u00f8nsket biltrafikk skulle bli resultatet. - Samlet vurdering: side 8 i vedtaket, nederste avsnitt, er det en vurdering av de samlede konsekvensene av \u00e5 gi dispensasjon. Vi kan ikke se at det der er omtalt andre hensyn enn de som kun gjelder for nybyggets aktiviteter. Bestemmelsene krever at fordelene med \u00e5 gi dispensasjon m\u00e5 v\u00e6re vesentlig st\u00f8rre enn ulempene, og at det m\u00e5 tas hensyn til naboer, omgivelser og infrastruktur. Vi mener da at kommunen i sin samlede vurdering ikke har tatt hensyn til naboer, omgivelser og infrastruktur. At dagsenterets behov vil bli bedre ivaretatt enn de har i dag kan vi v\u00e6re enige om. Men v\u00e5re vurderinger av konsekvensene for omgivelser og infrastruktur tilsier s\u00e5pass mange faktorer p\u00e5 minussida, at vi ikke kan se at fordelene ved \u00e5 gi dispensasjon er klart st\u00f8rre enn ulempene. Tvert om mener vi det motsatte, at foreliggende vedtak kan gi st\u00f8rre ulemper enn fordeler samlet sett. Det er begrenset med parkeringsplasser ved nybygget, og vi har allerede problemer med villparkering i Strandveien, av folk som ikke bor her. Vi vil anse det som saksbehandlingsfeil om en samlet konsekvensvurdering ikke har med forhold om naboer, omgivelser og infrastruktur i omr\u00e5det. Da vi ogs\u00e5 mener at flere forhold i saken b\u00f8r h\u00e5ndteres av Statsforvalteren, vil vi ogs\u00e5 sende kopi av klagen til dem. Med hilsen Sigmund Riis Styreleder Sameiet Eidsv\u00e5g Terrasse Eidsv\u00e5gveien 103 5105 Eidsv\u00e5g i \u00c5sane sigmundriis@hotmail.com 90879960 Kopi: Vestland fylkeskommune, vegavdelingen, v/Marita Onarheim Rong Statsforvalteren "
}