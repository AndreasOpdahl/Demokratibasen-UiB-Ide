{
  "dokument_id": "a3358978-b5e4-56ad-8391-9f87d9ab4607",
  "doc_type": "case_attachment",
  "kommune": 4601,
  "tittel": "H\u00f8ringsinnspill fra Nordre B\u00f8nes Sameie - Revidert forskrift om skolekretsgrenser i Bergen kommune fra og med skole\u00e5ret 2024-2025",
  "url": "https://bergen.kommune.no/politikere-utvalg/api/fil/bk360/9630142/Horingsinnspill-fra-Nordre-Bones-Sameie-Revidert-forskrift-om-skolekretsgrenser-i-Bergen-kommune-fra-og-med-skolearet-2024-2025",
  "tekst": "H\u00f8ringsinnspill til revidert forskrift om skolekretsgrenser i Bergen kommune fra og med skole\u00e5ret 2024-2025. Saksnummer 2023/253827. Til: Bergen Kommune Fra: Styret i Nordre B\u00f8nes Sameie Innspill gjelder: Kommunens forslag om endring av skolegrense mellom Fjellsdalen skole og Lyshovden skole. Styret i Nordre B\u00f8nes Sameie sender herved inn h\u00f8ringsinnspill til revidert forskrift om skolekretsgrenser i Bergen kommune, fra og med skole\u00e5ret 2024-2025. Saksnummer 2023/253827. Dette p\u00e5 bakgrunn av hvordan forslag om endret skolegrense mellom Fjellsdalen skole og Lyshovden skole, rammer sameiet p\u00e5 en sv\u00e6rt uheldig m\u00e5te ved \u00e5 splitte boligomr\u00e5det. Slik forslaget som er fremlagt forst\u00e5s, vil sameiet v\u00e5rt splittes ved at 10 (Br\u00e5tet 120 \u2013 138) av totalt 84 boenheter skilles ut til Lyshovden skole fremfor Fjellsdalen skole, som resten av boligomr\u00e5det sokner til. Noe som betyr at de f\u00e5 barna det gjelder, skilles fra resten av boligomr\u00e5det \u00e5ret de begynner p\u00e5 skolen. De totalt 4 barna dette gjelder, er fra fire ulike \u00e5rskull. Det medf\u00f8rer at hvert av barna vil starte p\u00e5 Lyshovden skole alene, som eneste barn fra sameiet. Det m\u00e5 ogs\u00e5 sies at for mange av barna i sameie, g\u00e5r skoleveien gjennom sameie, forbi den ene husrekken som er foresl\u00e5tt flyttet til Lyshovden skole (Br\u00e5tet 120 \u2013 138). Mellom v\u00e5rt boligomr\u00e5de og skolegrensen ligger \"Hatte\u00e5sen borettslag (Br\u00e5tet 61 \u2013 101)\" og \"Br\u00e5tet terrasse\". Slik forslaget lyder per n\u00e5, s\u00e5 blir Br\u00e5tet 120 - 138 splittet fra Sameiet/boligomr\u00e5det de tilh\u00f8rer for \u00e5 bli flyttet til Lyshovden skole sammen med \"Br\u00e5tet Terrasse\". Et boligomr\u00e5de de ikke har noen tilh\u00f8righet med. Styret har lagt til rette for et godt og felles oppvekstmilj\u00f8 i sameie, med felles aktiviteter og lekeplasser for barna. Slik at barna i sameiet skal f\u00e5 et n\u00e6rt og godt forhold i oppveksten. Det er derfor ogs\u00e5 fra styret sin side, sv\u00e6rt \u00f8nskelig at barna som vokser opp i v\u00e5rt sameie er tilknyttet samme barneskole. Vedlagt ligger et kartutsnitt som beskriver sammensetningen av boligomr\u00e5det vi tilh\u00f8rer (Nordre B\u00f8nes Sameie). Det vedlegges ogs\u00e5 et kartutsnitt som viser dagens skolegrense, grensen mellom Fyllingsdalen og B\u00f8nes, og de tre boligomr\u00e5dene vi beskriver. Vennlig Hilsen Styret i Nordre B\u00f8nes sameie X Tommy Moe Styrets Leder - Nordre B\u00f8nes Sameie Markert i svart viser omr\u00e5det som utgj\u00f8r Nordre B\u00f8nes sameie, med totalt 84 boenheter. Markert i gult er de 10 boenhetene i Nordre B\u00f8nes sameie, som er foresl\u00e5tt flyttet fra Fjellssdalen skole til Lyshovden skole. Markert i gr\u00f8nt er gangveiene og gatene som knytter Nordre B\u00f8nes sameiet. Dagens skolegrense Br\u00e5tet 120 - 138 Grense: Fyllingsdalen - B\u00f8nes Nordre B\u00f8nes Sameie Hatte\u00e5sen Borettsslag (Br\u00e5tet 61 - 101) Br\u00e5tet Terrasse "
}