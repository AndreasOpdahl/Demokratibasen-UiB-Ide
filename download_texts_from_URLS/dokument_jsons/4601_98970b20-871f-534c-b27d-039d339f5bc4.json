{
  "dokument_id": "98970b20-871f-534c-b27d-039d339f5bc4",
  "doc_type": "case_attachment",
  "kommune": 4601,
  "tittel": "Svar henvendelse om digitalt ledsagerbevis i Bergen kommune",
  "url": "https://bergen.kommune.no/politikere-utvalg/api/fil/bk360/10680157/Svar-henvendelse-om-digitalt-ledsagerbevis-i-Bergen-kommune",
  "tekst": " BEHO - Kommunaldirekt\u00f8rens stab Til Intern korrespondanse Bystyrets kontor v/Ragnhild Cathrine Hvoslef V\u00e5r referanse: 2024/05173-88 Kr\u00fcger Saksbehandler: Lars Nedrelid Dato: 21. juni 2024 Fra BEHO - Kommunaldirekt\u00f8rens stab Svar henvendelse om digitalt ledsagerbevis i Bergen kommune Takk for henvendelse der det bes om svar p\u00e5 f\u00f8lgende oppf\u00f8lgingssp\u00f8rsm\u00e5l: 1. Hvorfor blir saksbehandlingen mer omfattende/arbeidskrevende med denne ordningen? 2. Hvordan er informasjonen om ledsagerbevisordningen organisert? 3. Vil kommunen prioritere en kontakt med private organisasjoner/arrang\u00f8rer for \u00e5 arbeide for at ogs\u00e5 disse vil gi tilgang til ledsagerordning? Her er informasjon om de enkelte punktene: 1) Saksbehandlingen blir mer omfattende fordi en f\u00f8rst m\u00e5 h\u00e5ndtere s\u00f8knad i eksisterende saksbehandlingsverkt\u00f8y og deretter registrere digitale ledsagerbevis manuelt i et annet system. 2) All informasjonen om ledsagerbevis ligger p\u00e5 nettsidene til Bergen kommune her: https://www.bergen.kommune.no/innbyggerhjelpen/helse-og-omsorg/avlastning-og- stotte/tilrettelagt-fritid/ledsagerbevis-for-personer-med-funksjonsnedsettelse Der vil en kunne lese hva beviset er, hvem som kan f\u00e5 det, hvordan man s\u00f8ker om det. Det viser ogs\u00e5 en oversikt over hvor beviset godtas, her: https://www.bergen.kommune.no/styringsdokument/6004803 I tillegg viser den lovgrunnlag/nasjonale retningslinjer, hvordan personopplysninger behandles i kommunen og det er en lenke til elektronisk/manuell s\u00f8knadsskjema. Avhengig av s\u00f8kers organisatoriske tilh\u00f8righet, vil Forvaltningsenhet TTU behandle s\u00f8knader fra personer med psykisk utviklingshemming, Vurderingskontor for voksne og eldre behandle s\u00f8knader fra eldre/somatisk syke, Forvaltning barn og unge behandle s\u00f8knader fra psykisk syke barn og Forvaltning psykisk helse og rus behandle s\u00f8knader fra mennesker med psykisk sykdom/med rusproblematikk. I s\u00f8knad, eller i etterkant av behandlet s\u00f8knad, sendes passbilde som skal v\u00e6re p\u00e5 beviset fra den enkelte s\u00f8ker. Beviset utstedes av de enkelte forvaltning/vurderingskontor. Beviset gjelder for 4 eller 10 \u00e5r, avhengig av om s\u00f8ker er barn eller voksen. 3) Overgangen til digitalt ledsagerbevis medf\u00f8rer ingen endring i avtalen med akt\u00f8rer som aksepterer ledsagerbevis. Det har derfor ikke v\u00e6rt unders\u00f8kt n\u00e6rmere hvilke avtaler som har v\u00e6rt inng\u00e5tt eller hvordan dette h\u00e5ndteres. Eventuelle avtaler vil v\u00e6re utarbeidet p\u00e5 byr\u00e5dsavdelingsniv\u00e5, og vi vil anta at Byr\u00e5dsavdeling for n\u00e6ring, kultur og idrett antas \u00e5 v\u00e6re best egnet til \u00e5 f\u00f8lge opp for \u00e5 sikre flere tilbydere. Med hilsen BEHO - Kommunaldirekt\u00f8rens stab Kristin Terkelsen Brekke - leder Lars Nedrelid - Saksbehandler Dokumentet er godkjent elektronisk. Kopi: Administrasjon - Etat for tjenester til utviklingshemmede - Torill Kvamme, Administrasjon - Etat for vurdering og rehabilitering (Arbeidssted) - Maria Elisabeth Kjerland "
}