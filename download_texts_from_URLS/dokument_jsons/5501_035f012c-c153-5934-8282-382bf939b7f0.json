{
  "dokument_id": "035f012c-c153-5934-8282-382bf939b7f0",
  "doc_type": "case_attachment",
  "kommune": 5501,
  "tittel": "19 Bydelsr\u00e5det Medvirkning BoNord",
  "url": "https://innsyn.tromso.kommune.no/application/getMoteDokument?dokid=2001897984",
  "tekst": "From: Johan Gustavsen To: post@ihamna.no Cc: Ole Vidar Furnes; ruth.norstrom@bonord.no; Kim Nordli; Torstein Piltingsrud; Ola Fauske Subject: Vestskogen i Hamna - anmodning om tilbakemelding fra bydelsr\u00e5det til BoNord. Date: mandag 18. september 2023 09:15:00 Attachments: image001.png RP14 A1 _ A2.pdf image002.png RP21 Nabolagssenter_.pdf RP21 Nullvekst.pdf RP24 M\u00f8teplasser inne.pdf RP25 M\u00f8teplasser ute.pdf RP26 Rollefordeling Bydel.pdf RP2 Premisser - KOBY.pdf RP3 Kontekst.pdf RP6 KPA.pdf RP6 Solneset bydel.pdf Hei. Viser til avholdt m\u00f8te med BoNord vedr\u00f8rende utvikling av Sandneseiendommen, som har arbeidstittel \u00abVestskogen\u00bb. Vestskogen representerer majoriteten av gjenst\u00e5ende arealer innenfor en Omr\u00e5deplan vedtatt i 2014. Detaljreguleringen av Vestskogen har til hensikt \u00e5 avklare hvordan man skal bygge ut omr\u00e5det med det omfang som er vist i omr\u00e5deplanen. De f\u00f8rste feltene i denne omr\u00e5deplanen er godkjent i 2020 (felt A1/A2). Det er \u00f8nskelig \u00e5 vise til en tilbakemelding fra Bydelsr\u00e5det p\u00e5 det som ble fremlagt i m\u00f8tet for \u00e5 tydeliggj\u00f8re at det har v\u00e6rt dialog om saken. For planomr\u00e5det er det allerede er vedtatt en omr\u00e5deregulering som hjemler utbyggingsrett av veginfrastruktur i omr\u00e5det og som gir grunnlag for forespeilet omfang av boliger, samt at det ogs\u00e5 er avklart en bygningsutforming av feltene A1/A2 som fremkommer i illustrasjonene vedlagt (vedtatt i 2020). Planen er utviklet med f\u00f8ringer fra Kommune og Byutviklingsutvalget i Troms\u00f8 Kommune, som ogs\u00e5 har anmodet om innspill fra Bydelsr\u00e5det (se vedlegg). Et sentralt poeng for utviklingen er \u00e5 v\u00e6re sk\u00e5nsom mot natur, skoletomt, se p\u00e5 muligheten for en gang/sykkeltrase gjennom marka til Unn/UiT, og samtidig komprimere arealene. I skissen under fremkommer vedtatt omr\u00e5deregulering til venstre og v\u00e5rt forslag til struktur til h\u00f8yre. Det er fint om dere kan dele tilbakemeldingen i to ulike avsnitt. 1. Prosjektrelevant tilbakemelding. Fra forslagsstillers side mener vi utviklingen av de omr\u00e5der vi har kontroll p\u00e5, -representerer flere interessante aspekter for Hamna som bydel : Hvordan ser Bydelsr\u00e5det p\u00e5 disse elementene, -har dere innspill p\u00e5 dette som kan v\u00e6re relevant \u00e5 ta med i planutviklingen ? Tilf\u00f8rsel av varierte og nye boligformer som kan bidra til at Hamna blir en bydel der man kan \u00ableve hele livet\u00bb. Et utadrettet nabolag med et \u00abNabolagshus\u00bb som gjennom \u00e5 tilby st\u00f8ttefunksjoner til n\u00e6rliggende bebyggelse ogs\u00e5 vil kunne motvirke ensomhet gjennom \u00e5 fungere som en m\u00f8teplass. Tilrettelegging for omsorgsboliger slik at beboere med s\u00e6rlige behov kan inkluderes i bydelen. Etablering av en identitetsskapende \u00abGr\u00f8nn ring\u00bb i form av en natursti rundt omr\u00e5det som kan inneholde ulike attraksjoner i form av tretopphytte, tuftepark, klatret\u00e5rn, gapahuk, fuglekikkerskjul og attraktive m\u00f8blerte leke og oppholdssoner. Tilgjengeliggj\u00f8ring av marka gjennom etablering av en forkortet adkomstveg opp i planomr\u00e5det \u2013 som kan bidra til \u00e5 gi en forbedret tilgjengelighet for g\u00e5ende/syklende mot Unn/UiT/Mortensnes/Troms\u00f8badet. Utvikling av Hamna som bydel med flere innbyggere, ytterligere mangfold av boligtilbud og mulighet for \u00e5 koble seg tettere p\u00e5 resten av byen. 2. Tilbakemelding p\u00e5 andre relevante forhold i Hamna bydel og kommunens ambisjoner om \u00abNabolagssenter\u00bb spesielt. Vi vil ogs\u00e5 bemerke at det er forhold som ligger utenfor planomr\u00e5det og forslagsstillers kontroll, der Bydelsr\u00e5det gjerne m\u00e5 gi innspill av mer generell karakter for hvilke behov man har i Hamna bydel. Her er det ogs\u00e5 viktig \u00e5 bemerke at planforslaget ikke kan l\u00f8se disse forholdene, -men at man ved \u00e5 tilf\u00f8re ytterligere boliger i omr\u00e5det ogs\u00e5 vil ha flere innbyggere som representerer interessenter som kan gi grunnlag for nye tilbud, bedre infrastruktur og muligens hyppigere avganger p\u00e5 kollektivforbindelser. Planforslaget for Vestskogen representerer en forsterkning/utvikling av Hamna bydel, -derfor er det interessant \u00e5 kunne si noe om konteksten til planomr\u00e5det ved innsendingen av planen. Hvordan ser Bydelsr\u00e5det p\u00e5 etableringen av en gruset og eventuelt belyst gangforbindelse mellom planomr\u00e5det mot Unn/UiT/Mortensnes/Troms\u00f8badet? Har Bydelsr\u00e5det syn p\u00e5 hvilke form\u00e5l og funksjoner som b\u00f8r etableres rundt Solneset skole og eksisterende Coop butikk? Skal dette bli bydelens Nabolagssenter, -og hva skal eventuelt innholdet v\u00e6re? Av nevnte muligheter vi skisserte var vi innom tilrettelegging for Kafe/Servering, Treningssenter, Bydelsbibliotek, \u00abHelseknutepunkt\u00bb eventuelt med legekontor og Ungdomsklubb. Har Bydelsr\u00e5det dialog med Solneset skole, -og hvordan ser man eventuelt p\u00e5 en \u00abforsterkning\u00bb og utvidelse av funksjoner for lek og uteopphold rundt Solneset skole? Hvilke funksjoner har man behov for i en eventuell bydelspark? Kan \u00abDen gr\u00f8nne ringen\u00bb i planomr\u00e5det sees som bydelens \u00abCharlottenlund\u00bb og et supplement til de idrettsflater som finnes rundt Hamna skole? Er det aktuelt \u00e5 forsterke tilbudet fra Kulturskolen som i dag har aktivitet i Solneset skole? Hvordan ser Bydelsr\u00e5det p\u00e5 \u00abRollefordelingen\u00bb internt i bydel Hamna ift. tilbud knyttet til handel/servering, kulturtilbud/arrangementer, idrett, friluftsliv, barnehager osv? Vi vedhefter noen foiler som dere kan bruke internt i Bydelsr\u00e5det. Det er ikke \u00f8nskelig at disse distribueres, da de p\u00e5 sikt vil v\u00e6re en del av en formell oversendelse til kommunen og vil f\u00e5 mindre justeringer. Vi \u00f8nsker ikke at det sirkulerer for mange ulike varianter av disse dokumentene. Det vil ogs\u00e5 bli anledning til \u00e5 gi merknad til planen n\u00e5r alt materialet oversendes og legges ut til offentlig ettersyn, -der er ogs\u00e5 sannsynlig at det vil fremkomme justeringer n\u00e5r de ulike faginstansene i kommunen (trafikk, uteopphold, VA osv) har f\u00e5tt saken til vurdering. Det er fint om innspillet fra dere er overordnet og belyser behov dere ser i bydel Hamna og hvordan dere vurderer den forespeilede utviklingen opp mot dette. Ta gjerne kontakt dersom dere har sp\u00f8rsm\u00e5l eller \u00f8nsker \u00e5 diskutere noe rundt utviklingen av omr\u00e5det. Med vennlig hilsen Johan Gustavsen Arkitekt AT arkitektur m.95805977 Viser til avholdt m\u00f8te med BoNord vedr\u00f8rende utvikling av Sandneseiendommen, som har arbeidstittel \u00abVestskogen\u00bb. Her kommer v\u00e5r tilbakemelding til dere. DEL 1 Prosjektrelevant tilbakemelding Enig i samtligeseks oppsatte punkter. Bydelsr\u00e5det mener alle er utelukkende positive. Vi har likevel noen tilf\u00f8yelser \u00e5 komme med: - Punkt 5. Det hadde v\u00e6rt en stor fordel om denne ble koblet p\u00e5 resten av l\u00f8ypa i Hamna. Dette hadde bidratt til lettere adkomst for samtlige av Hamnas beboere inn p\u00e5 hovedl\u00f8pa, og ville blitt satt stor pris p\u00e5! - Det kan v\u00e6re et poeng \u00e5 ha noen tilgjengelige gjesteleiligheter som muliggj\u00f8r bes\u00f8k, ogs\u00e5 for de med liten plass. Det vil stimulere til bes\u00f8k, ogs\u00e5 i ulike livsfaser med ulike behov for st\u00f8rrelse p\u00e5 egen boenhet. - Vi ser det som et stort poeng med ur\u00f8rt natur utenfor naturstien. Sv\u00e6rt positivt tiltak \u00e5 tenke en natursti som innramming av hele omr\u00e5det. Denne kan med fordel ogs\u00e5 brukes av b\u00e5de skolen og barnehagen. DEL 2 Tilbakemelding p\u00e5 andre relevante forhold At det settes av et omr\u00e5de til et ala Charlottenlund - Punkt 7. Etablering av gruset gangsti \u2013 meget positivt. Bydelsr\u00e5det anbefaler \u00e5 se p\u00e5 muligheter for \u00e5 f\u00e5 denne koblet p\u00e5 resten av lysl\u00f8ypa. Mange som kan bruke denne daglig til ferdsel. Ogs\u00e5 et positivt bidrag sett i et folkehelseperspektiv. - Punkt 8. N\u00e5r det gjelder form\u00e5l og funksjoner rundt Solneset, ser vi behov for et apotek og et bydelshus som kan brukes av alle Hamnas beboere til sosiale aktiviteter! - Punkt 9. Vi har en representant fra FAU i bydelsr\u00e5det, og har s\u00e5ledes mulighet til dialog med Solneset skole. N\u00e5r det gjelder \u00e5 forsterke og utvidelse av funksjoner for lek og uteopphold som Solneset skole og barnehage kan benytte seg av, s\u00e5 er dette veldig positivt. - Funksjoner i en bydelspark: den gr\u00f8nne ringen anses ikke som bydelens Charlottenlund. Bydelsr\u00e5det \u00f8nsker at dette er noe som kommer i tillegg og gjerne i tilknytning til aktivitetsstien rundt omr\u00e5det (den gr\u00f8nne ringen). - Det er selvsagt aktuelt \u00e5 styrke Kulturskoletilbudet - Punkt 10. Rollene ganske greit fordelt internt i bydelen n\u00e5r det gjelder skoler, barnehager, butikker (forutsatt at det kommer ny butikk i nordenden) og fotballbaner. N\u00e5r det gjelder serveringssted/m\u00f8teplass, s\u00e5 mangler bydelen det ved Solneset. Dette er v\u00e5re tilbakemeldinger. Vi tar gjerne flere m\u00f8ter ved behov i den videre prosessen med prosjektet. Med vennlig hilsen Hamna bydelsr\u00e5d v/leder Anita Richardsen "
}