{
  "dokument_id": "a3fc71c8-2041-51c0-a433-b1a58340c71e",
  "doc_type": "case_attachment",
  "kommune": 4601,
  "tittel": "Tilleggsnotat datert 28.05.2024",
  "url": "https://bergen.kommune.no/politikere-utvalg/api/fil/bk360/10545930/Tilleggsnotat-datert-28-05-2024",
  "tekst": " Plan- og bygningsetaten Til Tilleggsnotat BBU - Seksjon forvaltning og samhandling V\u00e5r referanse: KLAGE-2024/12346-11 (Arbeidssted) Saksbehandler: Silje Fed\u00f8y Dato: 28.05.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 165/363/0/0 C. Sundts gate 65. Klage p\u00e5 tillatelse. Nybygg bolig \u2013 Bygg 2 Saken ble oversendt til byr\u00e5dsavdeling den 21.05.2024 med fagnotat datert 13.05.2024. Grunnlaget for tilleggsnotatet: Etter oversendelsen har nabo sendt inn klage datert 21.05.2024 p\u00e5 rammetillatelse av 26.04.2024. Hvem klager? Giselda Di Giovanni (165/534) representert av HELP forsikring AS i brev datert 04.04.2024. Tiltaket Oppf\u00f8ring av nybygg med 1 boenhet p\u00e5 79 m2 BRA. Vedtaket Byr\u00e5d for byutvikling ga den 12.03.2024 tillatelse til s\u00f8knad om oppf\u00f8ring av nybygg. Planstatus Vi viser til fagnotat datert 13.05.2024. Klagegrunner Vi viser til fagnotat datert 13.05.2024. Behov for ytterligere saksbehandling ved Vi viser til fagnotat datert 13.05.2024. eventuell omgj\u00f8ring Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Nye opplysninger HELP forsikring representerer nabo i brev datert 21.05.2024, og klager her p\u00e5 rammetillatelse av 26.04.2024. Klager skriver at innholdet i klagen er i stor grad det samme som tidligere er oversendt, men med enkelte tilf\u00f8yelser. Vi leser denne klagen som en supplerende klage til klagesak p\u00e5 byr\u00e5dens vedtak som allerede er oversendt for politisk behandling med fagnotat datert 13.05.2024. Dette fordi rammetillatelsen er en formalisering av det vedtaket som samme klager sendte inn klage p\u00e5 den 04.04.2024. 2. Vurdering av de nye opplysningene Supplerende klages innhold Nabo mener vilk\u00e5rene for \u00e5 gi dispensasjon fra avstand til nabo, plan- og bygningsloven \u00a7 29-4, ikke er oppfylte. I praksis vil oppf\u00f8ring av tiltakene f\u00f8re til at huset til nabo i praksis blir fullstendig bokset inn. Nabo vil miste s\u00e5 godt som alt dagslys og utsyn fra kj\u00f8kken og stue. Det m\u00e5 hensyntas at Bekketomten er den korteste gaten i Bergen p\u00e5 bare 16 meter, og at det allerede er begrenset grad av lys og luft til eiendommen. Nabos hus ligger ogs\u00e5 lavt i terrenget, og er allerede omgitt av h\u00f8ye bygninger. Ulempene for nabo med at ytterligere bygg skal oppf\u00f8res rundt hennes bolig vil derfor v\u00e6re ekstra store og urimelige. Bygg 2 vil ogs\u00e5 f\u00f8re til betydelig mer innsyn, og vil med sine 14,62 meter ruve over nabos hus, som av stillasfirma er m\u00e5lt til \u00e5 v\u00e6re litt over 10 meter h\u00f8y. Nabo mener ogs\u00e5 at vilk\u00e5rene for \u00e5 gi dispensasjon fra byggegrense mot kommunal vei og reguleringsplanens arealform\u00e5l ikke er oppfylte. Klager viser til at gjenoppbyggingshensynet ikke kan spille inn i vurderingen her, da omr\u00e5det har endret seg mye etter det sto bygninger p\u00e5 oms\u00f8kt eiendom, blant annet med oppf\u00f8ring av h\u00f8ye boligblokker som allerede stenger for lys p\u00e5 tre sider av boligen til nabo. Det p\u00e5pekes ogs\u00e5 at det ikke har v\u00e6rt p\u00e5regnelig for naboer i omr\u00e5det \u00e5 f\u00e5 to boliger plassert p\u00e5 sin naboeiendom, da de med utgangspunkt i reguleringsplanen har lagt til grunn at omr\u00e5det her skal bli v\u00e6rende uten bygninger, slik at de er sikret sitt behov for lys og luft mellom bebyggelsen. Vi viser til den vedlagte klagen i sin helhet. V\u00e5r vurdering Vi har vurdert den supplerende klagen, og kan ikke se at det kommer frem noen vesentlige nye momenter. Innholdet g\u00e5r, som i klage av 04.04.2024, i hovedsak ut p\u00e5 at tiltaket inneb\u00e6rer betydelige naboulemper, og at de rettslige vilk\u00e5rene for \u00e5 innvilge dispensasjon klart ikke er oppfylte. Vi viser til vurderingene og begrunnelsene som er gitt i fagnotat datert 13.05.2024. 3. Konklusjon Oversendes med samme innstilling som i fagnotat datert 13.05.2024. Vedlegg: 1. Klage p\u00e5 rammetillatelse datert 21.05.2024 Saksnummer KLAGE-2024/12346 Side 2 av 2 "
}