{
  "dokument_id": "cd7477f1-2fd3-57fa-b8dd-7dca9a75cba3",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2001898838",
  "tekst": " Saksprotokoll Utvalg: Formannskapet Arkivsaknr. 24/14472 Saksbehandler Nina-Helen Br\u00e6ndeland Behandlet av M\u00f8tedato Saknr 1 Formannskapet 19.11.2024 169/24 S\u00f8knad om serverings- og skjenkebevilling - Parken Lodge og lavvo Formannskapet har behandlet saken i m\u00f8te 19.11.2024 sak 169/24 M\u00f8tebehandling Sigrid Bj\u00f8rnhaug Hammer (SV) stilte sp\u00f8rsm\u00e5l knyttet til egen habilitet siden hun tidligere har v\u00e6rt varamedlem i styret til Troms\u00f8 Alpinpark. Administrasjonens vurdering: I henhold til forvaltningsloven \u00a7 6, f\u00f8rste ledd bokstav e, vil en representant automatisk v\u00e6re inhabil til \u00e5 behandle saken dersom representanten \u00ableder eller har ledende stilling i, eller er medlem av styret eller bedriftsforsamling for et samvirkeforetak, eller en forening, sparebank eller stiftelse som er part i saken, eller et selskap som er part i saken. I denne saken er Troms\u00f8 Alpinpark AS part i saken side det er de som s\u00f8ker om skjenkebevilling. Varamedlemmer er ikke automatisk inhabil og m\u00e5 vurderes etter \u00a7 6 andre ledd, som lyder: \"Likes\u00e5 er han ugild n\u00e5r andre s\u00e6regne forhold foreligger som er egnet til \u00e5 svekke tilliten til hans upartiskhet...\u00bb. Det kan v\u00e6re et s\u00e6regent forhold at man har m\u00f8tte regelmessig i styrem\u00f8ter som varamedlem. Du opplyser at du har v\u00e6rt varamedlem i styret i Troms\u00f8 Alpinpark AS og at du meldte selskapet i juni at du \u00f8nsker \u00e5 fratre. Du opplyser ikke om du har v\u00e6rt i styrem\u00f8ter, men det legges til grunn at du ikke har m\u00f8tt det siste halve \u00e5ret. Ut fra en samlet vurdering legges det til grunn at det ikke foreligger s\u00e6regne forhold som er egnet til \u00e5 svekke tilliten til din upartiskhet. Det anbefales at du erkl\u00e6res habil til \u00e5 behandle saken. Barbara V\u00f6gele (MDG) fremmet f\u00f8lgende forslag: Punkt 3 i innstillinga endres fra \"Det skal ikke skjenkes alkohol n\u00e5r det gjennomf\u00f8res renn/ konkurranser rettet mot barn og unge\" til: \"Skjenketiden for gruppe 1, 2 og 3. settes til utenom ordin\u00e6r \u00e5pningstid og treningstid i alpinparken. Det skal heller ikke skjenkes alkohol n\u00e5r det gjennomf\u00f8res renn/konkurranser rettet mot barn og unge\" Votering Sigrid Bj\u00f8rnhaug Hammer (SV) ble enstemmig funnet habil. 1 Innstillingens punkt 3 ble satt opp mot Barbara V\u00f6geles (MDG) forslag og vedtatt 7 (Ap, Sp, H, FrP, INP) stemmer for, og 6 (SV, R\u00f8dt, MDG og KrF) stemmer mot. Innstillingen ble vedtatt med 7 stemmer for (Ap, Sp, H, FrP, INP), og 6 (SV, MDG, R\u00f8dt, KrF) stemmer mot. Formannskapets vedtak 1. Troms\u00f8 Alpinpark AS, org.nr. 916 269 641 gis alminnelig skjenkebevilling for alkoholholdig drikk gruppe 1, 2 og 3 i skjenkelokalene til Troms\u00f8 Alpinpark, Jadevegen 129, 9022 Krokelvdalen. Inkludert uteservering. 2. Serveringsbevilling iht. Serveringsloven av 1997 tildeles bevillingss\u00f8keren administrativt. Rett til \u00e5 servere mat og drikke foreligger derfor. 3. Det skal ikke skjenkes alkohol n\u00e5r det gjennomf\u00f8res renn/ konkurranser rettet mot barn og unge. 4. Jon Reidar H\u00e5konsen, f. 30.12.67 godkjennes som styrer for skjenkebevillingen. Fredrik Arctander Kraknes H\u00e5konsen, f. 25.01.02 godkjennes som stedfortreder for skjenkebevillingen. 5. Skjenke- og \u00e5pningstider reguleres av Forskrift om salgs-, skjenke- og \u00e5pningstider i Troms\u00f8 kommune. 6. Bevillingen er gyldig til og med 30.09.2028. Vedtaket er fattet i medhold av alkoholloven S 1-7 og S 3.1, samt\u00a7\u00a7 4-1 tom 4-4 jfr.\u00a7 4-7, alkoholforskrift\u00a7 4-8, og gjeldende alkoholpolitisk handlingsplan 2 "
}