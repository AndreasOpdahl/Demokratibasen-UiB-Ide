{
  "dokument_id": "bb93ad15-e0d6-5621-88bf-cc6549984c69",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 41/25, Representantforslag fra Eira Vilde Martinsen Garrido (SV) om etablering av Hundelufteg\u00e5rd i Bergen sentrum",
  "url": "https://bergen.kommune.no/politikere-utvalg/api/fil/bk360/12050083/Innstilling-vedtak-Representantforslag-fra-Eira-Vilde-Martinsen-Garrido-SV-om-etablering-av-Hundeluftegard-i-Bergen-sentrum",
  "tekst": "Representantforslag fra Eira Vilde Martinsen Garrido (SV) om etablering av Hundelufteg\u00e5rd i Bergen sentrum Bergen bystyre behandlet saken i m\u00f8tet 29.01.2025 sak 41/25 og fattet f\u00f8lgende vedtak: 1. Representantforslaget \u00abEtablering av hundelufteg\u00e5rd i Bergen sentrum\u00bb oppfyller ikke de formelle kravene etter kommuneloven, jf. \u00a7 10-9. 2. Representantforslaget \u00abEtablering av Hundelufteg\u00e5rd i Bergen sentrum\u00bb tas ikke opp til realitetsbehandling. Bergen bystyres behandling F\u00f8lgende representanter tok ordet: Eira Vilde Martinsen Garrido (SV), Eivind N\u00e6vdal-Bolstad (H), Mikkel Gr\u00fcner (SV), Eivind N\u00e6vdal-Bolstad (H), Linn Kristin Langley-Rasmussen Eng\u00f8 (A), Per-Arne Hvidsten Larsen (V), Trond Tystad (BL). Forslag fremsatt i bystyret: Eira Vilde Martinsen Garrido (SV) fremsatte p\u00e5 vegne av SV f\u00f8lgende alternative forslag: Bystyret ber byr\u00e5det om \u00e5 prioritere opprettelsen av en hundepark i Bergen sentrum, og spesielt vurdere Nyg\u00e5rdsh\u00f8yden mellom kirken og universitetet som et ideelt omr\u00e5de for en slik park. Per Arne Larsen (V) fremsatte p\u00e5 vegne av V f\u00f8lgende alternative forslag: Representantforslaget \u00abEtablering av Hundelufteg\u00e5rd i Bergen sentrum\u00bb tas ikke opp til realitetsbehandling. Bystyret ber i stedet byr\u00e5det om \u00e5 fremme en egen sak innen juni 2025 om opprettelsen av en hundepark i Bergen sentrum, og spesielt vurdere Nyg\u00e5rdsh\u00f8yden, for eksempel parken ved siden av Johanneskirken som et omr\u00e5de for en slik park. Votering: Alternativt forslag fra SV fremsatt av Eira Vilde Martinsen Garrido (SV), fikk 27 stemmer (A, SV, MDG, R), og var dermed falt. Alternativt forslag fra V fremsatt av Per-Arne Hvidsten Larsen (V), fikk 32 stemmer (A, SV, MDG, V, R, KrF), og var dermed falt. Innstillingen punkt 1 og 2 ble vedtatt med 37 stemmer (H, FrP, BL, INP, KrF, Sp, PP). Bergen bystyre behandlet saken i m\u00f8tet 27.11.2024 sak 491/24 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Forretningsutvalget behandlet saken i m\u00f8tet 12.11.2024 sak 376/24 og avga f\u00f8lgende innstilling: Utvalgets innstilling er likelydende med bystyrets vedtak. 2 "
}