{
  "dokument_id": "6b651c77-e764-5144-8dbe-36539398612f",
  "doc_type": "case_attachment",
  "kommune": 4601,
  "tittel": "Tilleggsnotat, 65930000 Ytrebygda. Gnr. 110 Bnr. 99 mfl., Fleslandsvegen felt I/L2",
  "url": "https://bergen.kommune.no/politikere-utvalg/api/fil/bk360/12594420/Tilleggsnotat-65930000-Ytrebygda-Gnr-110-Bnr-99-mfl-Fleslandsvegen-felt-I-L2",
  "tekst": " Plan- og bygningsetaten Til Intern korrespondanse BKMB - Seksjon byutvikling (Arbeidssted) V\u00e5r referanse: PLAN-2022/20554-50 Sakshandsamar: Sigrid Halldorsson Fr\u00e5 Dato: 05.05.2025 Sigrid Halldorsson Tilleggsnotat, 65930000 Ytrebygda. Gnr. 110 Bnr. 99 mfl., Fleslandsvegen felt I/L2 Viser til brev motteke torsdag 3. april der Byr\u00e5dsavdeling for byutvikling ber om at plan- og bygningsetaten gjer greie for vurderingane som er gjort i saka n\u00e5r det gjeld f\u00f8rekomst av raudlista fugleartar i heile influensomr\u00e5det, og at vurderingane vert sett opp mot metodikken i Milj\u00f8direktoratet si handbok, M-1941. F\u00f8respurnaden har bakgrunn i at bystyret fatta f\u00f8lgjande vedtak den 26.03.2025 i sak 94/25: \u00abSaken tilbakesendes byr\u00e5det for \u00e5 se p\u00e5 hvordan fugl og influens vurderes jmf direktoratets veileder 1941\u00bb Plan- og bygningsetaten viser til tidlegare tilbakemelding av 20. mars 2023, der det g\u00e5r fram at vi vurderer at saka er godt nok opplyst, og at kunnskapsgrunnlaget i saka er tilstrekkeleg. Vi vurderer at kartlegging av naturmangfald m\u00e5 st\u00e5 i forhold til saka sin karakter og risiko for skade p\u00e5 naturmangfaldet. Vi vurderer at overordna kartlegging av naturmangfald ikkje ligg til den enkelte detaljreguleringsplan. Vi vurderer at naturmangfaldrapporten av 2023 er i tr\u00e5d med v\u00e5r rettleiar for naturmangfaldrapportar, og er god nok p\u00e5 det tidspunktet den vart utarbeida. Vi vil opplyse om at v\u00e5r rettleiar for naturmangfaldrapportar er fr\u00e5 2022, og at handbok M- 1941 vart oppdatert i 2023 for \u00e5 betre utgreiingar for klima og milj\u00f8. Vi viser videre til oversending av merknad fr\u00e5 Forum for Natur og Friluftsliv datert 28. april 2025. Presiseringar til naturmangfaldrapport R\u00e5dgivende Biologer AS har utarbeida eit tilleggsnotat, Presiseringer til naturmangfoldrapport for Fleslandvegen 72, datert 22.04.2025. Notatet synleggjer kva for nasjonal etablert metodikk og f\u00f8ringar som er nytta ved utarbeiding av naturmangfaldrapporten i 2023. I notatet g\u00e5r det fram at rapporten er i tr\u00e5d med kommunen sin rettleiar for naturmangfald, og det vert vurdert at kartlegging og verdsetting er gjort etter nasjonal metodikk. R\u00e5dgivende Biologer AS vurderer at det ikkje ligg f\u00f8re ny informasjon i saka som tilseier at det b\u00f8r gjerast andre vurderingar enn det som ligg til grunn i rapporten fr\u00e5 2023. I notatet g\u00e5r det vidare fram at det er kartleggingsmetodikken i Milj\u00f8direktoratet sin kartleggingsinstruks som vert nytta, og den er tilpassa det nasjonale systemet Natur i Norge (NiN). Alle som gjennomf\u00f8rer kartleggingar etter NiN-metodikk er godkjent som kartleggjar av Milj\u00f8direktoratet. F\u00f8rem\u00e5let er at alle som gjennomf\u00f8rer naturmangfaldkartlegging skal utf\u00f8re arbeidet s\u00e5 likt og objektivt som mogeleg. R\u00e5dgivende Biologer AS vurderer at M-1941 er klar p\u00e5 at observasjonar av artar i seg sj\u00f8lv ikkje definerer verdi for eit omr\u00e5de. Funksjonsomr\u00e5de vert avgrensa til omr\u00e5de kor det er samanfall mellom observasjon av artar og habitatkrav til desse artane. Gulspurv er ein art som er tilknytt jordbruks- og kulturlandskap, og arten har normalt reir p\u00e5 eller n\u00e6r bakken i ope terreng, men godt skjult av markvegetasjon, eller i skogkant n\u00e6r ope mark. R\u00e5dgivende Biologer AS vurderer at det ikkje er informasjon som ligg f\u00f8re som tilseier at det aktuelle planomr\u00e5det har ein spesiell funksjon for gulspurv utover \u00f8vrige areal i regionen. Omr\u00e5det framst\u00e5r ikkje som eit typisk gulspurvhabitat, og har ikkje ein spesifikk funksjon for arten gulspurv. Omr\u00e5det vert likevel verdsett til noe verdi som f\u00f8lgje av at arten er p\u00e5 raudlista, i tr\u00e5d med anerkjend metodikk. Raudlista fugleartar i heile influensomr\u00e5det I fagnotat til slutthandsaming av planen har plan- og bygningsetaten vurdert at kunnskapsgrunnlaget er godt nok, og at p\u00e5verknad p\u00e5 \u00f8kosystemet er dokumentert og belyst ut i fr\u00e5 samla belastning. Vi vurderer at prinsippa i naturmangfaldlova \u00a7\u00a7 8- 12 er vareteke. I naturmangfaldrapport til saka, Naturmangfaldrapport for Fleslandsvegen 72 i Ytrebygda bydel, Bergen kommune (datert 30.08.2023), presiseringar til denne i Presiseringer til naturmangfaldrapport for Fleslandvegen 72 (datert 17.03.2025, og tilleggsnotat Presiseringer til naturmangfaldrapport for Fleslandvegen 72 (datert 22.04.2025), er det gjort greie for raudlista fugleartar i influensomr\u00e5det. I naturmangfaldrapport fr\u00e5 2023 er det lagt til grunn eit influensomr\u00e5de p\u00e5 100 meter rundt tiltaksomr\u00e5det for \u00e5 fange opp fugl som kan verte p\u00e5verka. Figur 1: Influensomr\u00e5de i saka. Saksnummer Saksnummer Side 2 av 4 Det g\u00e5r fram av rapporten at det er registrert fleire vanlege artar og nokre raudlista artar. Utdjupande informasjon om artar g\u00e5r fram p\u00e5 side 4 i rapporten. Det g\u00e5r vidare fram at fugl har mange ulike typar \u00f8kologiske funksjonsomr\u00e5de, men at det ikkje er utelukka at dei observerte fugleartane nyttar unders\u00f8kingsomr\u00e5det til hekking. R\u00e5dgivende Biologer AS vurderer at sidan det er stor variasjon i hekkehabitat s\u00e5 er det ikkje hensiktsmessig \u00e5 avgrense funksjonsomr\u00e5de for dei observerte fugleartane. Meir informasjon om funksjonsomr\u00e5de g\u00e5r fram p\u00e5 s. 7 i rapporten. Informasjon om fugl og fisk er basert p\u00e5 registrerte observasjonar i Artskart, og det er ikkje gjennomf\u00f8rt kartlegging for desse organismegruppene i samband med utarbeiding av rapporten. R\u00e5dgivende Biologer AS utarbeida den 17.03.2025 eit notat med presiseringar til naturmangfaldrapport, Presiseringer til naturmangfaldrapport for Fleslandvegen 72. Det vert i dette notatet konkludert med at det ikkje er ny informasjon som tilseier at det b\u00f8r gjerast andre vurderingar enn det som er gjort i rapport av 2023. Naturmangfaldrapporten vart ytterlegare presisert gjennom tilleggsnotat datert 22.04.2025, der det vert konkludert med det same. Forslag til avb\u00f8tande tiltak Forum for Natur og Friluftsliv har forslag til avb\u00f8tande tiltak for \u00e5 vareta gulspurv. Forslag til avb\u00f8tande tiltak er tilkomst via tilgrensande n\u00e6ringsomr\u00e5de i nordaust, og ikkje via Fleslandsvegen. Dersom tilkomst skal skje via Fleslandsvegen b\u00f8r det sikrast ein \u00f8kologisk korridor mot aust. Raud strek p\u00e5 figur under viser deira forslag. Figur 2: Raud strek viser FNF sitt forslag til \u00f8kologisk korridor. Plan- og bygningsetaten vurderer at planforslaget slik det ligg f\u00f8re, er tilstrekkeleg vurdert opp mot naturmangfaldlova. Vi viser til fagnotat og utdjupande vurdering etter nml. \u00a7\u00a7 8-12. Det at det er observert gulspurv i omr\u00e5det er ikkje ny informasjon. PBE st\u00e5r fast ved vurderinga av saka, og vil ikkje tilr\u00e5 endring av planmaterialet. Vigdis Berge Byplansjef Tarje I. Wanvik Etatsdirekt\u00f8r Dette dokumentet er godkjent elektronisk. Saksnummer Saksnummer Side 3 av 4 Vedlegg: RB Notat 22.04.2025 \u2013 Fleslandsvegen 72 Saksnummer Saksnummer Side 4 av 4 "
}