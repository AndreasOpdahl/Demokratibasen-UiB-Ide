{
  "dokument_id": "ca83999b-152e-556c-a057-35237c52aab4",
  "doc_type": "case_attachment",
  "kommune": 4601,
  "tittel": "Uttale fra Etat for landbruk datert 04.11.2023",
  "url": "https://bergen.kommune.no/politikere-utvalg/api/fil/bk360/8862387/Uttale-fra-Etat-for-landbruk-datert-04-11-2023",
  "tekst": " Etat for landbruk Til Intern korrespondanse PBE Administrasjon (Arbeidssted) V\u00e5r referanse: 2022/49270-31 Saksbehandler: Svanhild Kambestad Fra Dato: 4. november 2022 Etat for landbruk Gnr 62 bnr 2 - S\u00f8knad om tillatelse til oppf\u00f8ring av 7 frittst\u00e5ende byggverk, terrenginngrep i form av rideplass, parkeringsplass og terrengheving - Uttalelse fra Etat for landbruk Tiltakets adresse: Gnr 62 bnr 2, Bontveitvegen 472 Hjemmelshaver: Trond Havneraas Bergsv\u00e5g, Frotveit G\u00e5rd Ansvarlig s\u00f8ker: Lyder K. Leithaug Hva saken gjelder: Etat for landbruk viser til oversendelse for uttale fra Plan- og bygningsetaten 04.10.2022. Saken gjelder s\u00f8knad om legalisering av Grillhytte p\u00e5 10,5 m2 Varmestue p\u00e5 23 m2 innvendig m\u00e5l, utvendig m\u00e5l er 27 m2 Karantene-boks p\u00e5 66 m2 innvendig m\u00e5lt, utvendige m\u00e5l er 75,6 m2 Varmekoie p\u00e5 32 m2 innvendige m\u00e5l, utvendige m\u00e5l er 37,5 m2 Garasjebygg med depot hestem\u00f8kk, 258 m2, derav hestegj\u00f8dseldepot p\u00e5 54 m2 (innvendig m\u00e5l) Varmestue/ klubbhus 53 m2 Boder for hvile av hester, med innvendig m\u00e5l 73 m2, utvendig m\u00e5l er 78 m2 To terrenginngrep, 900 - 1000 m2, med 3 meter endring i terreng Parkering for 430 biler ved skil\u00f8yper, areal oppgitt til 10 dekar, derav 2,5 dekar har vesentlig terrengavvik (mer enn 3 meter). Det er s\u00f8kt om dispensasjon fra f\u00f8lgende bestemmelser: KPA \u00a7 3.1 om Plankrav, KPA \u00a7 6.2.2 om Byggegrense langs vassdrag, KPA \u00a7 31.2 om LNF-omr\u00e5der og KPA \u00a7 32.1.4 om Forbud mot bekkelukking. Vestland Fylkeskommune har allerede innvilget dispensasjon fra avstandsbestemmelsene til vei, etter Veglova \u00a7 29. Vurdering: Den aktuelle eiendommen er en landbrukseiendom, og dermed ber\u00f8rt av KPA \u00a7 3 om plankrav. Unntak fra plankravet her er if\u00f8lge KPA \u00a7 31.3 \u00abSm\u00e5 tiltak p\u00e5 fradelt og bebygd eiendom, som ikke p\u00e5virker LNF-verdiene negativt, kan normalt behandles som s\u00f8knad om tiltak, uten reguleringsplan.\u00bb. Etat for landbruk vurderer det aktuelle tiltaket som s\u00e5 stort og omfattende, at det ikke kan komme inn under nevnte unntak om reguleringsplan. Eiendommen er ikke regulert og er i kommuneplanens arealdel vist som landbruks-, natur- og friluftsomr\u00e5de (LNF), st\u00f8ysone gul H220_3, Sammenhengende landbruk H510_1, Hensyn naturmilj\u00f8 H560_3, B\u00e5ndleggingssone H740_1, Aktsomhetsomr\u00e5de H310_1. Den aktuelle teigen s\u00f8knaden gjelder, er regulert til LNF-omr\u00e5de i KPA 2018, og har hensynssone landbruk H510_1 (16 %), hensyn naturmilj\u00f8 H560_3, (10,6 %), b\u00e5ndlegging i KPA H740_1 (43,9%), hensyn faresone H310_1 (31,2 %) og gul st\u00f8ysone H220_3 (3,1 %). I LNF-omr\u00e5der er det if\u00f8lge KPA \u00a7 31.1, bare tillatt med \u00abTiltak som er n\u00f8dvendig for g\u00e5rdens n\u00e6ringsvirksomhet\u00bb og \u00abEnkel tilrettelegging for friluftsliv\u00bb. If\u00f8lge KPA \u00a7 31.2; \u00abVed plassering av nye tiltak skal det tas hensyn til landbruk, natur- og kulturmilj\u00f8, friluftsliv og landskap\u00bb. Innenfor de sammenhengende landbruksomr\u00e5dene i hensynsone landbruk, (510),skal en if\u00f8lge \u00a7 35.1 \u00abInnenfor de sammenhengende landbruksomr\u00e5dene skal landbrukets ressursgrunnlag og landskap vernes i et langsiktig (100 \u00e5rs) perspektiv. Det skal ut\u00f8ves en streng forvaltningspraksis ved omdisponering eller deling av dyrket mark. Bygningsmasse b\u00f8r bevares eller utvikles i tr\u00e5d med tradisjonell byggeskikk\u00bb. I hensynssone Naturmilj\u00f8, 560, skal \u00abnaturmangfold veie tungt. Det skal ut\u00f8ves streng forvaltningspraksis ved behandling av saker etter landbrukslovverket\u00bb. I hensynssone 740, b\u00e5ndlegging etter andre lover, skal det her tas hensyn til verneplan 1 for vassdrag og vannressursloven \u00a7 5. Osvassdraget er vernet gjennom verneplan 1 for vassdrag. Vannressursloven kap. 5 og Rikspolitiske retningslinjer for vernede vassdrag supplerer kommuneplanens bestemmelser og retningslinjer i forvaltningen av nedb\u00f8rsfeltet. Teigen ligger ogs\u00e5 innenfor aktsomhetssone for skred, H310_1, er basert p\u00e5 NVE sine aktsomhetskart for steinsprang, sn\u00f8skred og jord- og flomskred. KPA \u00a7 33.7 sier; \u00abDet stilles her krav til fagkyndig utredning av skredfare ved arealplanlegging eller prosjektering av nye tiltak innenfor hensynssone for skredfare som dokumenterer tilstrekkelig sikkerhet mot fare eller vesentlig ulempe. N\u00f8dvendige sikringstiltak skal godkjennes som vilk\u00e5r ved rammebestemmelse og v\u00e6re utf\u00f8rt f\u00f8r utbygging\u00bb. Eiendommen har if\u00f8lge arealressurskartet (AR5) et totalareal p\u00e5 1602,6 dekar, hvorav 6,2 dekar fulldyrket jord, 5,1 dekar overflatedyrket jord, 14,7 dekar innmarksbeite, 836,3 dekar skog, 721,0 dekar annet markslag og 19,3 dekar bebygd/ annet. Det oms\u00f8kte arealet ligger p\u00e5 en teig vist som 6,2 dekar fulldyrket, 5,1 dekar overflatedyrket, 9,8 dekar innmarksbeite, 280,9 dekar produktiv skog, 90,8 dekar annet markslag og 7,9 dekar bebygd/ annet, til sammen 400,6 dekar. Arealet grenser til fylkesvei, og skog P\u00e5 andre siden av fylkesveien er det skog. Eiendommen ligger p\u00e5 Frotveit/ ved Bontveitvegen, i Fana i Bergen kommune. Dagens oversikt over AR5, over omr\u00e5det det som s\u00f8kes legalisering av flere bygg og ulike tiltak. Flybilder fra 2005 (til venstre under), 2009 (i midten) og 2014 (til h\u00f8yre) viser at omr\u00e5det der det s\u00f8kes legalisering av flere tiltak, har v\u00e6rt brukt delvis til beite og delvis var dekket av skog. I midten viser nyestes flybilde i NIBIO gardskart. Omr\u00e5det det s\u00f8kes om legalisering av parkeringsplass til 430 biler; F\u00f8rst et flybilde fra 1980, 2005, 2009, til det nyeste flybilde nederst. S\u00f8ker oppgir at det er behov for avkj\u00f8rsel og vei p\u00e5 grunn av driften p\u00e5 landbrukseiendommen. Eier av eiendommen har org. nr. 969 276 526. Han har oppgitt i produksjonstilskuddss\u00f8knad i fjor \u00e5 ha 3 hester under 3 \u00e5r, 18 hester over 3 \u00e5r, 10 s\u00f8yer og 2 v\u00e6rer. Tiltaket kan synes \u00e5 ta en sv\u00e6rt stor del av driften p\u00e5 g\u00e5rden, og kan ikke sies \u00e5 v\u00e6re n\u00f8dvendig for landbruksdriften. For at driften p\u00e5 g\u00e5rden skal komme inn under LNF-form\u00e5let m\u00e5 tiltaket v\u00e6re knyttet til g\u00e5rden eller det behovet g\u00e5rden har for varer og tjenester, eller det er n\u00f8dvendig i forbindelse med annen n\u00e6ringsvirksomhet knyttet til jordbruk, skogbruk eller lignende. Det vises i s\u00f8knaden til \u00abLandbruk pluss\u00bb. Det st\u00e5r der at \u00abAnlegg for oppstalling av hest, mindre ridehall og rideanlegg inkl. utleie/utl\u00e5n, hvis anlegget er tilpasset brukets st\u00f8rrelse og drift\u00bb. Eiendommen har 21 hester og 12 sauer. Antall hester er da etter Etat for landbruk sin oppfatning, ikke tilpasset driften p\u00e5 en landbrukseiendom. Tiltaket kommer etter etaten sin oppfatning, dermed ikke inn under LNF-form\u00e5let. De bygningene og tiltakene som er ulovlig utf\u00f8rt og er s\u00f8kt legalisert, er for det meste knyttet til hestedriften. Ulempen med de oms\u00f8kte tiltakene, kan v\u00e6re \u00e5 fortrenge mulig produksjon av grovf\u00f4r til landbruksproduksjon og beite, og at mulig dyrkbar jord blir bebygd/ lagt under grus. Fordelen med tiltaket vil v\u00e6re \u00e5 \u00f8ke det \u00f8konomiske grunnlaget p\u00e5 g\u00e5rden. Dette skal ikke v\u00e6re avgj\u00f8rende i en vurdering her. Vi har ikke funnet registrerte kulturminner p\u00e5 det oms\u00f8kte arealet. Det er registrert hare (Lepus timidus Linnaeus) i 2020, like \u00f8st for av det oms\u00f8kte arealet, p\u00e5 den aktuelle eiendommen. Tiltaket kommer etter Etat for landbruk sin vurdering, ikke inn under tradisjonell landbruksdrift, i et LNF-omr\u00e5de, jf. \u00a7 31 i KPA 2018. Etat for landbruk vurderer tiltaket s\u00e5 stort, at bryter med s\u00e5 mange av paragrafene i KPA 2018, og det ikke kommer inn under landbruksdrift. Det b\u00f8r enten b\u00f8r kreves en reguleringsplan p\u00e5 eiendommen, eller tilbakef\u00f8ring. Ved et eventuelt positivt vedtak etter plan- og bygningsloven, m\u00e5 s\u00f8ker m\u00e5 sende inn s\u00f8knad om tillatelse til omdisponering av dyrket/dyrkbar jord, jf. jordloven \u00a7 9. S\u00f8knaden sendes til Etat for landbruk, s\u00e5 snart saken er ferdig behandlet av Plan- og bygningsetaten. Tiltaket er ikke lovlig f\u00f8r det er gitt en eventuell tillatelse etter b\u00e5de jordloven og plan- og bygningsloven. Konklusjon: Tiltaket er i strid med bestemmelser i kommuneplanens arealdel. For \u00e5 f\u00e5 dispensasjon er det krav om at hensynet bak bestemmelsen etter en samlet vurdering ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene, jf. pbl \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Etat for landbruk vil ut fra landbruksfaglige vurderinger frar\u00e5de at det gis tillatelse til det oms\u00f8kte tiltaket, og at det kreves reguleringsplan eller tilbakef\u00f8ring. Med hilsen Etat for landbruk Helene Dahl - leder Svanhild Kambestad - r\u00e5dgiver/jurist Dokumentet er godkjent elektronisk. Kopi: PBE Byggesak S\u00f8r (Arbeidssted) - Aidarus Sheikh Adam Abdi "
}