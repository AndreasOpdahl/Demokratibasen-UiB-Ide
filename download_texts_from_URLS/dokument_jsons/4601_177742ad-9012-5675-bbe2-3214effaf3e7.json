{
  "dokument_id": "177742ad-9012-5675-bbe2-3214effaf3e7",
  "doc_type": "case_attachment",
  "kommune": 4601,
  "tittel": "Klage fra Profier AS datert 02.11.2023 med vedlegg",
  "url": "https://bergen.kommune.no/politikere-utvalg/api/fil/bk360/9876516/Klage-fra-Profier-AS-datert-02-11-2023-med-vedlegg",
  "tekst": " Bergen kommune Plan- og bygningsetaten Postboks 7700 \u2013 5020 Bergen Sendt pr e-post: postmottak.planogbygg@bergen.kommune.no Bergen, 04.11.2023 Klage p\u00e5 reguleringsplan: Bybanen fra sentrum til \u00c5sane: Fl\u00f8yfjelltunnelen \u2013 rigg- og anleggsomr\u00e5de \u2013 saksnummer 2022/20720 Det vises til kunngj\u00f8ring av arealplan \u00abBybanen fra sentrum til \u00c5sane: Fl\u00f8yfjelltunnelen \u2013 rigg- og anleggsomr\u00e5de\u00bb saksnummer PLAN-2022/20720, arealplan ID: 70670000 datert 07.10.23. P\u00e5 vegne av Lehmkuhlstranden AS og Sandviken Eiendom AS v/Sandviken Utvikling AS klages det med dette p\u00e5 den vedtatte reguleringsplanen. F\u00f8lgende eiendommer tilh\u00f8rende klagerne ber\u00f8res av vedtatt reguleringsplan. Lehmkuhlstranden AS: Gnr. 168, bnr. 81, 82, 370, 371, 373,374, 1944, 20622081 og 2082 Sandviken Eiendom AS: Gnr. 168 bnr. 75, 76 og 77 Lehmkuhlstranden AS og Sandviken Eiendom i fellesskap: Gnr. 167, bnr. 78. Slik klagerne ser det bygger vedtaket, og da reguleringsplanen, p\u00e5 et sviktende faktisk grunnlag og m\u00e5 oppheves. Gjennom denne klage vil klagerne gj\u00f8re n\u00e6rmere rede for de sentrale klagegrunnene slik vi ser det. Form\u00e5l og bakgrunn for regulering av dette rigg- og anleggsomr\u00e5det Reguleringsplanen for rigg- og anleggsomr\u00e5det som bystyret vedtok 27. september 2023 (sak 287/23), jfr tidligere vedtak 31. mai 2023 (sak 161/23), skal sikre et anleggsomr\u00e5de for forlenget Fl\u00f8yfjelltunnel og Fl\u00f8yfjelltunnelen s\u00f8r. Stein som sprenges fra de to tunnelprosjektene skal via en egen anleggstunnel fraktes til Saltimporttomten for deretter \u00e5 lastes p\u00e5 lekter og flyttes til et ikke n\u00e6rmere angitt sted for deponering. Dette form\u00e5let er det redegjort for i reguleringsbestemmelsenes \u00a71 om planens hensikt: \u00abHensikten med planen er \u00e5 regulere et midlertidig rigg- og anleggsomr\u00e5de og en anleggstunnel i forbindelse med planlagt forlengelse av Fl\u00f8yfjelltunnelen, og utbygging av Bybanen fra sentrum til \u00c5sane. Reguleringsplanen omfatter planlagt rigg- og anleggsomr\u00e5de i Sandviken, anleggstunnel og deler av tunnell\u00f8pene til forlenget Fl\u00f8yfjelltunnel.\u00bb Begrunnelsen for denne l\u00f8sningen/reguleringsplanen var i all hovedsak tidsgevinsten. Det heter videre i \u00a71: \u00abHensikten med reguleringen av rigg- og anleggsomr\u00e5det og anleggstunnelen er \u00e5 oppn\u00e5 f\u00f8lgende fordeler for arbeidet med forlengelse av Fl\u00f8yfjelltunnelen, og utbygging av Bybanen fra sentrum til \u00c5sane: Forkorte byggetid, redusere risiko i anleggsgjennomf\u00f8ringen, redusere transportbehov p\u00e5 veinettet og legge til rette for kortere transportavstand og samfunnsnyttig bruk av tunnelsteinmasser.\u00bb Klagegrunnlag 1 I l\u00f8pet av planprosessen er det klargjort at det er Statens vegvesen og ikke Vestland fylkeskommune som skal v\u00e6re byggherre for forlenget Fl\u00f8yfjelltunnel, anleggstunnel til Saltimporttomten, og bruk av tomten til rigg- og anleggsomr\u00e5de. Dette ble avklart ved \u00e5rsskiftet 2021/22 og skjedde mot \u00f8nsket til fylkeskommunen. I utgangspunktet stod Statens vegvesen, Vestland fylkeskommune og Bergen kommune samlet bak l\u00f8sningen for rigg- og anleggsomr\u00e5de, men etter \u00e5 ha foretatt sine egne vurderinger av dette alternativet, snudde Statens vegvesen. I h\u00f8ringsuttalelsen til reguleringsplanen Bybanen fra sentrum til \u00c5sane: Fl\u00f8yfjelltunnelen \u2013 rigg- og anleggsomr\u00e5de datert 6. desember 2022 skriver Statens vegvesen: \u00abStatens vegvesen \u00f8nsker ikke \u00e5 etablere en anleggstunnel i forbindelse med bygging av Fl\u00f8yfjelltunnelen (nord og s\u00f8r). Vi begrunner dette i hovedsak med: st\u00f8y og stor helsemessig belastning for mange naboer rundt saltimporttomten risiko for at helsemyndighetene vil stoppe anlegget risiko for at tidsbesparelsen faller vekk pga. rekkef\u00f8lgekrav om st\u00f8ytiltak selv med tidsbesparelsen er vi usikre p\u00e5 om dette forsvarer ulempene for naboene store investeringer knyttet til anleggstunnelen, sannsynlig at dette vil fordyre hele anlegget usikkerhet knyttet til bevilgningstakt\u00bb Vegvesenet vil heller bruke Eidsv\u00e5g til rigg- og anlegg, slik det uansett legges opp til i reguleringsplanen for bybanen til \u00c5sane. Her vil det v\u00e6re rigg- og anleggsomr\u00e5det under hele anleggsperioden for det omfattende prosjektet. N\u00e5r byggherren Statens vegvesen avviser \u00e5 etablere en anleggstunnel og alts\u00e5 ikke bruke Saltimporttomten til rigg- og anlegg, burde det i seg selv v\u00e6re tilstrekkelig grunn til \u00e5 legge denne delen av reguleringsplanen for Bybanen til \u00c5sane til side. S\u00e6rlig siden vegvesenet kan vise til at det foreligger et alternativ. Realitetene i vegvesenets uttalelse, at vegvesenet ikke vil bruke rigg- og anleggsomr\u00e5det tiltenkt deres virksomhet, ble knapt nok kommentert i planforslaget og heller ikke i saksutredningen til bystyret. Men da bystyret 31. mai i \u00e5r f\u00f8rste gang behandlet plansaken, ble f\u00f8lgende vedtatt som del av punkt 3: \u00abBystyret ber derfor byr\u00e5det g\u00e5 i dialog med Statens Vegvesen for raskest mulig \u00e5 f\u00e5 klarhet i aktuelle alternativ til Saltimport-omr\u00e5det. Dersom byr\u00e5det finner tilfredsstillende l\u00f8sninger som ikke vesentlig forsinker fremdriften i prosjektet skal byr\u00e5det snarest komme til bystyret med en sak om dette som ogs\u00e5 skal oppheve reguleringsvedtaket om Saltimport-omr\u00e5det.\u00bb De etterf\u00f8lgende m\u00f8tene som har v\u00e6rt mellom vegvesenet, fylkeskommunen og kommunen har vist at vegvesenets alternativ, anleggsomr\u00e5det i Eidsv\u00e5g, trolig vil forsinke fremdriften i prosjektet. Det har ikke f\u00e5tt vegvesenet til \u00e5 endre sin oppfatning om bruken av Saltimporttomten. Frem mot bystyrets 2. behandling av reguleringsplanen i september 2023 s\u00e5 byr\u00e5det n\u00e6rmere p\u00e5 hvordan en kunne l\u00f8se prosjektet dersom Eidsv\u00e5g ble eneste rigg- og anleggsomr\u00e5det. Her fremkommer det st\u00f8y- og trafikkutredninger, \u00f8konomiske vurdering og milj\u00f8vurderinger som samlet skal vise at denne l\u00f8sningen er mindre egnet enn Saltimporttomten. Men utredningen tar ikke inn over seg at byggherren Statens vegvesen ikke vil bruke Saltimporttomten. Den 27. september 2023 vedtar s\u00e5 bystyret med knappest mulig margin reguleringsplan Bybanen fra sentrum til \u00c5sane: Fl\u00f8yfjelltunnelen \u2013 rigg- og anleggsomr\u00e5de. I vedtaket har det kommet inn en ny merknad der det heter at en i detaljprosjekteringen \u00abhar fokus p\u00e5 \u00e5 redusere ulempene s\u00e5 mykje som mogleg for bustadene\u00bb Samme dag arrangeres m\u00f8te nr. 4 mellom Statens vegvesen Utbyggingsdivisjonen og Vestland fylkeskommune. Tema er tiltak i Bergen kommune. Til stede p\u00e5 m\u00f8tet er utbyggingsdirekt\u00f8r i vegvesenet Kjell Inge Davik og fylkesdirekt\u00f8r Rune Haugsdal. Under punkt 3 Informasjon om framdrift heter det i m\u00f8tereferatet (vedlegg 1): \u00abStatens vegvesen informerte om at areal/omr\u00e5de fr\u00e5 Sandviken, kalla \u00abSaltimport-tomta\u00bb, er skrinlagt og vil ikkje bli brukt.\u00bb (v\u00e5r understreking) Fylkeskommunens \u00f8nske om at Statens vegvesen (som byggherre og beslutningstager) skal bruke Saltimporttomten synes dermed avvist med endelig virkning. Vi klager p\u00e5 planvedtaket for reguleringsplanen \u00abBybanen fra sentrum til \u00c5sane: Fl\u00f8yfjelltunnelen \u2013 rigg- og anleggsomr\u00e5de\u00bb bl a med den helt avgj\u00f8rende begrunnelse at planens form\u00e5l ikke lar seg gjennomf\u00f8re. Dette fordi byggherren (vegvesentet) har bekreftet at de ikke kommer til \u00e5 benytte seg av rigg- og anleggsomr\u00e5det, jfr m\u00f8tereferatet i vedlegg 1 fra m\u00f8tet 27. september 2023. Bergen kommune (som planmyndighet) har i planprosessen forholdt seg til Vestland fylke sine \u00f8nsker og neglisjert det faktum at byggherre for denne delen av reguleringsplanen er endret fra Vestland fylke til Statens vegvesen. Vegvesenets endelige avvisning i m\u00f8te 27. september 2023 m\u00e5 derfor etter v\u00e5rt syn n\u00f8dvendigvis f\u00e5 f\u00f8lger for hvordan denne delen av reguleringsplan for bybanen til \u00c5sane behandles. Det vises til byr\u00e5dets fullmakter under overskriften \u00abFullmakter p\u00e5 byutviklingsfeltet\u00bb, der det heter at byr\u00e5det kan treffe avgj\u00f8relser i klagesaker etter plan- og bygningsloven og \u00abavgj\u00f8re at klager p\u00e5 vedtak som er truffet av et bystyreorgan sendes direkte til fylkesmann forutsatt at det i forbindelse med klagebehandlingen ikke er kommet frem nye opplysninger som etter byr\u00e5dets vurdering kan ha betydning for den politiske beslutningen.\u00bb Vi vil gj\u00f8re gjeldende at det n\u00e5 foreligger nye opplysninger som helt klart har/kan ha betydning for den politiske beslutningen. Vi mener derfor klagesaken m\u00e5 til behandling i bystyret og at det vil v\u00e6re i strid med byr\u00e5dets fullmakter \u00e5 bare videresende klagen til statsforvalter. Skulle byr\u00e5det ikke sende v\u00e5r klage til bystyret med siktem\u00e5l \u00e5 omgj\u00f8re planvedtaket fra 27. september, er det vi skriver over en del av klagegrunnlaget. Vi vil klage p\u00e5 planvedtaket fordi vi anser det som ugyldig siden form\u00e5let med planen ikke kan oppn\u00e5s. Klagegrunnlag 2 For den videre klagebehandling har vi ytterligere to klagegrunner. Den f\u00f8rste klagegrunnen gjelder at det gjennom den forutg\u00e5ende planprosessen og med planvedtaket 27. september 2023 er lagt til rette for beslagleggelse/b\u00e5ndlegging av v\u00e5r eiendom i minimum 15 \u00e5r. Det har v\u00e6rt en p\u00e5g\u00e5ende planprosess p\u00e5 Saltimporttomten i v\u00e5r regi tilbake til 2014. Allerede i 2015 kom dette planarbeidet i ber\u00f8ring med bybaneplanleggingen. Da planprogrammet for den f\u00f8rste reguleringsplanen p\u00e5 Saltimporttomten ble vedtatt av byr\u00e5det heter det i saksutredningen: \u00abI byggeperioden har bybanen behov for et anleggsareal i planomr\u00e5det.\u00bb I januar 2017 forel\u00e5 et forslag til reguleringsplan for Lehmkuhlboden til 1. gangs behandling hos fagetaten. Her reguleres omr\u00e5det til boligform\u00e5l. Det var ogs\u00e5 lagt til rette for etablering av et bybanestopp i planomr\u00e5det med bakgrunn i at dette l\u00e5 inne i de kommunale planene for bybanen til \u00c5sane. Planforslaget for Lehmkuhlboden kunne ikke behandles fordi det hadde oppst\u00e5tt tvil rundt traseen for bybanen. Denne ble vedtatt av bystyret i januar 2018. Fagetaten ba oss i et m\u00f8te 6. april 2018 om \u00e5 trekke dette planforslaget fordi den nye traseen ikke la opp til en holdeplass p\u00e5 Saltimporttomten. Dette ble gjort og arbeidet med \u00e5 utforme et revidert forslag startet opp. Bergen kommune varslet oppstart av reguleringsplanen for bybanen til \u00c5sane i juni 2018. I planomr\u00e5det var Saltimporttomten inkludert. Vi ble formelt orientert 2. mai 2018 om at bybanen, med Hordaland fylkeskommune som byggherre, ville bruke Saltimporttomten til rigg- og anleggsomr\u00e5de. Da vi varslet utvidelse av v\u00e5rt planomr\u00e5de i juni 2018, het det i merknaden fra fylkeskommunen at v\u00e5rt planarbeid m\u00e5tte stanses inntil reguleringsplanen for Bybanen var vedtatt. Det ble likevel jobbet videre med et planforslag i 2018, men det ble ved \u00e5rsskiftet 2018/19 klart at planarbeidet for bybanen og den store usikkerheten dette medf\u00f8rte for v\u00e5r plan gjorde det umulig \u00e5 videref\u00f8re planarbeidet. Dette ble derfor stilt i bero av oss. Etter at Saltimport AS bestemte seg for \u00e5 si opp leieavtalen p\u00e5 tomten og flytte, kom planarbeidet for Saltimporttomten p\u00e5 ny i gang. I utgangspunktet var det motstand mot dette b\u00e5de fra kommunen, fylkeskommunen og Statens vegvesens side, men det ble i februar 2021 \u00e5pnet for at vi kunne starte opp planarbeidet. Planarbeidet har v\u00e6rt p\u00e5virket av arbeidet med bybaneplanene. Vi ble i 2022 anmodet av plansjefen i Bergen kommune om \u00e5 avvente videre arbeid med planen inntil bybaneplanen var vedtatt, men vi har valgt \u00e5 ikke etterkomme dette. Reguleringsplanen for \u00abBybanen fra sentrum til \u00c5sane: Fl\u00f8yfjelltunnelen \u2013 rigg- og anleggsomr\u00e5de\u00bb ble s\u00e5 vedtatt n\u00e5 i september 2023. I henhold til denne skal v\u00e5r eiendom brukes til rigg og anlegg. N\u00e5r dette eventuelt skal skje er h\u00f8yst usikkert: - Med nytt byr\u00e5d starter en ny utredning av tunnelalternativet. Det kan i seg selv forsinke avklaringen rundt bybanen til \u00c5sane s\u00e5 mye at det f\u00e5r negativ innvirkning p\u00e5 bybanens plassering i Nasjonal Transportplan (NTP), som skal vedtas i 2024. - Usikkerheten om Bybanen faktisk blir en del av NTP er h\u00f8yst reell. Om den havner blant prosjektene som skal f\u00e5 midler i f\u00f8rste halvdel av transportplanen, kan det tidligst komme penger i 2025. Med den fremdriftsplanen som SVV har lagt for forlenget Fl\u00f8yfjelltunnel og Fl\u00f8yfjelltunnelen s\u00f8r, vil anleggsarbeidet i beste fall kunne avsluttes i 2033. Kommer bevilgningene senere, vil det tilsvarende forsinke anleggsarbeidet og medf\u00f8re forlenget beslagleggelse av Saltimporttomten. Vi mener kommunen i praksis har kjent til et b\u00e5ndleggingsbehov for v\u00e5r eiendom tilbake til 2018, men at denne b\u00e5ndleggingen ikke formelt er gjennomf\u00f8rt i tr\u00e5d med reglene for b\u00e5ndlegging. Vi har alts\u00e5 \u00e5 gj\u00f8re med en uformell b\u00e5ndlegging. Med det endelige planvedtaket for rigg- og anleggsomr\u00e5det inneb\u00e6rer rettsvirkningen av reguleringsplanen \u00abet forbud mot igangsetting av tiltak som er i strid med arealform\u00e5l eller hensynssone med bestemmelser. Rettsvirkningen gjelder ogs\u00e5 andre tiltak som er i strid med planen, f.eks. bruksendringer av bygninger og anlegg\u00bb slik det er formulert i lovkommentaren til plan- og bygningsloven. Med den tidshorisont for rigg- og anleggsomr\u00e5det som man i beste fall kan legge til grunn snakker vi om en b\u00e5ndlegging p\u00e5 minimum 15 \u00e5r. Vi mener en slik b\u00e5ndlegging er i strid med plan- og bygningsloven. Klagegrunnlag 3 Vi klager ogs\u00e5 p\u00e5 at reguleringsplan \u00abBybanen fra sentrum til \u00c5sane: Fl\u00f8yfjelltunnelen \u2013 rigg- og anleggsomr\u00e5de\u00bb medf\u00f8rer/forutsetter et permanent grunnerverv av eiendom tilh\u00f8rende Lehmkuhlstranden AS og Sandviken Eiendom AS uten at dette er begrunnet i et reelt form\u00e5l. I fagnotatet for reguleringsplanen er form\u00e5let beskrevet: \u00abDet er behov for noe permanent grunnerverv i forbindelse med tunnel\u00e5pningen i felt o_SVT1. Feltet ligger p\u00e5 eiendommene med gnr. 168 og bnr. 78/76, som eies av Sandviken Eiendom AS og Lehmkuhlstranden AS. Deler av disse eiendommene m\u00e5 erverves med tanke p\u00e5 framtidig tilkomst, drift og vedlikehold av tunnel\u00e5pningen.\u00bb Det heter i reguleringsbestemmelsene \u00a76.1.2.1: \u00abInnenfor #4 skal det i permanent situasjon sikres kj\u00f8rbar tilkomst til o_SVT1 og anleggstunnel o_SV1.\u00bb Lehmkuhlstranden AS og Sandviken Utvikling AS, som Sandviken Eiendom AS er 50 prosent eier av, skal i fellesskap fremme en reguleringsplan for fremtidig boligbebyggelse blant annet p\u00e5 Saltimporttomten. For disse er dette forutsatte permanente grunnervervet til stor ulempe. Det planlagte parkeringsanlegget vil bli sterkt ber\u00f8rt og forslaget vil gj\u00f8re det sv\u00e6rt vanskelig \u00e5 etablere en felles tilkomst til disse. Grunnervervet omfatter ogs\u00e5 deler av eiendommen der Sandviken Utvikling planlegger boliger. Hvordan dette form\u00e5let kan forenes med behovet for et offentlig grunnerverv for fremtidig tilkomst, drift og vedlikehold av tunnel\u00e5pningen er h\u00f8yst uvisst. Vi har lenge v\u00e6rt kjent med \u00f8nsket om \u00e5 kunne holde tunnelen \u00e5pen, men i kontakt med bybaneplanleggerne i Bergen kommune har vi ikke f\u00e5tt en begrunnelse som tilsier at det er n\u00f8dvendig \u00e5 holde tunnelen \u00e5pen. Da planen for rigg- og anleggsomr\u00e5det kom til offentlig ettersyn, ba vi i v\u00e5r merknad om at planen ikke skulle legge til rette for et permanent grunnerverv. I kommentaren til merknaden skriver fagetaten: \u00abMidlertidig rigg- og anleggsomr\u00e5de skal tilbakef\u00f8res til opprinnelig arealform\u00e5l. Dette har krav til detaljregulering. Videre byutvikling vil skje gjennom detaljreguleringsplan. Bestemmelsen stiller krav til fremtidig detaljregulering som m\u00e5 sikre (..)tilkomst til anleggstunnel og tunnel\u00e5pning.\u00bb I fagnotatet til reguleringsplanen skriver imidlertid fagetaten i sin oppsummering: \u00abReguleringsplan for anleggstunnel og rigg- og anleggsomr\u00e5de i Sandviken, er en plan som f\u00f8rst og fremst har konsekvenser for omgivelsene i perioden med anleggsgjennomf\u00f8ringen. N\u00e5r Bybaneprosjektet, og eventuell ny komplett Fl\u00f8yfjelltunnel til Nyg\u00e5rdstangen, er ferdigstilt, har planen ingen varige virkninger i omr\u00e5det.\u00bb Vi har fors\u00f8kt \u00e5 bringe p\u00e5 det rene hvilke behov en slik tilkomst til anleggstunnelen skulle im\u00f8tekomme. Statens vegvesen, som ikke vil bruke Saltimporttomten til rigg- og anleggsomr\u00e5de, sier at de normalt ikke har behov for etterbruk av anleggstunneler. Anleggstunnelen etablert for bygging av tunnelen fra R\u00e5dalen til Os (E39) er for eksempel permanent stengt. Prosjektleder Sverre Ottesen i Statens vegvesen skriver i en epost til klager datert 8. mai 2023 (vedlegg 2): \u00abDersom SVV hadde bestemt seg for \u00e5 benytte anleggstunnelen fra Saltimport i anleggsfasen, ville denne mest sannsynlig bli murt igjen og \u00ablagt d\u00f8d\u00bb s\u00e5 fort forlenget / oppgradert Fl\u00f8yfjelltunnel var \u00e5pnet. Det er ikke vanlig for SVV \u00e5 benytte denne type tverrslagstunneler etter at anleggsarbeidene er fullf\u00f8rt. Tilsvarende tverrslag p\u00e5 den nye, 9.2 km lange, Lyshorntunnelen er f.eks. murt igjen i begge ender, og det er ingen tilgang til dette tverrslaget i dag, hverken fra dagsiden p\u00e5 Hamre eller inne fra tunnelen. Den mest aktuelle bruken av dette konkrete tverrslaget m\u00e5tte evt. ha v\u00e6rt \u00e5 f\u00f8re h\u00f8gspent str\u00f8m inn til / ut fra Fl\u00f8yfjelltunnelen, men slik vi ser det i dag, vil forlenget Fl\u00f8yfjelltunnel bli forsynt med str\u00f8m fra Eidsv\u00e5g.\u00bb I planbeskrivelsen til reguleringsplan for forlenget Fl\u00f8yfjelltunnel er det formulert at BKK kan ha behov for tunnelen til f\u00f8ring av h\u00f8yspent til permanent str\u00f8mforsyning av tunnelen: \u00abEtterbruk av anleggstunnel til f\u00f8ring av h\u00f8gspent kan v\u00e6re alternativ til redundans av str\u00f8mforsyning.\u00bb Det behovet har ikke BKK. Noe som bekreftes i epost fra seniorr\u00e5dgiver Jon-Bjarte Carlsen i BKK til klager 10.05.23 (vedlegg 3): \u00abDet har ikke v\u00e6rt diskutert om dette er en mulig fremf\u00f8ringsvei for permanent forsyning til Fl\u00f8yfjellstunnelen. Eksisterende forsyning til Fl\u00f8yfjellstunnelen er en 11kV-kabel fra Sandviken transformatorstasjon som er f\u00f8rt i borehull fra Fjellveien og ned i tunnelen. Vi antar at denne vil v\u00e6re tilstrekkelig til \u00e5 dekke det permanente str\u00f8mbehovet til tunnelen. Dersom det skulle v\u00e6re behov for mer kapasitet enn det som kan leveres p\u00e5 kabelen fra Sandviken transformatorstasjon, mener vi det er naturlig \u00e5 forsyne dette fra Eidsv\u00e5g eller via tunnelportalen p\u00e5 Nyg\u00e5rdstangen.\u00bb Det m\u00e5 understrekes at Bergen kommune ikke har kommet med noen begrunnelse for behovet for permanent erverv utover \u00f8nske om \u00e5 vedlikeholde \u00e5pningen. Og vi er ikke p\u00e5 noe tidspunkt av kommunen orientert om andre behov. Vi anser kommunens planvedtak om permanent erverv \u00e5 v\u00e6re i strid med loven siden det ikke er gitt en begrunnelse utover et behov for \u00e5 vedlikeholde \u00e5pningen. Et behov som ikke er begrunnet og som mulige brukere sier er uaktuelt. Avslutning Vi ber p\u00e5 denne bakgrunn om at vedtaket om godkjenning av reguleringsplan for Fl\u00f8yfjellstunnelen rigg- og anleggsomr\u00e5de i Sandviken oppheves. For Lehmkuhlstranden AS og Sandviken Eiendom AS v/ Sandviken Utvikling AS. Gunnar Wiederstr\u00f8m iht fullmakt Vedlegg: 1. Referat fra m\u00f8te nr. 4 mellom Statens vegvesen Utbyggingsdivisjonen og Vestland fylkeskommune 27. september 2023 2. Epost fra Prosjektleder Sverre Ottesen i Statens vegvesen til klager datert 8. mai 2023 3. Epost fra seniorr\u00e5dgiver Jon-Bjarte Carlsen i BKK til klager datert 10. mai 2023 Referat m\u00f8te 27.september 2023 Dato: 27.09.2023 Tid: 1000 - 1130 Referent: Kjartan J Hove Arkiv 22/98300 M\u00f8te nr 4 mellom Statens vegvesen Utbyggingsdivisjonen og Vestland fylkeskommune. Tiltak i Bergen kommune. Stad: M\u00f8terom L\u00f8vstakken (Bergen) (Rom A-835) M\u00f8teleiar: Kjell Inge Davik Til stades: Vestland: Rune Haugsdal, Jostein Fj\u00e6restad, Arve Tj\u00f8nn Rinde, Ole Wilhelm Mortensen Statens vegvesen: Kjell Inge Davik, Kjartan J Hove, Sverre Ottesen, Inge-Andre H\u00e5kull Forfall: Beate Eide Riisn\u00e6s Punkt Sak Ansvar/Frist Overordna kontaktm\u00f8te mellom Statens vegvesen og Vestland fylkeskommune (administrativt) for dialog om grensesnitt, samarbeid og felles saker i og rundt Bergen kommune. 0 Dagsorden 10.00: M\u00f8te. Eventuelle organisasjonsendringar (begge partar) 10:05: Referat m\u00f8te 3. 10:10: Finansering av bypakkane og investeringsmidlar 10:35: Informasjon om framdrift 10:45: Trafikale forhold i Bergen med anleggstrafikk og transportruter 11:00: Arbeidsopplegg framover 11:10: M\u00f8testruktur og ymse 11:30: Slutt 1 Referat m\u00f8te nr 3. Merknadar og kommentarar M\u00f8tereferat pr 23. februar 2023 Ingen merknadar til referatet. Organisasjonsendringar/informasjon; Ved at J Fj\u00e6restad skal g\u00e5 tilbake til sin jobb som leiar av Eidedomsavdelinga i Vestland, blir ansvaret for Bybanen Side 1 av 4 utbygging lagt til denne avdelinga. Nytt namn p\u00e5 avdelinga blir Eigedom og Utvikling. T Simmenes har ca 1\u20442 \u00e5rs permisjon. A T Rinde g\u00e5r inn som prosjektdirekt\u00f8r for bygginga. S Ottesen er prosjektleiar for bygging av prosjekt Fl\u00f8yfjell, tidlegare Fl\u00f8yfjell s\u00f8r og Fl\u00f8yfjell nord. I tillegg ansvar for avslutning av E39 Svegatj\u00f8rn R\u00e5dal. B E Riisn\u00e6s er prosjektleiar for tiltak i bypakke Bergen, samt for E39 V\u00e5gsbotn - Klauvaneset Restansesaker fr\u00e5 tidlegare, kfr under pkt 4 i dette referatet. 2 Finansering av bypakkane og investeringsmidlar Framdrift Statens vegvesen, Fl\u00f8yfjell: Fl\u00f8yfjell s\u00f8r og Fl\u00f8yfjell nord er sl\u00e5tt saman til Fl\u00f8yfjell og g\u00e5r fr\u00e5 planfase til investeringsfase. Praktisk konsekvens av det er at prosjektet ikkje lenger kan bruke planmidlar, men m\u00e5 f\u00e5 tildelt investeringsmidlar. Det er ikkje investeringsmidlar for prosjektet i 2023. Det blir arbeidd med klargjering av dokument for prosjektet som skal danne grunnlag for KS2- gjennomgangen. M\u00e5let er at Statens vegvesen skal vere ferdig med dokumenta til sommaren 2024. Deretter skal det hentast inn ekstern konsulent for gjennomgang. Den delen skjer via Finansdepartementet og er utanfor Statens vegvesen sine styringslinjer. Ut fr\u00e5 erfaring kan ein optimistisk rekna ein slik KS2-gjennomgang klar i l\u00f8pet av 2024. KS2-vurderinga vil danne grunnlag for eit vedtak om l\u00f8yving. L\u00f8yvingane vil deretter kome gjennom statsbudsjetta. Framdrift KS2 er ikkje direkte kopla mot NTP-arbeidet. NTP er for \u00e5 gi overordna styringssignal p\u00e5 samferdselssida. F\u00f8rst n\u00e5r vedtak om l\u00f8yving, i det enkelte statsbudsjett er gjort, opnar det for fysisk aktivitet. Framdrift Vestland, Bybanen: M\u00e5l KS2 p\u00e5 banedelen er \u00e5 ha klar ein prosess i l\u00f8pet av v\u00e5r 2024. Anslag skal gjennomf\u00f8rast hausten 2023. Prosessen g\u00e5r etter KS2-strukturen gitt i normalane. Vidare plan er mindre f\u00f8rebuande entrepriser hausten 2024 p\u00e5 elektroarbeid. F\u00f8rste entreprise p\u00e5 byggjetrinn 1 til Amalie Skram er planlagt lyst ut i 2025. Gjennomgang av framdriftsplan i fellesskap viser muleg start hovedentreprise i 2032. Sp\u00f8rsm\u00e5l fr\u00e5 Vestland om det er muleg \u00e5 tolke aksepten p\u00e5 bruk av bompengar til planlegging og detaljering ogs\u00e5 til \u00e5 brukast p\u00e5 E39 Fl\u00f8yfjell? Statens vegvesen vil unders\u00f8ke dette, men i og med at det Statens skal kome ein felles KS2 for Fl\u00f8yfjell vil bruk av midlar bli vegvesen underlagt disponering innan Post 30. M\u00e5 kome tilbake p\u00e5 dette. Det er heller ikkje konkludert p\u00e5 entrepriseformat. Blir det totalentreprise vil det kun skje mindre plan/prosjektering av Statens vegvesen. Eidsv\u00e5g: Det kan bli utfordrande \u00e5 g\u00e5 inn p\u00e5 grunnerverv i Eidsv\u00e5g. Etter vedteken reguleringsplan er det blitt stille fr\u00e5 Bergen kommune. Indirekte er det dei som har teke p\u00e5 seg \u00e5 ordne finansering av loket d\u00e5 dette er eit byutviklingstiltak utanom E39/bybane. Grunnerverv b\u00f8r ein og ta ein prat om i og med at det er ulik praksis n\u00e5r det gjeld \u00abstraks-erverv\u00bb. 3 Informasjon om framdrift Statens vegvesen informerte om at areal/omr\u00e5de fr\u00e5 Sandviken, kalla \u00abSaltimport-tomta\u00bb, er skrinlagt og vil ikkje bli brukt. Vidare er det bestemt at oppgradering av Fl\u00f8yfjell s\u00f8r vil skje ved ei ny tube samt oppgradering av ein av dei eksisterande tunnelane. Sykkelstamvegen i prosjekt Byvekst Bergen ber om \u00e5 bli kontakta for \u00e5 sj\u00e5 p\u00e5 mulege konfliktpunkt knyttta til Vestland mellom anna Gjensidigekrysset mv. Arbeidet med sykkelstamvegen er klarert i Milj\u00f8l\u00f8ftet for gjennomf\u00f8ring. 4 Trafikale forhold i Bergen med anleggstrafikk og transportruter Det er ei arbeidsgruppe mellom partane som bla ser p\u00e5 dette med mulege transportl\u00f8ysingar i anleggsfasen. Arbeidsgruppa jobbar mot \u00e5 vere ferdig med sitt arbeid til 1. desember. Det vart peika p\u00e5 siste del av restansepunktet i m\u00f8te om risiko ved vegnettet ved stenging. Restansepunktet: Pkt 4: - Statens vegvesen tok opp at trafikale forhold i Bergen er meir enn bybaneprosjektet. Statens vegvesen etterlyste vurdering fr\u00e5 Vestland p\u00e5 bruk av fylkeskommunalt vegnett ved stenging av veger. Kva er planen n\u00e5r trafikk p\u00e5 fylkeskommunalt vegnett skal overf\u00f8rast? Risikovurdering knytta til trafikkendringar p\u00e5 fylkeskommunalt vegnett mv vart etterlyst. - Svar: Vestland arbeider med trafikkanalyse og tilh\u00f8yrande risikovurdering no. Denne er ikkje klar enno. Blir \u00e5 oversende n\u00e5r den er p\u00e5 plass. Denne skal vere p\u00e5 plass. Statens vegvesen Utbygging ber om \u00e5 f\u00e5 denne formidla. 5 Arbeidsopplegg framover Nytt m\u00f8te 9. januar 2024 kl 1200 6 M\u00f8testruktur Held p\u00e5 same struktur/deltaking framover. 7 Ymse Ingen saker 8 Vedlegg Vedlegg "
}