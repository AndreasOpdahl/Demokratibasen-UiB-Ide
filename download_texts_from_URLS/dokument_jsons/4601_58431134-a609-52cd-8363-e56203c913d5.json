{
  "dokument_id": "58431134-a609-52cd-8363-e56203c913d5",
  "doc_type": "case_presentation",
  "kommune": 4601,
  "tittel": "Svar p\u00e5 krav om lovlighetskontroll av sak 176/24 - Revidert budsjett 2024 (1. tertialrapport 2024) i bystyrets m\u00f8te 19. juli 2024",
  "url": "https://bergen.kommune.no/politikere-utvalg/api/fil/bk360/11418351/Framstilling-Svar-pa-krav-om-lovlighetskontroll-av-sak-176-24-Revidert-budsjett-2024-1-tertialrapport-2024-i-bystyrets-mote-19-juli-2024",
  "tekst": " Utvalg for finans, kultur og n\u00e6ring Saksframstilling V\u00e5r referanse: 2024/103805-11 Saksbehandler: Frank Wessels Svar p\u00e5 krav om lovlighetskontroll av sak 176/24 - Revidert budsjett 2024 (1. tertialrapport 2024) i bystyrets m\u00f8te 19. juli 2024 Hva saken gjelder: Saknr 176/24 Arkivsak: 2024/30840 Til mottaker Revidert budsjett 2024 (1. tertialrapport 2024) Bergen bystyre behandlet saken i m\u00f8tet 19.06.2024 sak 176/24 og fattet f\u00f8lgende vedtak: 1. Bystyret tar Revidert budsjett 2024 \u2013 Rapportering etter 1. tertial for drift og investeringer, inkludert rapportering p\u00e5 m\u00e5l og flertallsmerknader fra bystyrets budsjettvedtak for 2024, til orientering. 2. Bystyret vedtar justering av sentrale poster (tjenesteomr\u00e5de 23) slik det fremg\u00e5r av kapitlet Omtale av sentrale inntekter og gir byr\u00e5det fullmakt til \u00e5 gjennomf\u00f8re n\u00f8dvendige detaljeringer i budsjettet. 3. Bystyret vedtar justeringer av driftsbudsjettet p\u00e5 tjenesteomr\u00e5dene 1-21 slik det fremg\u00e5r av sakens premisser under de enkelte tjenesteomr\u00e5dene, og med de endringer som er foretatt i budsjettbehandlingen i bystyret. Bystyret gir byr\u00e5det fullmakt til \u00e5 gjennomf\u00f8re n\u00f8dvendige detaljeringer i budsjettet. 4. Bystyret vedtar justeringer i investeringsbudsjettet slik det fremg\u00e5r av sakens premisser under de enkelte tjenesteomr\u00e5dene, samt kapitlet Investeringer \u2013 sentrale poster og finansiering, og med de endringer som er foretatt i budsjettbehandlingen i bystyret. Bystyret gir byr\u00e5det fullmakt til \u00e5 gjennomf\u00f8re n\u00f8dvendige detaljeringer av investeringsbudsjettet som f\u00f8lge av vedtaket. 5. Bystyret vedtar \u00e5 \u00f8ke nye l\u00e5n til avgiftsfinansierte investeringer med 25,4 mill. og \u00e5 redusere nye l\u00e5n til ikke-avgiftsfinansierte investeringer med 114,6 mill. Dette er i henhold til kapitlet Investeringer \u2013 sentrale poster og finansiering. Det inkluderer b\u00e5de overf\u00f8ring av mer- og mindreforbruk fra 2023 samt endringer i Revidert budsjett. 1 6. Netto merutgift som f\u00f8lge av budsjettjusteringer i Revidert budsjett 2024 p\u00e5 totalt 369 mill. dekkes ved avsetning til bundne fond (11 mill.) og bruk av disposisjonsfond (-380 mill.) jf. sakens premisser slik de fremg\u00e5r av kapitlene Oppsummering og Sentrale tabeller og oversikter, og med de endringer som er foretatt i budsjettbehandlingen i bystyret. 7. Bystyret tar til orientering status for \u00f8konomiplantiltak slik det fremg\u00e5r under de enkelte tjenesteomr\u00e5dene. 8. Bystyret tar til orientering detaljoversikt over avviksprognose og driftsbudsjett pr. resultatenhet for 2024. 9. Bystyret vedtar f\u00f8lgende med henvisning til premissene i kapitlet Omstilling, effektivisering og innsparinger: a) Bystyret ber byr\u00e5det innf\u00f8re generell ansettelsesstopp for administrative stillinger med umiddelbar virkning. Dette gjelder i hele organisasjonen. Ved vakanse skal f\u00f8rsteprioritet v\u00e6re omdisponering av personell. Byr\u00e5det gis fullmakt til \u00e5 utforme en n\u00e6rmere innretning for praktisering av tiltaket. b) Bystyret ber byr\u00e5det s\u00f8rge for at plan- og byggesaksbehandlingen hos Plan- og bygningsetaten heretter gjennomf\u00f8res til selvkost. Byr\u00e5det bes om \u00e5 komme tilbake bystyret med forslag til tiltak for \u00e5 komme i \u00f8konomisk balanse s\u00e5 snart som mulig. c) Det vises til sak 1113/24 Omorganisering - iverksetting av vurderinger og prosesser, vedtatt i byr\u00e5d 2. mai 2024. Bystyret ber byr\u00e5det s\u00e5 raskt som mulig gjennomf\u00f8re prosesser for \u00e5 f\u00e5 \u00f8konomisk effekt av endringene som ber\u00f8res av nevnte sak. d) Bystyret ber byr\u00e5det vurdere hvordan man p\u00e5 best mulig m\u00e5te kan organisere spr\u00e5kdelingen i skolene som i dag har nynorsk som hovedm\u00e5l. Et alternativ som skal vurderes er \u00e5 se p\u00e5 muligheter for samlokalisering av nynorskklasser i Arna. Bystyret ber byr\u00e5det komme tilbake med forslag til budsjettmessige endringer i fm. Tertialrapport 2. 10. Bystyret vedtar f\u00f8lgende med henvisning til premissene i kapitlet Andre forhold: a) Salg av kontorp\u00e5bygg Sentralbadet i - Bergen kommune foretar en rettet emisjon i Sentralbadet kontorp\u00e5bygg AS p\u00e5 53,2 mill., fordelt p\u00e5 51,6 mill. i tingsinnskudd til markedspris og 1,6 mill. i kontanter. Byr\u00e5det gis fullmakt til \u00e5 foreta de n\u00f8dvendige selskapsrettslige disposisjoner i den forbindelse. Tingsinnskuddet er seksjon 2 i Sentralbadet, som er en kommunal eiendom. ii - Kontantdelen av emisjonen inndekkes budsjettmessig ved bruk av disposisjonsfond. iii - Bystyret bevilger selskapet et l\u00e5n p\u00e5 97,5 mill. L\u00e5net finansieres ved bruk av disposisjonsfond og sikres med pant i eiendommen. Dersom l\u00e5net ikke blir aktuelt som f\u00f8lge av et salg, vil byr\u00e5det rapportere dette til bystyret. iv \u2013 Bystyret gir byr\u00e5det fullmakt til \u00e5 foreta n\u00f8dvendige balanserte budsjettjusteringer. b) Ny idrettshall ved Langhaugen videreg\u00e5ende skole i - Bergen kommune inng\u00e5r en langsiktig l\u00e5neavtale med Vestland fylkeskommune for utl\u00e5n av 32,32 mill. til realisering av en full idrettshall ved Langhaugen videreg\u00e5ende skole i tr\u00e5d med premissene i saken. ii - Utl\u00e5net til fylkeskommunen finansieres ved innl\u00e5n til Bergen kommune. iii \u2013 Bystyret gir byr\u00e5det fullmakt til \u00e5 utarbeide og inng\u00e5 l\u00e5neavtalen og \u00e5 foreta n\u00f8dvendige og balanserte budsjettjusteringer. 2 c) Videre finansiering av Dokken Utvikling AS i - Bergen kommune foretar en rettet emisjon i Dokken Utvikling AS p\u00e5 10 mill., og byr\u00e5det gis fullmakt til \u00e5 foreta de n\u00f8dvendige selskapsrettslige disposisjoner i den forbindelse. ii - Emisjonen skjer ved at aksjekapitalen utvides med 1 mill. og 9 mill. i overf\u00f8ring til selskapets overkursfond. iii - Bel\u00f8pet inndekkes budsjettmessig ved bruk av disposisjonsfond 10 mill. iv - Bystyret gir byr\u00e5det fullmakt til \u00e5 foreta n\u00f8dvendige balanserte budsjettjusteringer. d) Byr\u00e5dets arbeid med investeringsbudsjett Bystyret ber byr\u00e5det om \u00e5 gjennomg\u00e5 alle byggeprosjekter det ikke er fattet gjennomf\u00f8ringsvedtak for, for \u00e5 identifisere og foresl\u00e5 effektiviseringer i arealbruk. e) Revidert budsjett og retningslinjer for tilskuddsordninger Bystyret vedtar at praksisen med at sokn i Den norske kirke kan s\u00f8ke p\u00e5 Bergen kommunes tilskuddsordninger, videref\u00f8res. Soknene gis dispensasjon fra krav om \u00e5 v\u00e6re registrert i Frivillighetsregisteret inntil en endring av Frivillighetsregisterloven er behandlet. f) S\u00f8lvvarefabrikken \u2013 Nonneseter Bystyret slutter seg til de prinsipielle rammene for en samarbeidsavtale med Vestland fylkeskommunen om riving av S\u00f8lvvarefabrikken og leilighetsbygget og opparbeiding av omr\u00e5det rundt klosterruinene ved Nonneseter slik de er beskrevet i saksfremstillingen under pkt f) under kapittel - Andre forhold og ber byr\u00e5det komme tilbake til bystyret dersom det skulle oppst\u00e5 budsjettmessige inndekningsbehov. g) Skolenes utearealer \u2013 oppf\u00f8lging av flertallsmerknad fra Skolebruksplanen Bystyret tar til orientering byr\u00e5dets redegj\u00f8relse om skolenes uteareal i punkt g) under kapittel - Andre forhold. h) Stans av prosjekt under Boligprogrammet \u2013 boliganlegg i Ytre Morvik Bystyret vedtar \u00e5 ikke gjennomf\u00f8re etableringen av boliganlegg i Ytre Morvik, og arbeidet med reguleringsplanen stanses. 2. P\u00e5l\u00f8pte investeringskostnader ved stans av planarbeidet omkonteres til drift, og byr\u00e5det gis fullmakt til \u00e5 foreta n\u00f8dvendige budsjettjusteringer. i) Str\u00f8mst\u00f8tte til privatideelle virksomheter Bystyret vedtar at ordningen med str\u00f8mst\u00f8tte til privatideelle virksomheter, som driver sykehjem eller tiltak for personer med psykisk utviklingshemming etter avtale med Bergen kommune, videref\u00f8res i 2024 med tilsvarende regelverk som i den nasjonale ordningen \"Str\u00f8mst\u00f8tte for frivillige lag og organisasjoner\". 11. Bystyret gj\u00f8r f\u00f8lgende endring i Gebyrforskriften for Plan- og bygningsetaten i 2024, med virkning fra bystyrets vedtak: Forskriftens \u00a7 3-3 DRIFTSBYGNINGER I LANDBRUKET: Gebyret settes til kr 21 740 uavhengig av tiltakets st\u00f8rrelse, tilleggsbetaling p\u00e5 kr 60 pr. kvm. ut over 1 000 kvm. utg\u00e5r. Merknader 1. Ansattunders\u00f8kelser Trivsel for ansatte og lavere sykefrav\u00e6r skal v\u00e6re et sentralt m\u00e5l for ledere. Kommunen m\u00e5 derfor jobbe med tiltak rundt ledelsen i tjeneste-enheter med h\u00f8yt sykefrav\u00e6r. Bystyret \u00f8nsker \u00e5 l\u00e6re mer om sykehjem som arbeidsplasser og f\u00e5 ansattes syn p\u00e5 sykefrav\u00e6ret der. Bystyret ber byr\u00e5det snarest gjennomf\u00f8re ansattunders\u00f8kelser p\u00e5 ett sykehjem med lavt sykefrav\u00e6r, og ett p\u00e5 et sykehjem med h\u00f8yt sykefrav\u00e6r. Funnene skal s\u00e5 sammenliknes og brukes i n\u00e6rversprosjektet. 2. Sykefrav\u00e6r Bergen kommune har et stort sykefrav\u00e6r, og det er krevende for b\u00e5de kommunen, ansatte, ledere og brukere. Det \u00e5 ha ansatte p\u00e5 jobb er bra for arbeidsmilj\u00f8et generelt og for den ansatte spesielt, i tillegg til at det bidrar til innsparinger i kommunen. Bystyret 3 \u00f8nsker \u00e5 g\u00e5 bort fra dyre vikarl\u00f8sninger ved siden av de ordin\u00e6re ansettelsesforholdene, og er glad for at byr\u00e5det har satt i gang et n\u00e6rv\u00e6rsprosjekt. Bystyret ber byr\u00e5det prioritere arbeidet med \u00e5 redusere sykefrav\u00e6ret i kommunen, og dra nytte av kompetanse og virkemidler utover kommunen, som f.eks. NAVs arbeidslivssenter. 3. Frivillighet \u00c5 satse p\u00e5 \u00e5 st\u00f8tte og mobilisere frivillig sektor og kultur er god kommune\u00f8konomi, da frivillighet s\u00e6rlig som forebyggende tiltak kan avlaste dyr kommunal reparasjon. Bystyret ber byr\u00e5det i st\u00f8rre grad involvere frivillige og ideelle i flere felt i kommunen. 4. V\u00e5gsbunnen Bystyret ber byr\u00e5det godkjenne og tilrettelegge for \u00f8kt handel og servering p\u00e5 gateplan i og rundt V\u00e5gsbunnen, samt etablere gode ordninger for renhold og renovasjon i omr\u00e5det; gjerne i samarbeid med private og ideelle. Bystyret ber ogs\u00e5 byr\u00e5det se p\u00e5 muligheten for reduksjon i leie av kommunal grunn i omr\u00e5det. Videre bes byr\u00e5det g\u00e5 i dialog med politiet om \u00f8kt tilstedev\u00e6relse i V\u00e5gsbunnen og vurdere kommunalt vakthold. I tillegg ber bystyret om at byr\u00e5det \u00e5pner opp gategrunnen i v\u00e5gsbunnen ved \u00e5 omplassere elsparkesykkel- og sykkelparkeringer og lage mer plass for aktivitet i omr\u00e5det. 5. Bydelene I Bergen er vold og rus i ungdomsmilj\u00f8er et \u00f8kende problem. Politiet rapporterer om en \u00f8kning i 2023 p\u00e5 hele 40% blant politisaker der mistenkte var under 18 \u00e5r. Ungdommen er ogs\u00e5 \u00e5 observere i V\u00e5gsbunnen. Bystyret vil at Bergen sentrum og bydelene skal v\u00e6re trygge \u00e5 bo og vokse opp i. Bystyret ber byr\u00e5det f\u00f8lge opp den uro foreldre f\u00f8ler for utviklingen blant unge i bydelene, b\u00e5de ved egne tiltak og ved samarbeid med frivillige. 6. Organisering av r\u00e5dhuset Bystyret ber byr\u00e5det vurdere omorganisering av R\u00e5dhuset, med sikte p\u00e5 mer effektiv plassbruk. For eksempel kan man vurdere \u00e5 sl\u00e5 sammen bruken av 11. og 12. etasje slik at en etasje frigj\u00f8res. 7. Plan- og bygningsetaten Bystyret ber byr\u00e5det om i forbindelse med oppgavegjennomgangen ogs\u00e5 omorganisere Plan- og bygningsetaten med sikte p\u00e5 \u00e5 f\u00e5 lavere sykefrav\u00e6r og h\u00f8yere effektivitet. \u00c5 f\u00e5 realisert tiltak er viktig for samarbeidspartiene. 8. Handlingsrom i Kommuneplanens arealdel Bergen skal v\u00e6re en ja-by, og saksbehandlingen skal v\u00e6re s\u00e5 forutsigbar og enkel som mulig. Bergen kommune skal kombinere hensyn til milj\u00f8, med en effektiv og utviklingsorientert plan- og byggesaks behandling. Bystyret ber byr\u00e5det sikre at Plan- og bygningsetaten prioriterer oppstart av reguleringsplaner, og ved videre behandling ber bystyret byr\u00e5det sikre at PBE utnytter det maksimale handlingsrommet i dagens KPA. 9. Omr\u00e5deplaner Bystyret ber byr\u00e5det gjennomg\u00e5 Plan- og bygningsetatens organisering av offentlige omr\u00e5deplaner for \u00e5 se etter mulige innsparinger. Bystyret er positive til offentlig/privat samarbeid og rene private omr\u00e5dereguleringsplaner, og ber byr\u00e5det vurdere om private kan overta offentlige omr\u00e5deplaner 10. Investeringer Bergen kommune skal sikre at det er tilstrekkelig finansiering av prioriterte investeringer. Da m\u00e5 mindre prioriterte investeringer avvente eller legges bort, og salg av eiendom \u00f8ke. For tredje sektor, kultur og idrett skal kommunen bidra gjennom garantier og medfinansiering ved \u00e5 utl\u00f8se finansiering fra stat, fylke og private. Bystyret ser at investeringer m\u00e5 i hovedsak konsentreres om skoler og sykehjem, og ber derfor om en 4 sak om forvaltning og fremtidig bruk av gassverkbygningen, hvor det skal utredes hvorvidt eksterne akt\u00f8rer kan tilbys leiekontrakt eller kj\u00f8p mot oppgradering av bygningsmassen. 11. Bysykkelordningen Bystyret ber om en sak hvor bysykkelordningen evalueres og hvor byr\u00e5det vurderer hvordan private akt\u00f8rer kan overta avtalen p\u00e5 en best egnet m\u00e5te p\u00e5 linje med l\u00f8perhjulordningene. 12. Kaland skole Bystyret ber byr\u00e5det om \u00e5 unders\u00f8ke kostnader knyttet til trafikksikrende tiltak ved Kaland skole, og komme tilbake til dette i Handlings- og \u00d8konomiplan. 13. Avgifter Bystyret vil holde avgifter og bompenger lave for \u00e5 ikke p\u00e5f\u00f8re brukerne en h\u00f8yere regning enn n\u00f8dvendig. 14. Oppgavegjennomgang Bergen kommune skal forvalte innbyggernes penger med respekt, og s\u00f8rge for at hver eneste krone benyttes p\u00e5 en s\u00e5 god og effektiv m\u00e5te som mulig. Bystyret ber byr\u00e5det prioritere oppgavegjennomgangen slik at den kommer til gjennomf\u00f8ring snarest. 15. Effektivisering De siste \u00e5rene har Bergen kommunes byr\u00e5krati vokst i en langt st\u00f8rre og raskere grad enn det kommunens innbyggertall og tjenester har gjort. Tilsvarende kan det ikke se ut som at tjenestene til kommunen har blitt bedre med denne byr\u00e5kratiske veksten. Bystyret ber byr\u00e5det prioritere og fortsette arbeidet med effektivisering og avbyr\u00e5kratisering av kommunen. Tilleggsforslag 1. Kulturbillett Kulturbilletten i kommunale skoler videref\u00f8res. 2. Landbruksgebyr Bystyret gj\u00f8r f\u00f8lgende endring i Gebyrforskriften for Plan- og bygningsetaten i 2024, med virkning fra bystyrets vedtak: Forskriftens \u00a7 3-3 DRIFTSBYGNINGER I LANDBRUKET: Gebyret settes til kr 21 740 uavhengig av tiltakets st\u00f8rrelse, tilleggsbetaling p\u00e5 kr 60 pr. kvm. ut over 1 000 kvm. utg\u00e5r. Drift 2024 2025 2026 2027 Videref\u00f8ring av kulturbilletten i kommunale 850 1 700 1 700 1 700 skoler Summer 850 1 700 1 700 1 700 Resultat - drift 2024 2025 2026 2027 Totale mindreutgifter/merinntekter 0 0 0 0 Totale merutgifter 850 1 700 1 700 1 700 Nettosum 850 1 700 1 700 1 700 5 Bystyrets kontor mottok 24. juni krav om lovlighetskontroll av bystyrets vedtak gjort i bystyresak 176/24 \u2013 Revidert budsjett 2024 (1. tertialrapport 2024) 19. juni 2024. Kravet er fremmet av bystyrerepresentantene Mikkel Gr\u00fcner (SV), Eira Garrido (SV) og Andreas Madsen Berg (SV). Kravet om lovlighetskontroll retter seg mot en sak avgjort av bystyret. Det fremg\u00e5r at kravet er begrunnet i at bystyrets vedtak i saken ikke er lovlig. Etter kommuneloven \u00a7 27-1 skal krav om lovlighetskontroll fremsettes for det organ som har truffet den aktuelle avgj\u00f8relsen, i dette tilfellet bystyret i Bergen. Bergen bystyre behandlet saken i m\u00f8tet 04.09.2024 sak 272/24 og fattet f\u00f8lgende vedtak: Bystyret opprettholder sitt vedtak i bystyresak 176/24 \u2013 Revidert budsjett 2024 (1. tertialrapport 2024). Kravet om lovlighetskontroll av vedtaket i saken oversendes Statsforvalteren i Vestland for endelig avgj\u00f8relse. P\u00e5 bakgrunn av dette vedtaket ble kravet om lovlighetskontroll oversendt til Statsforvalteren i Vestland. Statsforvalteren i Vestland har i brev datert 22.10.24 konkludert med at vedtaket i sak 176/24 Revidert budsjett 2024 (1. tertialrapport 2024), er lovlig. Brevet fra Statsforvalteren i Vestland med begrunnelse f\u00f8lger som vedlegg. Forslag til vedtak: Bystyret tar Statsforvalteren i Vestland sitt vedtak om at vedtak i bystyresak B-sak 176/24 er lovlig, til orientering. Dato: 1. november 2024 \u00d8ivind Hauge St\u00f8le - fagleder Frank Wessels - seniorr\u00e5dgiver Dokumentet er godkjent elektronisk. Vedlegg: 1. Krav om lovlighetskontroll av sak 176/24 - Revidert budsjett 2024 (1. tertialrapport 2024) i bystyrets m\u00f8te 19. juli 2024.11.05. 2. Lovlegkontroll \u2013 bystyret, sak 176/24 - revidert budsjett 2024 f\u00f8rste tertialrapport 6 "
}