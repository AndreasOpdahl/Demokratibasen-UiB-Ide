{
  "dokument_id": "b4d8d096-bc43-502b-bbac-99dde71cb88f",
  "doc_type": "case_attachment",
  "kommune": 5501,
  "tittel": "Vedlegg 1 - Kontrollutvalgets sak 13/25 - saksfremlegg",
  "url": "https://innsyn.tromso.kommune.no/application/getMoteDokument?dokid=2002027750",
  "tekst": " Utvalg: Saksnummer: M\u00f8tedato: Saksbehandler: Kontrollutvalget i Troms\u00f8 13/2025 6.3.2025 Bj\u00f8rn H. Wikasteen kommune OPPF\u00d8LGING SAK 17/24 \u2013 FORVALTNINGSREVISJONSRAPPORT \u2013TILPASSET OPPL\u00c6RING OG SPESIALUNDERVISNING \u2013 SVAR FRA KOMMUNEDIREKT\u00d8REN Innstilling: (saken fremmes med \u00e5pen innstilling) Saken gjelder: Oppf\u00f8lgning av kontrollutvalgets sak 17/24 og kommunestyrets sak 92/23 Vedlegg til saken: A: Trykte vedlegg: 1. Svar fra kommunedirekt\u00f8ren av 27.2.2025 2. Ny skriftlig rutine for tilpasset oppl\u00e6ring og individuell tilrettelegging, januar 2025. I. Saksutredning: Kontrollutvalget traff i m\u00f8te 21.3.2024 slikt vedtak i sak 17/24: 1. Kontrollutvalget tar kommunedirekt\u00f8rens redegj\u00f8relse av 13.2.2024 til forel\u00f8pig orientering. 2. Kontrollutvalget ber om en oppdatert skriftlig rapport med tall pr. 30.6.2024. 3. Kontrollutvalget innkaller kommunedirekt\u00f8ren til m\u00f8te 26.8.2024 I saksfremlegget i sak 17/24 bemerket K-Sekretariatet IKS f\u00f8lgende: K-Sekretariatet registrerer at kommunestyret vedtok at saken skulle forelegges kommunalt r\u00e5d for mennesker med nedsatt funksjonshemminger, slik at ogs\u00e5 de kunne komme med innspill. I den forbindelse opplyser kommunedirekt\u00f8ren at det ble laget en sak som er behandlet av \u00abr\u00e5d for mennesker med funksjonshemminger\u00bb. Det opplyses ogs\u00e5 at denne saken ble skrevet med innspill fra alle ansatte og ledelse i PPT samt alle rektorene. Saken ble lagt frem for r\u00e5det og ble tatt til orientering uten kommentarer. K-Sekretariatet merker seg f\u00f8lgende fra saken som ble lagt frem for r\u00e5det: Det er gjennomf\u00f8rt en kartlegging vedr\u00f8rende ressurser blant alle skolene. Alle kommunens 21 skoler med 1. \u2013 4. trinn har besvart unders\u00f8kelsen. 6 barneskoler svarte at de har tilstrekkelige ressurser b\u00e5de \u00f8konomisk og faglig til \u00e5 ivareta lovkravene om tilpasset oppl\u00e6ring og intensiv oppl\u00e6ring. 16 barneskoler svarer imidlertid at de ikke har nok ressurser til \u00e5 ivareta lovkravene om tilpasset oppl\u00e6ring og intensiv oppl\u00e6ring. 10 av disse 16 skolene oppgir at \u00e5rsaken kun er manglende \u00f8konomisk handlingsrom, mens 5 svarer at det er en kombinasjon mellom manglende \u00f8konomisk handlingsrom og manglende kompetanse p\u00e5 enkelte fagomr\u00e5der. Det er ogs\u00e5 flere av skolene som peker p\u00e5 store utfordringer med p\u00e5 \u00e5 rekruttere l\u00e6rere. Sekretariatet registrerer at et betydelig flertall opplever et behov for \u00f8kte \u00f8konomiske ressurser for \u00e5 sikre nok personell til \u00e5 ivareta arbeidet i skolenes ressursteam knyttet til lovkravene om tilpasset oppl\u00e6ring og intensiv oppl\u00e6ring 1.-4. trinn. I saken kommer det ogs\u00e5 frem at PPT har jobbet med ventelisten og at antall barn p\u00e5 venteliste n\u00e5 er noe redusert. K-Sekretariatet registrerer at det fortsatt er mange barn p\u00e5 venteliste (116 i november). Det opplyses ogs\u00e5 i saken at PPT tjenesten n\u00e5 har en \u00f8kning i sykefrav\u00e6r som kan p\u00e5virke videre framdrift. Sekretariatet registrerer at PPT har igangsatt en rekke tiltak p\u00e5 kort sikt for \u00e5 redusere ventelisten. I saken opplyses det ogs\u00e5 at i tillegg til \u00e5 \u00f8ke systematikken i arbeidet med tilpasset oppl\u00e6ring i skolenes ressursteam er det behov for \u00e5 revidere f\u00f8ringer for ressursteamene. Det opplyses at avdelingen vil iverksette et arbeid med \u00e5 revidere dagens rutiner for arbeid i ressursteam i tr\u00e5d med behov og som samtidig er i tr\u00e5d med ny oppl\u00e6ringslov. Innspill til dette arbeidet vil v\u00e6re tema i fagm\u00f8tene for ressursteam gjennom vinter/v\u00e5r 2024. (min utheving) Saken som ble utarbeidet etter forvaltningsrevisjonen og som er fremlagt for r\u00e5d for mennesker med nedsatt funksjonshemminger gir en oversiktlig og god oppsummering av gjennomf\u00f8rte og planlagte tiltak. Saken peker ogs\u00e5 p\u00e5 ulike utfordringer som Troms\u00f8 kommune har p\u00e5 dette omr\u00e5det. Gjennomf\u00f8ringer av forvaltningsrevisjoner er l\u00e6ring og det er derfor positivt at det jobbes systematisk for \u00e5 gj\u00f8re forbedringer og endringer p\u00e5 dette omr\u00e5det. Og at kontrollutvalgets fokus og gjennomf\u00f8rte forvaltningsrevisjonsrapport har gitt bidrag til \u00e5 f\u00e5 igangsatt egnete prosesser. Oppsummering: K-Sekretariatet registrerer at kommunen n\u00e5 har iverksatt en rekke tiltak for \u00e5 im\u00f8tekomme revisjonens anbefalinger etter denne revisjonsrapporten. Det redegj\u00f8res for flere tiltak som er eller vil bli satt i verk, og K-Sekretariatet anser at disse tiltakene er godt egnet til \u00e5 forbedre tilpasset oppl\u00e6ring og spesialundervisning p\u00e5 lengre sikt. Kommunedirekt\u00f8r har sendt ny redegj\u00f8relse til kontrollutvalget ved brev av 27.2.2025. Redegj\u00f8relsen omhandler blant annet hvilke endringer i rutiner som har kommet som en f\u00f8lge av lovendringer i oppl\u00e6ringsloven som er tredd i kraft etter rapporten ble fremlagt. Det er ogs\u00e5 vedlagt skriftlig rutine for tilpasset oppl\u00e6ring og individuell tilrettelegging. Med hensyn til utviklingen i ventelister skriver kommunedirekt\u00f8ren: Med den nye loven skal prim\u00e6rt kun fagvansker meldes til PPT for sakkyndig vurdering. Det presiseres imidlertid at psykisk utviklingshemming og autisme fortsatt skal vurderes av PPT. 2 I praksis betyr dette at indikatorene fremover hovedsakelig vil avdekke fagvansker og st\u00f8rre utfordringer. \u00d8vrige saker skal behandles p\u00e5 skoleniv\u00e5, og elever med andre typer utfordringer vil ikke lenger v\u00e6re synlige i PPTs ventelister, men h\u00e5ndteres internt ved skolene innenfor deres budsjettrammer. Kommunedirekt\u00f8r har opplyst til K-Sekretariatet IKS at dette vil bli utdypet i m\u00f8tet. K-Sekretariatets vurdering: Saken er fremmet uten forslag til vedtak, og det utst\u00e5r til etter redegj\u00f8relsen i m\u00f8tet. Det er ogs\u00e5 utarbeidet en ny skriftlig rutine for tilpasset oppl\u00e6ring og individuell tilrettelegging. K-Sekretariatet IKS har s\u00e6rlig merket seg at det skal utarbeides en \u00e5rsrapport i tr\u00e5d med nye regler i oppl\u00e6ringslovens \u00a7 11-6. F\u00f8rste \u00e5rsrapport vil ventelig komme i 2026 og omfatte fakta og tall om 2025. \u00c5rsrapporten kan v\u00e6re et godt verkt\u00f8y for \u00e5 kartlegge og beskrive utfordringer, som igjen kan danne grunnlag for politiske prioriteringer. Det er dog noen uklarheter i svaret fra kommunedirekt\u00f8r rundt f\u00f8ring av ventelister som vil bli belyst i m\u00f8tet. Dette henger sammen med PPTs endrete rolle. PPT skal s\u00e5 vidt vi forst\u00e5r i mindre grad inn i enkeltsaker med utredninger og vurderinger om andre ting enn fagvansker. Saker som gjelder fagvansker og behov for tilpasset oppl\u00e6ring og spesialundervisning skal fortsatt behandles av PPT. K-Sekretariatet oppfatter at barn som trenger individuell tilrettelegging som gjelder annet enn fagvansker i stedet skal f\u00f8lges opp av skolen. Dette betyr at elever med andre typer utfordringer enn fagvansker (h\u00f8yt frav\u00e6r, skolevegring, mobbing, psykisk helse, og problem- atferd) vil ikke lenger v\u00e6re synlige i PPTs ventelister, men vil h\u00e5ndteres internt ved skolene innenfor deres budsjettrammer. 3 Dersom kontrollutvalget finner svaret fra kommunedirekt\u00f8r tilfredsstillende, kan vedtak v\u00e6re slik: Kontrollutvalget r\u00e5r Kommunestyret treffe slikt vedtak: 1. Kommunestyret finner kommunedirekt\u00f8rens svar av 13.2.2024 og oppf\u00f8lgende svar av 27.2.2025 \u00e5 v\u00e6re tilfredsstillende oppf\u00f8lgning av kommunestyrets vedtak i sak 92/23. Kommunedirekt\u00f8r har opplyst at seksjonsleder skole Grete Ollila og Skolefaglig r\u00e5dgiver G\u00f8rill Kjeldsen Kasberg m\u00f8ter p\u00e5 hans vegne i kontrollutvalget. Troms\u00f8, 27.2.2025 4 Deres ref.: V\u00e5r ref.: Saksbehandler: Dato: 17/2024 Sett inn referanse G\u00f8rill Kasberg 27.02.2025 Redegj\u00f8relse til Kontrollutvalget \u2013 mars 2024 Etter KomRev Nords forvaltningsrevisjon: \u00abTilpasset oppl\u00e6ring og spesialundervisning\u00bb Den nye oppl\u00e6ringsloven (2023) tr\u00e5dte i kraft i norsk skole 1. august 2024. Skole-Norge fikk ett \u00e5r til \u00e5 sette seg inn i og implementere den nye loven, som bygger p\u00e5 tidligere erfaringer og utfordringer i skolesektoren. Hovedintensjonen med lovendringen er tydeliggjort i forarbeidene og svarer p\u00e5 en utvikling der individuelle s\u00e6rrettigheter ofte har g\u00e5tt foran fellesskapets interesser, til tider p\u00e5 bekostning av andre elevers rettigheter. Hovedprinsipper i den nye loven: \u2022 L\u00f8sninger skal f\u00f8rst og fremst finnes innenfor fellesskapet. \u2022 Un\u00f8dvendige s\u00e6rordninger skal unng\u00e5s. \u2022 \u00abTilfredsstillende utbytte\u00bb inneb\u00e6rer ikke n\u00f8dvendigvis et optimalt utbytte. Endringer i spesialundervisningen Spesialundervisning er n\u00e5 delt inn i seks ulike rettigheter. Forel\u00f8pig finnes indikatorer i ASSS (Aggregerte Styringsdata for SkoleSektoren) kun for 1\u20132 av disse. Sakkyndige vurderinger skrevet f\u00f8r 1. august 2024 omfatter ofte temaer som ufrivillig skolefrav\u00e6r, psykisk helse, atferd og fagvansker. Med den nye loven skal prim\u00e6rt kun fagvansker meldes til PPT for sakkyndig vurdering. Det presiseres imidlertid at psykisk utviklingshemming og autisme fortsatt skal vurderes av PPT. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900, 9299 Troms\u00f8 Bankkonto: 1506 43 46048 Telefon: 77 79 00 00 Org.nr.: Foretaksregisteret NO 940 101 808 MVA Side 2 av 2 I praksis betyr dette at indikatorene fremover hovedsakelig vil avdekke fagvansker og st\u00f8rre utfordringer. \u00d8vrige saker skal behandles p\u00e5 skoleniv\u00e5, og elever med andre typer utfordringer vil ikke lenger v\u00e6re synlige i PPTs ventelister, men h\u00e5ndteres internt ved skolene innenfor deres budsjettrammer. Endret rolle for PPT Den nye loven inneb\u00e6rer ogs\u00e5 en tydelig endring i PPTs arbeid. De skal i mindre grad utarbeide sakkyndige vurderinger og i st\u00f8rre grad st\u00f8tte skolene i arbeidet med individuell tilrettelegging. I Troms\u00f8 er PPT-ansatte knyttet opp mot skolenes ressursteam og deltar minst to ganger i m\u00e5neden i m\u00f8ter hvor bekymringer om elever dr\u00f8ftes. Sammen med skolene jobber PPT for \u00e5 identifisere utfordringer, foresl\u00e5 tiltak og f\u00f8lge opp med evalueringer og justeringer. Implementering av loven i Troms\u00f8 kommune Troms\u00f8 kommune har revidert sine rutiner for spesialundervisning i tr\u00e5d med den nye loven. En bredt sammensatt arbeidsgruppe, best\u00e5ende av hovedtillitsvalgte, rektorer, fagledere og PPT, har v\u00e6rt involvert i dette arbeidet. Disse rutinene vil bli ytterligere revidert f\u00f8r sommeren for \u00e5 sikre samsvar med nye lovtolkninger. For \u00e5 sikre god implementering av loven har kommunen gjennomf\u00f8rt kurs, temam\u00f8ter, foredrag og workshops. Skoleseksjonen og PPT har samarbeidet tett for \u00e5 sikre h\u00f8y kvalitet, felles forst\u00e5else og enhetlig praksis i hele kommunen. Forel\u00f8pig rutine for tilpasset oppl\u00e6ring og individuell tilrettelegging Troms\u00f8 kommune, januar 2025 tromso.kommune.no Innholdsfortegnelse Forord ..................................................................................................................... 3 Elevens rettigheter ................................................................................................... 3 St\u00f8tte fra pedagogisk-psykologisk tjeneste (PPT) ........................................................ 4 Retningslinjer for ressursteam i Troms\u00f8skolen ........................................................... 5 Arbeidsoppgaver for ressursteam ............................................................................. 5 Faser i arbeidet med tilpasset oppl\u00e6ring og individuelt tilrettelagt oppl\u00e6ring ............... 7 Sakkyndig vurdering fra PPT .................................................................................... 11 Flyt Samspill \u2013 elektronisk verkt\u00f8y for enkeltvedtak og individuelle oppl\u00e6ringsplaner . 11 Vedtaksfasen innenfor individuelt tilrettelagt oppl\u00e6ring ........................................... 11 Planlegging og gjennomf\u00f8ring av individuelt tilrettelagt oppl\u00e6ring ............................. 12 \u00c5rsvurdering .......................................................................................................... 13 Frister knyttet til individuelt tilrettelagt oppl\u00e6ring ..................................................... 14 Vedlegg 1: Modell av tilpasset oppl\u00e6ring og individuell tilrettelegging ........................ 15 Vedlegg 2: Tiltaksskjema TPO/ITO............................................................................ 16 2 Forord Oppl\u00e6ringslov (2023) bygger p\u00e5 Barnekonvensjonen og har som form\u00e5l at: \u00abOppl\u00e6ringa skal, i samarbeid og forst\u00e5ing med heimen, opne d\u00f8rer mot verda og framtida og gi elevane og dei som har l\u00e6retid i bedrift, historisk og kulturell innsikt og forankring. Oppl\u00e6ringa skal gi innsikt i kulturelt mangfald og vise respekt for den enkelte si overtyding. Ho skal fremje demokrati, likestilling og vitskapleg tenkjem\u00e5te.\u00bb Troms\u00f8 kommune sin rutine for tilpasset oppl\u00e6ring (TPO) og individuell tilrettelegging bygger p\u00e5 Udir sin veileder som ble utgitt sommeren 2024. Denne rutinen har som form\u00e5l \u00e5 sikre at elever som har behov for tilrettelegging f\u00e5r et tilbud av h\u00f8y kvalitet og inkludering i et fellesskap, utover kollektive tilrettelegginger. Rutinen inneholder retningslinjer for arbeidet ressursteam i Troms\u00f8skolen, rutiner for et systematisk arbeid, samt en oversikt over relevante frister og ansvarsfordeling. Rutinene m\u00e5 sees i sammenheng med \u00abRutiner for overganger i oppl\u00e6ringsl\u00f8pet. Samarbeid og sammenhenger\u00bb som sluttf\u00f8res i l\u00f8pet av vinteren 2025. Elevens rettigheter I oppl\u00e6ringsloven (2023) er det flere rettigheter for barnet som er styrket eller presisert. Disse rettighetene er: \u2022 Det beste for barnet \u2022 Elevene sin rett til medvirkning \u2022 Inkludering i et fellesskap \u2022 Tilfredsstillende l\u00e6ringsutbytte \u2022 Et trygt og godt skolemilj\u00f8 Barnets beste skal vurderes n\u00e5r det gjelder alle handlinger, og avgj\u00f8relser, som et barn omfattes av. Her skal skolen s\u00f8rge for at vurderingen blir foretatt, og blir en del av grunnlaget for handlinger og avgj\u00f8relser. Det m\u00e5 foretas en individuell og konkret vurdering i hvert enkelt tilfelle, og det m\u00e5 kunne dokumenteres at det faktisk er gjort. Eksempler p\u00e5 momenter som inng\u00e5r i vurdering er f\u00f8lgende: \u2022 Elevens egne meninger \u2022 Elevens rett til utdanning \u2022 Elevens rett til vern, omsorg og trygghet \u2022 Elevens helse \u2022 Elevens s\u00e5rbarhetssituasjon \u2022 Elevens identitet \u2022 Elevens familiemilj\u00f8 og n\u00e6re relasjoner 3 Eleven har rett til \u00e5 medvirke i alle avgj\u00f8relser som gjelder eleven selv. Det er ikke n\u00f8dvendig \u00e5 innhente samtykke fra foreldrene for \u00e5 snakke med eleven, og retten gjelder uavhengig av foreldrene. Eleven skal kunne uttale seg fritt, men eleven har ingen plikt til \u00e5 medvirke. Eleven har rett til \u00e5 bli h\u00f8rt, og deres mening m\u00e5 vektlegges etter alder og modning. Elevens rett til \u00e5 medvirke m\u00e5 sees i sammenheng med \u00a7 10-8 som presiserer kommunens plikt til \u00e5 gi elever og foresatte den informasjonen de har bruk for. Dette gjelder informasjon om oppl\u00e6ringen, den enkelte elev, skolemilj\u00f8et, og om rettighetene og pliktene elevene ellers har. For at eleven skal kunne medvirke m\u00e5 eleven f\u00e5 informasjon om situasjonen, saken eller avgj\u00f8relsen som skal tas og konsekvenser av avgj\u00f8relsen. Eleven skal og f\u00e5 informasjon om mulige alternative l\u00f8sninger. Videre m\u00e5 informasjonen v\u00e6re forst\u00e5elig og tilpasset elevens individuelle forutsetninger som alder, modenhet, erfaring, kultur og spr\u00e5kbakgrunn. Tilfredsstillende utbytte av oppl\u00e6ringa m\u00e5 sees i sammenheng med tilpasset oppl\u00e6ring som er forankret i Oppl\u00e6ringslov (2023) \u00a7 11-1: \u201c Kommunen.....skal s\u00f8rgje for at oppl\u00e6ringa e tilpassa, det vil seie at elevane f\u00e5r eit tilfredstillande utbytte av oppl\u00e6ringa uavhengig av f\u00f8resetnader, og at alle skal f\u00e5 utnytta og utvikla evnene sine\u201d. Tilfredsstillende utbytte er en faglig pedagogisk vurdering som skolen gj\u00f8r basert p\u00e5 et bredt og sammensatt informasjonsgrunnlag. Hva som er tilfredsstillende utbytte kan variere over tid som elevens mestrings- og funksjonsniv\u00e5, l\u00e6reforutsetninger og utvikling. Det er ikke et krav om at oppl\u00e6ringen skal v\u00e6re optimal. Elevene har rett til et trygt og godt skolemilj\u00f8 som fremmer helse inkludering, trivsel og l\u00e6ring. If\u00f8lge forarbeidene til bestemmelsen omfatter \u00abskolemilj\u00f8\u00bb b\u00e5de det fysiske (innemilj\u00f8 og utemilj\u00f8) og det psykososiale milj\u00f8et (hvordan elevene har det p\u00e5 skolen), i skolefritidsordningen og p\u00e5 leksehjelptilbudet. Skolemilj\u00f8et skal videre ha en positiv innvirkning p\u00e5 eleven, og gi eleven gode muligheter til helse, inkludering, trivsel og l\u00e6ring. St\u00f8tte fra pedagogisk-psykologisk tjeneste (PPT) Oppl\u00e6ringsloven \u00a711-13 beskriver at PPT skal samarbeide med og st\u00f8tte skolene i det forebyggende arbeidet med et inkluderende oppl\u00e6ringstilbud, b\u00e5de p\u00e5 system- og individuelt niv\u00e5. I Troms\u00f8 kommune skal PPT v\u00e6re representert i alle ressursteam, og skal bidra med et helhetlig blikk p\u00e5 alle elevene. PPT kan bidra med: \u2022 Veiledning n\u00e5r skolen planlegger tilpasninger i undervisningen \u2022 Arbeid med klasseledelse \u2022 Relevante kurs \u2022 Oppl\u00e6ring i konkret og n\u00f8dvendig metodikk Fokusomr\u00e5dene skal v\u00e6re tidlig innsats og forebygging i et helhetlig perspektiv. PPT skal hjelpe skolene med \u00e5 f\u00e5 individuell tilrettelegging til \u00e5 henge sammen med annen oppl\u00e6ring hvor det individuelle og kollektive m\u00f8tes. PPT skal etter henvisning, og inntak, utarbeide sakkyndig vurdering i saker som omhandler individuelt tilrettelagt oppl\u00e6ring. 4 Retningslinjer for ressursteam i Troms\u00f8skolen I Troms\u00f8 kommune skal alle skolene ha ressursteam (R-team). Disse skal v\u00e6re en samhandlingsarena for skolene, PPT og forebyggende helsetjeneste. Skolene kan velge \u00e5 organisere ressursteamarbeidet p\u00e5 ulike m\u00e5ter, innenfor gitte rammer. Ressursteamene skal ha fokus p\u00e5 det forebyggende arbeidet for \u00e5 gi et inkluderende oppl\u00e6ringstilbud til elever som har behov for intensiv oppl\u00e6ring eller individuell tilrettelegging, deriblant personlig assistanse, tekniske hjelpemidler og individuelt tilrettelagt oppl\u00e6ring. Ressursteamene skal sikre kvalitet i oppl\u00e6ringstilbudet p\u00e5 klasse- og individniv\u00e5, samt bidra til god samhandling mellom skolene og \u00f8vrige hjelpeinstanser. P\u00e5 systemniv\u00e5 skal ressursteamene arbeide med kompetanse- og organisasjonsutvikling slik at oppl\u00e6ringstilbudet blir s\u00e5 inkluderende og godt tilrettelagt som mulig. Det skal foreligge beskrivelse av m\u00f8testruktur for arbeidet i ressursteam. Denne skal v\u00e6re forankret i Rutiner for tilpasset oppl\u00e6ring og individuell tilrettelegging i Troms\u00f8skolen. Disse skal delta i ressursteam \u2022 Representant(er) fra skolens ledelse \u2022 L\u00e6rer/r\u00e5dgiver med spesialpedagogisk/ sosialpedagogisk kompetanse der det er naturlig \u2022 PP-r\u00e5dgivere som er tilknyttet skolen \u2022 De m\u00f8tene der helsesykepleier skal delta, og enkeltelever skal diskuteres, s\u00e5 m\u00e5 det foreligge et eget samtykke, se \u00abSamarbeidsavtale mellom forebyggende helsetjenester og skole, Troms\u00f8 kommune\u00bb. \u2022 I arbeid med individsaker b\u00f8r det legges til rette for at kontaktl\u00e6rer/ l\u00e6rer/ milj\u00f8terapeut/ ansatte i SFO med direkte kjennskap til eleven deltar. Rektor har det overordnede ansvar for at ressursteam fungerer i henhold til Troms\u00f8 kommunes retningslinjer. Rektor kan delegere ansvaret til en annen ved skolen. Rektor, eller den med delegert myndighet, skal: \u2022 lede m\u00f8tene i ressursteam \u2022 ta ansvar for innkalling til m\u00f8ter i ressursteam \u2022 ta ansvar for at det blir utarbeidet saksliste for m\u00f8tet \u2022 ta ansvar for at det etableres gode rutiner for referatskriving Arbeidsoppgaver for ressursteam Systemniv\u00e5 \u2022 Etablere rutiner og systemer for \u00e5 overv\u00e5ke elevenes l\u00e6ring, og for \u00e5 fange opp elever som strever faglig, sosialt eller personlig. Etablere rutiner for hvordan l\u00e6rere skal varsle rektor dersom det er i tvil om eleven har tilfredsstillende utbytte av oppl\u00e6ringen. \u2022 Gjennomg\u00e5 og analysere skolens resultater p\u00e5 nasjonale pr\u00f8ver eller andre kartleggingspr\u00f8ver. Diskutere tiltak p\u00e5 individ- og gruppeniv\u00e5. 5 \u2022 Etablere rutiner og systemer for \u00e5 overv\u00e5ke elevenes frav\u00e6r og rutiner for hvordan elever med bekymringsfullt frav\u00e6r eller vegringsatferd f\u00f8lges opp. \u2022 Arbeide forbyggende og dr\u00f8fte/gi innspill p\u00e5 saker p\u00e5 systemniv\u00e5 som den enkelte skole prioriterer eller trenger veiledning p\u00e5. Dette kan v\u00e6re knyttet til: o Utnyttelse av mulighetene som ligger innenfor rammene av tilpasset oppl\u00e6ring og intensiv oppl\u00e6ring o Tiltak p\u00e5 individ- og gruppeniv\u00e5 innenfor tilpasset og intensiv oppl\u00e6ring o Ressursbruk o Innhold og organisering av individuelt tilrettelagt oppl\u00e6ring o Behov for intern veiledning og kompetanseheving o Skolemilj\u00f8/psykososialt milj\u00f8 o Kartleggingsrutiner og lokale planer \u2022 Forebyggende arbeid med skolemilj\u00f8et (jf. Elevunders\u00f8kelsen), og sikre at alle i enheten kjenner til plikter beskrevet i oppl\u00e6ringsloven. \u2022 Sikre gode overganger i skolel\u00f8pet (ihht til overgangsrutiner) Individniv\u00e5 Individsaker kan dr\u00f8ftes med PPT uten samtykke fra foreldre, men samtykke m\u00e5 innhentes hvis helsesykepleier deltar p\u00e5 m\u00f8tet (eget skjema). \u2022 F\u00f8lge opp varsel fra l\u00e6rere (til rektor) n\u00e5r de er i tvil om eleven f\u00e5r tilfredsstillende utbytte av oppl\u00e6ringen \u2022 Sikre at eleven det gjelder f\u00e5r medvirke i saker som gjelder dem selv \u2022 Sikre at foreldre er tilstrekkelig informert og involvert i arbeidet rundt eleven \u2022 Gj\u00f8re unders\u00f8kelser av behov og innhente informasjon, i den grad at saken blir tilstrekkelig opplyst \u2022 G\u00e5 gjennom kartleggingsresultater og vurdere tiltak innenfor rammene av tilpasset oppl\u00e6ring/tidlig innsats og evaluere utbytte av tiltak, herunder ogs\u00e5 intensiv oppl\u00e6ring i henhold til oppl\u00e6ringsloven \u00a711-3 for 1.-4. trinn. F\u00f8lge opp og evaluere tiltak. \u2022 Vurdere enkeltelevers utbytte av ordin\u00e6r oppl\u00e6ring \u2022 F\u00f8lge opp enkeltelever med bekymringsfullt frav\u00e6r og/eller vegringsatferd \u2022 Vurdere behov for vedtak om personlig assistanse, tekniske hjelpemidler og/eller fysisk tilrettelegging \u2022 Dr\u00f8fte/vurdere henvisning til PPT \u2022 Opprette plan i Visma Flyt Samspill for elever med individuell oppl\u00e6ringsplan (IOP), og delegere ansvar for denne. \u2022 Veilede i utarbeidelse av IOP. \u2022 Rutinemessig vurdere utbytte av den individuelle tilrettelegginga for elever som har vedtak om dette, herunder dr\u00f8fte/vurdere behov for \u00f8kning, endring eller avvikling. \u2022 Sikre at lovp\u00e5lagt kartlegging og tiltak knyttet til elever med annet morsm\u00e5l enn norsk og samisk, f\u00e5r sine rettigheter oppfylt i tr\u00e5d med \u00a73-6. \u2022 Veilede og f\u00f8lge opp saker knyttet til elevens l\u00e6ringsmilj\u00f8. F\u00f8lge opp arbeid med aktivitetsplaner. \u2022 Vurdere behov og innhente ekstern bistand p\u00e5 aktuelle omr\u00e5der. 6 \u2022 F\u00f8lge opp enkeltelever i overgangene mellom barnehage til skole, barneskole til ungdomsskole og ungdomsskole til videreg\u00e5ende skole Faser i arbeidet med tilpasset oppl\u00e6ring og individuelt tilrettelagt oppl\u00e6ring Skolens har et stort handlingsrom innenfor rammene av tilpasset oppl\u00e6ring. Troms\u00f8skolene skal iverksette tiltak som fremmer l\u00e6ring og forebygger vansker, de skal f\u00f8lge med p\u00e5 elevenes utvikling og melde fra til rektor dersom det oppst\u00e5r bekymring om en elev har tilfredsstillende utbytte av ordin\u00e6r oppl\u00e6ring. Forebyggende arbeid p\u00e5 skolen Det forebyggende arbeidet skjer ute i klasserommene, og innenfor rammene av TPO. Skolen m\u00e5 sikre at de har n\u00f8dvendig kompetanse og ressurser slik at tiltak kan iverksettes. Ressursteamet vil v\u00e6re arenaen der det systematiske arbeidet ledes og organiseres. PPT kan bidra inn i profesjonsfellesskapet med kompetanseheving og veiledning. Det er flere mulige verkt\u00f8y og metoder for \u00e5 f\u00f8lge med elevens utbytte av oppl\u00e6ringen. Dette kan v\u00e6re obligatoriske kartlegginger som kommunalt valgte kartleggingspr\u00f8ver, og nasjonale pr\u00f8ver eller det kan v\u00e6re kartlegginger som skolene gjennomf\u00f8rer etter eget \u00f8nske/ behov. Andre m\u00e5ter \u00e5 kartlegge p\u00e5 er gjennom observasjoner, informasjon fra ulike instanser, elevsamtaler og underveisvurderinger. Dokumentet \u00ab\u00c5rlige obligatoriske kartlegginger i Troms\u00f8skolen\u00bb beskriver de obligatoriske kartleggingene elevene skal gjennomf\u00f8re. Hver skole lager sin lokale plan for kartlegging og oppf\u00f8lging av kartleggingsresultater. Gjennomf\u00f8ringen settes i sammenheng med analyser og iverksettelse av tiltak. De ulike kartleggingene foreg\u00e5r gjennom hele \u00e5ret, og oppf\u00f8lgingen f\u00f8lger p\u00e5 fortl\u00f8pende. Arbeidet planlegges og formaliseres for \u00e5 sikre en systematisk struktur for b\u00e5de ledelsen og l\u00e6rerne. Utbyttevurdering Troms\u00f8 kommune jobber for \u00e5 sikre skolenes plikt til \u00e5 vurdere, og pr\u00f8ve ut ulike tiltak, f\u00f8r eventuell henvisning til PPT. \u00abResultatm\u00f8ter\u00bb (ogs\u00e5 kalt \u00abTPO-m\u00f8ter\u00bb eller \u00abanalysem\u00f8ter\u00bb) er lagt inn i skoleeiers kvalitets\u00e5rshjul (jf. Plan for kvalitetsoppf\u00f8lging i Troms\u00f8skolen). I oktober/november hvert \u00e5r retter dette seg mot elevenes l\u00e6ringsresultater og er i tillegg knyttet opp mot nasjonale pr\u00f8ver. Skolene m\u00e5 etablere rutiner for \u00e5 f\u00f8lge opp \u00f8vrige kartlegginger. Kartlegging og analyse m\u00e5 settes i system slik at det kan gi l\u00e6rere et grunnlag for \u00e5 vurdere om eleven har tilfredsstillende utbytte av oppl\u00e6ringen, og at utvikling er i tr\u00e5d med hva som kan forventes. 7 I kartlegging- og tiltaksfasen handler det om vurderinger av den ordin\u00e6re oppl\u00e6ringen g\u00e5r langt nok i \u00e5 tilpasse l\u00e6ringsaktivitetene til elevens behov, evner og forutsetninger i den vanlige undervisningen. At l\u00e6ringsutbyttet av det ordin\u00e6re oppl\u00e6ringstilbudet ikke er tilfredsstillende og at eleven dermed kan ha rett til individuell tilrettelegging er en skj\u00f8nnsmessig vurdering. I noen tilfeller kan tiltak som forebyggende arbeid med skolemilj\u00f8et, s\u00e6rskilt spr\u00e5koppl\u00e6ring, bruk av ekstra l\u00e6rerressurser, intensivering av oppl\u00e6ring i grunnleggende ferdigheter, innkj\u00f8p av l\u00e6remidler eller andre hjelpemidler mm v\u00e6re aktuelle og hensiktsmessige. PPT veileder og bist\u00e5r skolene i kartlegging- og tiltaksfasen. Alle bekymringssaker dr\u00f8ftes i R-team. Skolens organisatoriske og pedagogiske tilrettelegging, samt ulike sider av elevenes faglige, sosiale og personlige utbytte vurderes. Faglig utbytte: \u2022 elevens oppn\u00e5else av kompetansem\u00e5lene etter l\u00e6rerplanen for fag eller form\u00e5l med faget og egen progresjon \u2022 elevens grunnleggende ferdigheter; lesing, skriving, regning, muntlig aktivitet og digital kompetanse \u2022 innholdet i oppl\u00e6ringen; elevenes forkunnskaper, tilpasning av l\u00e6restoffet, l\u00e6reb\u00f8ker og andre l\u00e6remidler \u2022 eleven utbytte av endrede rammefaktorer; gruppest\u00f8rrelse, andre l\u00e6remidler og hjelpemidler \u2022 l\u00e6rerens vurdering av kompetanse og bruk av voksenressurser p\u00e5 trinnet \u2022 elevens forutsetninger og utvikling Personlig utbytte: \u2022 elevens personlige utvikling \u2022 elevens opplevelse av motivasjon og mestring \u2022 elevens opplevelse av et godt psykososialt milj\u00f8 som fremmer helse, trivsel og l\u00e6ring. \u2022 elevens l\u00e6reforutsetninger og mestringsniv\u00e5 Sosialt utbytte: o elevens sosiale utvikling o elevens helsemessige forhold herunder b\u00e5de psykisk helse og fysisk helse o elevens interesser, inkludert interesse for skolen o elevens hjemmekultur i forhold til skolens forventninger til elevens l\u00e6ring o elevens forutsetninger og utvikling 8 Modell av tilpasset oppl\u00e6ring og individuell tilrettelegging N\u00e5r det er tvil om en elev har tilfredsstillende utbytte av oppl\u00e6ringa, s\u00e5 meldes dette til rektor. Hver skole lager sine rutiner for hvordan dette skal foreg\u00e5. Skjema skolene kan bruke ligger vedlagt i denne rutinen (se vedlegg 2). Tiltaksfasen i modellen beskriver samarbeidet i R-team med foresatte og elev. Modellen viser ogs\u00e5 det arbeidet som de ulike l\u00e6rere gj\u00f8r for \u00e5 tilpasse oppl\u00e6ringen i klasserommene. Dokumentasjon i saksgangen kan gi ulike utfall som her er representert med 3 alternativer. Alternativ 1 viser at eleven har tilfredsstillende utbytte av ordin\u00e6r oppl\u00e6ring, ved hjelp av tilpasset oppl\u00e6ring, intensiv oppl\u00e6ring eller gruppeinndeling. Tilpasset oppl\u00e6ring kan v\u00e6re det som gj\u00f8r at eleven med tilpasninger kan f\u00f8lge klassens undervisning. Tilrettelegginger innenfor tilpasset oppl\u00e6ring foreg\u00e5r i st\u00f8rst mulig grad p\u00e5 kollektivt niv\u00e5, les mer p\u00e5 Udir. Intensiv oppl\u00e6ring p\u00e5 1.-4.trinn gjelder for elever som st\u00e5r i fare for \u00e5 ikke ha forventet progresjon i de grunnleggende ferdighetene i lesing, skriving og regning. Dette skal skolen kunne dokumentere at enheten er rigget for. Gruppeinndeling kan v\u00e6re for elever p\u00e5 tvers av trinn eller grupper som har utbytte av en annen organisering eller innhold jfr \u00a7 14-2 i oppl\u00e6ringsloven. Et eksempel kan v\u00e6re \u00e5 dele elevene i grupper etter faglig niv\u00e5 i en avgrenset periode. For dette alternativet f\u00f8lges saksgang uten sakkyndig vurdering og vedtak. Alternativ 2 viser at eleven har utbytte av ordin\u00e6r oppl\u00e6ring ved hjelp av personlig assistanse, tekniske hjelpemidler eller fysisk tilrettelegging. 9 Personlig assistanse kan inneholde to deler, der den ene delen beskrives som det som ligger opp mot helse- og omsorgslovgivningen som toalettbes\u00f8k, av- og p\u00e5 kledning, mating osv. Den andre delen er rettet mot reguleringsbehov som kan v\u00e6re \u00e5 st\u00f8tte elever i overganger og friminutt, eller hjelpe elever som trenger annen hjelp for \u00e5 kunne f\u00f8lge med i oppl\u00e6ringen. Tekniske hjelpemidler kan v\u00e6re en datamaskin med Lingit sitt lese- og skriveprogram, eller hjelpemidler som ligger innenfor h\u00f8rsels- og synsutfordringer. Eksempler kan v\u00e6re elever med dysleksi som skal ha sin datamaskin tilgjengelig med anbefalt programvare og lydb\u00f8ker, bordmikrofoner og halsmikrofoner, eller eksempelvis lys reguleringer i rom som eleven bruker. Fysisk tilrettelegging kan v\u00e6re inventar og bruk av tilrettelagte rom som eksempelvis er godkjent til bruk etter akustikkm\u00e5linger. Oppl\u00e6ring i mobilitet er regulert etter om barnet er blind eller sterkt svaksynt. Felles for alternativ 2 er at eleven skal ha et enkeltvedtak, men det er ikke krav om sakkyndig vurdering. Likevel vil ofte utfordringene v\u00e6re beskrevet i rapporter og tilr\u00e5dninger fra ulike instanser. Noen av disse elevene kan for en periode trenger tilpasninger og oppl\u00e6ring av eksempelvis programvare innenfor tilpasset oppl\u00e6ring. Denne tilpasningen ligger i saksgang innenfor tilpasset oppl\u00e6ring for den enkelte elev. Alternativ 3 er n\u00e5r henvisning oversendes til PPT med \u00f8nske om sakkyndig vurdering. I noen tilfeller skal ikke elevens pr\u00f8ves ut gjennom ulike tiltak eller tilpasninger, men skal meldes direkte som ved eksempelvis store utviklingsforstyrrelser. Hvis henvisning avvises hos PPT g\u00e5r dokumentene med i saksgang tilbake p\u00e5 skolen I utredningsfasen samarbeider skole, fagperson PPT, elev og foresatte om kartlegginger og mulige tiltak. PP-tjenesten har som sakkyndig instans, ansvar for \u00e5 foreta en helhetlig utredning av eleven ut fra den dokumentasjonen som kan skaffes. En utredning inneb\u00e6rer b\u00e5de kartlegging og vurdering. Samarbeid i forkant av henvisningen er ogs\u00e5 en viktig del av utredningsarbeidet. I skolens henvisning ligger blant annet informasjon om og vurdering av eleven og oppl\u00e6ringssituasjonen, og en begrunnelse for hvorfor skolen mener at det er behov for \u00e5 vurdere om eleven trenger individuelt tilrettelagt oppl\u00e6ring. Henvisning til PPT gj\u00f8res skriftlig p\u00e5 henvisningsskjema og signeres av rektor, med samtykke fra elev og foreldre. Udir har \u00e5pnet for at foresatte, eller elev, kan kreve henvisning til PPT. Mistanke om lese- og skrivevansker/dysleksi I de tilfeller der en mistenker at elevene har lese- og skrivevansker/dysleksi, men der det ikke er behov for \u00e5 avvike fra kompetansem\u00e5l, s\u00e5 skal elevene henvises PPT for utredning for dette. Det skal ikke krysses for sakkyndig vurdering, men for Utredning av lese- og skrivevansker. Pedagogisk rapport skal vedlegges, sammen med relevant kartlegging. PPT vil lage en rapport med konklusjon fra utredningen som brukes for \u00e5 s\u00f8ke om PC/hjelpeprogrammer. F\u00f8r s\u00f8knad om hjelpeprogrammer m\u00e5 det vurderes om det skal s\u00f8kes p\u00e5 Lingdys Pluss eller IntoWords. Begge disse er godkjent for bruk p\u00e5 eksamen. 10 Skolen skal fatte enkeltvedtak som gir eleven rett til bruk av hjelpeprogrammer. Se egen mal for dette. Sakkyndig vurdering fra PPT Utredningen skal vise om eleven har behov for individuelt tilrettelagt oppl\u00e6ring, hva elevens vansker er og hvorfor eleven ikke f\u00e5r tilfredsstillende utbytte av oppl\u00e6ringen. Tilr\u00e5dningen (anbefalingen) skal gi skolen informasjon om hvilket oppl\u00e6ringstilbud PPT mener vil gi eleven et tilfredsstillende oppl\u00e6ringstilbud. Tiltakene m\u00e5 v\u00e6re s\u00e5 konkrete at enhetene kan fatte vedtak, og at elever, foresatte og skolene vet hva tilr\u00e5dningen inneb\u00e6rer og hvordan den skal bli gjennomf\u00f8rt. PPT b\u00f8r gi konkrete anbefalinger om innholdet i oppl\u00e6ringa, omfanget av tilretteleggingen og organisering av oppl\u00e6ringen. Innholdet i oppl\u00e6ringen som skal v\u00e6re individuelt tilrettelagt b\u00f8r v\u00e6re beskrevet konkret p\u00e5 tiltak og ha med arbeidsm\u00e5ter som vil v\u00e6re til hjelp for eleven. Hvis eleven i tillegg har behov for fysisk tilrettelegging, tekniske hjelpemiddel og /eller oppl\u00e6ring i mobilitet m\u00e5 dette beskrives. Omfanget av tilretteleggingen som PPT mener eleven trenger m\u00e5 komme tydelig frem i form av hvordan tiden skal fordeles, hvor mye s\u00e6rskilt kompetanse og ekstra personale som de mener skolen m\u00e5 sette inn for at eleven skal f\u00e5 et forsvarlig tilbud. Anbefalingen b\u00f8r inneholde \u00e5rstimer som tilretteleggingen skal inneholde. Organiseringen av oppl\u00e6ringen b\u00f8r v\u00e6re uttalt i anbefalingen. Det kan v\u00e6re behovet for oppl\u00e6ring i gruppe eller ekstra l\u00e6rerst\u00f8tte. Organiseringen skal gi eleven mulighet til \u00e5 ta aktiv del i et sosialt, faglig og kulturelt felleskap. Eleven rett til \u00e5 h\u00f8re til en gruppe, og retten til et trygt og godt skolemilj\u00f8 skal hensyntas. Den som i utgangspunktet skal gi individuell tilrettelagt oppl\u00e6ring m\u00e5 som hovedregel oppfylle kompetansekravene for \u00e5 bli ansatt som l\u00e6rere, og tilfredsstille kravet om relevant kompetanse i faget den skal undervise i. Flyt Samspill \u2013 elektronisk verkt\u00f8y for enkeltvedtak og individuelle oppl\u00e6ringsplaner Troms\u00f8 kommune har innf\u00f8rt Flyt Samspill. Dette er et verkt\u00f8y som gir muligheter for dynamisk vurderingsarbeid gjennom hele planperioden. Elevens enkeltvedtak skal ogs\u00e5 lages i Flyt Samspill. Vedtaksfasen innenfor individuelt tilrettelagt oppl\u00e6ring Etter at PPT har oversendt sin sakkyndige vurdering til skolen skal vedtaksinstansen (rektor) avgj\u00f8re om eleven har rett til individuelt tilrettelagt oppl\u00e6ring. Rektor skal fatte enkeltvedtak som er i samsvar med reglene i oppl\u00e6ringslovens \u00a7 11.7 og forvaltningsloven. I alle tilfeller hvor skolen har henvist eleven til PP-tjenesten, skal saken avgj\u00f8res ved at det treffes et enkeltvedtak, ogs\u00e5 i tilfeller 11 der individuelt tilrettelagt oppl\u00e6ring avsl\u00e5s. I Flyt samspill ligger mal til enkeltvedtak og mal til IOP. Enkeltvedtaket kan etter avtale med foresatte sendes hjem i papirform. Skolen m\u00e5 sikre at de har dokumentasjonen i skolel\u00f8pet til eleven. Fra henvisning til PPT og enkeltvedtaket skal v\u00e6re ferdig skal det g\u00e5 maksimalt 3 m\u00e5neder i henhold til Forvaltningsloven. I spesielle tilfeller kan det gj\u00f8res unntak fra denne fristen etter avtale mellom foresatte, skole og PPT. Dersom eleven innvilges individuelt tilrettelagt oppl\u00e6ring, m\u00e5 enkeltvedtaket ta stilling til hva som vil v\u00e6re et forsvarlig tilbud etter oppl\u00e6ringsloven \u00a7 11.6. Enkeltvedtaket skal sette rammen for den oppl\u00e6ringen eleven skal ha. Den sakkyndige vurderingen er r\u00e5dgivende. Dersom enkeltvedtaket avviker fra sakkyndig vurdering, m\u00e5 begrunnelsen synliggj\u00f8re hvorfor sakkyndig vurdering fravikes. En mulig begrunnelse kan v\u00e6re at elevens behov vil kunne ivaretas under tilpasset oppl\u00e6ring p\u00e5 trinnet. Enkeltvedtaket ligger i Flyt samspill, og skal inneholde: \u2022 perioden som vedtaket gjelder. Som hovedregel fattes enkeltvedtaket for ett oppl\u00e6rings\u00e5r av gangen, men kan ogs\u00e5 avgrenses til en kortere periode \u2022 vise til lovverket vedtaket bygger p\u00e5 \u2022 nevne de faktiske forholdene som vedtaket bygger p\u00e5 \u2022 opplyse om klageadgang \u2022 angi vedtakets varighet \u2022 klart og fullstendig angi hvilket oppl\u00e6ringstilbud eleven skal ha \u2022 klart angi n\u00e5r eleven f\u00f8lger ordin\u00e6r oppl\u00e6ring og n\u00e5r eleven f\u00f8lger individuell oppl\u00e6ringsplan (IOP) \u2022 angi innholdet i oppl\u00e6ringen, den organisatoriske gjennomf\u00f8ringen og omfanget av eventuelle st\u00f8ttetiltak Fasen avsluttes ved at enkeltvedtaket sendes over til eleven og foresatte. Dersom eleven eller foresatte klager p\u00e5 enkeltvedtaket, vil klagebehandlingen ogs\u00e5 omfattes av denne fasen. Planlegging og gjennomf\u00f8ring av individuelt tilrettelagt oppl\u00e6ring Alle elever som f\u00e5r individuelt tilrettelagt oppl\u00e6ring, skal etter oppl\u00e6ringslovens \u00a7 11-6 ha en individuell oppl\u00e6ringsplan (IOP). Denne skrives i Flyt Samspill. Det er enkeltvedtaket som er grunnlaget for IOP. IOP-en skal utarbeides s\u00e5 snart som mulig etter at enkeltvedtaket er fattet. Rektor har ansvar for \u00e5 legge til rette for et godt planarbeid og sikre at IOP-ene som utarbeides er innenfor lovens krav. IOP skal konkretisere og iverksette enkeltvedtaket og v\u00e6re et arbeidsverkt\u00f8y for skolen og l\u00e6rerne. IOP skal ikke inneholde nye eller andre rettigheter for eleven enn det som kan utledes av enkeltvedtaket. Planen dr\u00f8ftes med foresatte og eleven. I starten av nytt skole\u00e5r inviteres foresatte og elev til planleggingsm\u00f8te/dr\u00f8ftingsm\u00f8te. Det er ikke et krav i oppl\u00e6ringsloven om at foresatte m\u00e5 samtykke til den konkrete IOP-en f\u00f8r denne kan tas i bruk. 12 Innholdet i IOP-en Det fremg\u00e5r av oppl\u00e6ringsloven \u00a7 11-6 at en IOP skal vise f\u00f8lgende: a) M\u00e5l for oppl\u00e6ringen: \u2022 m\u00e5l utarbeides med utgangspunkt i sakkyndig vurdering og enkeltvedtaket \u2022 kompetansem\u00e5lene i l\u00e6replanverket er f\u00f8rende, og behov for avvik skal komme fram i enkeltvedtaket \u2022 m\u00e5lene skal uttrykke hva individuelt tilrettelagt oppl\u00e6ring sikter mot n\u00e5r det gjelder elevens l\u00e6ring og utvikling \u2022 m\u00e5lene m\u00e5 v\u00e6re konkrete, realistiske og m\u00e5lbare b) Innholdet i oppl\u00e6ringen: \u2022 m\u00e5l og innhold henger n\u00f8ye sammen, derfor skal innholdet utformes p\u00e5 grunnlag av m\u00e5lene for oppl\u00e6ringen. \u2022 angi hva eleven skal arbeide med for \u00e5 opparbeide kompetanse som fremg\u00e5r av m\u00e5lene \u2022 angi omr\u00e5der og arbeidsmetoder \u2022 alternativt innhold /bortvalg c) Hvordan oppl\u00e6ringen skal gjennomf\u00f8res: \u2022 Hva som kan tas inn som organiseringsm\u00e5ter, er fastsatt i enkeltvedtaket. \u2022 Dette kan gjelde tid til individuelt tilrettelagt oppl\u00e6ring totalt, tid i mindre gruppe, i klasse med ekstra l\u00e6rer, ene-undervisning osv. \u00c5rsvurdering Det er et krav i oppl\u00e6ringsloven \u00a7 11-6 at skolen skal utarbeide en \u00e5rsrapport for alle elever med individuelt tilrettelagt oppl\u00e6ring og individuell oppl\u00e6ringsplan (IOP). Rapporten skal gi en skriftlig oversikt over den oppl\u00e6ringen eleven har f\u00e5tt, og en vurdering av utviklingen til eleven. Denne fasen omhandler vurdering av om elever, som mottar individuelt tilrettelagt oppl\u00e6ring, har et tilfredsstillende l\u00e6ringsutbytte. Vurderingen skal gi grunnlag for eventuelt \u00e5 justere det videre arbeidet, enten det gjelder innhold, arbeidsm\u00e5ter, organisering eller metoder. Oppsummering av \u00e5rsvurderingen skal inneholde: \u2022 en vurdering av hvordan oppl\u00e6ringen er tilpasset for eleven innenfor den vanlige undervisning og som individuelt tilrettelagt oppl\u00e6ring \u2022 revidering av realistiske kompetanse- og l\u00e6ringsm\u00e5l for eleven \u2022 Vurdering av tilfredsstillende utbytte av oppl\u00e6ringen i tilbudet Disse punktene skal synliggj\u00f8res i \u00e5rsrapporten i Flyt Samspill. 13 Frister knyttet til individuelt tilrettelagt oppl\u00e6ring \u2022 Enkeltvedtak skrives umiddelbart etter sakkyndig vurdering. Umiddelbart er 2-3 uker etter sakkyndig vurdering. \u2022 Flyt Samspill opprettes s\u00e5 tidlig som mulig \u2022 IOP ferdigstilles enten innen 4 uker etter enkeltvedtaket, eller innen 15.september etter skolestart \u2022 \u00c5rsrapport skal v\u00e6re utarbeidet innen 1.juni \u2022 Hver enhet m\u00e5 ha egne rutiner for arkivering Mer detaljert informasjon om tidsfrister og arbeidsoppgaver ligger p\u00e5 Sharepoint omr\u00e5det. 14 Vedlegg 1: Modell av tilpasset oppl\u00e6ring og individuell 15 tilrettelegging Vedlegg 2: Tiltaksskjema TPO/ITO Elev F\u00f8dselsdato Klasse Bakgrunnsopplysninger Bekymring meldt til rektor: Dato Hvem melder bekymringen? Relasjon til eleven Hva gjelder bekymringen? Beskrivelse av hvilket problem som m\u00e5 l\u00f8ses; faglig, sosialt, personlig Informasjon fra eleven Kan inneholde: Elevens opplevelse av skolehverdagen. Informasjon fra foreldre Beskriv samarbeidet. Deler foreldre bekymringen. Informasjon fra andre instanser Er det andre instanser involvert i oppf\u00f8lging av eleven, eks BUP, Habilitering? Tiltak, kartlegginger og observasjoner som er gjort Evt hvilke kartlegginger og resultat. Dr\u00f8fting i R-team. N\u00e5r og med hvem. Kort oppsummering. Ytterligere kartlegginger eller observasjoner? Dato, hvilken kartlegging og resultat 16 Tiltak Tiltak 1 (intensiv oppl\u00e6ring eller TPO) Hva er planlagt? Ansvar/organisering N\u00e5r skal tiltaket evalueres, og hvordan? Evaluering Har tiltaket hatt effekt? Hva sier eleven? Dato/evaluert av. Tiltak 2 (intensiv oppl\u00e6ring eller TPO) Hva er planlagt? Ansvar/organisering N\u00e5r skal tiltaket evalueres, og hvordan? Evaluering Har tiltaket hatt effekt? Hva sier eleven? Dato/evaluert av. Tiltak 3 (intensiv oppl\u00e6ring eller TPO) Hva er planlagt? Ansvar/organisering N\u00e5r skal tiltaket evalueres, og hvordan? Evaluering Har tiltaket hatt effekt? Hva sier eleven? Dato/evaluert av. Tiltak 4 (intensiv oppl\u00e6ring eller TPO) Hva er planlagt? Ansvar/organisering N\u00e5r skal tiltaket evalueres, og hvordan? Evaluering Har tiltaket hatt effekt? Hva sier eleven? Dato/evaluert av. (sett inn flere tiltak dersom det er behov for det) 17 Utbyttevurdering i ressursteam Dato Hvem deltok? Har eleven tilfredsstillende utbytte av oppl\u00e6ringen? Begrunnelse Foreldres vurdering av oppl\u00e6ringssituasjonen 18 "
}