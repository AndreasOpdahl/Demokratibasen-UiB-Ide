{
  "dokument_id": "55fe69ac-9d63-504d-94c9-14f76de03ce8",
  "doc_type": "case_attachment",
  "kommune": 4601,
  "tittel": "Klage fra Sameiet Madam Felle datert 03.11.2023",
  "url": "https://bergen.kommune.no/politikere-utvalg/api/fil/bk360/9876520/Klage-fra-Sameiet-Madam-Felle-datert-03-11-2023",
  "tekst": " STATSFORVALTAREN I VESTLAND Nj\u00f8savegen 2 6863 LEIKANGER Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Transport og samfunn Hilde Birgitte Kalleklev / 20/90467-40 2022/20561 07.12.2022 55516386 Uttalelse med innsigelse - Bybanen fra sentrum til \u00c5sane - arealplan-ID: 65800000, 65810000, 65820000, 65830000, 65840000, 65790000 og 70670000 - Bergen kommune Vi viser til deres brev om offentlig ettersyn for reguleringsplaner for Bybanens byggetrinn fem fra sentrum til \u00c5sane. Sammendrag Planforslagene for bybanens byggetrinn fem mot \u00c5sane er et sv\u00e6rt godt og helhetlig planarbeid med satsning p\u00e5 kollektiv, sykkel og gange. Bybane til \u00c5sane er et sentralt grep for \u00e5 n\u00e5 m\u00e5let om at all vekst i persontransporten skal tas med kollektiv, gange eller sykkel. Valg av trase og banel\u00f8sning vil sikre Sandviken og \u00c5sane et forutsigbart, effektivt og milj\u00f8vennlig transportsystem. Statens vegvesen fremmer fire innsigelser til planforslag for DS1, DS2, DS3, DS4, DSS og forlengelse av Fl\u00f8yfjelltunnelen. 1. Statens vegvesen fremmer innsigelse til planarbeidene p\u00e5 grunn av manglende rekkef\u00f8lgekrav til anleggsgjennomf\u00f8ring. Konsekvensene av anleggsgjennomf\u00f8ring av planforslagene er ikke tilstrekkelig utredet til at Statens vegvesen kan ta stilling til virkningene for beredskap og framkommelighet. Vi har derfor innsigelse til planene knyttet til utredningskrav i pbl kapittel 4, ut ifra v\u00e5rt forvalteransvar for hensynet til beredskap og sektoransvar for framkommelighet. 2. Det fremmes innsigelse ut ifra v\u00e5rt sektoransvar for trafikksikkerhet, da det ikke er ferdigstilt trafikksikkerhetsrevisjon f\u00f8r planene ble lagt ut til offentlig ettersyn. 3. Statens vegvesen fremmer innsigelse til den delen av reguleringsplanen som omfatter forlengelse av Fl\u00f8yfjelltunnelen og delstrekning 3. Etter statens prosjektmodell; R-108/19, skal det fastsettes styringsm\u00e5l for prosjekter med kostnader over en terskelverdi som helt Postadresse Telefon: 22 07 30 00 Kontoradresse Fakturaadresse Statens vegvesen Nyg\u00e5rdsgaten 112 Statens vegvesen Transport og samfunn firmapost@vegvesen.no 5008 BERGEN Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 eller delvis finansieres av staten f\u00f8r reguleringsplanen kan vedtas. Innsigelsen er knyttet til v\u00e5r rolle som forvalter av riksveg 4. Statens vegvesen fremmer innsigelse til foresl\u00e5tt milj\u00f8lokk over E39 i Eidsv\u00e5g. Milj\u00f8lokket er ikke en n\u00f8dvendig del av riksveganlegget og m\u00e5 utg\u00e5 av planforslaget. Innsigelsen er knyttet til v\u00e5r rolle som forvalter av riksveg. Videre har vi merknader til alle planforslagene som f\u00f8lger nedenfor, vi vil spesielt trekke fram merknad knyttet til anleggstunnel og bruk av saltimport-tomten. Saken gjelder Bergen kommune har utarbeidet forslag til offentlig reguleringsplaner for Bybanen og hovedsykkelrute fra sentrum til \u00c5sane, med forlenget Fl\u00f8yfjelltunnel. Planarbeidet er delt opp i syv ulike reguleringsplaner: Delstrekning 1, Kaigaten \u2013 Sandbrogaten. Plan-ID: 65800000, detaljreguleringsplan Delstrekning 2, Sandbrogaten \u2013 Eidsv\u00e5gtunnelen. Plan-ID: 65810000, omr\u00e5dereguleringsplan Delstrekning 3, Eidsv\u00e5gtunnelen \u2013 Tertneskrysset. Plan-ID: 65820000, omr\u00e5dereguleringsplan Delstrekning 4, Tertneskrysset \u2013 V\u00e5gsbotn. Plan-ID: 65830000, omr\u00e5dereguleringsplan Fl\u00f8yfjelltunnelen, forlengelse til Eidsv\u00e5g. Plan-ID: 65840000, omr\u00e5dereguleringsplan Hovedsykkelrute Festningskaien \u2013 Sandviksveien. Plan-ID: 65790000, detaljregulering Fl\u00f8yfjelltunnelen \u2013 Rigg- og anleggsomr\u00e5de. Plan-ID: 70670000, omr\u00e5deregulering Statens vegvesen vil komme med uttalelse til alle syv reguleringsplanene i dette dokumentet. Uttalelse Statens vegvesens ansvar i planarbeidet er f\u00f8rst og fremst knyttet til arealbruken langs riksveg. Vi har ogs\u00e5 ansvar for at f\u00f8ringer i Nasjonal transportplan (NTP), statlige planretningslinjer for samordnet bolig-, areal- og transportplanlegging, vegnormalene og andre nasjonale og regionale arealpolitiske f\u00f8ringer blir ivaretatt i planleggingen. Til denne planen uttaler vi oss som forvalter av riksveg og som statlig fagmyndighet med sektoransvar innenfor vegtransport. Hovedfokus i innspillene v\u00e5re ved offentlig ettersyn er l\u00f8sninger som fastsettes juridisk i planen, samt forhold og plangrunnlag for \u00f8vrig, basert p\u00e5 v\u00e5r rolle som vegmyndighet for riksveger og som myndighetsorgan med sektoransvar tilknyttet trafikksikkerhet, klima- og milj\u00f8omr\u00e5det og helhetlig bypolitikk. Statens vegvesen vil i tillegg v\u00e6re byggherre for tiltakene knyttet til Fl\u00f8yfjelltunnelen og E39 i Eidsv\u00e5g og \u00d8vre Ervik. I v\u00e5r uttale har vi derfor sett spesielt p\u00e5 bestemmelsene knyttet til tiltakene vi i neste omgang skal gjennomf\u00f8re. Statens vegvesen vil f\u00f8rst og fremst ber\u00f8mme Bergen kommune for et sv\u00e6rt godt og helhetlig planarbeid for satsning p\u00e5 kollektiv, sykkel og gange. Bergen kommune har store ambisjoner for reduksjon i personbiltrafikken og endring i reisemiddelfordelingen som er n\u00f8dvendig for \u00e5 n\u00e5 nasjonale klimaforpliktelser. En utbygging av bybane til \u00c5sane vil ikke bare bidra til en h\u00f8y kollektivandel, den vil ogs\u00e5 binde byen sammen og bidra til en kompakt og klimavennlig byutvikling. Bybane til \u00c5sane er et sentralt grep for \u00e5 n\u00e5 m\u00e5let om at all vekst i persontransporten skal tas med kollektiv, gange eller sykkel. Valg av trase og banel\u00f8sning vil sikre Sandviken og \u00c5sane et forutsigbart, effektivt og milj\u00f8vennlig transportsystem. Vegvesenet har deltatt i den tverretatlige prosjektgruppen og i flere arbeidsgrupper som har bist\u00e5tt i planarbeidet. Dette har v\u00e6rt et godt og konstruktivt samarbeid, der en i fellesskap har funnet gode helhetsl\u00f8sninger p\u00e5 de fleste omr\u00e5der. 3 Uttalelsen inneholder 13 kapitler: 1. S\u00e5rbarhet og beredskap i vegsystemet, det er knyttet innsigelse til dette punktet 2. Trafikksikkerhet, det er knyttet innsigelse til dette punktet 3. E39 inkl. Fl\u00f8yfjelltunnelen, styringsm\u00e5l, det er knyttet innsigelse til dette punktet 4. Milj\u00f8lokk i Eidsv\u00e5g, det er knyttet innsigelse til dette punktet 5. Generell del med tema som ber\u00f8rer alle delstrekninger 6. Delstrekning 1, Kaigaten \u2013 Sandbrogaten 7. Delstrekning 2, Sandbrogaten \u2013 Eidsv\u00e5gtunnelen 8. Delstrekning 3, Eidsv\u00e5gtunnelen \u2013 Tertneskrysset 9. Delstrekning 4, Tertneskrysset \u2013 V\u00e5gsbotn 10. Fl\u00f8yfjelltunnelen, forlengelse til Eidsv\u00e5g 11. Hovedsykkelrute Festningskaien \u2013 Sandviksveien 12. Fl\u00f8yfjelltunnelen \u2013 Rigg- og anleggsomr\u00e5de 13. Videre saksbehandling og medvirkning fra Statens vegvesen 1. S\u00e5rbarhet og beredskap i vegsystemet \u2013 det er knyttet innsigelse til dette punktet E39 er en del av det overordnede vegnettet med regional og nasjonal funksjon og inng\u00e5r i det transeuropeiske nettverket for transport (TEN-T). Sentrum med Torget og Bryggen fungerer i dag som omkj\u00f8ringsveg for E39 Fl\u00f8yfjelltunnelen i tillegg til fylkesveg 587 Hardangervegen (Grimesvingene). Vegsystemet i Bergen er sv\u00e6rt s\u00e5rbart. Spesielt gjelder dette forbindelsen nordover (E39 Fl\u00f8yfjelltunnelen) og videre \u00f8stover p\u00e5 E16. N\u00e5r Fl\u00f8yfjelltunnelen stenger, enten pga. vedlikehold eller ved uforutsette hendelser, gir dette umiddelbart store ringvirkninger for trafikkavviklingen i hele Bergensomr\u00e5det. B\u00e5de kollektivtransporten, n\u00e6ringstransporten, redningsetatene og \u00f8vrige trafikanter blir ber\u00f8rt. Det er spesielt viktig \u00e5 ivareta en akseptabel avvikling av kollektivtrafikken i anleggsperioden. Ruteg\u00e5ende busstrafikk over Torget/Bryggen i regi av Skyss er i underkant av 1200 pr. d\u00f8gn og i overkant av 100 i rush-timen. Tilsvarende tall for Fl\u00f8yfjelltunnelen er hhv. ca. 400 pr. d\u00f8gn og ca. 50 i rush-timen (sum begge retninger). I tillegg kommer annen busstrafikk (turbusser, andre operat\u00f8rer, buss for tog etc.). Stengt Fl\u00f8yfjelltunnel og redusert kapasitet gjennom sentrum vil hver for seg gi store konsekvenser for kollektivtrafikken. Dersom dette skjer samtidig, vil hele trafikksystemet i og rundt Bergen st\u00e5 i fare for \u00e5 bryte sammen. Statens vegvesen arbeider med reguleringsplan for Fl\u00f8yfjelltunnelen s\u00f8r som sammen med forlenget Fl\u00f8yfjelltunnel vil muliggj\u00f8re 2-veistrafikk i ett tunnell\u00f8p. Dette er en l\u00f8sning som vil gi en bedre og mer robust beredskapsl\u00f8sning for E39 ved planlagte stengninger. Teknisk l\u00f8sning for utvidelsen av l\u00f8pene eller finansiering av tiltaket er ikke endelig avklart. Bergen kommune har utarbeidet en trafikkplan for Bergen sentrum som var til offentlig ettersyn h\u00f8sten 2022. Statens vegvesen mener tiltakene i trafikkplanen, som ogs\u00e5 ligger til grunn for bygging av Bybanen gjennom sentrum, m\u00e5 gjennomf\u00f8res i rett rekkef\u00f8lge. Uten en utvidelse av E39 Fl\u00f8yfjelltunnelen slik at det er mulig \u00e5 avvikle toveistrafikk i hvert l\u00f8p i beredskapssituasjoner, vil man f\u00e5 store milj\u00f8messige og trafikale utfordringer med \u00e5 bruke sentrum som omkj\u00f8ringsvei. Dette vil etter Statens vegvesens vurdering ikke v\u00e6re en akseptabel situasjon av hensyn til beredskap og framkommelighet p\u00e5 overordnet vegnett. 4 I v\u00e5r uttale til Trafikkplan sentrum datert 09.09.2022 har vi redegjort for s\u00e5rbarhet og beredskap knyttet til E39 Fl\u00f8yfjelltunnelen, og eventuell reduksjon av kapasitet gjennom sentrum. Vi vil gjenta noen sentrale momenter ogs\u00e5 her. Tidligere ble det utarbeidet et forprosjekt for en Bymilj\u00f8tunnel. Hensikten med denne var \u00e5 fredeliggj\u00f8re sentrum og stenge Torget for vanlig trafikk. Den ville ogs\u00e5 fungert som alternativ kj\u00f8rerute ved stengt Fl\u00f8yfjelltunnel. Planen ble ikke politisk behandlet og vurderes som uaktuell. Fl\u00f8yfjelltunnelen m\u00e5 ivareta den funksjonen Bymilj\u00f8tunnelen var tiltenkt. En utvidelse av Fl\u00f8yfjelltunnelen (b\u00e5de nord og s\u00f8r) med mulighet for \u00e5 benytte ett l\u00f8p til toveistrafikk er en forutsetning for stenging i sentrum og start av anleggsarbeid for bybanen og andre infrasturtiltak som krever lengre stengeperioder av sentrum og redusert kapasitet. Vi avsluttet v\u00e5r uttale til Trafikkplan sentrum med f\u00f8lgende oppsummering: Omlegging av vegsystemet og struping av trafikken gjennom sentrum forutsetter at en forlenget og utvidet Fl\u00f8yfjelltunnel er ferdigstilt (muliggj\u00f8r 2-veistrafikk i et l\u00f8p). Anleggsstart for bybanen og annen anleggsgjennomf\u00f8ring som p\u00e5virker trafikkavvikling p\u00e5 overordnet vegnett m\u00e5 avvente en forlenget og utvidet Fl\u00f8yfjelltunnel. Det m\u00e5 arbeides videre med beredskapsl\u00f8sninger for h\u00e5ndtering av uforutsette hendelser i Fl\u00f8yfjelltunnelen i n\u00e5v\u00e6rende situasjon, i anleggsperioden for Fl\u00f8yfjelltunnelen og i framtidig situasjon. Reguleringsplanforslagene for Bybanens byggetrinn 5 legger opp til for stor usikkerhet knyttet til kritiske avhengigheter for gjennomf\u00f8ring. I planforslagene er det ikke tilstrekkelig vurdert eller sikret hvordan tiltakene i reguleringsplanen skal gjennomf\u00f8res i rekkef\u00f8lge. Planforslaget ivaretar/beskriver heller ikke hvordan en prosess med \u00e5 avklare anleggsgjennomf\u00f8ringen av Bybaneprosjektet og oppgradering av Fl\u00f8yfjelltunnelen skal skje, og evt. hvilke parter/godkjenninger som m\u00e5 foreligge f\u00f8r man kan igangsette hele eller deler av bybaneprosjektet. Statens vegvesen har med bakgrunn i dette kommet fram til at vi m\u00e5 fremme innsigelse til planarbeidene p\u00e5 grunn av manglende rekkef\u00f8lgekrav til anleggsgjennomf\u00f8ring, og krav til prosess for godkjenning av tiltak som f\u00e5r store ringvirkninger p\u00e5 overordnet vegnett. For \u00e5 ivareta hensynet til beredskap og framkommelighet m\u00e5 anleggsarbeid i sentrum som reduserer kapasiteten for kollektivtrafikk og \u00f8vrig trafikk gjennom sentrum avvente utbygging av Fl\u00f8yfjelltunnelen (b\u00e5de nord og s\u00f8r), til toveistrafikk i ett l\u00f8p er mulig \u2013 eller det m\u00e5 utarbeides en gjennomf\u00f8ringsplan som skal godkjennes av Statens vegvesen f\u00f8r arbeidet kan igangsettes. Vilk\u00e5ret gjelder ogs\u00e5 forberedende arbeider som inneb\u00e6rer omlegging av trafikken som skissert i Trafikkplan sentrum fase 1. Innsigelsen til planene er knyttet til utredningskrav i pbl kapittel 4, v\u00e5rt forvalteransvar for hensynet til beredskap og sektoransvar for framkommelighet. For \u00e5 l\u00f8se innsigelsen m\u00e5 Statens vegvesen og Bergen kommune bli enige om rekkef\u00f8lgekrav som sikrer beredskap og akseptabel trafikkavvikling i anleggsperioden for b\u00e5de kollektivtrafikk og \u00f8vrig trafikk. Det m\u00e5 knyttes dokumentasjonskrav i bestemmelsene til trafikkanalyser og beredskapsplaner for de ulike fasene i anleggsperiode. 5 2. Trafikksikkerhet, det er knyttet innsigelse til dette punktet Statens vegvesen fremmer innsigelse p\u00e5 bakgrunn av v\u00e5rt sektoransvar for trafikksikkerhet, da det ikke er ferdigstilt trafikksikkerhetsrevisjon jf. vegsikkerhetsforskriften f\u00f8r planene ble lagt ut til offentlig ettersyn. Vi viser til nullvisjonen for antall drepte og hardt skadde i trafikken vedtatt av Stortinget i 2001. Nullvisjonen er tatt inn i som et overordnet m\u00e5l i Nasjonal transportplan, og inneb\u00e6rer at transportsystemet skal utformes for \u00e5 fremme mest mulig trafikksikker adferd. Statens vegvesen opplever at planarbeidet for bybanen har h\u00f8yt fokus p\u00e5 trafikksikkerhet, og er tilfreds med at det n\u00e5 utf\u00f8res en trafikksikkerhetsrevisjon (TS-revisjon) av prosjektet. Dette vil sikre en grundig og metodisk gjennomgang av planen for \u00e5 fange opp eventuelle svakheter mht. trafikksikkerhet. Med gjennomf\u00f8ring av en TS-revisjon av planforslaget vil vi v\u00e6re tryggere p\u00e5 at evt. gjenv\u00e6rende uheldige l\u00f8sninger lukes ut f\u00f8r utarbeidelse av endelig planforslag Normalt gj\u00f8res TS-revisjon i forkant av ferdigstilling av planforslaget til offentlig ettersyn. Vi legger til grunn at eventuelle behov for justeringer og avb\u00f8tende tiltak som f\u00f8lge av resultatene i TS- revisjonen innarbeides i planen f\u00f8r politisk behandling. Statens vegvesen, og ogs\u00e5 fylkeskommunen, b\u00f8r involveres i denne prosessen. Vi understreker at en viktig forutsetning for planen er \u00e5 oppn\u00e5 best mulig trafikksikkerhet mellom bane og kj\u00f8reveg, mellom bane og g/s-veg, og mellom kj\u00f8reveg og g/s-veg. Dette vil bl.a. omhandle fargebruk og kantstein, l\u00f8sninger m\u00e5 optimaliseres i s\u00e5 henseende i byggeplanfasen. Videre er det avgj\u00f8rende at siktkravene tilfredsstilles. Statens vegvesen kan trekke innsigelsen n\u00e5r ferdig TS-revisjon er gjennomg\u00e5tt av oss og resultatene er fulgt opp i planforslagene. 3. E39 inkl. Fl\u00f8yfjelltunnelen, styringsm\u00e5l \u2013 det er knyttet innsigelse til denne delstrekningen Statens vegvesen fremmer innsigelse til den delen av reguleringsplanen som omfatter forlengelse av Fl\u00f8yfjelltunnelen og den delen av DS3 som omhandler E39. Etter statens prosjektmodell; R-108/19, skal det fastsettes styringsm\u00e5l for prosjekter med kostnader over en terskelverdi som helt eller delvis finansieres av staten f\u00f8r reguleringsplanen kan vedtas. I utgangspunktet b\u00f8r det fastsettes f\u00f8r planen legges ut til offentlig ettersyn. Hensikten er at staten skal ha kontroll med kostnadene for de prosjektene staten skal finansiere. Samferdselsdepartementet har utarbeidet en egen kostnadsstyringsmatrise for dette, og for prosjekter over 1 milliard kroner skal styringsm\u00e5let fastsettes av departementet. Innsigelsen er knyttet til v\u00e5r rolle som forvalter av riksveg. Innsigelsen l\u00f8ses ved at departementet fastsetter et styringsm\u00e5l. For \u00e5 f\u00e5 fastsatt styringsm\u00e5l m\u00e5 det foreligge kvalitetssikret anslag og endringslogg for tiltaket. 4. Milj\u00f8lokk i Eidsv\u00e5g \u2013 det er knyttet innsigelse til dette punktet Statens vegvesen fremmer innsigelse til foresl\u00e5tt milj\u00f8lokk over riksvegen i Eidsv\u00e5g. Milj\u00f8lokket er ikke en n\u00f8dvendig del av riksveganlegget og m\u00e5 utg\u00e5 av planforslaget. Bystyret i Bergen har i sak 82/21 uttalt: Bystyret ber byr\u00e5det jobbe for \u00e5 f\u00e5 realisert milj\u00f8lokk over motorvegen over \u00abNorturatomta\u00bb. Bystyret f\u00f8reset at dei som dreg nytte av tiltaket sikrar finansieringa, til d\u00f8mes ved anleggsbidrag fr\u00e5 6 framtidige utbyggingar der lokket f\u00f8rer til h\u00f8gare utbyggingspotensial. Bystyret ber difor byr\u00e5det g\u00e5 i dialog med utbyggjarane i omr\u00e5det for \u00e5 sikre finansiering av eit eventuelt milj\u00f8lokk. Bystyret legg til grunn at eit eventuelt milj\u00f8lokk m\u00e5 byggjast samstundes med den forlenga Fl\u00f8yfjelltunnelen. Sp\u00f8rsm\u00e5l om finansiering b\u00f8r difor vere avklart innan 1. gongs handsaming av reguleringsplanen. Opprinnelig var planen \u00e5 legge ut to planforslag, et uten- og et med lokk. Med bakgrunn i politiske f\u00f8ringer gikk en videre kun med alternativet med lokk. Byr\u00e5det vedtok \u00e5 legge planforslaget ut til off. ettersyn 20.10.22 med f\u00f8lgende kommentar i byr\u00e5dssaken: L\u00f8sningen for omlegging av E39 og etablering av milj\u00f8lokket samsvarer med bystyrevedtak i sak 82/21, stadfestet i bystyrevedtak av 15.12.2021, sak 398/21, hvor det heter: \u00abI det videre reguleringsplanarbeidet skal det legges til rette for en milj\u00f8lokkl\u00f8sning frem til Jordalsstemma, hvor det blant annet arbeides med innspill fra innbyggerinitiativet \u00abFremtidens Eidsv\u00e5g\u00bb. Lokket skal s\u00e5 langt det lar seg gj\u00f8re finansieres gjennom utbyggerbidrag.\u00bb Bystyrevedtakene er ytterligere fulgt opp i vedlagt notat \u00abSammenligning med og uten milj\u00f8lokk over E39 i Eidsv\u00e5g\u00bb som var en del av beslutningsgrunnlaget i sak 398/21. Konklusjonene viste at videre utvikling av kommuneplanens byfortettingssoner i Eidsv\u00e5g best ivaretas med milj\u00f8lokk. Uten milj\u00f8lokk vil ikke tilfredsstillende luft- og st\u00f8yforhold kunne oppn\u00e5s. Byr\u00e5den mener planforslaget gir et godt grunnlag for det videre arbeidet med \u00e5 f\u00e5 realisert milj\u00f8lokket. Byr\u00e5det har v\u00e6rt i dialog med utbyggerne i omr\u00e5det for \u00e5 sikre tilstrekkelig anleggsbidrag til finansiering av lokket. Forhandlingene er ikke ferdig, og byr\u00e5den vil arbeide videre etter bystyrets vedtatte prinsipp i sak 82/21 om at de som f\u00e5r nytte av investeringen ogs\u00e5 skal sikre finansieringen frem mot sluttbehandling av planforslaget. (Merknad: understrekinger knyttet til finansiering av lokket er gjort av oss.) Statens vegvesen har v\u00e6rt tydelige p\u00e5 at et eventuelt lokk ikke vil f\u00e5 statlig finansiering. Vi viser blant annet til v\u00e5rt brev 23.02.2021 til Byr\u00e5dsavdelingen vedr. utspill til langt lokk i Eidsv\u00e5g: Vi skal utvikle trafikksikre l\u00f8sninger med god framkommelighet for alle trafikanter, og samtidig ha fokus p\u00e5 god samfunnsnytte knyttet til investeringskostnader og driftskostnader. Vi er ogs\u00e5 forpliktet til \u00e5 minimere klimaavtrykket. Her er betongkonstruksjoner en vesentlig bidragsyter til CO2-utslipp. Vi har tydelige f\u00f8ringer fra Samferdselsdepartementet p\u00e5 hvordan statlige midler skal forvaltes i vegsektoren. Vi viser bl.a. til brev fra Samferdselsdepartementet 23.12.2020 (sitat): Statens vegvesen skal i alle faser av arbeidet med planlegging, utbyggingsprosjekter, vedlikehold og drift av veiene, s\u00e5 langt som mulig, redusere kostnader og \u00f8ke samfunnsnytten. Milj\u00f8lokket er pr. dags dato ikke finansiert, det er i planmaterialet forutsatt at milj\u00f8lokket m\u00e5 bygges samtidig med forlengelsen av Fl\u00f8yfjelltunnelen. Bergen kommune skriver at det skal arbeides med finansiering av milj\u00f8lokket fram mot sluttbehandling av planforslaget, dette er ikke en akseptabel l\u00f8sning for Statens vegvesen. Dersom milj\u00f8lokket inng\u00e5r i vedtatt plan, og det ikke er p\u00e5 plass ekstern finansiering, vil det kreve endring av reguleringsplanen om Statens vegvesen skal bygge forlengelsen av Fl\u00f8yfjelltunnelen uten milj\u00f8lokket. Dersom det er mulig \u00e5 finansiere milj\u00f8lokket n\u00e5r Statens vegvesen skal bygge forlengelsen av Fl\u00f8yfjelltunnelen, kan reguleringsplanen endres. Men vi understreker at milj\u00f8lokket ikke er en n\u00f8dvendig del av riksveganlegget og at Statens vegvesen vil kreve at b\u00e5de investeringsutgifter og 7 driftsutgifter m\u00e5 dekkes i en eventuell avtale om milj\u00f8lokket. Tiltak for \u00e5 redusere s\u00e5rbarheten for vegsystemet m\u00e5 ogs\u00e5 bli en del av en eventuell avtale. Innsigelsen er knyttet til v\u00e5rt ansvar som forvalter av vegnettet. 5. Generell del med tema som ber\u00f8rer alle delstrekninger Universell utforming Enklere reisehverdag er et m\u00e5l i Nasjonal transportplan. Utformingen av transportsystemet skal bidra til at Norge er et godt sted \u00e5 leve og bo i framtiden, uavhengig av alder og funksjonsevne. Universell utforming er et sentralt prinsipp for \u00e5 oppn\u00e5 dette, og et m\u00e5l i Nasjonal transportplan er \u00e5 f\u00e5 sammenhengende reisekjeder som er universelt utformet. Planforslaget legger opp til at prinsipp om universell utforming skal legges til grunn for valg av l\u00f8sninger for bybane og hovedsykkelrute med fortau. Dette er viktige bidrag for \u00e5 sikre sammenhengende reisekjede som er universelt utformet. Vi p\u00e5peker at det ikke er behov for \u00e5 stille krav om universell utforming i reguleringsbestemmelsene, da dette uansett er gitt av \u00a7 1.1 i Plan- og bygningsloven og Likestillings- og diskrimineringsloven. I delplanene DS1-DS4 foresl\u00e5s det videre at for \u00f8vrige ferdselsareal for myke trafikanter (som fortau, torg, gangveier og andre gangareal m.m.) veies universell utforming opp mot hensyn til landskap og kulturminnevern. Vi har forst\u00e5else for dette \u00f8nsket, men ber om at det praktiseres en h\u00f8y terskel for \u00e5 fravike universell utforming. I sentrumsomr\u00e5der og ved knutepunkt kan det med fordel utarbeides veifinningsplan med tanke p\u00e5 \u00e5 sikre helhetlig struktur som gir enkel og intuitiv bevegelse. Vi anbefaler at reguleringsplanen gir f\u00f8ring om dette for byggeplanfasen i reguleringsbestemmelsene. Hovedsykkelrute E39 Det er viktig at hovedsykkelruten framst\u00e5r attraktiv og trafikksikker og vi oppfatter at dette godt p\u00e5 veg ivaretas i planforslaget. Tilsvarende som bybanen er ryggraden for kollektivnettet i Bergen vil hovedsykkelvegene danne ryggraden for byens sykkelvegnett. Disse er viktige \u00e5 f\u00e5 p\u00e5 plass for \u00e5 bidra til at sykkel blir et attraktivt reisemiddelvalg som kan v\u00e6re konkurransedyktig med bil. Planforslaget inneb\u00e6rer et betydelig forbedret sykkeltilbud for Sandviken og \u00c5sane bydel og for strekningen langs hele bybanen mellom sentrum og V\u00e5gsbotn. En vesentlig forbedring er ny sykkell\u00f8sning gjennom Eidsv\u00e5gtunnelen som erstatter dagens tras\u00e9 rundt Eidsv\u00e5gneset. Samtidig vil framtidig fortetting og utvikling av sentrale omr\u00e5der i \u00c5sane, Eidsv\u00e5g og i Sandviken ogs\u00e5 bidra til \u00f8kt potensiale for syklister i planomr\u00e5det. Det er positivt at planforslaget ser ut til \u00e5 tilrettelegge for at hovedsykkelrute E39 Sandviken - \u00c5sane/V\u00e5gsbotn kan etableres som forkj\u00f8rsregulert sykkelveg. Dette er en l\u00f8sning som gj\u00f8r det mer attraktivt \u00e5 sykle og reelt bidrar til \u00e5 styrke konkuranseevnen mot bil. Planforslaget legger opp til brudd i sykkelvegen der den ligger i bakkant av bybanestopp og krysses av g\u00e5ende til/fra holdeplass. Vi oppfatter at dette kan gi \u00f8kt risiko for konflikt mellom syklister og g\u00e5ende og p\u00e5peker at endelig l\u00f8sning for oppmerking vil fastsettes ved utarbeidelse av skilt- og oppmerkingsplan i byggeplanfasen. V\u00e5r holdning er at hovedsykkelruten m\u00e5 f\u00f8res gjennomg\u00e5ende forbi holdeplassene for \u00e5 bidra til et godt lesbart system som kan ivareta sikkerhet og framkommelighet b\u00e5de for syklister og g\u00e5ende. Endelig l\u00f8sning vil fastsettes ved utarbeidelse av skilt- og oppmerkingsplan i byggeplanfasen. Vi viser til at utforming av hovedsykkelruten skal f\u00f8lge N100 og det m\u00e5 s\u00f8kes fravik for avvikende l\u00f8sninger. F.eks. vil fravik fra N100 behandles av vegeier, mens fravik fra N300-serien (skilt og oppmerking) behandles av Statens vegvesen. Det er iverksatt egne prosesser for dette, og det er ogs\u00e5 8 startet s\u00f8knadsprosess for nye signalanlegg. Vi p\u00e5peker at disse forholdene sammen med vegeierskap m\u00e5 v\u00e6re avklart f\u00f8r planen kan vedtas. Vi p\u00e5peker at regulering av sideareal til hovedsykkelruten m\u00e5 gjenspeile areal som erverves for drift av vegen. For omr\u00e5dene der hovedsykkelruten grenser mot gr\u00f8nn/bl\u00e5gr\u00f8nn struktur i reguleringsplanen anbefaler vi at sideareal til HSR reguleres som minimum 1,0 m annen veggrunn utenfor skulder. Der det er rekkverk med krav til sikkerhetssone i bakkant reguleres det annet vegareal i tr\u00e5d med NA-rundskriv 2011/4. Vi viser til at det parallelt med planarbeidet p\u00e5g\u00e5r arbeid i regi av fylkeskommunen for \u00e5 avklare vegstatus for framtidig veganlegg. Her er det forel\u00f8pig lagt opp til at framtidig hovedsykkelrute klassifiseres som fylkesveg. Dette har gjort at det pr. n\u00e5 er Vestland fylkeskommune som behandler s\u00f8knader om fravik fra vegnormalen for hovedsykkelruten. Statens vegvesen kommenterer derfor ikke detaljerer i l\u00f8sningene for hovedsykkelruten utenom der dette eventuelt er i ber\u00f8ring med v\u00e5rt sektoransvar og/eller der vi anser at riksveginteresser ber\u00f8res direkte. Sykkelparkering Det er positivt at planforslaget sikrer sykkelparkering ved bybanestopp, dette \u00e5pner for kombinert reise sykkel/kollektiv. N\u00e5r vi vet hvor viktig trygg sykkelparkering er for syklister er det ogs\u00e5 viktig at en stor andel av sykkelparkering etableres som trygge plasser. I planforslaget angis det krav til omfang sykkelparkering under tak og i dagen p\u00e5 konkrete steder. Vi foresl\u00e5r at det ogs\u00e5 konkretiseres krav til trygg sykkelparkering. Erfaring tilsier at mange vil la v\u00e6re \u00e5 sykle dersom de ikke kan sette sykkelen trygt fra seg. Snarveier Det er positivt med planforslagets fokus p\u00e5 snarveier. Snarveier bidrar til et raskere og mer effektivt vegnett for mange av de g\u00e5ende. Det er viktig at snarveiene fanges opp av rekkef\u00f8lgekrav for bybanen der de gir bedret tilgjengelighet til bybanestopp. Trafikk N\u00e5r det gjelder utforming av kj\u00f8revegnett og signalanlegg er Statens vegvesen spesielt opptatt av at planlagte l\u00f8sninger m\u00e5 ivareta tilfredsstillende framkommelighet for kollektiv og ikke inneb\u00e6re \u00f8kt risiko for tilbakeblokkering til E39. Trafikkanalyse utf\u00f8rt for planarbeidet har lagt til grunn nullvekst i privatbiltrafikken basert p\u00e5 byvekstavtalen for Bergensomr\u00e5det. Bybane og hovedsykkelveg til \u00c5sane er viktig tiltak for bygge opp om nullvekst, samtidig som nullvekst er krevende \u00e5 oppn\u00e5 da det fordrer samtidige sterke virkemidler/restriksjoner p\u00e5 privatbilkj\u00f8ring. Det er derfor viktig at planlagte l\u00f8sninger ikke baseres p\u00e5 minimumsl\u00f8sning for kollektiv, men tar h\u00f8yde for at behovet for framtidig prioritering av kollektiv kan v\u00e6re st\u00f8rre enn det r\u00e5dende trafikkberegninger tilsier. Utf\u00f8rte trafikkanalyse og kapasitetsberegninger er ikke vedlagt h\u00f8ringsdokumentene ved offentlig ettersyn og m\u00e5 f\u00f8lge saken ved politisk behandling. Med et s\u00e5 omfattende og langvarig samlet byggeprosjekt som foreliggende planforslag inneb\u00e6rer, er det ogs\u00e5 viktig \u00e5 f\u00f8lge opp at faseplaner for anleggsfasen ivaretar tilstrekkelig framkommelighet. Vedr. behov for \u00e5 klargj\u00f8re trafikale konsekvenser i anleggsfasen se ogs\u00e5 redegj\u00f8relse under v\u00e5r innsigelse. Etter krav i vegnormalene skal alle nye signalanlegg v\u00e6re godkjent av Vegdirektoratet f\u00f8r offentlig ettersyn. Dette er ikke tilfelle i denne saken og det er viktig at godkjenning er p\u00e5 plass f\u00f8r planforslagene sendes til politisk behandling. Postvegen Statens vegvesen har et forvalteransvar for vegrelaterte kulturminner som defineres som statlige veganlegg. Innenfor planomr\u00e5det finner vi flere biter av den Trondhjemske postveg. Disse foresl\u00e5s 9 regulert med hensynssone \u00abHistoriske veifar\u00bb p\u00e5 plankart med tilh\u00f8rende reguleringsbestemmelser. Dette vil tydeliggj\u00f8re postvegens historiske tras\u00e9 og sikre at dens verdier ivaretas ved tiltak. Det kan virke uhensiktsmessig \u00e5 regulere tras\u00e9en der den er langvarig tapt som f\u00f8lge av bebyggelse eller andre anlegg, samtidig er det viktig at planen synligj\u00f8r postvegens tras\u00e9. Vi oppfatter at planforslaget samsvarer med overordna planer, og st\u00f8tter at plankartene tar inn postvegens historiske tras\u00e9 i sin helhet, med unntak av \u00c5samyranes nordre kryssing av E39 der historisk tras\u00e9 er utvisket av tidligere motorvegutbygging. Vi nevner at det ved gjennomf\u00f8ring av bybaneprosjektet b\u00f8r ses p\u00e5 behov for bedre skilting av postvegens tras\u00e9. Vi ber om at det vurderes om dette kan v\u00e6re et tiltak i senere milj\u00f8oppf\u00f8lgingsplan. Godkjenning av bruer/konstruksjoner generelt Planforslaget omfatter flere nye broer, bl.a. over E39. Vi viser til regelverk for godkjenning og kontroll av bruer og b\u00e6rende konstruksjoner hos Vegdirektoratet, og ber om at det tas n\u00f8dvendig kontakt tidlig i de ulike fasene av prosjektet. St\u00f8y St\u00f8yplager fra veg- og banetrafikk p\u00e5virker helse og trivsel og gj\u00f8r det viktig \u00e5 ha fokus p\u00e5 st\u00f8ytiltak der det er risiko for at st\u00f8yniv\u00e5 overskrider st\u00f8yniv\u00e5er gitt av statlige og evt. lokale f\u00f8ringer. I planen er det utf\u00f8rt st\u00f8yberegninger for st\u00f8y fra bybane og vegtrafikk med st\u00f8ysonekart for st\u00f8yniv\u00e5 i 4 meters h\u00f8yde over terreng iht. Tabell 1 i T-1442:2021. I n\u00e6rmere st\u00f8yutredning for tiltaket vil det gj\u00f8res beregninger for st\u00f8yniv\u00e5 p\u00e5 1,5 meters h\u00f8yde (uteoppholdsareal) samt st\u00f8yniv\u00e5 for fasadepunkter i planfasen i relevante h\u00f8yder (Tabell 2 i T-1442:2021). Vi merker oss at det legges opp til at disse detaljerte beregningene avventer byggeplanfasen. For \u00e5 forebygge helseplager hos beboere som kvalifiserer til st\u00f8ytiltak, anbefaler vi at bestemmelsene sikrer at varige st\u00f8ytiltak kommer p\u00e5 plass s\u00e5 tidlig som mulig i anleggsperioden for ogs\u00e5 \u00e5 skjerme for anleggsst\u00f8y. Vi ber om at st\u00f8ybestemmelsene gjennomg\u00e5s for \u00e5 ivareta dette hensynet for alle delstrekningene. Viktige hensyn ved regulering av sideareal langs veg N\u00e5r det gjelder reguleringsplan og grunnerverv vil vi p\u00e5peke noen forhold som har stor betydning for gjennomf\u00f8ring av grunnerverv, og som det er viktig blir tatt hensyn til i reguleringsplanen. I utgangspunktet skal sikkerhetssonen langs veganlegg erverves og m\u00e5 derfor reguleres til annet vegform\u00e5l. Dette kan dreie seg om relativt omfattende areal, og SVV har derfor noen unntaksregler for dette. Bl.a. p\u00e5 dyrkamark, hageareal o.l. i flatt og enkelt terreng, erverver vi et mindre belte, men arealet innenfor sikkerhetssonen b\u00f8r klausuleres, f.eks. gjennom byggegrense, for \u00e5 sikre mot u\u00f8nska tiltak i denne sonen. Vi viser til NA-rundskriv 2011/4, Retningslinjer for planlegging og erverv av sideterreng, for n\u00e6rmere info. Reguleringsplanens form\u00e5lsgrense for veggrunn/annen veggrunn er i matrikkelsammenheng automatisk delingsl\u00f8yve. Dvs. det trengs ikke s\u00f8ke fradeling av veggrunn dersom form\u00e5lsgrensen ved fradelingen f\u00f8lges. Dersom det er vesentlig avvik mellom det som beh\u00f8ves til veganlegget og det som reguleringsplanen viser som veggrunn, m\u00e5 det tas en ekstra runde med fradelingss\u00f8knad, evt. endring av reguleringsplanen, som kan medf\u00f8re \u00f8kt tidsbruk og kostnader. Det er derfor viktig at det passes p\u00e5 at det er samsvar mellom det som trengs til veggrunn og det som reguleres til veggrunn. Is\u00e6r der det er usikre kartdata og vanskelig terreng og grunnforhold, kan dette v\u00e6re en god hjelp for gjennomf\u00f8ring av anleggsarbeidet og for oppm\u00e5lingsforretning etter at anlegget er ferdig. For \u00e5 p\u00e5peke at nye eiendomsgrenser kan matrikkelf\u00f8res selv om de avviker noe fra form\u00e5lsgrensen, b\u00f8r planbeskrivelsen inneholde f\u00f8lgende formulering: \u00abUforutsette forhold som for eksempel grunnforhold eller mangler i kartgrunnlaget, kan f\u00f8re til at areal som skal disponeres til vegform\u00e5l etter anlegget avviker noe fra vedtatt form\u00e5lsgrense. Matrikkelloven \u00e5pner for at nye eiendomsgrenser kan avvike noe fra tillatelse/planens form\u00e5lsgrense 10 for \u00e5 oppn\u00e5 en tjenlig grense ut ifra forholdende i terrenget, men at avviket ikke b\u00f8r overskride matrikkellovens skranker for grensejustering. Det er kommunen som lokal matrikkelmyndighet som avgj\u00f8r om avviket er i henhold til matrikkellovens bestemmelser, eller om det m\u00e5 s\u00f8kes om delingstillatelse for \u00e5 f\u00e5 matrikkelf\u00f8rt ny eiendomsgrense. Det er ogs\u00e5 kommunen som avgj\u00f8r om slike mindre avvik kan foretas uten noen endring av planen eller om det er n\u00f8dvendig med en mindre endring av reguleringsplanen etter pbl \u00a7 12-14 andre ledd.\u00bb Byggegrense I byggeomr\u00e5der langs E39 med plankrav vil byggegrense fastsettes i framtidig detaljregulering. Inntil nye planer er p\u00e5 plass legger vi til grunn at byggegrense gitt av vegloven er styrende der den ikke framg\u00e5r i foresl\u00e5tte plankart. Behov for juridisk gjennomgang av reguleringsbestemmelsene Foresl\u00e5tte reguleringsbestemmelser er til dels v\u00e6rt omfattende, og vi mener det er rom for presisering. Vi anbefaler generelt at det gj\u00f8res en gjennomgang av bestemmelsene for \u00e5 sjekke at de gir hjemmel etter plan- og bygningsloven. Vi viser til at ugyldige bestemmelser ikke kan brukes som avslag p\u00e5 s\u00f8knad om tiltak, stille rettslige bindende vilk\u00e5r for videre detaljregulering eller til konkrete tiltak. Der det er foresl\u00e5tt skj\u00f8nnsmessige krav til utforming b\u00f8r disse konkretiseres der det er relevant. Det b\u00f8r ogs\u00e5 ses p\u00e5 hva plassering av dokumentasjonskrav som vi ser i noen grad er lagt som rekkef\u00f8lgekrav. Plankartenes lesbarhet b\u00f8r bedres Vi ber om at faste m\u00e5l tilknyttet veg (vegbredde, skulder, gr\u00f8ntbuffer, byggegrense og lignende) m\u00e5lsettes mer konsekvent p\u00e5 plankartene. Dette vil bedre lesbarheten til planforslaget. Videre anbefaler vi at plankartet viser eksisterende regulering, med eget symbol for regulering som oppheves. Dette gj\u00f8r det mulig \u00e5 se foresl\u00e5tt reguleringsl\u00f8sning opp mot dagens regulering samtidig som en kan se planforslagets sammenheng med tilst\u00f8tende regulering. Se eksempel vist i figur nedenfor. Kontroll av detaljplan i reguleringsplanfasen Det b\u00f8r utf\u00f8res en geometrisk kontroll av detaljplantegningene som ligger til grunn for reguleringsl\u00f8sninger. Dette for \u00e5 sikre separering av brukergrupper, spesielt myke trafikanter, slik at de sikres god framkommelighet og trafikksikkerhet. Vi merker oss bl.a. at det er benyttet samme horisontalradius i inner- og ytterkurver noen steder, dette gir smalere bredde gjennom kurven. Der det er overheng fra buss/bybane i krappe kurver, kan dette v\u00e6re kritisk for myke trafikanter. Vi ser n\u00e5 et ombyggingsbehov etter kollisjon bybane/boggibuss i krysset Kaigaten \u2013 Vincens Lunges gate. Slike l\u00f8sninger m\u00e5 en unng\u00e5 i videre utbygging av bybanenettet. 11 6. Delstrekning 1, Kaigaten \u2013 Sandbrogaten Hovedsykkelruten Bergens sykkelstrategi setter m\u00e5l om \u00e5 \u00f8ke sykkelandelen i Bergen til 10 %, \u00f8kt til 20 % i sentrumsomr\u00e5det. For delstrekning 1 er det for 2040 ansl\u00e5tt at hovedsykkelruten til \u00c5sane vil benyttes av inntil 2800 syklister daglig (\u00c5DT). Her er det viktig \u00e5 ha i mente at dette tilsier et sv\u00e6rt h\u00f8yt sykkelvolum i rush i sommerhalv\u00e5ret. I planen foresl\u00e5s det egne arealer p\u00e5 det vesentligste av hovedsykkelruten i sentrum, enten som ensidig sykkelveg eller tosidig sykkelfelt. Fotgjengere f\u00e5r flere steder mer areal enn i dag. Det er gunstig at planen i stor grad legger opp til separering mellom g\u00e5ende og syklende, dette vil ogs\u00e5 bidra til \u00e5 gj\u00f8re fotgjengarealene mer attraktive for g\u00e5ende. Det er positivt og ogs\u00e5 n\u00f8dvending at planen legger opp til separate arealer for syklende over Bryggen. L\u00f8sningene her har v\u00e6rt omfattende diskutert i planarbeidet. V\u00e5rt fokus er en intuitiv og trygg l\u00f8sning for g\u00e5ende og syklende hele \u00e5ret og d\u00f8gnet, som tar h\u00f8yde for framtidig sykkelvolum, og der sykkell\u00f8sning ses opp mot vegnormalene. Da vil l\u00f8sningen kunne v\u00e6re juridisk forankret og skiltes slik at trafikantenes rettigheter og ansvar er klare. Det er bl.a. avgj\u00f8rende at det etableres oppmerkingslinje langs sykkelfelt. Vi legger til grunn at foresl\u00e5tte kontraststein mot fortau kan ivareta dette. Foresl\u00e5tte l\u00f8sning m\u00e5 fraviksbehandles, og det er forel\u00f8pig ikke avklart om sykkelanlegget kan skiltes slik \u00f8nsket. Generelt er vi skeptisk til at detaljeringsgrad p\u00e5 byggeplanniv\u00e5 med juridisk binding slik foresl\u00e5tt p\u00e5 Bryggen. Det b\u00f8r v\u00e6re noe rom for \u00e5 forbedre l\u00f8sningene i byggeplanfasen. Bl.a. inneb\u00e6rer planforslaget at det skal benyttes saget gatestein i sykkelfeltene. En b\u00f8r v\u00e6re trygg p\u00e5 at sykkeldekke som velges vil v\u00e6re rullevennlig over tid. Pr. n\u00e5 ha vi dessverre ikke gode eksempler p\u00e5 dette. Planforslaget legger opp til blandet l\u00f8sning over Torget, slik at hovedsykkelruten her mangler et eget sykkeltilbud over en strekning p\u00e5 ca. 100 m. Trafikksikkerhetsmessig oppfatter vi at l\u00f8sningen er mest kritisk for syklister fra sentrum. Syklistene vil komme i sykkelfelt fram til lyskryss med Strandkaien og m\u00e5 herfra fortsette i blandet trafikk. Syklister og buss som kommer fra Sm\u00e5strandgaten har samme gr\u00f8nnfase. Selv om det er tenkt at syklister skal gis gr\u00f8nt f\u00f8r bussene, hindrer ikke dette at busser og syklister har samtidig gr\u00f8nt, og m\u00e5 \u00abflette\u00bb inn i kj\u00f8refeltet. Is\u00e6r busstrafikk med stor d\u00f8dvinkel p\u00e5 h\u00f8yre side skaper risiko for at syklister kommer i skvis og alvorlig trafikkulykke kan oppst\u00e5. I retning mot sentrum har planen lagt opp til at busser kj\u00f8rer i bybanetraseen, slik at det blir f\u00e6rre tunge kj\u00f8ret\u00f8y i blandet trafikk med syklister her. Syklistenes situasjon ved Torget gj\u00f8r det n\u00f8dvendig \u00e5 se p\u00e5 l\u00f8sninger som gir redusert ulykkesrisiko. Vi ber derfor om at det i det videre reguleringsplanarbeidet ses p\u00e5 alternative trafikkl\u00f8sninger som reduserer konfliktniv\u00e5et. Kan for eksempel buss fra sentrum benytte banetras\u00e9en tilsvarende som for busser fra nord? Videre anbefaler vi at reguleringsbestemmelsene tar inn krav om at det skal gj\u00f8res en HAZID-analyse (risikoanalyse) av l\u00f8sningene i byggeplanfasen. Vi viser for \u00f8vrig til innsigelsespunkt tilknyttet mangelfull TS-revisjon ved offentlig ettersyn. Detaljutforming i byggeplan m\u00e5 optimalisere l\u00f8sninger for \u00e5 best mulig ivareta trafikksikkerhet og framkommelighet for syklister. Det planlegges mange signalanlegg i sentrum som syklistene langs hovedsykkelruten m\u00e5 passere. Vi stiller sp\u00f8rsm\u00e5l ved om kapasitetsberegningene tar hensyn til forventet sykkeltrafikk, samt hvordan framkommelighet gjennom sentrum vil fortone seg for syklistene. Vil signalanleggene for eksempel ved Torget ha tilstrekkelig kapasitet til \u00e5 ivareta avvikling av de syklende i rushtime? Vi ber om dette sjekkes ut og redegj\u00f8res n\u00e6rmere for i saken. P\u00e5 stedene der sykkelfelt legges inntil bybane er det en risikofaktor at bybane ikke kan stopp/svinge unna for en vinglete syklist slik andre kj\u00f8ret\u00f8y kan. 12 Ved videre bearbeiding av l\u00f8sningene ber vi om at det ses p\u00e5 om det kan gis mer plass til syklister der de har f\u00e5tt liten plass i planforslaget, bl.a. ved Xhibition, som er et sv\u00e6rt viktig sted mht. sykkel. Vi st\u00f8tter at det legges opp til systemskifte for syklister ved krysset Christies gate \u2013 Sm\u00e5strandgaten/ Allehelgens gate, da det ikke peker seg ut noe mer egnet sted. Vi ser gjerne at det jobbes n\u00e6rmere med skille mellom g\u00e5ende og syklende gjennom krysset og st\u00f8tter byr\u00e5dets kommentar p\u00e5 dette punktet. Her vil ogs\u00e5 foresl\u00e5tt regulering av torg og brudd i sykkelanlegget foran Xhibition bidra til begrenset lesbarhet og mulig konflikt mellom g\u00e5ende og syklende. Vi ber planen ta hensyn til at arealet inntil kj\u00f8rebanen er ferdselssone for syklister og g\u00e5ende og i liten grad egnet til opphold. Vi forventer at kryssomr\u00e5det f\u00e5r s\u00e6rlig oppmerksomhet i oppf\u00f8lging av TS-revisjonen. Vi minner om krav om 1,5 m sikkerhetssone utenfor sykkelveg. For eksempel ved Xhibition er det 1,3 m fra syklende til kj\u00f8refelt. Dette b\u00f8r justeres, evt. avklares gjennom fraviksbehandling. 7. Delstrekning 2, Sandbrogaten \u2013 Eidsv\u00e5gtunnelen Vi framhever et par punkter tilknyttet trafikksikkerhet for myke trafikanter, og im\u00f8teser evt. forslag til avb\u00f8tende tiltak i p\u00e5g\u00e5ende TS-revisjon her og i planforslaget for \u00f8vrig. Trafikksikkerhet for ny gang-/sykkelveg som krysser bybanesporet i plan ca. 150 m nord for bybanestopp NHH (plankart 5). Planforslaget legger opp til \u00e5 f\u00f8re gang-/sykkelvegen i bro over \u00c5sanevegen og i signalregulert plankryssing med bybanen. Det er brukonstruksjon, st\u00f8yskjerm og rekkverk som kan skape sikthindre her. Den st\u00f8rste konflikten vil v\u00e6re mellom myke trafikanter (syklister og fotgjengere) og bybanen. L\u00f8sning som planlegges i reguleringsplanen m\u00e5 ivareta siktkrav. Vi forventer at TS-revisjonen omtaler dette forholdet og avventer evt. avb\u00f8tende tiltak som oppf\u00f8lging av denne. Sykkelveikryssing av Helleveien vest for kollektivterminal (plankart 5). Foresl\u00e5tte l\u00f8sning framst\u00e5r uheldig mht. trafikksikkerhet. Eventuelt m\u00e5 sykkelkryssing legges ved gangkryssing. Vi avventer n\u00e6rmere vurderinger i p\u00e5g\u00e5ende TS-revisjon. Gangkryssing over \u00c5sanevegen tilknyttet busstopp Gamle Bergen, D-tegning, pel 220-230. Det mangler siktlinjer ved gangkryssingen. For \u00e5 oppn\u00e5 normert sikt til gangkryssingene (sv\u00e6rt viktig her som fartsniv\u00e5 trolig er over 40 km/t), er korrekt rekkverksutforming/- avslutning p\u00e5 dele\u00f8y mot gangkryssingene viktig. Det skal ikke v\u00e6re rekkverk p\u00e5 nordre ende av dele\u00f8ya ved gangkryssingene, jf. vegnormal N101. 8. Delstrekning 3, Eidsv\u00e5gtunnelen \u2013 Tertneskrysset Statens vegvesen anbefaler en oppstramming og spesifisering av bestemmelsene, vi er opptatt av \u00a7 7.4.3: her er det feil henvisning, den skal v\u00e6re \u00a76.1.3.13 i stedet for \u00a76.1.3.12 (gjelder to steder). Teksten \u00aben tiltalende terrengforming\u00bb blir for skj\u00f8nnsmessig. Vi mener denne m\u00e5 gj\u00f8res tydeligere og mer forutsigbar. Vi foresl\u00e5r f\u00f8lgende tekst: \u00abForutsatt at kriteriene i \u00a7 6.1.3.13 sl\u00e5r inn (om framdrift byutvikling), skal de forlengede portalene (milj\u00f8lokket) dekkes til med jord og tils\u00e5es.\u00bb Videre vil vi kommentere f\u00f8lgende i plankart: 13 Hensyn til etablering av ny E39 ved Jordalstemma Foresl\u00e5tte anleggsomr\u00e5de #91_12 tilknyttet ny E39 med portal og bru er for lite og m\u00e5 utvides slik at arealet ned til vannet tas med. Dette ogs\u00e5 for \u00e5 sikre tilkomst for vannsikringstiltak i anleggsperioden. Det m\u00e5 ses n\u00e6rmere p\u00e5 reguleringsl\u00f8sning for \u00e5 ivareta samlet behov for anleggsomr\u00e5de og anleggstilkomst for bygging av ny E39-bru. Plankart - anlegg i grunnen ved Selviktunnelen Her m\u00e5 det ses p\u00e5 hvordan reguleringsform\u00e5lene er. Begge tunnell\u00f8p E39 m\u00e5 reguleres. Vi er kritiske til at sikringssone for bane g\u00e5r inn i eksisterende E39 Selviktunnelen. Dette m\u00e5 det ses n\u00e6rmere p\u00e5 i reguleringsplanen. Foresl\u00e5tt avkj\u00f8rsel til o_BKT4 fra p\u00e5kj\u00f8ringsrampe E39 via SV32 Det er viktig at detaljutforming av avkj\u00f8rselen ikke inviterer til at uvedkommende stopper her og skaper utrygge trafikksituasjoner. L\u00f8sningen kan kreve fravik fra vegnormalene, dette m\u00e5 sjekkes. Vi im\u00f8teser TS-revisjonen som evt. vil komme med forslag til avb\u00f8tende tiltak. Byggegrense E39 med forlenget portall\u00f8sning i Eidsv\u00e5g Her m\u00e5 byggegrense langs E39 i feltene BS7 og BS8 tydeliggj\u00f8res med m\u00e5lsetting p\u00e5 plankart, og plankart for vertikalniv\u00e5 2 m\u00e5 vise linjer for vegen under. Det framg\u00e5r av saken at det er lagt inn byggegrense i vertikalniv\u00e5 2 med avstand 6 m fra veggen p\u00e5 tunnelportalene. Dette er knapt, men i tr\u00e5d med tilbakemelding vi har gitt for dette forholdet tidligere. 14 St\u00f8yskjerm mellom E39 og Ervikveien Det foresl\u00e5s regulert st\u00f8yskjerm p\u00e5 mur langs E39 ved Stallkleiven. Bakgrunn er riving av eks. bebyggelse som skaper behov for ny st\u00f8yskjerming. Dette er et relativt smalt parti der Ervikveien ligger p\u00e5 st\u00f8ttemur over E39, og vi p\u00e5peker at det er usikkert om eks. mur kan b\u00e6re ny st\u00f8yskjerm. Dette m\u00e5 avklares tidlig i byggeplanfasen Adkomst til luftesjakt E39 i Eidsv\u00e5g Planforslaget legger opp til at det som varig adkomstl\u00f8sning for drift etableres sti til luftesjakten i areal o_SVT2. Vi ber om at reguleringsplanen ogs\u00e5 sikrer parkeringsareal for driftskj\u00f8ret\u00f8y. Selviksveien kryssing i kulvert under E39 Her skal vel kulvert reguleres i vertikalniv\u00e5 1 og ikke 2? 9. Delstrekning 4, Tertneskrysset \u2013 V\u00e5gsbotn Vi viser til kommunedelplan for E16/E39 Arna-V\u00e5gsbotn - Klauvaneset (Ringveg \u00f8st) behandlet av bystyret i Bergen 22.06.2022. Reguleringsplan for bybanen m\u00e5 hensynta hensynssone/bestemmelsessone for framtidig riksvegkryss E39/E16, og bestemmelsene m\u00e5 suppleres med punktet: \u00abRingveg \u00f8st. Det skal f\u00f8r arbeid i marken skjer dokumenteres at n\u00e6rf\u00f8ring fra Bybanen mot planlagt Ringveg \u00f8st er ivaretatt, slik at Ringveg \u00f8st senere kan bygges uten ekstra kostnader eller forsinkelser i forhold til l\u00f8sningene som inng\u00e5r i forslag til KDP E39 Indre Arna - Klauvaneset. L\u00f8sningene for bybanen og n\u00e6rf\u00f8ring til E39 skal godkjennes av aktuell vegeier f\u00f8r arbeidene kan igangsettes\u00bb. Framtidig kryss b\u00f8r ogs\u00e5 vises i illustrasjonsplan p\u00e5 lignende m\u00e5te det er vist kommunikasjonskart hvor eksisterende, regulerte nye adkomster og framtidige forbindelser av gang- og sykkelveger framg\u00e5r. Innfartsparkering Statens vegvesen st\u00f8tter som utgangspunkt at det planlegges innfartsparkering i planforslaget. Vi er noe usikker p\u00e5 attraktiviteten til pendlerparkering i V\u00e5gsbotn. Her blir det noe tungvidt tilkomst med framtidig utbygd ny E39/E16 samtidig som reisetid til sentrum p\u00e5 27 minutter kan virke lang. Ved \u00c5sane terminal er det utfordrende at eventuell innfartsparkering vil beslaglegge sentrale areal som 15 fortrinnsvis b\u00f8r inng\u00e5 i sentrumsform\u00e5l. H\u00f8ye pendlingstall til Bergen fra nabokommuner i nord tilsier at det m\u00e5 ytterligere tilrettelegges med b\u00e5t og ekspressbuss tilbud til Bergen sentrum og mulighet for innfartsparkering p\u00e5 egnet sted i hjemstedskommune. Dette m\u00e5 l\u00f8ses i annen plansammenheng enn bybanen, f.eks. tilknyttet Milj\u00f8l\u00f8ftet. S\u00e6rskilt om st\u00f8y for DS4 Vi viser til foresl\u00e5tte planbestemmelse \u00ab\u00a7 4.2.12.4 Dersom det bygges depotbygg innenfor felt o_STB1 skal bygget fungere som skjerm mot veitrafikkst\u00f8y fra E39, samt ha en attraktiv og \u00e5pen fasade mot kollektivterminal\u201d. For \u00e5 gj\u00f8re bussterminalen mer attraktiv for passasjerer som venter/oppholder seg her, foresl\u00e5r vi at det vurderes st\u00f8ytiltak for \u00e5 dempe st\u00f8ybelastning fra E39 for situasjon dersom depotbygget ikke etableres ved \u00c5sane terminal. Arealform\u00e5l terminal fanges ikke opp av st\u00f8yretningslinje T-1442, slik at det er naturlig \u00e5 se p\u00e5 tiltak gjennom en kostnyttevurdering. Vi har videre noen kommentarer til foresl\u00e5tt st\u00f8yskjerm foran boliger i Nedre Ulsetskogen, som skjerming mot st\u00f8y fra nytt vegsystem med kobling til E39. Her oppfatter vi at det kan v\u00e6re plass til en gr\u00f8nn st\u00f8yvoll, is\u00e6r langs p\u00e5kj\u00f8ringsrampen. Vi anbefaler at denne mulighet unders\u00f8kes n\u00e6rmere da en voll kan tilpasses bedre til omgivelsene samt v\u00e6re mer effektiv som st\u00f8ydempende tiltak, ogs\u00e5 med tanke p\u00e5 vedlikehold. Det vil for \u00f8vrig v\u00e6re en fordel om framtidig eierskap til voll/skjerm s\u00f8kes avklart som ledd i planarbeidet. 10. Fl\u00f8yfjelltunnelen, forlengelse til Eidsv\u00e5g Eksisterende luftesjakt i Sandviken videref\u00f8res. I forbindelse med planforslaget for Fl\u00f8yfjelltunnelen s\u00f8r er det vurdert at eksisterende luftesjakt i Sandviken b\u00f8r beholdes for \u00e5 kunne brukes i det nye systemet. Bakgrunnen er at eksisterende luftesjakt p\u00e5 Fl\u00f8yen ikke vil kunne ta imot forlenget tunnel uten en vesentlig \u00f8kt h\u00f8yde p\u00e5 t\u00e5rnet. Planen for forlenget Fl\u00f8yfjelltunnel m\u00e5 derfor sikre mulighet for videre drift p\u00e5 luftesjakten i Sandviken slik at en unng\u00e5r tiltak p\u00e5 sjakten ved Fl\u00f8yen. En konsekvens av dette er at plankartet m\u00e5 vise n\u00f8dvendig areal for en tilf\u00f8rselstunnel mellom ny s\u00f8rg\u00e5ende forlenget Fl\u00f8yfjelltunnel og luftesjakten, jmf. prinsippskissen under. Luftesjakten i Sandviken ligger i felt o_SVT5, p\u00e5 plankart 2 av 3. Ved offentlig ettersyn er det foresl\u00e5tt reguleringsbestemmelse \u201c\u00a7 3.2.3.3 Det skal sikres tilkomst til eksisterende fjellrom innenfor o_SVT3 \u2013 o_SVT5.\u201d Vi ber om at videre bruk av luftesjakten sikres i planbestemmelsenes 3.2.3.3 ved \u00e5 legge til f\u00f8lgende tekst: \u201cInnenfor form\u00e5let reguleres eksisterende l\u00f8p for Fl\u00f8yfjelltunnelen og eksisterende luftesjakt som beholdes.\u201c Videre m\u00e5 omtalen av forholdet oppdateres i planbeskrivelsens side 59. Tilknyttet felt o_SVT5 sies det n\u00e5 at eksisterende luftesjakt i Sandviken skal avvikles. Vi foresl\u00e5r f\u00f8lgende tekst: \u201cInnenfor form\u00e5let reguleres eksisterende l\u00f8p for Fl\u00f8yfjelltunnelen og eksisterende luftesjakt som skal beholdes. Dette er tatt med slik at det ikke ligger igjen som uregulert areal.\u201d 16 11. Hovedsykkelrute Festningskaien \u2013 Sandviksveien Trygg sykkell\u00f8sning Der vegen legges i kurve eller innsnevres er det generell risiko for at biltrafikk kommer inn i sykkelfeltet. Planen legger opp til hevet sykkelfelt for \u00e5 unng\u00e5 dette i noen kritiske snitt. Der l\u00f8sning krever fravik fra vegnormalene vil utforming avklares endelig i fravikss\u00f8knad til vegmyndighet. Vi viser til F-tegning som viser gate med 6 m kj\u00f8rebane og 1,75 m sykkelfelt + 0,25 cm skuldre. En kj\u00f8rebane p\u00e5 6 m er for smal til at to busser kan m\u00f8tes, dvs. det legges opp til l\u00f8sning der noen av kj\u00f8ret\u00f8yene vil m\u00e5tte benytte deler av sykkelfelt. Dette m\u00e5 s\u00f8kes unng\u00e5tt og er ogs\u00e5 ulovlig. For \u00e5 unng\u00e5 denne situasjonen b\u00f8r normalprofilet vurderes n\u00e6rmere. Eksempelvis forventer vi at et normalprofil der kj\u00f8rebanens bredde \u00f8kes til 6,5 m (2 x 3,25 m kj\u00f8refelt) og sykkelfeltene innsnevres med 0,25 m vil gi en tryggere l\u00f8sning samlet. Alternativ kunne en vurdert \u00e5 beholde 3 m kj\u00f8refelt og bruke 25 cm rumlefelt mot sykkelfeltet. Der kj\u00f8rebane snevres inn til mindre bredde enn 6 m legger vi til grunn at sykkelfeltet heves p\u00e5 begge sider. Vi venter for \u00f8vrig at gjennomgang av vegl\u00f8sningene i TS-revisjon av planforslaget vil bidra til \u00e5 avklare endelig planl\u00f8sning der trafikksikkerhet er godt ivaretatt. Kantstopp Foresl\u00e5tte kantstoppl\u00f8sning er overveiende positivt for kollektivtransportens framkommelighet. Samtidig hindres syklistenes framkommelighet og det er risiko for konflikt mellom buss og sykkel der sykkelfeltet avbrytes. Ut fra hensynet til f\u00f8lt trygghet og reell trafikksikkerhet anbefaler vi at det ses p\u00e5 l\u00f8sning med sykkelfelt bak holdeplass der dette kan v\u00e6re fysisk mulig. Vi vil is\u00e6r trekke fram holdeplass ved Bontelabo fra nord der ogs\u00e5 sikt til motg\u00e5ende kj\u00f8ret\u00f8y kan v\u00e6re en problemstilling. Avkj\u00f8rsler og parkeringslommer Det er positivt at det ryddes i dagens avkj\u00f8rsler og parkeringsplasser. Vi p\u00e5peker at det kan v\u00e6re behov for \u00e5 angi i bestemmelsene hvilke eiendommer som betjenes av avkj\u00f8rsler dersom de tenkes \u00e5 betjene flere eiendommer. Planen legger opp til to parkeringslommer i Sj\u00f8gaten. Trafikksikkerhetsmessig er det uheldig med parkeringslommer langs sykkelfelt. N100 anbefaler derfor ikke kombinasjonen sykkelfelt og kantparkering, men beskriver samtidig situasjoner der dette kan planlegges. Viste parkerings- /vareleveringslomme ved Skuteviksbodene 17-19 er temmelig lang, med ca. 65 m oppstillingslengde, og vi ber om at det vurderes om en kortere lomme kan gi tilfredsstillende tilbud. Vi viser videre til skal-krav 4.7.1.1 i N100 for parkering langs sykkelfelt og ber om at det sjekkes at avstandskrav til sykkel er tilfredsstilt med reguleringsbredden. Trafikkprognoser sykkel I beskrivelsen av dagens trafikk i kap. 5.8.2 i planbeskrivelsen beskrives et potensiale p\u00e5 over 2000 (daglige) syklister i Sandviksveien/Sj\u00f8gatens nordre del, basert p\u00e5 dagens transportbehov. Vi savner at det redegj\u00f8res for mulig sykkelpotensial p\u00e5 lengre sikt, herunder omfang syklister som kan forventes i makstime. Gangfelt Vi vil p\u00e5peke at gangfelt \u00f8nskes lagt mest mulig vinkelrett ved kryssingssteder, med tanke p\u00e5 \u00e5 korte ned kryssingslengde og ivareta at trafikantene ser hverandre, og ogs\u00e5 for \u00e5 tilrettelegge for universell utforming. I planen er det inntegnet skr\u00e5stilt gangfelt ved festningen. Vi anbefaler at l\u00f8sning rettes opp i reguleringsplanen slik at dette er p\u00e5 plass f\u00f8r byggeplanlegging. 17 12. Fl\u00f8yfjelltunnelen \u2013 Rigg- og anleggsomr\u00e5de Bygging av bybanen mellom Sandviken (Glass Knag) og Eidsv\u00e5g kan ikke starte f\u00f8r forlenget Fl\u00f8yfjelltunnel er \u00e5pnet for trafikk. Byggetiden for Fl\u00f8yfjelltunnelen p\u00e5virker derfor byggetiden for hele bybaneprosjektet. Hensikten med den midlertidige anleggstunnelen til Fl\u00f8yfjelltunnelen er \u00e5 redusere byggetiden for Fl\u00f8yfjelltunnelen og med det hele bybaneprosjektet. Bystyret var oppmerksom p\u00e5 ovennevnte avhengighet/rekkef\u00f8lge. Da de den 31.01.2018 vedtok tras\u00e9en i Sandviken, la de til f\u00f8lgende merknad til vedtaket: Bystyret ber derfor byr\u00e5det vurdere om, og hvilke muligheter som finnes for \u00e5 hente inn den ekstra tiden det vil ta med planlegging og bygging av en forlenget Fl\u00f8yfjelltunnel. M\u00e5let var at planforslaget for riggomr\u00e5de og anleggstunnelen skulle vedtas f\u00f8r de andre planene, slik at arbeidet med anleggstunnel kunne starte raskt. Slik ville en oppn\u00e5 en vesentlig tidsgevinst for bybaneprosjektet. N\u00e5 legges planforslaget for anleggstunnel og saltimporttomten ut samtidig med resten av planforslagene for bybanen. Det betyr at opprinnelig gevinst med en \u00abforsert plan\u00bb n\u00e5 er vesentlig redusert. Ved \u00e5 etablere en anleggstunnel fra saltimporttomten er det i plandokumentene oppgitt f\u00f8lgende tidsgevinst for bybaneprosjektet: ca. 1 \u00e5r uten Fl\u00f8yfjelltunnel s\u00f8r ca. 2 \u00e5r med Fl\u00f8yfjelltunnel s\u00f8r Gevinsten med tiltaket er i hovedsak beskrevet slik: kortere byggetid for bybaneprosjektet transport av masser p\u00e5 sj\u00f8 i stedet for p\u00e5 veg mer robusthet for sprengingen av Fl\u00f8yfjelltunnelen (flere angrepspunkt) 18 Ulempene med tiltaket er i hovedsak: stort antall beboere f\u00e5r omfattende st\u00f8yulemper i 3 \u2013 4 \u00e5r andre ulemper som st\u00f8v, lysforurensing, vibrasjoner m.m. investerer i et midlertidig tiltak som ikke har gjenbruksverdi i etterkant Store ulemper for n\u00e6rmilj\u00f8et rundt saltimporttomten Det vil v\u00e6re betydelige ulemper for n\u00e6rmilj\u00f8et rundt saltimporttomten. Det er ansl\u00e5tt at mellom 160 og 230 boliger vil f\u00e5 st\u00f8yniv\u00e5er fra anleggsdriften som overstiger anbefalte grenseverdier p\u00e5 dagtid (07.00 \u2013 19.00), mandag til fredag. I hovedsak er dette knyttet til uttransport av stein fra tunnelen og ut p\u00e5 lektere. Dette vil kunne p\u00e5g\u00e5 i 3 \u2013 4 \u00e5r. St\u00f8y er antagelig den mest betydelige ulempen, men en vil ogs\u00e5 bli ber\u00f8rt av andre ulemper som st\u00f8v, rystelser, vibrasjoner, lysforurensing m.m. Risiko for at tidsgevinsten med anleggstunnelen kan falle vekk Det er i forslag til bestemmelser stilt n\u00f8dvendige krav om at st\u00f8ytiltak skal v\u00e6re gjennomf\u00f8rt f\u00f8r arbeidet med anleggstunnelen starter. Vi vil ansl\u00e5 at det minst vil g\u00e5 1-2 \u00e5r med \u00e5 prosjektere, innhente tilbud og gjennomf\u00f8re alle st\u00f8ytiltakene. Det er uvisst om det er mulig \u00e5 f\u00e5 forskuttert midler til gjennomf\u00f8ring av slike tiltak. Dersom forskuttering ikke lar seg gj\u00f8re, vil nevnte tidsgevinst falle vekk. Massetransport \u2013 usikkerhet rundt godkjente fyllplasser i sj\u00f8 og klimaregnskap Det er lagt til grunn at steinmassene fra hele anleggstunnelen og mesteparten av Fl\u00f8yfjelltunnelen skal fraktes ut p\u00e5 lektere fra saltimporttomten. En er da avhengig av godkjente plasser i sj\u00f8 for \u00e5 plassere massene. Bergen kommune har igangsatt planarbeid for plassering av masser i sj\u00f8 ved Dokken. Massetransport p\u00e5 sj\u00f8 er i utgangspunktet positivt siden der ikke belaster vegnettet slik alternativ transport gj\u00f8r. Dersom planen for saltimport ikke blir vedtatt, m\u00e5 det meste av tunnelmassene tas ut fra Eidsv\u00e5g. Dette gir et st\u00f8rre klimaavtrykk. Det er ikke usannsynlig at det ved bygging av Fl\u00f8yfjelltunnel vil settes krav om elektriske kj\u00f8ret\u00f8y i stedet for dieseldrift. Klimaregnskapet for massetransport b\u00f8r derfor ikke vektlegges vedr. valg av anleggstunnel eller ikke. Uttransport av masser fra Eidsv\u00e5g kan skje b\u00e5de nordover og s\u00f8rover p\u00e5 E39. Dette er et overordnet vegnett. Til Dokken vil det da v\u00e6re aktuelt \u00e5 transportere massene p\u00e5 lastebil gjennom Fl\u00f8yfjelltunnelen og Nyg\u00e5rdstunnelen og videre ut p\u00e5 Dokken. Der vil en kunne etablere lektertransport og utfylling i sj\u00f8. I Eidsv\u00e5g vil det bli rigg- og anleggsomr\u00e5de i mange \u00e5r. Dersom alle massene fra Fl\u00f8yfjelltunnelen tas ut her vil omr\u00e5det bli mer belastet med st\u00f8y, st\u00f8v etc. Det er likevel mange f\u00e6rre boliger som blir sterkt ber\u00f8rt her enn rundt saltimporttomten. De fleste av disse boligene vil uansett ha krav p\u00e5 permanente st\u00f8ytiltak knyttet til framtidig st\u00f8y fra veg- og bane. Det vil v\u00e6re naturlig at disse tiltakene blir gjennomf\u00f8rt tidlig i anleggsfasen. Dersom det er behov for ekstra tiltak knyttet til anleggsst\u00f8y, vil dette m\u00e5tte gjennomf\u00f8res uavhengig selv om en etablerer anleggstunnel i Sandviken. Dette vil ogs\u00e5 gjelde eventuelle tiltak knyttet til st\u00f8v, lys, vibrasjoner etc. Kostnader Kortere byggetid kan v\u00e6re positivt for anleggskostnadene, men det er ikke sikkert dette kompenserer for tilleggskostnadene. Det vil bl.a. avhenge av markedssituasjonen og den enkelte entrepren\u00f8rs tilgang p\u00e5 f.eks. tunnelborerigger. 19 Tiltaket med anleggstunnelen vil inneb\u00e6re betydelige kostnader: Tunnel lengde 510 m profil T10,5 (st\u00f8rre enn en vanlig vegtunnel) ekstra kostbar pga. teknisk utfordrende, liten overdekning, n\u00e6rhet til bygg, lavpunkt med pumpearrangement m.m. fare for skade p\u00e5 bygg pga. rystelser og/eller grunnvannsendringer, gjelder spesielt de eldre byggene Grunnerverv utbygger har planer om \u00e5 utvikle tomten, men m\u00e5 avvente til denne blir \u00abfrigitt\u00bb, prosjektet m\u00e5 dekke innl\u00f8sning eller leie av saltimporttomten St\u00f8ytiltak st\u00f8yskjerm, ca. 100 m lang ved Christineborg borettslag fasadetiltak p\u00e5 160 \u2013 230 boliger andre st\u00f8yreduserende tiltak tilbud om overnatting (spesielt for de som har skiftarbeid) st\u00f8ym\u00e5lere Anleggstunnelen plugges igjen etter at anlegget er ferdig og har ingen gjenbruksverdi. Det er ikke gjennomf\u00f8rt et detaljert anslag over samlede kostnader for etablering av anleggstunnel, men det er grunn til \u00e5 tro at kostnadene vil bel\u00f8pe seg til flere hundre millioner kroner. Risiko Statens vegvesen mener at risiko og usikkerhet og n\u00f8dvendige investeringer m\u00e5 vurderes i tillegg til de helsemessige ulempene for naboene rundt saltimporttomten. Risiko for at forventet tidsbesparelse blir redusert eller faller vekk. Forventet tidsbesparelse p\u00e5 1 \u2013 2 \u00e5r forutsetter at gjennomf\u00f8ringen av st\u00f8ytiltak skjer f\u00f8r arbeidet med anleggstunnelen starter. Det er betydelige tiltak og kostnader knyttet til st\u00f8y. Statens vegvesen kan ikke g\u00e5 inn med midler f\u00f8r dette foreligger gjennom NTP og er avklart i statsbudsjettet. Forskuttering er ikke avklart. Det er en reell risiko for at tidsgevinsten p\u00e5 1 \u2013 2 \u00e5r blir vesentlig redusert \u2013 eller forsvinner helt. Risiko for at anlegget kan bli stoppet. Vi kan ikke utelukke at arbeidene blir stoppet av helsevernmyndighetene f\u00f8r oppstart eller undervegs i anlegget pga. belastningene for naboene. Risiko for at sj\u00f8deponiene ikke blir avklart tidsnok Det er igangsatt planarbeid for sj\u00f8deponi p\u00e5 Dokken. Planforslaget for en anleggstunnel baserer seg p\u00e5 at mesteparten av tunnelsteinen skal deponeres i sj\u00f8. Fram til planarbeidet for Dokken er avklart, vil det utgj\u00f8re en usikkerhet/risiko for prosjektet. Pr. i dag vet man heller ikke hvor masser som m\u00e5 transporteres ut p\u00e5 veg kan deponeres. Usikkerhet knyttet til finansiering og bevilgningstakt Forel\u00f8pig vet vi ikke n\u00e5r prosjektet f\u00e5r midler eller hvor mye som vil komme pr. \u00e5r. Bevilgningstakten vil p\u00e5virke hvor mye som kan startes opp samtidig. 20 Oppsummering Fl\u00f8yfjelltunnelen rigg- og anleggsomr\u00e5de Statens vegvesen \u00f8nsker ikke \u00e5 etablere en anleggstunnel i forbindelse med bygging av Fl\u00f8yfjelltunnelen (nord og s\u00f8r). Vi begrunner dette i hovedsak med: st\u00f8y og stor helsemessig belastning for mange naboer rundt saltimporttomten risiko for at helsemyndighetene vil stoppe anlegget risiko for at tidsbesparelsen faller vekk pga. rekkef\u00f8lgekrav om st\u00f8ytiltak selv med tidsbesparelsen er vi usikre p\u00e5 om dette forsvarer ulempene for naboene store investeringer knyttet til anleggstunnelen, sannsynlig at dette vil fordyre hele anlegget usikkerhet knyttet til bevilgningstakt Dersom Bergen kommune g\u00e5r videre med denne planen m\u00e5 arbeidet med finansiering og gjennomf\u00f8ring av st\u00f8yskjerming starte snarest for at det i det hele tatt skal gi en tidsgevinst. 13. Videre saksbehandling og medvirkning fra Statens vegvesen i planarbeidet Statens vegvesen oversender med dette innsigelsen til Statsforvaltaren i Vestland som har ansvaret med samordning av statlige innsigelser i fylket. Statens vegvesen stiller til dialogm\u00f8te hos Statsforvalter dersom det er \u00f8nskelig. Statens vegvesen setter stor pris p\u00e5 det tette samarbeidet vi har hatt med kommunen i arbeidet med reguleringsplanene for bybanens byggetrinn 5. Vi \u00f8nsker \u00e5 videref\u00f8re denne dialogen ogs\u00e5 i sluttfasen av reguleringsplanarbeidet. Vi ber s\u00e6rlig om \u00e5 f\u00e5 kommentere p\u00e5 forslag til reviderte plankart og bestemmelser f\u00f8r endelig planvedtak. Vi legger ogs\u00e5 til grunn at Statens vegvesen involveres i den p\u00e5f\u00f8lgende byggeplanfasen. Vi ser fram til videre dialog og rask avklaring av innsigelsene i saken. Transport og samfunn Med hilsen Per Morten Lund direkt\u00f8r Nils Magne Slinde fung. avdelingsdirekt\u00f8r Kopi BERGEN KOMMUNE PLAN- OG BYGNINGSETATEN, Postboks 7700, 5020 BERGEN VESTLAND FYLKESKOMMUNE, Postboks 7900, 5020 BERGEN Sameiet Madam Felle v/styreleder Hans J\u00f8rgen Hille M\u00e5seskj\u00e6rveien 2-10 5035 Bergen Bergen, 3. november, 2023 Bergen kommune Postboks 7700 N-5020 Bergen OMR\u00c5DEREGULERINGSPLAN FL\u00d8YFJELLTUNNELEN, RIGG- OG ANLEGGSOMR\u00c5DE, PLANID 70670000 (SALTIMPORTTOMTEN) REVIDERT KLAGE Med henvisning til fvl. \u00a7 28 p\u00e5klages med dette bystyrets vedtak i m\u00f8tene 31.05.23 (sak 161/23 pkt. 1 4, med s\u00e6rlig vekt p\u00e5 1g) og 27. september 2023 (sak 287/23) av Omr\u00e5dereguleringsplan Fl\u00f8yfjelltunnelen, rigg- og anleggsomr\u00e5de, PlanID 70670000, med vedlegg. Omr\u00e5det som omfattes av denne planen betegnes i det f\u00f8lgende som Saltimporttomten. Planen ble vedtatt med minst mulig flertall i begge bystyrem\u00f8tene, med 34 mot 33 stemmer. Klagen gj\u00f8res av Sameiet Madam Felle. Vi p\u00e5beroper oss sterk rettslig partsinteresse i reguleringsplanen for Saltimporttomten. Sameiet Madam Felle best\u00e5r av 125 leiligheter med beboere som vil bli direkte ber\u00f8rt av st\u00f8v-, st\u00f8y-, lys- og vannforurensninger i forbindelse med tiltakene som reguleringsplanen \u00e5pner for. Sameiet Madam Felle gj\u00f8r gjeldende at bystyrets to vedtak er ugyldig som f\u00f8lge av brudd p\u00e5 Plan- og bygningslovens bestemmelser om Konsekvensutredning og detaljert ROS-analyse for Omr\u00e5dereguleringsplan Fl\u00f8yfjelltunnelen, rigg- og anleggsomr\u00e5de, PlanID 70670000, jf. forvaltningsloven \u00a7 41. Vi mener at reguleringsplanen i tillegg klart bryter med Milj\u00f8direktoratets veileder T-1442/2021 for behandling av st\u00f8y i arealplanlegging og at reguleringsplan 70670000 ikke er utarbeidet innenfor gjeldende forskrifter for st\u00f8y. PLANPROSESSEN En oversikt over planprosessen viser bystyrets behandling av Bybanen til \u00c5sane med s\u00e6rlig vekt p\u00e5 Saltimporttomten i tiden fra oppstart i 2011 frem til reguleringsvedtak i mai og september 2023: Bystyre/Byr\u00e5dsvedtak 2011 KVU \u00abTjuagutt og stril mindre bil\u00bb 2011 KS1 over KVU 2012 Planprogram bybane Sentrum \u00c5sane 1 2013 KU2013 2014 KS1 over KU 2013 2014 Bystyret godkjenning KU2013 2014 Bystyret stans i reguleringsprosessen utrede alternativer, avvente ulike konsepter for kollektivtransport Sentrum - \u00c5sane 2016 Bystyret oppheving av vedtak 2014 2018 Bystyret vedtak om justert trasevalg Sandviken Byr\u00e5det vedtak for oppstart reguleringsprosess for bybane Sentrum \u00c5sane 2020 Bystyret bestilling av tilleggsrapport tunnel alternativ Byr\u00e5dets vedtak (17.12.20), og senere Bystyrets st\u00f8tte (24.02.2021), til \u00abSkissefasen\u00bb, \u00aben forsert entreprise\u00bb for \u00e5 bygge en anleggstunnel fra Fl\u00f8yfjellstunnelen til Saltimporttomten og for \u00e5 etablere et. rigg- og anleggsomr\u00e5de p\u00e5 Saltimporttomten 2021 Bystyret vedtak om vraking av tunnelalternativet 2022 Byr\u00e5det vedtak om utlegging av planforslaget 1. gangs behandling 2023 31.05 og 27.09: Bystyret vedtak av reguleringsplan i samsvar med forslag Tillegg til konsekvensutredning 2021 Bystyret tilleggsutredning trase ved Griggestemma 2021 Bystyret tilleggsutredning kryssing av E39 i \u00c5sane 2022 Bystyret tilleggsutredning rigg- og anleggsomr\u00e5de Koengen 2023 Bystyret tilleggsutredning KUVA Status p\u00e5 utredninger av Saltimporttomten Da Konsekvensutredningen (KU) for Bybanen til \u00c5sane ble utarbeidet i 2013, var ikke Saltimporttomten inkludert i bybaneplanene. F\u00f8lgelig er ikke KU av 2013 gyldig for Saltimporttomten. Alle sammenh\u00f8rende planer er lovp\u00e5lagt \u00e5 ha en oversiktlig konsekvensutredning, og n\u00e5r p\u00e5krevet, en detaljert ROS-analyse som gir hele sammenhengen og \u00e5rsak, virkning og avb\u00f8tende tiltak. Omr\u00e5det Saltimporttomten ble f\u00f8rst involvert i planprosessen i 2020, da ved Byr\u00e5dets melding om oppstart av planarbeid for en \u00abForsert entreprise\u00bb (jf. tiltak nr. 10 av 14 listet opp i litra a) ovenfor. Byr\u00e5det vedtok 17.12.2020 (sak 1334/20) \u00e5 st\u00f8tte \u00abOppsummeringen av skissefasen\u00bb, som var utarbeidet av AsplanViak. \u00abSkissefasen\u00bb anbefaler \u00e5 bygge en anleggstunnel inn til Fl\u00f8yfjelltunnelen og etablere et rigg- og anleggsomr\u00e5de p\u00e5 Saltimporttomten, med den begrunnelse at anleggstunnelen vil \u00abredusere byggetiden betydelig\u00bb. Bystyret st\u00f8ttet 24.02.21 vedtaket i Byr\u00e5det, basert p\u00e5 \u00abSkissefasen\u00bb, samt \u00abFagnotat\u00bb, utarbeidet av prosjektleder Solveig Mathiesen, og la disse til grunn for det videre arbeidet med reguleringsplanen. Ingen av disse grunndokumentene nevner med ett ord de negative virkningene denne anleggsvirksomheten vil f\u00e5 for naboene i Sandviken. Kommunen sendte heller ikke ut varsel om 2 regulering til beboerne i omr\u00e5det, kun til grunneiere med n\u00e6ringsinteresser. Dette er et klart brudd p\u00e5 Plan- og bygningsloven, \u00a712.3. Det foreligger ingen helhetlig utredning p\u00e5 KU-niv\u00e5 for Saltimporttomten, kun en Helsekonsekvensutredning (HKU av 17.03.23), dette til tross for at tiltakene i reguleringsplanen vil f\u00e5 dramatiske konsekvenser b\u00e5de helsemessig og milj\u00f8messig for beboerne i omr\u00e5det rundt Saltimporttomten. KONSEKVENSUTREDNING PBL \u00a7 4-2. Som nevnt innledningsvis hevder vi ugyldighet for planvedtaket grunnet manglende konsekvensutredning, med f\u00f8lgende begrunnelse: Krav om konsekvensutredning Pbl. \u00a7 4-2 jf. KU Forskrift av 2017 \u00a7 6 litra b Det foreligger et ubetinget krav om planprogram og konsekvensutredning for planen som omfatter Saltimporttomten. Vi viser til bl.a. til f\u00f8lgende i gjeldende \u00abVeileder til Konsekvensutredning\u00bb: Omr\u00e5deregulering med sikte p\u00e5 \u00e5 gjennomf\u00f8re konkrete tiltak i Vedlegg 1, skal alltid ha planprogram og konsekvensutredning (jf. \u00a7 6 bokstav b).\u00bb (s. 9) Av Vedlegg 1 pkt. 7 litra d) og e) i KU-Forskriften f\u00f8lger at det foreligger ubetinget konsekvensutrednings krav hvor tiltaket er: d) Forstads- og T-baner med investeringskostnader p\u00e5 mer enn 750 millioner kr. e) Andre vei- og jernbanetiltak med investeringskostnader p\u00e5 mer enn 750 millioner kr. (mindre jernbaneanlegg omfattes av vedlegg II nr. 10c, mindre veier omfattes av vedlegg II nr. 10 e). Planen for Saltimporttomten inng\u00e5r som en integrert del av bybaneprosjektet, s\u00e5 vel som vei- og tunnelprosjektet. Disse tiltakene har hver for seg en investeringskostnad som langt overstiger NOK 750 mill. F\u00f8lgelig ligger krav om planprogram og konsekvensutredning fast. Det er umulig \u00e5 hevde at rigg- og anleggsomr\u00e5det p\u00e5 Saltimporttomten ikke er en integrert del av dette milliardprosjektet. Bystyrets vedtak 31.05.23 og 27.09.23 inkluderer reguleringsplan 70670000 som en av syv delplaner for Bybanen til \u00c5sane. Flertallsvedtaket beskriver Saltimporttomten som \u00abn\u00f8dvendig\u00bb for fremdriften og gjennomf\u00f8ringen av Bybanen til \u00c5sane. Det hevdes videre at uten det regulerte rigg- og anleggsomr\u00e5de for utskiping av steinmasser p\u00e5 Saltimporttomten, blir det ingen l\u00f8sning, verken for bybane eller tunnelprosjektene. Klager mener derfor at det er i strid med lovverket \u00e5 dele opp hele planstrekningen Bergen Sentrum \u00c5sane i flere delplaner, for slik \u00e5 komme under terskelverdien for utredningskravet. Det f\u00f8lger av forskriften at under dette alternativet skal det utarbeides et planprogram med tilh\u00f8rende konsekvensutredning. 3 Vi understreker at Saltimporttomten er det omr\u00e5det p\u00e5 hele strekningen Sentrum \u00c5sane som f\u00e5r den desidert st\u00f8rste helsemessige og milj\u00f8messige belastningen i det planforslaget for Bybanen som n\u00e5 er vedtatt. I aksjonsgruppens h\u00f8ringsuttalelse av 16.12.22 (Vedlegg 1) og h\u00f8ringsuttalelsen fra Christineborg borettslag av 07.12.22 (Vedlegg 2) og kronologisk oversikt (Vedlegg 3) beskrives de helsemessige og milj\u00f8messige konsekvensene for n\u00e6romr\u00e5det rundt Saltimporttomten i detalj. Ingen av v\u00e5re innvendinger i h\u00f8ringsuttalelsen til reguleringsplanen ble tatt til f\u00f8lge i det reviderte planforslaget som ble fremmet fra Planetaten til andre gangs behandling i bystyrem\u00f8tene 31.05.23 og 27.09.23. Utfordringen med utskiping av steinmasser fra Fl\u00f8yfjellstunnelen skal, slik vi vurderer det, undergis en objektiv konsekvensutredning utf\u00f8rt av uavhengige eksperter som ikke av har v\u00e6rt med i planprosessen tidligere med det form\u00e5l \u00e5 klargj\u00f8re hvilke alternative l\u00f8sninger som finnes. En slik konsekvensutredning er ikke utf\u00f8rt, og etter v\u00e5rt syn eksisterer det alternative l\u00f8sninger som ikke er seri\u00f8st utredet. Krav om konsekvensutredning pbl. \u00a7 4-2 jf. KU Forskrift av 2017 \u00a7 10 jf. \u00a7\u00a7 8 og 21. Under alle omstendigheter gjelder kravet om planprogram og konsekvensutredning etter PBL \u00a7 4-2 jf. KU-Forskriften \u00a7 10, da planen har vesentlige virkninger for milj\u00f8 eller samfunn jf. \u00a7 8 litra a og \u00a7 21. Dette begrunner vi slik: Milj\u00f8- og helsemessige forhold Reguleringsplanen som omhandler Saltimporttomten, Fl\u00f8yfjellstunnelen, rigg- og anleggsomr\u00e5de (PlanID 70670000), utgj\u00f8r \u00e9n av syv delplaner som inng\u00e5r i Bybanen til \u00c5sane. I planen legges det opp til omfattende tiltak som i sum utgj\u00f8r en stor helse- og milj\u00f8fare for de ca. 870 beboerne som bor tett opp mot det planlagte anleggsomr\u00e5det. Fra Saltimporttomten skal det if\u00f8lge planen lages en tverrslagstunnel inn til Fl\u00f8yfjellstunnelen, hvorfra 1,8 millioner m3 stein skal fraktes ut og dumpes i lektere ved kaien, rett utenfor v\u00e5re leiligheter. Dumpingen skal skje hvert 3. minutt, 12 timer daglig i 3 4 \u00e5r. I ytterligere 6 7 \u00e5r skal materiell fraktes inn sj\u00f8veien for \u00e5 innrede tunellene. Det skal ogs\u00e5 foreg\u00e5 anleggsarbeid p\u00e5 l\u00f8rdagene fra kl. 7 17 i hele anleggsperioden p\u00e5 10 13 \u00e5r. Tiltakene i reguleringsplanen vil inneb\u00e6re: 1. St\u00f8yforurensning Temaet st\u00f8y er omhandlet i egen st\u00f8yrapport for Saltimporttomten og er ogs\u00e5 omtalt i kommunens \u00abFagnotat\u00bb. St\u00f8yniv\u00e5ene omtalt under er hentet fra st\u00f8yrapporten. 4 Vi viser ellers til Milj\u00f8verdirektoratets veiledning for behandling av st\u00f8y i arealplanlegging, T- 1442/2021, s. 21, der grenseverdien er satt til 55 db for utvendig st\u00f8y med over 6 m\u00e5neders varighet der det ogs\u00e5 forekommer impulsst\u00f8y. If\u00f8lge Plan- og bygningsloven kreves det at alle bygg skal ha en stille side, et krav som gjennomg\u00e5ende neglisjeres i reguleringsplanen. If\u00f8lge T-1442/2021, 3.2, som omhandler retningslinjer for utarbeidelse av reguleringsplaner, heter det: I arbeidet med reguleringsplaner m\u00e5 kommunen p\u00e5se at kommuneplanbestemmelser overholdes og at denne retningslinje legges til grunn for planleggingen. St\u00f8ysituasjonen skal v\u00e6re avklart som en del av planarbeidet. Utredningskravet er helt sentralt i plan- og bygningsloven. Kravet om \u00e5 utrede konsekvenser i arealplaner er derfor uomtvistelig. Utredningskravet gjelder b\u00e5de for planer for st\u00f8yende virksomhet, samt for planer for ny st\u00f8yf\u00f8lsom bebyggelse som utsettes for st\u00f8y. Det fremg\u00e5r av b\u00e5de plan- og bygningsloven og forskrift om konsekvensutredninger at planer skal v\u00e6re tilstrekkelig detaljerte. Med tilstrekkelig detaljert menes at det skal v\u00e6re nok informasjon til at kommunen skal kunne se og vurdere konsekvensene av planforslaget. Jo mer kompleks planen er, og jo mer utfordrende st\u00f8yforhold, desto mer informasjon og utredning er det behov for. Det er imidlertid ikke et m\u00e5l \u00e5 inn-hente mest mulig kunnskap. Kunnskapen som innhentes skal v\u00e6re fokusert p\u00e5, tilstrekkelig for og relevant for beslutningen som skal fattes. (V\u00e5r utheving) Den foreliggende st\u00f8yrapporten utarbeidet av Norconsult og AsplanViak p\u00e5 oppdrag fra Bergen kommune er beheftet med betydelige mangler. Den mangler et detaljert st\u00f8ykart med bruk av farger i henhold til vanlig praksis (gul og r\u00f8d). I stedet anvendes fargen lilla (som normalt angir st\u00f8y over 70 db), samtidig som kartet kun angir at st\u00f8yen vil overskride 60 db, og ikke det reelle st\u00f8yniv\u00e5et som vil bli p\u00e5 over 70 db. Vi mener at dette er en bevisst en bevisst strategi for \u00e5 t\u00e5kelegge de faktiske forhold. If\u00f8lge st\u00f8yeksperten som la frem kart over gjennomsnittsst\u00f8yen i omr\u00e5det under et informasjonsm\u00f8te p\u00e5 NHH (15. november 2022), ligger st\u00f8yen p\u00e5 mellom 65 og 75 db ved de fleste bygningene n\u00e6r Saltimporttomten. St\u00f8yrapporten inneholder dessuten heller ingen grundige utredninger om forholdsmessige og effektfulle avb\u00f8tende tiltak for st\u00f8y. Bergen kommune har som oppgave \u00e5 p\u00e5se at departementets retningslinje, T-1442/2021 og \u00abHandlingsplan mot st\u00f8y i Bergen\u00bb, blir fulgt opp med st\u00f8ybegrensende tiltak. N\u00e5r det gjelder Saltimporttomten, medf\u00f8rer den vedtatte reguleringsplanen det stikk motsatte, nemlig at grenseverdiene gjennomg\u00e5ende vil bli overskredet med stor til sv\u00e6rt stor sannsynlighet for helsefare over en periode p\u00e5 3 4 \u00e5r. For beboerne rundt Saltimporttomten vil tiltakene i reguleringsplanen inneb\u00e6re: - Reguleringsplanen vil ved de n\u00e6rmeste bygningene medf\u00f8re en gjennomsnittsst\u00f8y p\u00e5 > 70 db, mens impulsst\u00f8yen hvert tredje minutt ved dumping av stein i metallektere betyr st\u00f8y p\u00e5 mellom 124 140 db. 5 - I tillegg skal det installeres fire vifter i d\u00f8gnkontinuerlig drift, 30 meter fra Christineborg borettslag, med et st\u00f8yniv\u00e5 p\u00e5 110 120 db. I reguleringsplanen hevdes det at st\u00f8y fra viftene p\u00e5 natt vil bli senket til 92 db. St\u00f8yrapporten p\u00e5st\u00e5r uten dokumentasjon at st\u00f8yen etter avb\u00f8tende tiltak vil bli betydelig redusert. Dette strider mot informasjon vi har innhentet fra eksperthold, som hevder at st\u00f8yen vanskelig kan reduseres til under 110 db. - Christineborg borettslag har ogs\u00e5 trafikkst\u00f8y p\u00e5 r\u00f8dt niv\u00e5 p\u00e5 den andre siden av byggene, som vender mot E39. I realiteten betyr det at beboerne i borettslaget ikke vil kunne anvende noen uteomr\u00e5der. Selv etter innglassering av balkongene, som er et av de forsl\u00e5tte avb\u00f8tende tiltakene, vil ikke st\u00f8yniv\u00e5et kunne n\u00e5 godkjent grenseverdi (som er 45 db p\u00e5 nattestid). Reguleringsplanen inneholder ingen vurderinger av innvendig st\u00f8y. Grenseverdien for innvendig st\u00f8y er 40 db (dag) /30 db (natt), jf. T-1442/2021, s. 22. 2. St\u00f8vforurensning: Steinmassene som dumpes i lekterne er forurenset st\u00f8v fra sprengningen i tunellene. Disse sm\u00e5 st\u00f8vpartiklene virvles opp og vil p\u00e5virke b\u00e5de v\u00e5rt ute- og innemilj\u00f8 radikalt. St\u00f8vet vil bli dratt inn i ventilasjonsanleggene v\u00e5re og vil forurense inneklimaet i leilighetene. St\u00f8vet vil ogs\u00e5 p\u00e5virke elektronikken i heisene. I tillegg vil forurenset st\u00f8v fra tunneldriften bli bl\u00e5st ut via viftene foran Christineborg borrettslag, som ligger 30 meter overfor viftene. Det er ikke utarbeidet en egen konsekvensutredning for st\u00f8v for Saltimporttomten, selv om b\u00e5de ute- og innemilj\u00f8 i omr\u00e5det rundt anlegget vil bli vesentlig plaget av steinst\u00f8v under hele anleggsprosessen, b\u00e5de fra lastebilene som kommer ut fra tunnelen og fra selve dumpingen av steinmassene i lekterne. If\u00f8lge forskningen (som er referert i HKU) representerer st\u00f8vforurensningen en middels til stor helserisiko for beboerne, og da s\u00e6rlig eldre beboere, som er mer s\u00e5rbare enn gjennomsnittsbefolkningen. Av Veiledning til luftkvalitet i arealplanlegging f\u00f8lger det at utredning av konsekvenser ved st\u00f8vforurensing skal inng\u00e5 som en sentral del av Konsekvensutredning, i samsvar med PBL \u00a7 4-2. 3. Lysforurensning: Omr\u00e5det vil v\u00e6re flombelyst hele d\u00f8gnet, noe som forskningen utvetydig hevder vil p\u00e5virke nattes\u00f8vnen til beboerne, og som en f\u00f8lge av det \u00f8ke stressniv\u00e5et med fare for hjerte- og karsykdommer, nedsatt immunforsvar, osv. (jf. Aksjonsgruppens h\u00f8ringsuttalelse, vedlegg 1). 4. Vannforurensning: P\u00e5 Saltimporttomten skal det etableres et stort basseng for rensing av forurenset borrevann fra tunnelene. Spillvannet skal slippes direkte ut i havnebassenget utenfor leilighetene. Studier av str\u00f8mforholdene i omr\u00e5det (jf. Aksjonsgruppens h\u00f8ringsuttalelse, vedlegg 1) viser at forurenset sj\u00f8vann og borrevann vil bli f\u00f8rt direkte mot Sandviken sj\u00f8bad og kaiomr\u00e5dene i Breiviken. 6 Av Forurensingsloven \u00a7 8 f\u00f8lger at bygg- og anleggsvirksomhet som kun er midlertidig alts\u00e5 med en varighet p\u00e5 inntil 2 3 \u00e5r er lovlig etter forurensningsloven, forutsatt at forurensningen ikke medf\u00f8rer nevneverdige skadevirkninger p\u00e5 vann- og vassdrag. If\u00f8lge den vedtatte reguleringsplanen vil det bli anleggsvirksomhet p\u00e5 Saltimporttomten i 10-13 \u00e5r, hvilket inneb\u00e6rer at Forurensingsloven vil gjelde fullt ut. Vannforurensningen i forbindelse med tiltakene er overhodet ikke omtalt i planen, men utgj\u00f8r slik vi ser det, et viktig tema som \u00e5penbart h\u00f8rer hjemme i en Konsekvensutredning etter PBL \u00a7 4-2. En slik KU er alts\u00e5 ikke gjennomf\u00f8rt. Det mest alvorlige ved den vedtatte reguleringsplanen er imidlertid at alle ovennevnte forurensningskilder (st\u00f8y, st\u00f8v, lys- og vann) som i sum inneb\u00e6rer dramatiske og vesentlige milj\u00f8- og helsemessige konsekvenser for beboerne i omr\u00e5det ikke har inng\u00e5tt i en samlet og overordnet konsekvensutredning, med grundige utredninger av alternative lokaliseringer for masseh\u00e5ndtering. Helsekonsekvensutredningen og Kommuneoverlegens nedjustering av helsefarene Kommuneoverlegen krevde en Helsekonsekvensutredning i sin merknad av 13.12.22 til reguleringsplanen, da de foruts\u00e5 potensielle helseskader ved tiltakene. Helsekonsekvensutredningen (HKU), som kom i mars 2023, er en grundig og saklig analyse av st\u00f8y-, st\u00f8v-, lys- og vannforurensning, samt trivsel i forbindelse med de foresl\u00e5tte tiltakene. Utredningen konkluderer med at det er \u00abstore til sv\u00e6rt store\u00bb negative helserisikoer n\u00e5r det gjelder st\u00f8y, og \u00abmiddels til stor\u00bb n\u00e5r det gjelder st\u00f8vforurensning. Den konkluderer videre med at de sannsynliggjorte negative virkningene av tiltakene vil bli vesentlig st\u00f8rre for Saltimporten enn for Eidsv\u00e5g, da det skjer tett inntil boliger og ber\u00f8rer langt flere beboere (HKU, s. 47). Som en p\u00e5lagt del av HKU, ble det krevd en medisinsk vurdering. Kommuneoverlegen leverte 9. mars 2023 usignerte sin medisinske vurdering, 8 dager f\u00f8r HKU ble kunngjort 17.03.23. I HKUs instruks for den medisinske vurderingen kreves det at \u00abde samlede milj\u00f8belastningene\u00bb blir tatt hensyn til, og at \u00abvurderingen baseres p\u00e5 kunnskap om den lokale situasjonen\u00bb (HKU, s. 51). Kommuneoverlegens medisinske vurdering f\u00f8lger ikke instruksen, men tar i stedet utgangspunkt i \u00abgjennomsnittspersonen i Bergen\u00bb n\u00e5r han vurderer sannsynlighet for helseskade for beboerne i omr\u00e5det. Faktum er at en stor andel av beboerne rundt Saltimporttomten er pensjonister og folk over 55 \u00e5r. Eksempelvis er gjennomsnittsalderen ved Christineborg borettslag 82,4 \u00e5r og i Sameiet Sandviken Brygge er 85% av beboerne over 55 \u00e5r. Det er allmenn kunnskap at eldre mennesker er mer s\u00e5rbare for milj\u00f8belastninger enn gjennomsnittsbefolkningen. Kommuneoverlegen kunne enkelt ha innhentet og integrert denne kunnskapen i sin medisinske vurdering. Det ville utvilsomt ha gitt et annet resultat. Ved \u00e5 unnlate \u00e5 ta utgangspunkt i den lokale befolkningen, som hovedsakelig er eldre mennesker, og i stedet foreta en vurdering p\u00e5 grunnlag av \u00abgjennomsnittspersonen i Bergen\u00bb, 7 oppn\u00e5r Kommuneoverlegen \u00e5 nedtone alle HKUs funn med hensyn til de helsemessige konsekvensene for beboerne. Slik nedjusterer Kommuneoverlegen HKUs resultater til hhv. \u00abmiddels til stor\u00bb fare for helseskader n\u00e5r det gjelder st\u00f8y, og til \u00abmiddels til liten\u00bb risiko for skade n\u00e5r det gjelder st\u00f8v. Disse byr\u00e5kratiske man\u00f8vrene i strid med HKU-instruksen er et alvorlig problem, og viser kommunebyr\u00e5kratiets bevisste omg\u00e5else av regelverket for Helsekonsekvensutredningen. I sum kan denne lemfeldige h\u00e5ndteringen av sakskomplekset fra Kommuneoverlegens side ha hatt avgj\u00f8rende betydning for at reguleringsplanen ble fremmet og vedtatt, og utgj\u00f8r i alle tilfeller et forvaltningsmessig problem, slik vi ser det. Hvorvidt feilh\u00e5ndteringen utgj\u00f8r et lovbrudd, b\u00f8r avklares i forbindelse med en KU. Den medisinske vurderingen av 09.03.23 gir Plandirekt\u00f8ren i sitt Fagnotat av 31.03.23, (ss. 58 59) anledning til \u00e5 legitimere tiltakene i planen, til tross for HKUs analysefunn, som angir r\u00f8d sone for st\u00f8y, med \u00abstor til sv\u00e6rt stor\u00bb sannsynlighet for negative helsekonsekvenser. Aksjonsgruppen mener at det faktum at forslagsstiller og helsemyndighetene begge er tilknyttet Bergen kommune, kan ha hatt innvirkning p\u00e5 utfallet av den medisinske vurderingen. Dersom den hadde v\u00e6rt utf\u00f8rt av en uavhengig instans uten tilknytning til Bergen kommune, ville det ha fjernet enhver mistanke om samr\u00f8re i saken. Brudd p\u00e5 Naturmangfoldsloven, Kap II, \u00a7 8 12 De forsl\u00e5tte tiltakene i forbindelse med reguleringsplan 70670000 vil videre kunne skade naturmangfoldet i sj\u00f8en rundt Saltimporttomten. Normalt er det et mangfoldig marint liv i omr\u00e5det rundt det planlagte rigg- og anleggsomr\u00e5det. I tillegg er det flokker med hundrevis av ender og andre sj\u00f8fugler som normalt finner n\u00e6ring i pollen rundt Saltimporttomten. St\u00f8yen i forbindelse med dumpingen av steinmasser i lektere vil p\u00e5virke det marine livet i omr\u00e5det, da trykkb\u00f8lger vil forplante seg under vann i et stort omr\u00e5de utenfor kaien ved Saltimporttomten. Likeledes vil endene bli skremt bort fra omr\u00e5det p\u00e5 grunn av st\u00f8yen. I tillegg vil sj\u00f8en i omr\u00e5det bli alvorlig forurenset av alt st\u00f8vslammet fra anleggsvirksomheten, da spillvannet fra forurensningsbassenget skal spyles direkte ut i sj\u00f8en ved Saltimporttomten. Dette vil hindre endene i \u00e5 kunne hente f\u00f8de i omr\u00e5det. Plan- og bygningsetaten er p\u00e5lagt \u00e5 utrede konsekvensen av disse tiltakene, tiltak som i sum vil f\u00e5 store skadevirkninger b\u00e5de p\u00e5 marint liv og fuglebestanden i omr\u00e5det. En slik konsekvensutredning er ikke foretatt, og utgj\u00f8r f\u00f8lgelig et brudd p\u00e5 Naturmangfoldsloven. Mangel p\u00e5 forholdsmessige og effektfulle avb\u00f8tende tiltak I Byr\u00e5dets innstilling s\u00e5 vel som i Plandokumentene er det en gjennomg\u00e5ende tendens til \u00e5 bagatellisere og nedtone de negative virkningene som de planlagte tiltakene vil ha p\u00e5 beboerne i omr\u00e5det rundt Saltimporttomten. Samtidig overvurderes, uten dokumentasjon, virkningen av de planlagte avb\u00f8tende tiltakene. 8 I aksjonsgruppens h\u00f8ringsuttalelse av 16.12.22 (Vedlegg 1) har vi, i likhet med Christineborg borettslags h\u00f8ringsuttalelse (Vedlegg 2), pekt p\u00e5 at de foresl\u00e5tte avb\u00f8tende tiltakene ikke er forholdsmessige, da de vil ha liten eller ingen positiv effekt p\u00e5 helse og milj\u00f8 i omr\u00e5det rundt Saltimporttomten. Eksempelvis anbefales som avb\u00f8tende tiltak: bygging av 3 meters st\u00f8yskjerm foran Christineborg, noe som kun vil skjerme en del av uteomr\u00e5det og ingen av balkongene i bygget. Det angis heller ikke hvordan vifter p\u00e5 mellom 110 120 db skal kunne dempes til 92 db p\u00e5 nattestid, som fremdeles er 50 db over grenseverdien. Videre foresl\u00e5s skjerming av en/to av fem etasjer av Sameiet Jonnemann, som befinner seg 20 30 meter fra anleggsomr\u00e5det. De \u00f8vrige 3 4 etasjene f\u00e5r ingen skjerming. Spyling av st\u00f8v p\u00e5 fasader og uteomr\u00e5der foresl\u00e5s, uten at man nevner at slammet vil ende opp i pollen, rett utenfor byggene, hvor Sandvikens befolkning normalt sv\u00f8mmer og hvor hundrevis av ender henter n\u00e6ring. Det foresl\u00e5s ingen egne avb\u00f8tende st\u00f8ytiltak for Sameiet Sandviken Brygge, da bygningene ligger ute i sj\u00f8en, uten noen muligheter for st\u00f8yskjerming. Det anbefales at de mest utsatte beboerne i flyttes til annen bopel i de mest intensive periodene av sprengning av anleggstunnelen. Dette foresl\u00e5s uten at det er foretatt noen form for ROS-analyse av de merbelastningene med potensielt fatale f\u00f8lger som dette kan f\u00e5 for beboere p\u00e5 Christineborg borettslag, med en gjennomsnittsalder p\u00e5 over 82 \u00e5r. Det er ikke utarbeidet noe overslag over kostnadene i forbindelse med de foresl\u00e5tte avb\u00f8tende tiltakene (st\u00f8yskjerming, innglassering av balkonger, skifte av ventilasjonsanlegg, utskifting av heiser, utskifting av vinduer, osv.). All detaljplanlegging av avb\u00f8tendetiltak er forskj\u00f8vet frem i tid, til anleggsfasen. Dette inneb\u00e6rer en stor belastning for beboerne, som m\u00e5 leve med \u00f8kt usikkerhet for egen helse og milj\u00f8 i uoverskuelig fremtid. Tilbakeholdt og villedende informasjon til aksjonsgruppen og folkevalgte Aksjonsgruppen har i l\u00f8pet av de siste 2,5 \u00e5r sendt utallige henvendelser til Planetaten for \u00e5 f\u00e5 innsyn i detaljene for kommunens planer for v\u00e5rt n\u00e6romr\u00e5de. Kommunen har vanskeliggjort innsyn ved til stadighet \u00e5 ha endre p\u00e5 saks- og arkivnummer for planene. Et gjennomg\u00e5ende svar fra etaten har ellers v\u00e6rt at \u00abdette vil bli behandlet i reguleringsplanen\u00bb. Men da planen s\u00e5 forel\u00e5 i oktober 2022, viste det seg at den etterspurte informasjonen om detaljene n\u00e5 var utsatt til \u00abet senere stadium i anleggsarbeidet\u00bb. Sp\u00f8rsm\u00e5lene vil alts\u00e5 f\u00f8rst bli h\u00e5ndtert i forbindelse med utlysning av anleggsarbeidet for mulige entrepren\u00f8rer. I praksis betyr det at beboerne rundt Saltimporttomten fremdeles ikke har f\u00e5tt klarhet i omfanget og de reelle konsekvensene av tiltakene som reguleringsplanen \u00e5pner for, da avklaringene stadig skyves frem i tid. Dette har vi p\u00e5pekt i v\u00e5r h\u00f8ringsuttalelse, uten at det har forbedret informasjonstilfanget i saken. 9 Under UMBYs befaring (09.05.23) p\u00e5 Saltimporttomten hevdet Planetatens prosjektleder for Bybanen, Rune Herdlev\u00e6r, overfor de folkevalgte at sprengsteinen fra Fl\u00f8yfjelltunnelen er \u00abperfekt egnet\u00bb til bruk som utfylling av puten i Dokken. P\u00e5standen er i strid med den informasjonen som fremkommer i reguleringsplanens tekniske rapporter, der det hevdes at sprengsteinen er forurenset. F\u00f8lgelig kan massene ikke dumpes direkte i havnebassenget i Dokken, men m\u00e5 renses f\u00f8r de kan deponeres i sj\u00f8. Reguleringsplanen gir ikke tillatelse til omlasting, mellomlagring og rensing av steinen p\u00e5 Saltimporttomten. Slik vi ser det, er det en alvorlig forseelse n\u00e5r fagetaten bevisst feilinformerer folkevalgte i forkant av deres votering i saken. Videre hevdet dav\u00e6rende Byr\u00e5d Fjeldstad i sin presentasjon under UMBY-m\u00f8tet (11.05.23) til de folkevalgte at \u00abgrenseverdiene for st\u00f8y vil bli overholdt\u00bb. En slik p\u00e5stand har ingen faglig troverdighet og finner ingen st\u00f8tte i plandokumentene. HKU befester tvert imot at \u00abmulighetene for avb\u00f8tende tiltak er begrenset\u00bb n\u00e5r det gjelder Saltimporttomten. Dette gjelder s\u00e6rlig de 55 boligenhetene i Sameiet Sandviken Brygge og de 45 boenhetene i Christineborg borettslag, hvis geografiske plassering hindrer forholdsmessige avb\u00f8tende tiltak. Byr\u00e5d Fjeldstads p\u00e5stand utgjorde, slik vi ser det, en bevisst villedende strategi for \u00e5 skaffe st\u00f8tte til sin innstilling blant de folkevalgte. Under et folkem\u00f8te i Sandviken 30.08.23 i regi av aksjonsgruppen \u00abNei til steindeponi i Sandviken\u00bb hvor over 250 beboere m\u00f8tte opp, hevdet byr\u00e5d Fjeldstad at steinmassene skulle renses inne i Fl\u00f8yfjelltunnelen f\u00f8r utskiping i lektere p\u00e5 Saltimportkaien. Denne p\u00e5standen har ingen troverdighet, da rensing av masser inne i tunnelen ikke inng\u00e5r i noen av de tekniske rapportene i reguleringsplanen. Byr\u00e5dets argumenterer i sin innstilling for at tiltakene i reguleringsplan 70670000 vil spare inn tid. Dette er kun delvis et holdbart argument, da tidsrammen de hadde for prosjektet allerede er overskredet. Det er heller ikke har tatt h\u00f8yde for tiden det vil ta minst 1 2 \u00e5r \u00e5 gjennomf\u00f8re avb\u00f8tende tiltak. Det p\u00e5pekes at vedtatte reguleringsplanen 70670000 mangler b\u00e5de fremdriftsplan og tidslinje for tiltakene. Et annet argument som den dav\u00e6rende Byr\u00e5den fremsetter i innstillingen, er at Saltimporten vil gj\u00f8re prosjektet mer robust. Det stemmer ikke, da tverrslaget if\u00f8lge SVVs h\u00f8ringsuttalelse (Vedlegg 5) er et komplisert tunnelprosjekt i kategori 3, med mange farer og risikoer, som i verste fall kan medf\u00f8re forsinkelser og \u00f8kte kostnader. Det er heller intet etterbruk av tunnelen, som m\u00e5 mures igjen etter Fl\u00f8yfjellstunnelen er fullf\u00f8rt. P\u00e5 dette grunnlaget, samt hensynet til beboerne i omr\u00e5det, konkluderer SVV med at de ikke vil bygge tverrslaget, ei heller anvende Saltimporttomten som rigg- og anleggsomr\u00e5de. Et tredje argument som er anvendt i Byr\u00e5dets innstilling, er at det er milj\u00f8vennlig \u00e5 frakte steinen sj\u00f8veien i stedet for p\u00e5 vei. Dette er en villedende p\u00e5stand, da det i CO2-regnskapet som planen opererer med, ikke er tatt h\u00f8yde for forurensningen fra lekterne som skal g\u00e5 i skytteltrafikk 10 000 ganger over Byfjorden fra Sandviken til Dokken. Ei heller har de tatt med i beregningen den forurensningen som sprengningen og byggingen av tverrslaget medf\u00f8rer, ikke bare for beboerne rundt Saltimporttomten, men for hele Sandviken. Som en konsekvens av den vedtatte reguleringsplanen for Saltimporttomten er 10 det er liten tvil om at forholdene rundt Saltimporttomten vil bli n\u00e6r sagt ulevelige for ca. 870 beboere, med stor fare for helseskader, og i verste fall tidlig d\u00f8d. Behovet for uavhengige og objektive utredninger Kravet om uavhengige og objektive utredninger er i seg selv en begrunnelse hvorfor planprogram med konsekvensutredning skulle v\u00e6rt gjennomf\u00f8rt for reguleringsplanen 70670000, som en av delplanene for bybane Sentrum \u00c5sane. Vi viser til Veileder til Konsekvensutredninger kap. 4.1: Konsekvensutredningen skal v\u00e6re faktabasert, p\u00e5litelig og objektiv, slik at den har legitimitet som grunnlag for videre avveininger og beslutning. Politiske avveininger som er gjort i en beslutningsprosess, er ikke en del av konsekvensutredningen. Videre viser vi til kap. 6.4: Forskriften sier at dersom ansvarlig myndighet ogs\u00e5 er forslagsstiller, skal de to rollene s\u00e5 langt det er mulig holdes administrativt adskilt. I plansaker kan kommunen v\u00e6re b\u00e5de forslagsstiller og ansvarlig myndighet. Dersom det ikke er mulig \u00e5 holde rollene administrativt adskilt, gjelder objektivitetskravet like fullt. Det er derfor viktig at kommunen har gode rutiner for \u00e5 behandle slike saker. Ofte vil det ogs\u00e5 v\u00e6re hensiktsmessig \u00e5 bruke uavhengige konsulenter til \u00e5 utarbeide selve konsekvensutredningen. Sp\u00f8rsm\u00e5lene om de milj\u00f8messige og helsemessige konsekvensene beskrevet ovenfor er komplekse og fordrer h\u00f8y kompetanse hos dem som skal foreta vurderingene. Kommunens helsemyndigheter besitter utvilsomt relevant kompetanse, selv om strengt medisinske unders\u00f8kelser er frav\u00e6rende i Kommuneoverlegens vurdering. Den inneholder kun en statistisk beregning, basert p\u00e5 \u00abgjennomsnittspersonen i Bergen\u00bb, samt p\u00e5 foreliggende faglitteratur. Vurderingen er heller ikke utf\u00f8rt med utgangspunkt i den lokale befolkningen, slik HKU- instruksen krever. Det er en realitet at b\u00e5de Plan- og bygningsetaten, som er forslagsstiller, og Kommuneoverlegen, som har levert den \u00abmedisinske\u00bb vurderingen av HKU, begge sorterer under Bergen kommune. Aksjonsgruppen finner sammenfallet sv\u00e6rt uheldig i dette tilfellet. Det kan derfor ikke utelukkes at dette forholdet kan ha hatt innvirkning p\u00e5 de vurderingene som er foretatt. Reguleringsplanens legitimitet kan kun sikres ved at det anvendes uavhengig og objektiv ekspertise i vurderingen av de helse- og milj\u00f8messige konsekvensene av tiltakene som reguleringsplanen \u00e5pner for. Det er snakk om livsvilk\u00e5rene for nesten 1000 mennesker som lever tett opp til Saltimporttomten. Vi har en lovfestet rett (jf. Naboloven \u00a7 2) til ikke \u00e5 bli utsatt for helserisiko av v\u00e5re naboer, som i dette tilfellet ansees \u00e5 v\u00e6re Bergen kommune. 11 Bergen kommune er lovp\u00e5lagt \u00e5 ivareta beboernes helse og milj\u00f8. Det strider f\u00f8lgelig mot lovverket med viten og vilje \u00e5 sette livet til s\u00e5rbare grupper i fare, slik kommunen legger opp til i vedtaket av reguleringsplan 70670000. Forskriften for Konsekvensutredning tar nettopp sikte p\u00e5 \u00e5 hindre at de uheldige, ovennevnte forhold skal skje. Alternative l\u00f8sninger Videre viser vi til Veilederen Kap. 4.6 \u00abAlternative l\u00f8sninger\u00bb: KU-forskriften \u00a7 19 siste ledd heter det: \u00abKonsekvensutredningen skal ogs\u00e5 redegj\u00f8re for de alternativene til utforming, teknologi, lokalisering, omfang og m\u00e5lestokk som forslagsstilleren har vurdert, og en utredning av relevante og realistiske alternativer.\u00bb Dette er et sentralt punkt, da \u00abroten til alt vondt\u00bb i denne saken ligger i mangel p\u00e5 seri\u00f8se alternativer for masseh\u00e5ndtering, slik dette er foresl\u00e5tt, og n\u00e5 vedtatt, i reguleringsplanen for Saltimporttomten. Det er et faktum at Bergen kommune pr. i dag ikke har en godkjent deponeringsplan for samfunnsnyttig bruk av sprengsteinen fra Fl\u00f8yfjelltunnelen. Like fullt bygger tidligere byr\u00e5d Fjeldstad i sin innstilling til reguleringsplanen for Bybanen til \u00c5sane p\u00e5 forutsetningen om at reguleringsplanen for Dokken skal v\u00e6re godkjent innen byggestart for Bybanen. Rent forvaltningsmessig er det et alvorlig problem at reguleringsplan 70670000 hviler p\u00e5 en ikke godkjent reguleringsplan, som i fremtiden er ment \u00e5 skulle regulere mottaket av overskuddssteinen fra Fl\u00f8yfjelltunnelen via Saltimportkaien. Byr\u00e5d Fjelstad anklager i sin innstilling Statens vegvesen for ikke \u00e5 ha fremskaffet gode alternativer til Saltimporttomten for h\u00e5ndtering av overskuddsmassene. Dette er en urimelig anklage, for det f\u00f8rste, gitt at det er Bergen kommunes ansvar, og ikke Statens vegvesens, \u00e5 fremskaffe godkjente deponeringssteder. Steinen som blir tatt ut av Fl\u00f8yfjelltunnelen er forurenset og m\u00e5 f\u00f8lgelig finne en mellomlagring for rensing, f\u00f8r den eventuelt kan dumpes i sj\u00f8. Det er et ansvar som p\u00e5hviler Bergen kommune alene. For det andre har Statens vegvesen ved flere anledninger b\u00e5de i h\u00f8ringsuttalelsen til Bybanen til \u00c5sane av 07.12.22 (Vedlegg 4) og i Reguleringsplan for Fl\u00f8yfjelltunnelen s\u00f8r foresl\u00e5tt et alternativ for uttransportering av stein, nemlig Eidsv\u00e5g. En verdianalyse av 24.04.21 (bestilt av SVV), som er utarbeidet av fire uavhengige konsulentselskap, har konkludert med at uttransportering til Eidsv\u00e5g har vesentlig mindre negative konsekvenser enn utskiping p\u00e5 Saltimporttomten. I Eidsv\u00e5g er det allerede et etablert anleggsomr\u00e5de, hvor mellomlagring/rensing eventuelt kan skje, og man kan ogs\u00e5 transportere steinen videre derfra til egnet deponeringssted i regionen. Videre er det et faktum at massene fra dagens to tunnell\u00f8p i FFT ble tatt ut i s\u00f8r, over Nyg\u00e5rdstangen, et veitrafikk- og terminalomr\u00e5de for jernbanen. Hvorfor er ikke dette alternativet utredet, n\u00e5r det er tale om bygging av et nytt tunnell\u00f8p? Forslaget fra AP og V som til slutt vant frem etter p\u00e5trykk fra Solveig Mathiesen og Tarje Wanvik, hevder at \u00abreguleringen av Saltimport-omr\u00e5det er avgj\u00f8rende for \u00e5 ikke forsinke arbeidet med 12 bybanen til \u00c5sane\u00bb, det til tross for SVVs vurdering som viser at det motsatte kan v\u00e6re tilfellet. Leder for UMBY, Geir Steinar Dale (Ap), hadde bare noen dager tidligere stort skaffet seg flere store oppslag om at partiene n\u00e5 hadde \u00ablyttet til beboerne\u00bb og f\u00f8lgelig ville spare nabolaget for belastningene som reguleringsplanen innebar. Forslaget han tok \u00e6ren for besto i \u00e5 ta Saltimporttomten ut av reguleringsplanen for Bybanen til \u00c5sane og i stedet sende den tilbake til Byr\u00e5det for videre utredning om alternative l\u00f8sninger. I stedet fremmet Ap og V f\u00f8lgende forslag 31.05.23, sammen med den reviderte reguleringsplanen 70670000, som ble vedtatt av Bystyret: Reguleringen av Saltimport-omr\u00e5det er avgj\u00f8rende for \u00e5 ikke forsinke arbeidet med bybanen til \u00c5sane. Bystyret har stor forst\u00e5else for den sv\u00e6rt vanskelige situasjonen nabolaget rundt Saltimport-omr\u00e5det har st\u00e5tt i og vil m\u00e5tte leve med dersom omr\u00e5det brukes som rigg- og anleggsomr\u00e5de, og vil understreke at dette er et n\u00f8dvendig og ikke et villet vedtak. Bystyret ber derfor byr\u00e5det g\u00e5 i dialog med Statens Vegvesen for raskest mulig \u00e5 f\u00e5 klarhet i aktuelle alternativ til Saltimport-omr\u00e5det. Dersom byr\u00e5det finner tilfredsstillende l\u00f8sninger som ikke vesentlig forsinker fremdriften i prosjektet skal byr\u00e5det snarest komme til bystyret med en sak om dette som ogs\u00e5 skal oppheve reguleringsvedtaket om Saltimport-omr\u00e5det. \u00c5 p\u00e5st\u00e5 at vedtaket av reguleringsplanen for Saltimporttomten er \u00abet n\u00f8dvendig og ikke villet vedtak\u00bb er en h\u00e5n mot beboerne. Flertallet i bystyret hadde 31.05.23 full mulighet til ikke \u00e5 vedta reguleringsplanen, slik Dales mediestunt beviser. N\u00e5r de likevel vedtok planen, var det en fullt ut villet handling. Beboerne har i blitt holdt for narr i all offentlighet av de folkevalgte. Da Byr\u00e5det selv ikke klarte \u00e5 holde styr p\u00e5 alle dokumentene som ble lagt frem 31.05, ble vedtaket kjent ugyldig, og planen m\u00e5tte opp ny behandling 27.09,23, der den ble endelig vedtatt. Kommunen burde bestilt en utredning av alternativer hos Statens Vegvesen lenge f\u00f8r ny behandling 27.09.23. Det ble ikke gjort. If\u00f8lge Statens vegvesen tok ikke Bergen kommune kontakt med SVV f\u00f8r i slutten av august 2023, til tross for p\u00e5legget i bystyrets vedtak om \u00abvurdering av alternativer som ikke forsinker byggingen av bybanen\u00bb (jf. Bystyrets vedtak 31.05.23). Statens vegvesens gjentatte motstand mot planforslaget, basert p\u00e5 solid, faglig begrunnelse (jf. h\u00f8ringsuttalelse av 07.12.22 og Reguleringsplan for Fl\u00f8yfjelltunnel s\u00f8r), utgj\u00f8r i seg selv tungtveiende argumenter som underbygger v\u00e5re p\u00e5stander om opplagte mangler ved saksbehandlingen fra Bergen kommunes side. Oppsummering Gitt de samlede forhold beskrevet ovenfor, vil vi kreve at saken sendes tilbake til Byr\u00e5det for utvidet utredning og ny saksbehandling. Det vil potensielt komme juridiske s\u00f8ksm\u00e5l mot planen og dens manglende ROS-analyse og helhetlig KU. Det tilsier at oppsettende virkning b\u00f8r vurderes. Med vennlig hilsen, p\u00e5 vegne av Sameiet Madam Felle Styreleder Hans J\u00f8rgen Hille 13 "
}