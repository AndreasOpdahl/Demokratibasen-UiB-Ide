{
  "dokument_id": "b4315c5c-669f-5923-88d2-0308e7e1f7f0",
  "doc_type": "case_presentation",
  "kommune": 4601,
  "tittel": "Interpellasjon nr. 23 (tidligere nr.19) fra Reidar Staalesen (A) - Kartlegging av fiskebestander i byfjellene. Bergen bystyre 08.05.2024",
  "url": "https://bergen.kommune.no/politikere-utvalg/api/fil/bk360/10303167/Framstilling-Interpellasjon-nr-23-tidligere-nr-19-fra-Reidar-Staalesen-A-Kartlegging-av-fiskebestander-i-byfjellene-Bergen-bystyre-08-05-2024",
  "tekst": " Bystyrets kontor Til Intern korrespondanse BBU - Seksjon forvaltning og samhandling V\u00e5r referanse: 2024/60201-2 (Arbeidssted) Saksbehandler: Anette Hatlemark Drabl\u00f8s Dato: 26. april 2024 Fra Bystyrets kontor Interpellasjon nr. 23 (tidligere nr.19) fra Reidar Staalesen (A) - Kartlegging av fiskebestander i byfjellene. Bergen bystyre 08.05.2024 Kartlegging av fiskebestander i byfjellene. Byfjellene har enkelte vann som er \u00e5pnet for fritidsfiske. Flere er fremdeles reservereservoar for drikkevannet v\u00e5rt. Eller i nedslagsfeltet til drikkevannskilder. Og det er her ikke \u00f8nskelig med \u00f8kt aktivitet. Etter \u00e5 ha s\u00f8kt informasjon finner jeg ingen kartlegging eller data p\u00e5 fiskebestandene som vi har i byfjellene. P\u00e5 Sm\u00f8r\u00e5sfjellet har en dugnadsgjeng startet et arbeid med \u00e5 f\u00e5 opp en god bestand slik at allmenheten kan ha fine fritidsaktiviteter gjennom fiske. Dette kunne blitt gjort flere plasser. Men da m\u00e5 vi ha et kunnskapsgrunnlag \u00e5 jobbe ut fra. Om det m\u00e5 fiskes ned i tusenbr\u00f8drevann. Eller om det b\u00f8r gj\u00f8res tiltak i gytebekker eller innf\u00f8res et kvotefiske i andre vann. Samtidig vet vi at en rekke demninger m\u00e5 rehabiliteres. N\u00e5r disse t\u00f8mmes for vann er det viktig \u00e5 ta hensyn til fiskene som sv\u00f8mmer i vannet. I slike saker vil et kunnskapsgrunnlag av hva som bor i de oppdemmede vannene v\u00e6re nyttig. Og kan v\u00e6re med \u00e5 sette premissene for hvordan et slikt arbeid utf\u00f8res. Det b\u00f8r v\u00e6re et kunnskapsgrunnlag som innbefatter alle byens vann. Med fokus p\u00e5 de oppdemmede vannene. Ogs\u00e5 dem som tidligere har v\u00e6rt benyttet til str\u00f8mproduksjon. Som Sp\u00e5kevann, Hetlebakstemma og Hjortlandstemma m.fl. P\u00e5 sikt kan slike data gj\u00f8re at vi kan skape et eldorado for familier p\u00e5 s\u00f8ndagstur, ungdommer som velger fluestang fremfor fotball og for alle dem som har fiske som sin hovedrekreasjon. Gode fritidsaktiviteter fremmer god psykisk helse og vil og v\u00e6re bra for den fysiske helsen med fjelltur. Og kanskje en fiskemiddag som bonus. En vinn vinn. For fisken, fritiden og byfjellene. Sp\u00f8rsm\u00e5l: Er byr\u00e5den positiv til \u00e5 f\u00e5 kartlagt fiskebestandene i byfjellene til Bergen? Med hilsen Bystyrets kontor Anette H. Drabl\u00f8s - F\u00f8rstekonsulent Dokumentet er godkjent elektronisk. Kopi: Byr\u00e5dsleders avdeling stab (Arbeidssted) "
}