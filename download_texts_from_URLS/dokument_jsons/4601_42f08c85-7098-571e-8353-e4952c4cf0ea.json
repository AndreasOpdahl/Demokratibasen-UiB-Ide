{
  "dokument_id": "42f08c85-7098-571e-8353-e4952c4cf0ea",
  "doc_type": "case_attachment",
  "kommune": 4601,
  "tittel": "Vedlegg 13.01.25BR-UMB",
  "url": "https://bergen.kommune.no/politikere-utvalg/api/fil/bk360/11850211/Vedlegg-13-01-25BR-UMB",
  "tekst": "PROSJEKTADMINISTRASJON \u2013 REGULERING - KOMMUNALTEKNISK PLANLEGGING Bergen Kommune Postboks 103 Utvalg for milj\u00f8 og byutvikling 5649 EIKELANDSOSEN TLF: 56 58 11 30 Faks: 56 58 11 99 post@byggadmin.no Dato: 11.01.2025 SAK. 2022/23426 S\u00d8KNAD OM PERMANENT DISPENSASJON FOR OPPARBEIDING AV KOMMUNAL VEG. TILBAKEMLEDING ETTER UTVAL FOR MILJ OG BYUTVIKLING SIN BEFARING TORSDAG 9/1.25 Viser til befaringen den 09.01.25 og v\u00e5r redgj\u00f8relse for grunnlaget for klage p\u00e5 avslag om permanent dispensasjon. Vi har tre punkter som dokumenterer / argumenterer for at avgj\u00f8relsen fra byggesak er feil. Punkt 1: Rekkef\u00f8lgekravet. I sakspapirene fra byggesak er det vist til rekkef\u00f8lgekravet i \u00a71.2.3 i gjeldende reguleringsplan 16870000. I rekkef\u00f8lgebestemmelsene st\u00e5r det f\u00f8lgende: Vegen opp til Helgeseter har i reguleringsplanen ikke noe veinummer og det er dermed vanskelig \u00e5 finne konkrete krav til vegen i planens bestemmelser. Omr\u00e5det der Helgeseter og Eplekarten ligger er omr\u00e5de regulert til \u00abalmennyttig form\u00e5l\u00bb (omr\u00e5de A). I Bestemmelsene punkt 1.2.3 er rekkef\u00f8lgekravet knyttet til opparbeidelse av veier og gangveier inn til og i feltet og deretter er de ulike feltene ramset opp. Oppramsingen gjelder bare ulike boligfelter og ikke omr\u00e5de A. Etter v\u00e5r mening blir det da feil \u00e5 tolke at rekkef\u00f8lgekravet ogs\u00e5 gjelder omr\u00e5de A. V\u00e5r konklusjon er da at dette rekkef\u00f8lgekravet ikke gjelder for vegen til Helgeseter. Punkt 2: Kravet om at vegen skal etableres med kommunal veistandard I reguleringsplanen har veien til Helgeseter som nevnt ikke noe vei-nummer. Men ny kontroll av planen viser at veien er regulert med form\u00e5l \u00ab310-kj\u00f8reveg\u00bb og etter plankartet betyr dette at vegen er regulert som offentlig veg. Dersom Bymilj\u00f8etaten da skal overta veien m\u00e5 den bygges i tr\u00e5d med etatens krav for vegen. Punkt 3: Kostnadsdelingen ved opparbeidelse av vegen til kommunal standard I vedlagt skriv fra Bymilj\u00f8etaten datert 23.02.2021 er det dokumentert at bakgrunnen for at vegen er regulert som offentlig veg er knyttet til vegens viktige offentlige funksjon med tanke p\u00e5 tilkomst til Byfjellene. Som dokumentert har Helgeseter og Eplekarten utbedret vegen, men ikke hele strekningen og hele vegene er da ikke oppgradert til den standarden Bymil\u00f8jetaten krever. Bakgrunnen for at ikke hele veien er oppgradert var mellom annet knyttet til utfordringer med grunnerverv og tillatelser fra private grunneiere Vegens behov for \u00e5 v\u00e6re offentlig er som nevnt i brevet fra Bymilj\u00f8etaten for \u00e5 sikre Bergen Kommunes sitt behov for offentlig veg opp til Bergen Kommune sin parkeringsplass. Hadde Helgeseter og Eplekarten hatt utbyggingsprosjekter der en ville ha mulighet til \u00e5 tjene penger p\u00e5 salg av eiendom ville en ha kunnet finansiert oppgraderingen av hele veien gjennom salg av eiendommer. Men verken Helgeseter eller Eplekarten er i en slik finansiell posisjon og disse to partene har allerede brukt egne midler til \u00e5 oppgradere deler av veien. Bergen Kommune (som har behovet for \u00e5 sikre offentlig tilkomst til Byfjellene) har ikke deltatt med midler. Etter v\u00e5r vurdering burde Bergen Kommune deltatt siden det er kommunens behov for gj\u00f8r at vegen er regulert offentlig. Oppsummering Dersom Bergen Kommune kommer frem til at rekkef\u00f8lgebestemmelsene i \u00a71.2.3 ogs\u00e5 gjelder for vegen opp til Helgeseter og dersom Bergen Kommune st\u00e5r ved at vegen skal oppgraderes til den standarden Bymilj\u00f8etaten krever mener vi at det m\u00e5 inng\u00e5s en utbyggingsavtale etter PBL \u00a717-2 mellom de tre partene. I denne avtalen m\u00e5 det da komme frem at Helgeseter og Eplekarten har oppfylt sin del av utbyggingsavtalen og at Bergen Kommune er den som part som da m\u00e5 dekker de resterende kostnadene med \u00e5 oppgradere veien og overf\u00f8re veien til Bergen Kommune. Mvh. Byggadministrasjon Harald Bj\u00f8rndal AS Andr\u00e9 Bj\u00f8rndal "
}