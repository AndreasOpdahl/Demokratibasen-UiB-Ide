{
  "dokument_id": "4202dddd-7ddd-567c-9156-cd0d89dae415",
  "doc_type": "case_presentation",
  "kommune": 4601,
  "tittel": "Fana. Gnr 43 Bnr 817 mfl., Sanddalsringen \u00f8st, helse- og omsorgsinstitusjon. Arealplan-ID 70810000. Sluttbehandling ",
  "url": "https://bergen.kommune.no/politikere-utvalg/api/fil/bk360/11279083/Framstilling-Fana-Gnr-43-Bnr-817-mfl-Sanddalsringen-ost-helse-og-omsorgsinstitusjon-Arealplan-ID-70810000-Sluttbehandling-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/56776-64 Fana. Gnr 43 Bnr 817 mfl., Sanddalsringen \u00f8st, helse- og omsorgsinstitusjon. Arealplan-ID 70810000. Sluttbehandling Hva saken gjelder: P\u00e5 vegne av Bergen kommune ved Etat for utbygging fremmer Asplan Viak detaljregulering for et omr\u00e5de ved Sanddalsringen p\u00e5 Midttun i Fana bydel. Planomr\u00e5det er et ubebygd naturomr\u00e5de og utgj\u00f8r om lag 14 daa. Planforslaget regulerer til hovedform\u00e5l helse- og omsorgsinstitusjon og naturomr\u00e5de. Intensjonen med planarbeidet er \u00e5 etablere 12 kommunale boenheter for personer med rus- og psykiatriutfordringer med en tilh\u00f8rende personalbase. Adkomsten er fra fylkesvei (FV 5198) Sanddalsringen. barne- hage skole Figur 1: Planomr\u00e5dets beliggenhet p\u00e5 Midtun i Fana bydel. Bakgrunn for planarbeidet \u2022 Boligmelding 2014 \u2013 2020 ble vedtatt i Bergen bystyre den 26.01.2015, sak 9-15. Meldingen redegj\u00f8r blant annet for m\u00e5lsetningen om \u00e5 fremskaffe 400 kommunale boliger. Utover det skisserer meldingen et behov for ytterligere 250 boliger. \u2022 Handlingsplan for 250 flere kommunale utleieboliger 2017-2021 ble vedtatt i Bergen bystyre den 22.02.2017, sak 44-17. Handlingsplanen er en oppf\u00f8lging av den vedtatte boligmeldingen. \u2022 Boligmelding 2020-2026 ble vedtatt i Bergen bystyre den 24.02.2021, sak 37-21. 1 Handlingsplanen peker p\u00e5 at det er s\u00e6rdeles viktig \u00e5 unng\u00e5 \u00e5 etablere boligtiltak i omr\u00e5der som har h\u00f8y tetthet av kommunale utleieboliger og relativ h\u00f8ye forekomster av negative levek\u00e5rsindikatorer. Videre sier handlingsplanen at noen beboergrupper \u00abvil ha behov for \u00e5 ligge skjermet og usentralt, og brukernes behov skal v\u00e6re styrende for valg av beliggenhet innad i kommunen. Anleggene vil i noen grad v\u00e6re hensiktsmessig \u00e5 bygge i omr\u00e5der utenfor bykjernen og bydelssentrene, men samtidig ha en plassering som gir god tilgang til offentlig transport\u00bb. I regi av Bergen kommune har Asplan Viak i 2018 utarbeidet en mulighetsstudie for \u00e5 finne egnete tomter for lokalisering av kommunale boligtilbud. I mulighetsstudien ble planomr\u00e5det pekt ut som egnet til dette form\u00e5let. Figur 2: Prosjekter i boligprogrammet (per 2023) Planprosess og medvirkning Planomr\u00e5det var tidligere del av den p\u00e5g\u00e5ende omr\u00e5deplanen for Sandalsringen \u00f8st (Arealplan-ID 61310000), men ble skilt ut som en egen detaljplan i 2021. Det ble avholdt to informasjonsm\u00f8ter for n\u00e6rmilj\u00f8et i september 2021: ett fysisk m\u00f8te p\u00e5 Kringlebotn skole, og ett digitalt m\u00f8tet via Microsoft Teams p\u00e5 grunn av pandemien. Innbyggerforslaget \u00abNei til boliganlegg for tunge rusavhengige \u2013 Sanddalsringen \u00d8st\u00bb ble behandlet i Bergen bystyre i m\u00f8tet 27.04.2022 sak 93/22. Bystyrets vedtak punkt 1 omhandler prosjektet i Sanddalsringen: \u00abDet er et stort behov for gode og egnede boliger for m\u00e5lgruppen. Innbyggerforslaget avvises, og planprosessen fortsetter. Antall beboere i botiltaket i Sanddalsringen \u00d8st settes til 6+6\u00bb. Etter bystyrets vedtak ble prosjektet nedjustert fra 15 til 12 boenheter. H\u00f8ring og offentlig ettersyn av planforslaget foregikk i perioden 06.05.2023 \u2013 20.06.2023. Det ble mottatt 5 private innspill, derav 1 felles merknad som representerer 362 personer fra n\u00e6romr\u00e5det. Det kom ogs\u00e5 elleve tilbakemeldinger fra h\u00f8ringsparter, men ingen innsigelser. Tilbakemeldingene er oppsummert i vedlagt merknads- og endringsskjema og g\u00e5r i hovedsak p\u00e5 f\u00f8lgende tema: boligmilj\u00f8, natur og gr\u00f8nne verdier, barn og unge, utforming av veianlegg og busstopp. Lokalbefolkningen er sv\u00e6rt bekymret for sikkerheten i n\u00e6rmilj\u00f8et. De frykter for barn og unges trygghet n\u00e5r de er ute og bruker friluftsomr\u00e5det Preikestolen eller tar bussen. Naboene mener at botilbudet for personer med sammensatte rus- og psykiatriutfordringer vil g\u00e5 ut over barn og unges oppvekstvilk\u00e5r. Ellers peker merknadene og uttalelsene p\u00e5 at nedbygging av naturomr\u00e5det i seg selv og de store terrenginngrepene utbyggingen medf\u00f8rer er negative. Adkomstveien b\u00f8r i st\u00f8rre grad tilpasses behovet og terrenget. Det b\u00f8r ogs\u00e5 stilles rekkef\u00f8lgekrav om oppgradering av busstoppet i Kjenndalslia. Endringene etter offentlig ettersyn er beskrevet i vedlagt merknads- og endringsskjema. Kort oppsummert er bygningen trukket n\u00e6rmere fylkesveien. Adkomstvegen er justert for \u00e5 redusere terrenginngrep. Byggets fotavtrykk er redusert. Rekkef\u00f8lgekrav om oppgradering av busstoppet i Kjenndalslia og avb\u00f8tende tiltak for \u00e5 ivareta barn og unges interesser er innarbeidet. L\u00f8sningene mot veitrafikkst\u00f8y er konkretisert. 2 Et folkem\u00f8te ble avholdt i Fana kulturhus i februar 2024. B\u00e5de forslagstiller, plankonsulent, byr\u00e5dsavdeling for barnevern, sosiale tjenester og mangfold, etat for boligforvaltning, etat for sosiale botjenester samt politiet fra Bergen s\u00f8r politistasjon var representert. Det ble informert om planforslaget samt behov for og erfaringer med slike botilbud og -tjenester. Dersom konflikter oppst\u00e5r vil disse, etter politiets erfaringer, oppst\u00e5 i selve boligkomplekset, men ikke i nabolaget eller i m\u00f8te med naboene. Lokalbefolkningen uttrykte bekymring for sikkerheten i n\u00e6rmilj\u00f8et spesielt med tanke p\u00e5 barn og unge. Det ble ogs\u00e5 p\u00e5pekt at nedbygging av gr\u00f8nnstruktur er i strid med Bergen kommune sin naturstrategi. Overordnete planer og f\u00f8ringer: KPA 2018 avsetter planomr\u00e5det til bygg og anlegg i sone 4 - \u00f8vrig byggesone og til gr\u00f8nnstruktur. I \u00f8vrig byggesone er det ikke tillatt med vesentlig nybygging, men ene- og tomannsboliger kan tillates. Grad av utnytting i sone 4 er % BRA=45. Planomr\u00e5det er utsatt for vegtrafikkst\u00f8y fra fylkesvei Sanddalsringen. Deler av arealet er registrert som frilufts- og leke-/rekreasjonsomr\u00e5de (Preikestolen, fig.3-4). Det g\u00e5r et hjortetrekk i den \u00f8stlige plangrensen. Plan- og bygningsetatens vurdering og anbefaling: Plan- og bygningsetaten anbefaler planforslaget vedtatt uten endringer og kommenterer sakens sentrale problemstillinger. 3 Hovedutfordringene i saken er interessekonflikten mellom to s\u00e5rbare grupper: barn/unge og personer med sammensatte helseutfordringer. Etablering av de kommunale boligene for personer som trenger det mest er et viktig samfunnsmessig tiltak. Samtidig utfordrer utbyggingen hensynet til ivaretakelse av natur og nybygget vil komme tett opp mot arealer som er tatt i bruk av barn og unge. Etter PBE sin vurdering balanserer planforslaget de ulike interesser p\u00e5 en god m\u00e5te. Planforslaget er endret i l\u00f8pet av planprosessen for \u00e5 redusere ulempene for n\u00e6rmilj\u00f8 og natur. Antall boenheter, bygningens fotavtrykk og inngrepet i natur- og friluftsomr\u00e5det Preikestolen er redusert. Barn og unge bruker deler av friluftsomr\u00e5det hyppig. Den nye bebyggelsen beslaglegger ikke omr\u00e5der som er brukt av barn og unge. Planforslaget tilrettelegger for \u00abnaturlek\u00bb i naturomr\u00e5det som ikke ber\u00f8res av utbyggingen og setter rekkef\u00f8lgekrav om opparbeiding av en ny gapahuk. Etter PBE sin vurdering er det positivt at kvalitet i natur- og lekeomr\u00e5dene \u00f8kes n\u00e5r det nye bygget kommer tett p\u00e5. KPA 2018 viser planomr\u00e5det med beliggenhet i sone 4 - \u00f8vre byggesone. Plan- og bygningsetaten ser at planforslaget er i strid med KPA 2018 p\u00e5 flere punkt som lokalisering, bygningstypologi (leilighetsbygg mot ene-/tomannsbolig), utnyttingsgrad (%BRA=80 mot %BRA=45) og uteoppholdsareal (35m2 mot 100 m2 per boenhet). Samtidig tilsier \u00abHandlingsplan for 250 flere utleieboliger\u00bb vedtatt 2017 at botilbudet for m\u00e5lgruppen skal etableres utenfor sentrale str\u00f8k, i omr\u00e5der med lav tetthet av kommunale utleieboliger og med lav forekomst av negative levek\u00e5rsindikatorer. Tomten er foresl\u00e5tt som egnet for form\u00e5let i mulighetsstudien (2018) utf\u00f8rt av Asplan Viak p\u00e5 oppdrag av kommunen. Bebyggelsen etableres i bratt, skogkledd terreng som heller mot s\u00f8r\u00f8st. Bygget vil f\u00e5 3 etasjer med adkomst fra \u00f8verste plan. Bygningens plassering er endret etter offentlig ettersyn for \u00e5 beslaglegge minst mulig av de mest brukte naturarealene og for \u00e5 minimere terrenginngrep. Utearealene er p\u00e5 35 m2 per boenhet og inkluderer halvoffentlige arealer ved inngangsomr\u00e5det samt 5m2 private utearealer i form av balkong. Med bakgrunn i sikkerhetsvurderingene \u00f8nsker forslagstiller muligheten for \u00e5 innglasse balkongene dersom det vil v\u00e6re n\u00f8dvendig. PBE ser at st\u00f8rrelsen p\u00e5 uteareal er lavere enn KPA 2018 tilsier, men vurderer det som akseptabelt for bebyggelsestype leilighetsbygg. PBE anser innglassing av balkonger i utgangspunktet som uheldig, men ser samtidig at fleksibilitet er n\u00f8dvendig for \u00e5 kunne gj\u00f8re tilpasninger for brukergruppen. Vegtrafikkst\u00f8y krever st\u00f8yreduserende tiltak som tett rekkverk for balkonger og takterrassen. I saken legges maksimalt st\u00f8yniv\u00e5 for boligform\u00e5l (55 dB p\u00e5 uteoppholdsareal) til grunn fordi det legges til rette for kommunale utleieboliger. Grunnet personalbase regulerer planforslaget til institusjonsform\u00e5l hvor det stilles strengere krav til maks st\u00f8yniv\u00e5 (50 dB p\u00e5 uteoppholdsareal). PBE vurderer at maks 55 dB p\u00e5 uteareal gir tilfredsstillende forhold for beboere. For st\u00f8yvurderingene er St\u00f8yretningslinje T-1442/2016 lagt grunn. Milj\u00f8direktoratet \u00e5pner for at planer som ble p\u00e5begynt for juni 2021, det vil si f\u00f8r den nye st\u00f8yretningslinjen (T1442/2021) tr\u00e5dde i kraft, kan behandles etter retningslinjen fra 2016. Mobilitet baserer seg p\u00e5 kollektivtrafikk som vil v\u00e6re et naturlig transportmiddel for beboere grunnet begrenset tilgang til bil og n\u00e6rhet til busstopp. Det legges til rette for 6 bilparkeringsplasser felles for beboere, ansatte/drift og bes\u00f8kende samt 1 plass for sykkelparkering per boenhet og ansatt. PBE anser parkeringsdekningen som akseptabel. Naturmangfold er vurdert etter premissene i nml \u00a7\u00a7 8-12 og tilstrekkelig ivaretatt og fulgt opp i planforslaget etter PBE sin vurdering. Innenfor planomr\u00e5det finnes naturbeitemark under gjengroing som er lite aktuell for jordvern etter PBE sin vurdering. 4 \u00d8konomiske konsekvenser: Planvedtaket vil legge til rette for kommunale boliger og vil dermed ha \u00f8konomiske konsekvenser for Bergen kommune. Bergen bystyre vedtok i m\u00f8tet 24.02.2021 sak 37/21 Boligmelding 2020-2026 som sier blant annet at \u00aboppf\u00f8lgingspunkter som forutsetter budsjettmessig prioritering og finansiering, vil vurderes i forbindelse med \u00e5rlige fremlegg av handlings- og \u00f8konomiplaner/budsjett\u00bb. Byr\u00e5dets vurdering og anbefaling/konklusjon: Planforslagets hovedintensjon er \u00e5 tilrettelegge for gode, tilpassede kommunale boliger for personer med sammensatte helseutfordringer og bidrar dermed \u00e5 redusere boligk\u00f8en for mennesker som trenger det mest. Byr\u00e5det er positiv til prosjektet som har h\u00f8y samfunnsverdi og f\u00f8lger opp de politiske f\u00f8ringene i Boligmelding med tilh\u00f8rende handlingsdel p\u00e5 en god m\u00e5te. Samtidig har byr\u00e5det forst\u00e5else for lokalbefolkningens bekymringer. Byr\u00e5det vektlegger derfor at planforslaget er blitt endret etter offentlig ettersyn og balanseres mot barn og unges interesser og hensynet til n\u00e6rmilj\u00f8et. Planomr\u00e5det ble pekt ut som egnet til form\u00e5let i en mulighetsstudie og oppfyller kriteriene for valg av tomter for m\u00e5lgruppen: omr\u00e5det ligger desentralt, har god tilgang til kollektivtilbud, sk\u00e5rer lavt p\u00e5 levek\u00e5rsutfordringer og har en lav andel kommunale boliger fra f\u00f8r. Bystyret har avvist et innbyggerforslag om \u00e5 avslutte planarbeidet og om \u00e5 ikke tillate boenheter for m\u00e5lgruppen i Sanddalsringen. I sitt vedtak svarer bystyret at det er stort behov for boliger for m\u00e5lgruppen og at planprosessen skal fortsette. Etter byr\u00e5dets vurdering lykkes forslagsstiller med \u00e5 balansere interessene til fremtidige beboerne med rus- og psykiatriutfordringer samtidig som hensynet til n\u00e6rmilj\u00f8et ivaretas. Medvirkning i planprosessene er viktig, og byr\u00e5det er opptatt av at barn og unge m\u00e5 f\u00e5 muligheten til \u00e5 si sin mening til planarbeid som ber\u00f8rer deres interesser. Etter innspillene fra n\u00e6rmilj\u00f8et er antall boenheter og fotavtrykket av bebyggelsen blitt redusert, b\u00e5de bygget og adkomsten er flyttet. En stor del av natur- og friluftsomr\u00e5det er 5 beholdt og alt areal som barn og unge bruker er i behold. Byr\u00e5det takker b\u00e5de barnehagene og skolene som har bidratt til planarbeidet. Med bakgrunn i medvirkningen vil en ny og robust gapahuk settes som erstatter dagens gapahuk som er i d\u00e5rlig forfatning. Den lokaliseres lengre unna den nye bebyggelsen enn eksisterende. Estetikk og tilpasning til omgivelsene Selv om det er gjort grep for \u00e5 minimere byggingens virkning p\u00e5 natur og terreng krever topografien h\u00f8ye forst\u00f8tningsmurer som ruver i det skr\u00e5ende terrenget. Byr\u00e5det ser samtidig at niv\u00e5forskjellene og murene danner en barriere mellom friluftsomr\u00e5det og utearealet til de kommunale boligene. Planforslaget sikrer videre tiltak for dempe og avb\u00f8te for h\u00f8ydeutviklingen: murene utf\u00f8res i naturstein og beplantes ved murfoten. Byr\u00e5det er positiv til at bebyggelsen deles i to volum og likevel fremst\u00e5r som en helhet, selv om takutformingen er ulik. Ett av volumene f\u00e5r saltak, mens det andre vil f\u00e5 utearealer p\u00e5 taket og dermed flattak. Byr\u00e5det mener at l\u00f8sning er godt egnet til \u00e5 oppn\u00e5 godt brukbare, flate og skjermete utearealer tilpasset m\u00e5lgruppen, samtidig som arkitekturen tar opp takform saltak som er mye brukt i omr\u00e5det. I illustrasjonene er bygningens fasader vist i tre. S\u00e6rlig sett fra adkomstomr\u00e5det fremst\u00e5r nybygget med kvaliteter som assosieres med bolig heller enn institusjon. Byr\u00e5det \u00f8nsker at viktige grep som sikrer estetiske kvaliteter nedfelles i reguleringsbestemmelsene. \u00a7 3.1.1.1.a suppleres: Takutforming i felt o_HOM skal v\u00e6re i samsvar med illustrasjonsplan datert 20.03.2024. \u00a7 3.1.1.4 suppleres: Fasadematerial skal i all hovedsak v\u00e6re i tre. Utearealer Forslagstiller har \u00f8kt mengde p\u00e5 uteareal fra 25 m2 til 35 m2 etter offentlig ettersyn if\u00f8lge PBE sitt fagnotat. Planbeskrivelsens tablett tabell 3 sier at kravet til uteoppholdsareal i planbestemmelsene er satt til 35 m2 per boenhet og innfris innenfor felt o_HOM. Byr\u00e5det er positiv til at et solrikt omr\u00e5de ved inngangspartiet er n\u00e5 inkludert i utearealene, men ser samtidig at reguleringsbestemmelsen ikke gjenspeiler endringen og b\u00f8r derfor oppdateres. \u00a7 3.1.1.5.a Arealkrav: For o_HOM skal det etableres minimum 25 m2 uteoppholdsareal per boenhet, av dette skal 5 m2 v\u00e6re privat uteoppholdsareal. Innglassing av private balkonger er tillatt. 6 endres til: \u00a7 3.1.1.5.a Arealkrav: For o_HOM skal det etableres minimum 35 m2 uteoppholdsareal per boenhet, av dette skal 5 m2 v\u00e6re privat uteoppholdsareal. Innglassing av private balkonger er tillatt. Parkering Parkeringsl\u00f8sningen best\u00e5r av overflateparkering for 6 biler, derav er en plass tilpasset bevegelseshemmedes behov. Byr\u00e5det ser at KPA 2018 ikke har egne krav til parkeringsdekning for form\u00e5l helseinstitusjon og oppfatter at 6 p-plasser dekker behovet for b\u00e5de ansatte, beboere og gjester. M\u00e5lgruppen vil i liten grad ha behov for bilparkering. For de fremtidige beboerne er derimot n\u00e6rhet til kollektivtilbud viktig. Begrunnelse for framleggelse til bystyret: Etter plan- og bygningsloven (2008) \u00a7 3-3, 2. ledd, ligger det til bystyret selv \u00e5 vedta reguleringsplan jf \u00a7 12-12. Utvalg for milj\u00f8 og byutvikling skal gi innstilling i saken. Byr\u00e5det innstiller til bystyret \u00e5 fatte f\u00f8lgende vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: A. Fana. Gnr 43 bnr 817 m.fl. Sanddalsringen \u00d8st, Helse- og omsorgsinstitusjon, vist p\u00e5 plankart datert 31.05.2024. B. Tilh\u00f8rende reguleringsbestemmelser, sist datert 25.09.2024 med f\u00f8lgende endringer: a. \u00a7 3.1.1.1.a suppleres: Takutforming i felt o_HOM skal v\u00e6re i samsvar med illustrasjonsplan datert 20.03.2024. b. \u00a7 3.1.1.4 suppleres: Fasadematerial skal i all hovedsak v\u00e6re i tre. c. \u00a7 3.1.1.5.a endres fra: For o_HOM skal det etableres minimum 25 m2 uteoppholdsareal per boenhet, av dette skal 5 m2 v\u00e6re privat uteoppholdsareal. Innglassing av private balkonger er tillatt. til: For o_HOM skal det etableres minimum 35 m2 uteoppholdsareal per boenhet, av dette skal 5 m2 v\u00e6re privat uteoppholdsareal. Innglassing av private balkonger er tillatt. 2. F\u00f8r kunngj\u00f8ringen m\u00e5 reguleringsbestemmelsene oppdateres i samsvar med bystyrets vedtak. Dato: 12. november 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 02.10.2024 med f\u00f8lgende vedlegg 1. Plankart datert 31.05.2024 2. Planbestemmelser datert 25.09.2024 3. Planbeskrivelsen datert 06.06.2024 7 4. Merknads- og endringsskjema offentlig ettersyn datert 12.04.2024 5. Illustrasjonsplan datert 20.03.2024 6. Snitt og oppriss datert 07.03.2024 7. Fotomontasje perspektiv datert 07.03,2024 8. Sol- og skyggeillustrasjoner datert 23.04.2023 9. Lengde- og profiltegninger datert 14.06.2024 10. ROS-analyse datert 07.12.2022 11. VA \u2013 rammeplan 21.12.2022 12. Kulturminnedokumentasjon datert 07.09.2022 13. St\u00f8yrapport datert 14.12.2022 14. Renovasjonsteknisk plan datert 22.03.2024 15. Medvirkningsrapport om lekeareal for barn og unge datert 01.04.2022 16. Naturmangfoldrapport datert 06.01.2023 17. Del 1 Klimagassberegninger datert 22.03.2022 18. Del 2 Klimagassberegninger datert 12.04.2024 19. Klimanorm datert 13.06.2024 20. Skredfarerapport datert 16.01.2013 21. Risikovurdering for Sandalsringen botiltak datert 10.04.2024 22. Informasjon, medvirkning og risikovurderinger datert 29.04.2024 23. Notat om prosess vedr\u00f8rende plangrep 23.12.2022 8 "
}