{
  "dokument_id": "a75f9425-0e21-537f-8572-10f5a722e1c2",
  "doc_type": "case_attachment",
  "kommune": 4601,
  "tittel": "J01_TRA-01_Vollane_Trafikk.pdf",
  "url": "https://bergen.kommune.no/politikere-utvalg/api/fil/bk360/10118108/J01-TRA-01-Vollane-Trafikk-pdf",
  "tekst": "Notat Oppdragsgiver: PART Arkitektur AS Oppdragsnr.: 52402148 Dokumentnr.: TRA-01 Til: Martin Gjellesvik Sande Fra: Norconsult v/ Markus Metallinos Log Dato 2024-03-13 Trafikale forhold p\u00e5 Vollane i Ervik Bakgrunn Norconsult Norge AS har p\u00e5 vegne av PART Arkitektur AS gjennomf\u00f8rt en analyse av trafikale forhold for kj\u00f8rende og myke trafikanter i forbindelse med detaljregulering av et planomr\u00e5de som hovedsakelig utgj\u00f8res av gnr./bnr. 216/1269 og 216/1267 p\u00e5 Ervik i \u00c5sane i Bergen kommune. Planomr\u00e5det ligger p\u00e5 Vollane i Eidsv\u00e5g, 8-9 kilometer, ca. 10 min kj\u00f8ring nord for Bergen sentrum, og plasseringen er illustrert i Figur 1. Figur 1: Planomr\u00e5dets plassering (Sande, 2023, s. 2) Planomr\u00e5det har et areal p\u00e5 ca. 150 daa, og brukes hovedsakelig som friluftsomr\u00e5de og badeplass per dags dato, med noe n\u00e6ringsbebyggelse i s\u00f8r og en privat tennishall i nord-\u00f8st (Klokeide, 2011). Fra gjeldende reguleringsplan godkjent i 2008 s\u00e5 er omr\u00e5det regulert til frittst\u00e5ende boliger. Planinitiativet foresl\u00e5r \u00e5 konsentrere bebyggelse og etablere et st\u00f8rre leilighetsbygg p\u00e5 7 000 m2 BRA. Endringene fra gjeldende reguleringsplan til planinitiativet er vist p\u00e5 Figur 2. Boligene er tiltenkt personer over 60 \u00e5r, og inkluderer en P-kjeller for \u00e5 oppn\u00e5 et bilfritt milj\u00f8 inne p\u00e5 tiltaksomr\u00e5det. Sammenlignet med gjeldende reguleringsplan erstatter leilighetsbygget ca. 20 eneboliger som ville hatt tilkomst gjennom vegen Vollane. To boligklynger i dagens reguleringsplan, med totalt ca. 35 boliger, ville hatt tilkomst via Haugakleiva, som er privat blindveg som leder videre ned til herreg\u00e5rden Erviken (Geocaching, 2017). Av disse gjenst\u00e5r kun ca. 20 boliger i foresl\u00e5tt omregulering. Arealet som de resterende 15 boligene ville lagt beslag p\u00e5 foresl\u00e5s omregulert til gr\u00f8ntdrag. x:\\nor\\oppdrag\\trondheim\\524\\02\\52402148\\5 arbeidsdokumenter\\50 kontroll\\j01_tra-01_vollane_trafikk.docx 2024-03-13 | Side 1 av 19 Notat Oppdragsgiver: PART Arkitektur AS Oppdragsnr.: 52402148 Dokumentnr.: TRA-01 Figur 2: Omdisponering av arealer (Sande, 2023, s. 9). Det foresl\u00e5tte leilighetsbygget er planlagt \u00e5 inneholde plussboliger med mange praktiske fellesfunksjoner og fellesarealer som er tiltenkt \u00e5 redusere behovet for hverdagsreiser (Sande, 2023). Stiene som sikrer offentligheten tilkomst til badeplassen og andre destinasjoner p\u00e5 planomr\u00e5det skal bevares, enten ved \u00e5 bygge rundt dem, eller ved \u00e5 lage passasjer gjennom bygget. En skisse over leilighetsbygget, med slik passasje, er gjengitt i Figur 3. Tilkomst og infrastruktur, herunder utbedring av Vollane-vegen, skal vurderes. Figur 3: Foresl\u00e5tt kobling av tiltaket til Vollane-vegen, nede til h\u00f8yre i figuren (Sande, 2023, s. 11) x:\\nor\\oppdrag\\trondheim\\524\\02\\52402148\\5 arbeidsdokumenter\\50 kontroll\\j01_tra-01_vollane_trafikk.docx 2024-03-13 | Side 2 av 19 Notat Oppdragsgiver: PART Arkitektur AS Oppdragsnr.: 52402148 Dokumentnr.: TRA-01 I dette notatet omtales fremtidig situasjon som situasjonen i omr\u00e5det n\u00e5r tiltaket er bygd slik det beskrevet i planinitiativet. Det foreligger imidlertid storstilte planer for byutvikling og fortetting i n\u00e6rheten av planomr\u00e5det (Bergen kommune, 2022, s. 9, 17). I korte trekk skal Bybanen forlenges nordover forbi planomr\u00e5det, med en holdeplass i n\u00e6rheten Eidsv\u00e5g, hvilket vil gi beboere i plussboligene 5 minutters gange til Bybanen, hvilket vil forbedre allerede gode kollektivforbindelser i omr\u00e5det. Fl\u00f8yfjelltunnelen skal forlenges slik at E39 kommer ut p\u00e5 Eide. Den legges i lokk ved Eidsv\u00e5g, over Norturatomten og kommer f\u00f8rst ut i dagen over Jordalsstemma, \u00f8st for planomr\u00e5det. Eksisterende tras\u00e9 for E39 gjenbrukes som tras\u00e9 for bybanen, og for ny hovedsykkelrute til Bergen sentrum. Dette er illustrert i Figur 4. Figur 4: Eidsv\u00e5g sett i retning s\u00f8r etter flytting av E39 og bygging av bybaneholdeplass (Milj\u00f8l\u00f8ftet, 2022). Metode Etablering av nye boenheter forventes \u00e5 f\u00f8re til st\u00f8rre trafikk, og dette kan p\u00e5virke trafikksikkerheten. For b\u00e5de dagens og fremtidig situasjon, s\u00f8ker notatet derfor \u00e5 estimere turproduksjon, beskrive transportsystemet og \u00e5 vurdere trafikksikkerhet for alle trafikanter. Rapporter som er brukt som utgangspunkt for analysen er oppgitt i referansekapittelet. Notatet ber\u00f8rer ogs\u00e5 temaer som adkomst, trafikkulykker, kollektivtilbud, myke trafikanter og universell utforming. Disse er kartlagt basert p\u00e5 data som beskrevet i Tabell 1. Tabell 1: Beskrivelse av datakilder for trafikknotatet. Verkt\u00f8y Beskrivelse Nasjonal Vegdatabank innehar data om offentlige og private veger i Norge. Applikasjonen Vegkart (Statens vegvesen, u.\u00e5.-a) brukes for \u00e5 besiktige innholdet i databasen (Statens NVDB vegvesen, u.\u00e5.-a). Den aktuelle rapporten har hentet ut administrative objekter, fysiske objekter og hendelser med relevans for \u00e5 utrede trafikale forhold i n\u00e6rheten av planomr\u00e5det. x:\\nor\\oppdrag\\trondheim\\524\\02\\52402148\\5 arbeidsdokumenter\\50 kontroll\\j01_tra-01_vollane_trafikk.docx 2024-03-13 | Side 3 av 19 Notat Oppdragsgiver: PART Arkitektur AS Oppdragsnr.: 52402148 Dokumentnr.: TRA-01 Rapporten inneholder dermed data under norsk lisens for offentlige data (NLOD) tilgjengeliggjort av Statens vegvesen (Statens vegvesen, u.\u00e5.-b). Google Street View er en tjeneste som gj\u00f8r det mulig \u00e5 besiktige steder langs veger, fra en Google h\u00f8yde p\u00e5 omtrent 2,5 meter (Wikipedia, 2023). Fv. 578 Ervikveien ble sist fotografert av Street View Google Street View i august 2023. Vollane-vegen ble sist fotografert i juni 2022, frem til parkeringsomr\u00e5dene, og mai 2019 derfra. Norge i Digital arkivtjeneste i regi av Kartverket som sammenstiller ortofoto og satellittbilder for bilder dagens situasjon, og for flere \u00e5r bakover i tid (Kartverket, 2024a) Karttjeneste i regi av Kartverket, med h\u00f8ydekurver, informasjon om veger og bygg, Norgeskart eiendomsgrenser, samt tilgjengelighet for forflytningshemmede (Kartverket, 2022). Mange idrettsut\u00f8vere og hobbymosjonister bruker treningsapplikasjonen Strava for \u00e5 registrere sin aktivitet. I n\u00e6rheten av planomr\u00e5det gjelder dette s\u00e6rlig joggere, syklister og turg\u00e5ere. Aktivitetene fra enkeltindivider aggregeres i et s\u00e5kalt Heatmap, som gir en visuell oversikt over hvilke ruter som er mest brukt til slike form\u00e5l, over de to siste \u00e5rene. Antall Strava g\u00e5ende og syklister som bruker Strava utgjorde i 2019 ca. hhv. 3% og 2% av Norges Heatmap befolkning (Barton et al., 2021). Tykkere streker i Heatmap indikerer \u00f8kt grad av aktivitet. Data fra Strava representerer i st\u00f8rst grad voksne sine bevegelser, men det gir et godt innblikk i hvor det finnes stier som man ogs\u00e5 forventer at barn bruker. Det er ikke utf\u00f8rt Barnetr\u00e5kk p\u00e5, eller i n\u00e6rheten av planomr\u00e5det (Barnetr\u00e5kk, u.\u00e5.) Tilgrensende vegnett Oversikt Trafikk til plusshusprosjektet vil bruke Vollane-vegen, som er kommunal veg med total lengde ca. 700 meter. Denne er tilknyttet fv. 578 Ervikveien i et T-kryss. Derfra kobles Ervikveien til hovedvegsystemet og E39, gjennom av- og p\u00e5kj\u00f8ringsramper med to T-kryss, begge lokalisert 130 meter fra krysset som forbinder Vollane-vegen med Ervikveien. P\u00e5- og avkj\u00f8ringsramper til motorvegen i s\u00f8rg\u00e5ende retning er lokalisert i det \u00f8stlige krysset. Ervikveien m\u00f8ter fv. 578 Eidsv\u00e5gveien i det vestlige krysset (Norconsult og Asplan Viak, 2023). Eidsv\u00e5gveien passerer under E39 i en kort tunnel. P\u00e5 s\u00f8rsiden av E39 ligger av- og p\u00e5kj\u00f8ringsramper til motorvegen i nordg\u00e5ende retning. Planomr\u00e5det har dermed sv\u00e6rt god tilgjengelighet til hovedvegnettet, slik det foreligger per i dag. Plussboligene som planinitiativet s\u00f8ker om, er tenkt plassert ca. 500 meter innover Vollane-vegen fra krysset med Ervikveien. Dette tilsvarer en 2 minutters bil- eller sykkeltur, eller en 7 minutters g\u00e5tur, basert p\u00e5 estimater fra Google Maps. Fra dette krysset er det kort avstand til busstoppene Eidsv\u00e5g i Ervik, Eidsv\u00e5g E39, Eidsv\u00e5g snuplass og Fabrikkvegen. Myke trafikanter har tilgang til busstoppene og evt. reisem\u00e5l p\u00e5 s\u00f8rsiden av E39 gjennom et fortau i tunnelen i vest, eller gjennom en dedikert kulvert i \u00f8st, som kommer opp ved broen over Jordalsstemma. Fra krysset mellom Vollane-vegen og Ervikveien er det sykkelrute p\u00e5 10-11 km inn til Bergen sentrum. Denne l\u00f8per rundt Eidsv\u00e5gneset, eller over Munkebotn (Milj\u00f8l\u00f8ftet, 2022). Trafikkm\u00f8nstre I krysset mellom Vollane-vegen og Ervikveien ligger det et n\u00e6rsenter med lege og tannlege, apotek, fris\u00f8r og treningsstudio. Det er to dagligvarebutikker i n\u00e6rheten, samt andre typer n\u00e6ringsvirksomhet. Disse taler for at beboere som tilkommer pga. planinitiativet kan bruke lokale tilbud for \u00e5 dekke flere av sine behov. Vollane-vegen er blindveg som betjener lokaltrafikk til ca. 30 eneboliger, samt reisende til Eidsv\u00e5g kirke og Vollane friomr\u00e5de. Til tross for at de to sistnevnte m\u00e5lpunktene er viktige for offentligheten, har Vollane- vegen har en underordnet funksjon i n\u00e6romr\u00e5det, og vegen har vesentlig lavere trafikkvolumer enn x:\\nor\\oppdrag\\trondheim\\524\\02\\52402148\\5 arbeidsdokumenter\\50 kontroll\\j01_tra-01_vollane_trafikk.docx 2024-03-13 | Side 4 av 19 Notat Oppdragsgiver: PART Arkitektur AS Oppdragsnr.: 52402148 Dokumentnr.: TRA-01 Ervikveien og Eidsv\u00e5gveien, som er de to mest sentrale andre vegene i n\u00e6romr\u00e5det. Dette kommer godt frem gjennom Strava sitt Heatmap, illustrert i Figur 5. Vollane-vegen besiktiges dermed i stor grad isolert fra \u00f8vrig vegnett i resten av trafikknotatet. Figur 5: Strava Heatmap for planomr\u00e5det og omkringliggende arealer (Strava, u.\u00e5.) Trafikkmengden p\u00e5 Vollane-vegen er hittil ukjent, og m\u00e5 derfor estimeres. I starten av Vollane-vegen ligger det omtalte n\u00e6rsenteret, et fysioterapisenter og to parkeringsplasser. Det er ogs\u00e5 tilkomst gjennom den ene parkeringsplassen til Eidsv\u00e5g fabrikker, som leier ut lokaler til mange private bedrifter og et f\u00e5talls offentlige tjenestetilbud (Eidsv\u00e5g fabrikker, u.\u00e5.). Disse virksomhetene har ogs\u00e5 tilkomst via Eidsv\u00e5gbakken fra vest. Kirken og friomr\u00e5det deler p\u00e5 to parkeringsplasser (maks 3 timer) med totalt ca. 70 P-plasser, som ligger i starten av Vollane-vegen. Bes\u00f8kende til kirken og friomr\u00e5det spaserer hovedsakelig til fots derfra. Gangavstanden langs Vollane-vegen fra disse P-plassene og til kirken er ca. 200 meter, mens den til friomr\u00e5det er ca. 480 meter. Ved h\u00f8y trengsel p\u00e5 disse P-plassene kan tilreisende med bil kan ogs\u00e5 parkere langs de f\u00f8rste ca. 75 meterne av Vollane-vegen, p\u00e5 motsatt side av n\u00e6ringseiendommen Vollane 2, f\u00f8r vegen skiltes med parkering forbudt. Her er det plass til ca. 15-20 biler, og det foreligger ingen begrensning p\u00e5 varighet. Parkeringsplassen til butikksenteret p\u00e5 Vollane 1 har ogs\u00e5 plass til ca. 40 biler (maks 1.5 timer). Til tross for at parkeringen til Rema 1000 Eidsv\u00e5g inneb\u00e6rer 500 meter lenger gangavstand, er det sannsynlig at den brukes av bes\u00f8kende til kirken og friomr\u00e5det n\u00e5r det ikke er ledig plass p\u00e5 de ovennevnte stedene (Bergen og Hordaland Turlag, 2024). Denne P-plassen rommer ca. 100 biler (maks 2 timer). x:\\nor\\oppdrag\\trondheim\\524\\02\\52402148\\5 arbeidsdokumenter\\50 kontroll\\j01_tra-01_vollane_trafikk.docx 2024-03-13 | Side 5 av 19 Notat Oppdragsgiver: PART Arkitektur AS Oppdragsnr.: 52402148 Dokumentnr.: TRA-01 Trafikkmengder Omkringliggende vegnett Rett utenfor planomr\u00e5det ligger Ervikveien som gir tilkomst til E39. Ervikveien tar imot ramper fra europavegen. Om man reiser s\u00f8r p\u00e5 E39 s\u00e5 kj\u00f8rer man p\u00e5 eller av rampene \u00f8st for planomr\u00e5det, mens om man reiser nordover p\u00e5 E39 s\u00e5 kj\u00f8rer man p\u00e5 eller av rampene vest for planomr\u00e5det. Eksisterende trafikkmengder p\u00e5 Ervikveien og E39 med ramper, er vist i Figur 6. Fra figuren ser man at trafikkmengdene p\u00e5 Ervikveien er ca. 3600-3700 \u00c5DT p\u00e5 hver side av rampene til E39, mens forbi planomr\u00e5det \u00f8ker trafikkmengdene til 5200 \u00c5DT. Denne delen av Ervikveien f\u00e5r h\u00f8yere trafikkmengder enn resten av Ervikveien, ettersom den ligger mellom rampene. Biler m\u00e5 dermed kj\u00f8re forbi planomr\u00e5det for \u00e5 komme til riktig rampe avhengig om man skal nord eller s\u00f8r p\u00e5 E39. Trafikkmengder p\u00e5 Vollane er ikke oppgitt i NVDB og heller ikke beregnet. En grov skj\u00f8nnsmessig vurdering ansl\u00e5r trafikken til og fra Vollane til \u00e5 v\u00e6re i st\u00f8rrelsesorden ca. 2000 \u00c5DT. Verken krysset til planomr\u00e5det eller kryssene ved rampene til E39 har s\u00e5 h\u00f8ye trafikkmengder at de forventes \u00e5 gi trafikkavviklingsproblemer eller k\u00f8dannelse. Figur 6: Eksisterende trafikkmengder. Trafikkmengder hentet fra NVDB (Statens vegvesen, u.\u00e5.-a). I en fremtidig situasjon vil planforslaget for Bybanen og omlegging av E39 f\u00f8re til endringer p\u00e5 trafikken forbi planomr\u00e5det. Som vist p\u00e5 Figur 7 vil tiltaket kanalisere all trafikk til E39-rampene til krysset mellom Ervikveien og Eidsv\u00e5gveien i vest (Bergen kommune, 2022, s. 9, 17). Krysset med Vollane f\u00e5r gangfelt og det er regulert inn fortau inn i Vollane som gir god tilkomst for det nye leilighetsbygget. I f\u00f8lge planene vil trafikkmengdene p\u00e5 Ervikveien i nordlig retning \u00f8ke fra \u00c5DT 3600 (tall fra 2020), til ca. 5000 i \u00c5r 2040. Den s\u00f8rlige retningen forventes derimot \u00e5 f\u00e5 en reduksjon. Ettersom dagens strekning mellom rampene har en \u00c5DT p\u00e5 ca. 5200 forventes det ikke betydelige endringer i krysset med Vollane i fremtidig situasjon. Krysset mellom Ervikveien og Eidsv\u00e5gveien utformes med kanalisering som gir tilstrekkelig trafikkavvikling og trafikksikkerhet. x:\\nor\\oppdrag\\trondheim\\524\\02\\52402148\\5 arbeidsdokumenter\\50 kontroll\\j01_tra-01_vollane_trafikk.docx 2024-03-13 | Side 6 av 19 Notat Oppdragsgiver: PART Arkitektur AS Oppdragsnr.: 52402148 Dokumentnr.: TRA-01 Figur 7: Oversikt over nytt vegsystem i planforslaget til bybanen. Vollane-vegen Like nord for de to parkeringsplassene til Eidsv\u00e5g kirke og Vollane friomr\u00e5de er Vollane-vegen skiltet med innkj\u00f8ring forbudt, med unntak for forflytningshemmede, og for kj\u00f8ring til eiendommene. Dette er illustrert i Figur 8. Det er hovedsakelig den delen av Vollane-vegen som g\u00e5r videre forbi disse skiltene som utredes i dette notatet. x:\\nor\\oppdrag\\trondheim\\524\\02\\52402148\\5 arbeidsdokumenter\\50 kontroll\\j01_tra-01_vollane_trafikk.docx 2024-03-13 | Side 7 av 19 Notat Oppdragsgiver: PART Arkitektur AS Oppdragsnr.: 52402148 Dokumentnr.: TRA-01 Figur 8: Nordre P-plass for Eidsv\u00e5g kirke og friluftsomr\u00e5det sees til venstre i bildet. Til h\u00f8yre vises innkj\u00f8ring forbudt p\u00e5 Vollane-vegen (Google Street View, juni 2022). Her estimeres trafikkmengdene knyttet til b\u00e5de biltrafikk og myke trafikanter p\u00e5 Vollane-vegen, ovenfor parkeringsomr\u00e5dene, i dagens og i fremtidig situasjon. Trafikkbelastningen kan brukes som utgangspunkt for \u00e5 sjekke om Vollane-vegen har tilstrekkelig standard til \u00e5 betjene lokaltrafikken dersom tiltaket vedtas. Turproduksjon knyttet til n\u00e6ringseiendommene s\u00f8r for parkeringsomr\u00e5dene estimeres ikke. Eksisterende eneboliger Vollane-vegen betjener ca. 30 eneboliger i dagens situasjon. 2023-data for Bergen kommune (tabeller 11508 og 11509) fra SSB brukes for \u00e5 estimere antall personer som bor i eksisterende eneboliger i Vollane-vegen. Beregningene viser at det i snitt bor 2,53 personer i hver enebolig, og eneboligene i Vollane-vegen huser da totalt ca. 76 personer. Et vektet gjennomsnitt gir 2,4 daglige reiser per person i Bergensomr\u00e5det (Opinion, 2022, s. 34). Bilf\u00f8rerandelen for reisende i Bergensregionen settes til 51% (Opinion, 2022, s. 36), og andelen g\u00e5ende og syklende i Bergensomr\u00e5det settes til totalt 25% (Opinion, 2022, s. 36). Dette gir en ca. \u00c5DT knyttet til boligene p\u00e5 ca. 100 biler og ca. 50 myke trafikanter. Det antas at biltrafikken fra eksisterende boliger vil v\u00e6re uforandret i fremtidig situasjon. Forlengelsen av Bybanen og G/S-nett i fremtiden vil sannsynligvis gj\u00f8re det mer attraktivt \u00e5 bruke kollektiv og sykkel for beboerne i omr\u00e5det, men for enkelhets skyld holdes estimatet konstant ogs\u00e5 i fremtidig situasjon, da det totale antallet myke trafikanter fra eneboligene antas \u00e5 v\u00e6re begrenset ogs\u00e5 i fremtiden. Eidsv\u00e5g kirke Vollane-vegen betjener Eidsv\u00e5g kirke og Vollane friomr\u00e5de. F\u00f8rstnevnte ligger halvveis innover langs Vollane-vegen, mens stien nedover mot friomr\u00e5det ligger nesten ved vegens ende. Mer eksakt ligger den omtrent 100 meter videre for punktet hvor det planlagte leilighetsbygget foresl\u00e5s knyttes sammen med Vollane-vegen. Friluftsomr\u00e5de har stupebrett, sandstrand, gressplen, offentlig toalett, bord og benker (Bergen kommune, 2023) og blir hyppig brukt til bading og lek om sommeren. Turproduksjon til kirken ble estimert ved \u00e5 ta utgangspunkt i publisert \u00e5rsstatistikk for 2022 (Eidsv\u00e5g menighet, 2022). Det ble gjennomf\u00f8rt 61 gudstjenester med totalt 5195 deltakere. Det ble ogs\u00e5 gjennomf\u00f8rt 21 konserter med totalt 1629 deltakere, samt 5 vielser og 27 gravferder. For de to sistnevnte var ikke antall deltakere oppgitt, slik at vi antar 30 deltakere per aktivitet. Med disse antakelsene bes\u00f8kte totalt 7784 personer Eidsv\u00e5g kirke i 2022. Aktivitetskalenderen for kirken viser at det foreg\u00e5r aktiviteter n\u00e6rt sagt daglig. Til tross for at aktivitetene som skaper mest trafikk sannsynligvis finner sted p\u00e5 s\u00f8ndager, sm\u00f8res trafikken til kirken jevnt ut gjennom \u00e5ret. Dette gir 21,3 bes\u00f8kende hver dag, dvs. \u00c5DT ca. 45 g\u00e5ende langs de f\u00f8rste x:\\nor\\oppdrag\\trondheim\\524\\02\\52402148\\5 arbeidsdokumenter\\50 kontroll\\j01_tra-01_vollane_trafikk.docx 2024-03-13 | Side 8 av 19 Notat Oppdragsgiver: PART Arkitektur AS Oppdragsnr.: 52402148 Dokumentnr.: TRA-01 200 meterne av Vollane-vegen. Som illustrert i Figur 5 s\u00e5 g\u00e5r det turstier mellom begge P-plassene og kirken, men det lar seg vanskelig gj\u00f8re \u00e5 estimere hvor mange av kirkegjengerne som benytter seg av dem sammenlignet med hvor mange som tar seg frem til fots langs vegen. Det finnes parkering for forflytningshemmede like ved kirken, og kj\u00f8ring for forflytningshemmede tillates, slik at det kan ansl\u00e5s en moderat biltrafikk p\u00e5 \u00c5DT 5 opp til kirken. Vollane friomr\u00e5de Det er krevende \u00e5 estimere turproduksjon for friomr\u00e5det, ettersom det ikke foreligger statistikk. Det finnes imidlertid offentlig tilgjengelige bilder som dokumenterer et yrende liv p\u00e5 stranda (Bergen kommune, 2023; Bergens Tidene, 2023). Det finnes ogs\u00e5 en avisartikkel som forklarer at parkeringsplassen som friluftsomr\u00e5det disponerer sammen med kirken i starten av Vollane-vegen, fylles opp p\u00e5 sommerdager (Bergens Tidene, 2007). I sum tilsier disse at det kan v\u00e6re hundrevis av bes\u00f8kende til friluftsomr\u00e5det p\u00e5 Vollane p\u00e5 fine dager. I mangel p\u00e5 mer eksakte data ansl\u00e5s det 50 bes\u00f8kende til friomr\u00e5det per dag, dvs. \u00c5DT ca. 100 g\u00e5ende langs de f\u00f8rste 480 meterne. S\u00e6rlig for friomr\u00e5det er det sannsynlig at antallet bes\u00f8kende kan \u00f8ke i fremtiden, som funksjon av nytt sykkelvegnett og forlengelse av Bybanen. Tallene er imidlertid s\u00e5 usikre at det ikke er meningsfylt \u00e5 estimere dem. Det er tillatt for forflytningshemmede \u00e5 ta seg frem langs Vollane-vegen med bil, slik at det kan ansl\u00e5s en moderat biltrafikk p\u00e5 \u00c5DT 5 ogs\u00e5 hit. Nytt leilighetsbygg 2023-data for Bergen kommune (tabeller 11508 og 11509) fra SSB brukes for \u00e5 estimere antall personer som kommer til \u00e5 bo i de nye leilighetene som s\u00f8kes regulert. Beregningene viser at det bor i snitt 1,62 personer i hver leilighet i boligblokker. Det foresl\u00e5s 50-60 leiligheter med st\u00f8rrelse 65-70 m2 BRA. Det antas 60 seksjoner for \u00e5 estimere en \u00f8vre grenseverdi for turproduksjon fra tiltaket. Dersom det bor 1,62 personer i hver boligseksjon, vil det huse totalt ca. 100 mennesker. Med 2,4 daglige reiser per person, og en bilf\u00f8rerandel p\u00e5 51%, og en andel g\u00e5ende og syklende p\u00e5 25%, skaper dette ca. \u00c5DT 120 biler og 60 myke trafikanter. Tallene er imidlertid usikre, ettersom lokale plusshustilbud og h\u00f8y andel eldre beboere kan trekke ned turproduksjonen. Den kommunale statistikken over antall beboere per leilighet midler over hele befolkningen. Det kan dermed hende at en st\u00f8rre andel av beboerne i foresl\u00e5tt tiltak vil bor alene, hvilket vil igjen bidra til lavere turproduksjon. Til gjengjeld kan den ogs\u00e5 v\u00e6re h\u00f8yere enn forespeilet, pga. bes\u00f8kstrafikk, eksempelvis fra familie. Det er ogs\u00e5 tenkelig at fremtidens eldre vil ha aktive liv med mange reiser. Ettersom det ikke foreligger p\u00e5litelige grunner for \u00e5 endre estimatet verken opp eller ned, bevares \u00c5DT 120 biler og 60 myke trafikanter. Her kommenteres ogs\u00e5 parkering til de nye boligene. Tiltaket er innefattet av ytre fortettingssone, som har krav til parkeringsdekning p\u00e5 0,8 bilparkeringsplasser per 100 m2 BRA. I tillegg er det krav til minimum 1 plass per boenhet (Sande, 2023, s. 5). Dersom det antas 60 boligseksjoner, er det 60 P-plasser som blir dimensjonerende. Det foreligger ogs\u00e5 krav til 2,5 sykkelparkeringsplasser per 100 m 2 BRA bolig. Ettersom plusshuset har mange ekstra funksjoner, blir det ikke fornuftig \u00e5 basere antallet sykkelparkeringsplasser p\u00e5 totalt BRA. Dersom det antas 60 boligseksjoner p\u00e5 70 m2 BRA, oppn\u00e5s et boligareal p\u00e5 4200 m2 BRA, dvs. 105 sykkelparkeringsplasser. Nye eneboliger i dagens reguleringsplan Som sammenligningsgrunnlag estimeres ogs\u00e5 turproduksjonen fra eneboligene som dagens reguleringsplan \u00e5pner for, men som ikke er bygget, og som ville hatt tilkomst langs Vollane-vegen. Tellinger basert p\u00e5 Figur 2 viser at dette gjelder ca. 20 eneboliger. Dette ville \u00f8kt antall boliger med tilkomst fra Vollane-vegen fra 30 til 50, dvs. en \u00f8kning p\u00e5 67% sammenlignet med antall eneboliger i dagens situasjon. Skalering basert p\u00e5 eksisterende eneboliger viser at totalt antallet reisende fra eneboliger ville blitt ca. \u00c5DT 170 biler og 85 myke trafikanter. x:\\nor\\oppdrag\\trondheim\\524\\02\\52402148\\5 arbeidsdokumenter\\50 kontroll\\j01_tra-01_vollane_trafikk.docx 2024-03-13 | Side 9 av 19 Notat Oppdragsgiver: PART Arkitektur AS Oppdragsnr.: 52402148 Dokumentnr.: TRA-01 Haugakleiva-vegen Den private vegen Haugakleiva betjener per dags dato i st\u00f8rrelsesorden 5 eneboliger, en g\u00e5rd og en privat tennishall. Denne vegen kobles til Ervikveien, i et T-kryss lokalisert ca. 350 meter nord-\u00f8st for krysset mellom Ervikveien og Vollane-vegen, like nord for innkj\u00f8ringen til Rema 1000. Ettersom det ikke foreligger erfaringstall fra lignende virksomheter, vil turproduksjon for g\u00e5rden og tennishallen v\u00e6re gjenstand for stor usikkerhet. Det antas imidlertid som konservativt \u00e5 sette i \u00c5DT ca. 10 kj\u00f8ret\u00f8yer og 5 g\u00e5ende for g\u00e5rden, og \u00c5DT 10 kj\u00f8ret\u00f8yer og 30 g\u00e5ende for den private hallen. Sistnevnte er skj\u00f8nnsmessig basert p\u00e5 tidligere uttalelser fra forslagsstiller om at hallen skal brukes av ansatte i Wallem Steckmest & Co, samt av ungdommer i n\u00e6rliggende skoler (Klokeide, 2011). For boligene setter vi \u00c5DT 15 biler og 10 g\u00e5ende, basert p\u00e5 ovennevnte erfaringstall for eksisterende eneboliger. Det foreligger tillatelse i gjeldende reguleringsplan til \u00e5 bygge totalt ca. 35 nye eneboliger med tilkomst via Haugakleiva. Disse ville skapt en \u00c5DT p\u00e5 ca. 110 biler og 55 myke trafikanter. Av disse 35 boligene gjenst\u00e5r kun ca. 20 boliger i foresl\u00e5tt omregulering. Basert p\u00e5 erfaringstallene ville disse skapt en \u00c5DT p\u00e5 ca. 60 biler og 30 myke trafikanter. Oppsummering Vollane-vegen Tabell 2, Tabell 3 og Tabell 4 oppsummerer estimatene for antall trafikanter p\u00e5 Vollane-vegen i hhv. dagens situasjon, gjeldende reguleringsplan, og fremtidig situasjon med leilighetsbygg istedenfor eneboliger. Tabell 2: Antall kj\u00f8rende og myke trafikanter p\u00e5 Vollane-vegen i dagens situasjon. Form\u00e5l \u00c5DT kj\u00f8rende \u00c5DT myke Eidsv\u00e5g Kirke 5 45 Eksisterende eneboliger 100 50 Friomr\u00e5de og badeplass 5 50 SUM \u00c5DT 110 145 Tabell 3: Antall kj\u00f8rende og myke trafikanter p\u00e5 Vollane-vegen i gjeldende reguleringsplan, med ca. 20 nye eneboliger. Form\u00e5l \u00c5DT kj\u00f8rende \u00c5DT myke Eidsv\u00e5g Kirke 5 45 Eksisterende eneboliger 100 50 Friomr\u00e5de og badeplass 5 50 Nye eneboliger 70 35 Sum \u00c5DT 180 180 Tabell 4: Antall kj\u00f8rende og myke trafikanter p\u00e5 Vollane-vegen i fremtidig situasjon med leilighetsbygg. Form\u00e5l \u00c5DT kj\u00f8rende \u00c5DT myke Eidsv\u00e5g Kirke 5 45 Eksisterende eneboliger 100 50 Friomr\u00e5de og badeplass 5 50 Nye plussleiligheter 120 60 Sum \u00c5DT 230 205 Sammenlignet med dagens situasjon forventes det en dobling i antall biler p\u00e5 Vollane-vegen som funksjon x:\\nor\\oppdrag\\trondheim\\524\\02\\52402148\\5 arbeidsdokumenter\\50 kontroll\\j01_tra-01_vollane_trafikk.docx 2024-03-13 | Side 10 av 19 Notat Oppdragsgiver: PART Arkitektur AS Oppdragsnr.: 52402148 Dokumentnr.: TRA-01 av tiltaket (+110%), mens antall myke trafikanter forventes \u00e5 \u00f8ke med ca. 40%. Sammenlignet med foreliggende reguleringsplan med flere eneboliger forventes leilighetsbygget \u00e5 skape en \u00f8kning i biltrafikk p\u00e5 30% i Vollane. Uavhengig av utgangspunktet, forventes \u00f8kningen i biltrafikk \u00e5 ha ubetydelig innvirkning p\u00e5 det tilst\u00f8tende vegnettet, da den utgj\u00f8r i underkant av 3% av dagens trafikkmengder p\u00e5 fv. 578 Ervikveien. Med totalt 205 \u00c5DT forventes en makstimetrafikk p\u00e5 ca. 33 kj\u00f8ret\u00f8y. Samme konklusjon gjelder ogs\u00e5 for gang- og sykkeltrafikken. Haugakleiva-vegen Tabell 5, Tabell 6 og Tabell 7 oppsummerer estimatene for antall kj\u00f8ret\u00f8y og myke trafikanter som trafikkerer Haugkleiva i hhv. dagens situasjon, gjeldende reguleringsplan, og fremtidig situasjon med f\u00e6rre eneboliger. Tabell 5: Antall kj\u00f8rende og myke trafikanter p\u00e5 Haugakleiva i dagens situasjon Form\u00e5l \u00c5DT kj\u00f8rende \u00c5DT myke G\u00e5rd 10 5 Tennishall 10 30 Eksisterende eneboliger 15 10 SUM \u00c5DT 35 45 Tabell 6: Antall kj\u00f8rende og myle trafikanter p\u00e5 Haugakleiva i gjeldende reguleringsplan, med ca. 35 nye eneboliger. Form\u00e5l \u00c5DT kj\u00f8rende \u00c5DT myke G\u00e5rd 10 5 Tennishall 10 30 Eksisterende eneboliger 15 10 Nye eneboliger 110 55 SUM \u00c5DT 145 100 Tabell 7: Antall kj\u00f8rende og myle trafikanter p\u00e5 Haugakleiva i planinitiativ, med ca. 20 eneboliger. Form\u00e5l \u00c5DT kj\u00f8rende \u00c5DT myke G\u00e5rd 10 5 Tennishall 10 30 Eksisterende eneboliger 15 10 Nye eneboliger 60 30 SUM \u00c5DT 95 75 Trafikkmengdene fra Haugakleiva i planinitiativet \u00f8ker med \u00c5DT 60 kj\u00f8rende og 30 myke trafikanter, hvilket er neglisjerbart. Dette representerer ogs\u00e5 en reduksjon p\u00e5 ca. \u00c5DT 50 kj\u00f8ret\u00f8y og 15 myke trafikanter fra gjeldende reguleringsplan. Hele omr\u00e5det sett under ett, vil planinitiativet medf\u00f8re tiln\u00e6rmet identiske trafikkmengder som eksisterende reguleringsplan \u00e5pner for. Ettersom Vollane-vegen opplever den st\u00f8rste \u00f8kningen i trafikkmengde, samtidig som den har relativt lav lavere teknisk standard, fokuserer notatet videre p\u00e5 denne vegen. Dagens standard p\u00e5 Vollane-vegen Vollane-vegen er smal og ganske bratt, og den har ikke fortau for myke trafikanter. Planforslaget anerkjenner at det vil v\u00e6re behov for \u00e5 utbedre den til h\u00f8yere teknisk standard (Sande, 2023, s. 8), og gjeldende reguleringsplan skisserer krav til oppgraderingen (Bergen kommune, 2008). F\u00f8lgende delkapittel gjengir x:\\nor\\oppdrag\\trondheim\\524\\02\\52402148\\5 arbeidsdokumenter\\50 kontroll\\j01_tra-01_vollane_trafikk.docx 2024-03-13 | Side 11 av 19 Notat Oppdragsgiver: PART Arkitektur AS Oppdragsnr.: 52402148 Dokumentnr.: TRA-01 sentrale egenskaper for Vollane-vegen slik den foreligger i dag. Sammen med turproduksjonsberegningene brukes dette som grunnlag for \u00e5 vurdere om kravene i reguleringsplanen er tilstrekkelige. Fartsgrense Vegen har fartsgrense 50 km/h de f\u00f8rste 180 meterne, dvs. frem til like etter den f\u00f8rste P-plassen til kirka og friomr\u00e5det. Videre utover har Vollane-vegen fartsgrense 30 km/t. P\u00e5 grunn av siktlinjer, smal bredde og gateparkering langs n\u00e6ringseiendommen Vollane 2, helt i starten av Vollane-vegen, er det ikke forsvarlig \u00e5 holde denne hastigheten, slik at farten til kj\u00f8ret\u00f8y p\u00e5 Vollane-vegen vanskelig kan tenkes \u00e5 overstige 30 km/t langs hele vegens lengde. Vegbredde M\u00e5linger viser at Vollane-vegen har bredde p\u00e5 mellom 3,5-4,5 utover mot planomr\u00e5det (Kartverket, 2024a). Dette er i tr\u00e5d med funksjonen som \u00f8vrig boliggate / boligveg i h\u00e5ndbok N100 (Statens vegvesen, 2023). H\u00e5ndboken legger imidlertid opp til av slike veger b\u00f8r v\u00e6re kortere enn 250 meter, eller v\u00e6re opparbeidet som sl\u00f8yfer med lengde under 600 meter. Vollane-vegen er ca. 700 meter lang, og er blindveg. Vegen har god bredde for ett kj\u00f8ret\u00f8y i hver retning, men det lar seg ikke gj\u00f8re for m\u00f8tende biler \u00e5 passere hverandre p\u00e5 Vollane-vegen, med unntak av p\u00e5 knippe steder hvor biler kan bruke deler av private avkj\u00f8rsler eller vegens sideomr\u00e5der for \u00e5 oppn\u00e5 tilstrekkelig plass. Noen eksempler p\u00e5 dette er vist i Figur 9. Grunnet lave trafikkmengder anbefales det \u00e5 opparbeide asfalterte m\u00f8teplasser med kort nok avstand til at det er frisikt mellom hver m\u00f8teplass. Vegen for \u00f8vrig anbefales \u00e5 opprettholde eksisterende kj\u00f8rebane. Dette tiltaket oppfordrer til lavere hastigheter enn om det etableres full bredde for to kj\u00f8refelt. Figur 9: Venstre bilde: Bil p\u00e5 veg utover Vollane-vegen. Barn leker. Bilen har akkurat passert innkj\u00f8ring-forbudt-skiltet. Innkj\u00f8ring til Eidsv\u00e5g kirke sees til h\u00f8yre. H\u00f8yre bilde: Bil i motsatt retning, samme sted (Google Street View, mai 2019) Stigning og siktforhold M\u00e5lt fra innkj\u00f8ring forbudt-skiltet, og frem til det h\u00f8yeste punktet p\u00e5 vegen, har Vollane-vegen en forholdsvis bratt stigning p\u00e5 8,2 %, hvilket tilsvarer et stigningsforhold p\u00e5 1:12. Derfra, og videre nedover mot den planlagte avkj\u00f8rselen til P-kjelleren til tiltaket, har vegen fall p\u00e5 5,2 % (Kartverket, 2024b). Et lengdeprofil av vegen er vist p\u00e5 Figur 10. Det foreligger krav fra Statens vegvesen til maksimal stigning p\u00e5 boliggater / boligveger, p\u00e5 8 %. Stigningen p\u00e5 bratteste del av Vollane-vegen overskrider dette, og det b\u00f8r avklares med vegeier om det skal s\u00f8kes fravik ved utbedring av vegen. Stigningsforholdet isolert sett vurderes ikke til \u00e5 v\u00e6re problematisk for trafikksikkerhet. x:\\nor\\oppdrag\\trondheim\\524\\02\\52402148\\5 arbeidsdokumenter\\50 kontroll\\j01_tra-01_vollane_trafikk.docx 2024-03-13 | Side 12 av 19 Notat Oppdragsgiver: PART Arkitektur AS Oppdragsnr.: 52402148 Dokumentnr.: TRA-01 Figur 10: H\u00f8ydeprofil langs Vollane-vegen, fra innkj\u00f8ring parkeringsomr\u00e5det, til avkj\u00f8rsel plussboliger (Kartverket, 2024b) Tilgjengelighet Deler av Vollane-vegen og tilgrensende vegnett har blitt kartlagt for i hvilken grad den tilfredsstiller krav til universell utforming. Figur 11 (venstre) viser tilgjengeligheten for Tettsted rullestol og Friluft rullestol, slik disse er definert og klassifisert i Norgeskart (Kartverket, 2021). Figur 11 (h\u00f8yre) viser tilsvarende tilgjengelighet for elektrisk rullestol. Figur 12 viser tilgjengeligheten for synshemmede. I grove trekk viser gr\u00f8nn farge eller skravur omr\u00e5der som er tilgjengelige for de ulike brukerne. Oransje farge brukes om omr\u00e5der som delvis oppfyller minstekrav, mens r\u00f8d farge viser omr\u00e5der som ikke oppfyller minstekrav. Omr\u00e5der uten farge er ikke vurdert (Kartverket, 2021, s. 9). Kartleggingen av selve Vollane-vegen l\u00f8per kun fra krysset med Ervikveien, og frem til Eidsv\u00e5g kirke, for alle tre tilfeller. F\u00f8lgende konklusjoner kan trekkes: \u2022 Det foreligger ikke tilgjengelighet for brukere av manuell rullestol langs Vollane-vegen, fortrinnsvis pga. krav til stigningsforhold over lange strekninger. For manuell rullestol brukes stigningskrav p\u00e5 6,7 %. (Kartverket, 2021, s. 20), hvilket Vollane-vegen overstiger med sine 8,2 %. Det anses ikke som hensiktsmessig \u00e5 endre stigningsforholdene i baken. \u2022 For elektriske rullestoler, som kan h\u00e5ndtere langt st\u00f8rre stigninger, opptil ca. 17,6%, er det dokumentert tilkomst frem til kirken. Figur 10 viser at stigningen langs Vollane-vegen er jevn frem til h\u00f8ybrekket, og deretter mindre p\u00e5 veg nedover mot tiltaksomr\u00e5det. Det vil derfor v\u00e6re tilkomst for elektrisk rullestol hele vegen frem til tiltaksomr\u00e5det. \u2022 For synshemmede er det d\u00e5rlig utformet langs Vollane-vegen parallelt med n\u00e6ringseiendommen Vollane 2. Mer konkret mangler det f\u00f8ringskant som gir kontrast mellom vegbanen og \u00f8vrige omr\u00e5der, og det mangler ledelinjer og fargekontraster (Kartverket, 2021, s. 9). x:\\nor\\oppdrag\\trondheim\\524\\02\\52402148\\5 arbeidsdokumenter\\50 kontroll\\j01_tra-01_vollane_trafikk.docx 2024-03-13 | Side 13 av 19 Notat Oppdragsgiver: PART Arkitektur AS Oppdragsnr.: 52402148 Dokumentnr.: TRA-01 Figur 11: Tilgjengelighet for universell utforming. Venstre: Manuell rullestol. H\u00f8yre: Elektrisk rullestol (Kartverket, 2022). Figur 12: Tilgjengelighet for synshemmede (Kartverket, 2022). Kryss mellom Vollane-vegen og Ervikveien Besiktigelse av ulykkesdata i Vegkart-portalen viser at det har forekommet \u00e9n trafikkulykke i krysset mellom Vollane-vegen og Ervikveien ila. de foreg\u00e5ende 10 \u00e5rene. Ulykken involverte en personbil og en syklist, og fant sted i august 2014, p\u00e5 dagtid, med god sikt og oppholdsv\u00e6r. Vegbanen var t\u00f8rr og bar, og involverte h\u00f8yresving foran kj\u00f8rende i motsatt retning. Ulykken involverte kryssende kj\u00f8reretning hvor kj\u00f8ret\u00f8y foretar x:\\nor\\oppdrag\\trondheim\\524\\02\\52402148\\5 arbeidsdokumenter\\50 kontroll\\j01_tra-01_vollane_trafikk.docx 2024-03-13 | Side 14 av 19 Notat Oppdragsgiver: PART Arkitektur AS Oppdragsnr.: 52402148 Dokumentnr.: TRA-01 avsvingning, men det ukjent hvorvidt syklisten eller bilisten kom fra Vollane-vegen. Manuell besiktigelse av siktforholdene i krysset taler for at det kan v\u00e6re hensiktsmessig \u00e5 frisere nederste del av greinene p\u00e5 treklyngen som st\u00e5r like \u00f8st for krysset, ved n\u00e6ringseiendommen Vollane 2. Ellers er det ikke avdekket forhold som tilsier at krysset eller vegene er mer ulykkesutsatt en \u00f8vrige veger med tilsvarende standard. Gjeldende reguleringsplan Paragraf 3.2. i gjeldende reguleringsplan (plan-ID: 3530400) legger til grunn at Vollane-vegen skal oppgraderes i forkant av utbyggingen (Bergen kommune, 2008). Dette er illustrert i Figur 13. Det settes krav om f\u00f8lgende bredder: 6 meter mellom avkj\u00f8rselen med Ervikveien, og frem til P-plassen for kirken og friomr\u00e5det. 4,5 meter frem til avkj\u00f8rselen for kirken, og deretter 1-felts veg med m\u00f8teplasser utformet som 2- feltsveg med 4,5 meters bredde, frem til gnr./bnr. 216/928. Bredden p\u00e5 1-feltsvegen beskrives ikke, men det anbefales at det verifiseres at bredden tilfredsstiller minst 3,5 meter. Det skal ogs\u00e5 anrettes fortau langs Vollane-vegen helt frem til punktet som vil tilsvare planlagte avkj\u00f8rsel til plusshusprosjektet. Reguleringsplanen beskriver ogs\u00e5 rekkef\u00f8lgekrav om at utbygging av felt B4, som tilsvarer plusshusets plassering, kan f\u00f8rst skje etter at Vollane-vegen er opprustet iht. reguleringsplanen. Dette vil v\u00e6re hensiktsmessig, ettersom byggefasen vil inneb\u00e6rer stor trafikk med tunge kj\u00f8ret\u00f8y langt utover det normale for Vollane-vegen. Figur 13: Utbedring av Vollane-vegen iht. gjeldende reguleringsplan. Fortau, \u00f8kt bredde og m\u00f8teplasser (Sande, 2023). x:\\nor\\oppdrag\\trondheim\\524\\02\\52402148\\5 arbeidsdokumenter\\50 kontroll\\j01_tra-01_vollane_trafikk.docx 2024-03-13 | Side 15 av 19 Notat Oppdragsgiver: PART Arkitektur AS Oppdragsnr.: 52402148 Dokumentnr.: TRA-01 Diskusjon og anbefalinger Grunnet relativt h\u00f8y aktivitet ved Ervikveien og smale gatetverrsnitt oppover Vollane anbefales det \u00e5 etablere et nytt fortau. Fortauet b\u00f8r strekke seg fra Ervikveien i s\u00f8r og som et minimum frem til avkj\u00f8ringen til det nye boligbygget. Fra et trafikksikkerhetsperspektiv anbefales det ogs\u00e5 at myke trafikanter separeres fra kj\u00f8rebanen videre fra det nye boligbygget og frem til sj\u00f8kanten ved friomr\u00e5det. Dette kan eksempelvis l\u00f8ses med fortau eller tilrettelagte turstier. L\u00f8sningen b\u00f8r hensynta \u00e5 gi minst mulig arealbeslag og naturinngrep samtidig som trafikksikkerheten ivaretas. Det kreves ikke ytterligere tiltak for \u00e5 gi gode forbindelser til dagens og fremtidige kollektivforbindelser slik de er hensyntatt i \u00f8vrige planer. Fra Ervikveien og frem til parkeringsplassene til kirken og friomr\u00e5det er vegen forholdsvis bred og det finnes sidearealer hvor det kan etableres fortau. P\u00e5 dette strekket b\u00f8r det reguleres en veg som er 6 m bred med fortau for \u00e5 sikre to kj\u00f8refelter. Samtidig m\u00e5 det sikres at det sette av nok parkering ved Vollane 2, fortrinnsvis likt dagens antall oppmerkede plasser. P\u00e5 sikt antas det at det nye bybanestoppet p\u00e5 Eidsv\u00e5g vil bidra til \u00e5 redusere parkeringsbehovet til de etablerte bedriftene. Fra parkeringsplassen og frem til avkj\u00f8rselen til Eidsv\u00e5g kirke er det tilstrekkelig sideareal til at kj\u00f8rebanen b\u00f8r reguleres til 4,5 m slik at to kj\u00f8ret\u00f8y greit kan passere hverandre. Her kan fortauet krysse avkj\u00f8rselen til kirken uten at det etableres fortau videre helt inn til kirken. P\u00e5 det siste strekket fra kirken og frem til det nye boligbygget m\u00e5 det etableres m\u00f8teplasser med innbyrdes avstand slik at det er frisikt mellom dem. I m\u00f8teplassene m\u00e5 vegen ha en kj\u00f8rebane p\u00e5 4,5 m. Det er ellers \u00f8nskelig \u00e5 benytte dagens vegbredde, men med minimum 3,5 m bredde, for \u00e5 oppfordre til lave hastigheter langs vegen. Fortauet m\u00e5 f\u00f8lge vegen, ogs\u00e5 i m\u00f8teplasser. I gjeldende reguleringsplan er det tegnet opp et fortau p\u00e5 vestre side av vegen som krysser Vollane like f\u00f8r avkj\u00f8rselen til utbyggingstiltaket. Det b\u00f8r vurderes \u00e5 etablere fartshumper i vegen b\u00e5de f\u00f8r og etter dette for \u00e5 sikre tilstrekkelig lave hastigheter. Dette p\u00e5 grunn av begrenset frisikt i h\u00f8ybrekket og i kurven ved Vollane 19. Tiltakene beskrevet ovenfor, ekskludert gang-anlegg fra boligbygget til friomr\u00e5det, b\u00f8r innarbeides som rekkef\u00f8lgekrav til planen for \u00e5 sikre at n\u00f8dvendig veginfrastruktur opparbeides f\u00f8r tiltaket iverksettes. Det med tanke p\u00e5 at den daglige trafikkmengden vil f\u00e5 en moderat \u00f8kning, men s\u00e6rlig anleggsfasen hvor det blir transport med st\u00f8rre anleggsmaskiner stiller krav til trafikksikkerhet og fremkommelighet. Stigningen langs Vollane er relativ bratt og kan medf\u00f8re behov for fravikss\u00f8knad f\u00f8r vegtiltak gjennomf\u00f8res. Det p\u00e5pekes at det ikke er uvanlig at veger planlegges med stigningsforhold 1:12, hvilket gir 8,33 % stigning. Enkle m\u00e5linger viser at Vollane har en stigning p\u00e5 ca. 8,2 %, hvilket er innenfor stigningsforholdet 1:12, men utenfor Statens Vegvesen sine krav til maks 8 % stigning. Det b\u00f8r inng\u00e5s dialog med vegeier for \u00e5 avklare behov for fravikss\u00f8knad. Fra et trafikksikkerhetsperspektiv er det ikke klare skiller mellom 8 % stigning og 8,3 % stigning. For \u00e5 gj\u00f8re Vollane mer egnet for ferdsel for alle, anbefales det \u00e5 etablere minst ett repos med benk og plass til rullestol hvor man kan ta en pause i bakken. Plasseringen b\u00f8r gj\u00f8res i forlengelsen av Eidsv\u00e5g kirke. Ellers anses tiltaket med fortau alene som tilstrekkelig for \u00e5 im\u00f8tekomme svaksynte ettersom Vollane allerede har gatebelysning. Dagens reguleringsplan ble vedtatt som funksjon av utbygging med eneboliger, og planinitiativet s\u00f8ker \u00e5 anrette et leilighetsbygg istedenfor. Tiltaket vil medf\u00f8re marginal \u00f8kning i trafikkmengden (+ \u00c5DT 50) sammenlignet med trafikkmengden som forventes fra opprinnelig regulering, men den marginale trafikk\u00f8kningen taler for \u00e5 oppgradere vegen hovedsakelig slik den allerede er regulert. Tiltaket vil ikke ha noen praktisk betydning for kapasitetsutfordringer i det \u00f8vrige vegnettet da det er s\u00e5pass lite i omfang. x:\\nor\\oppdrag\\trondheim\\524\\02\\52402148\\5 arbeidsdokumenter\\50 kontroll\\j01_tra-01_vollane_trafikk.docx 2024-03-13 | Side 16 av 19 Notat Oppdragsgiver: PART Arkitektur AS Oppdragsnr.: 52402148 Dokumentnr.: TRA-01 Referanser Barnetr\u00e5kk. (u.\u00e5.). Hvorfor gjennomf\u00f8re Barnetr\u00e5kk? - Barnetr\u00e5kk. Hentet 27. februar 2024, fra https://www.barnetrakk.no/hvorfor/ Barton, D. N., Gundersen, V., & Venter, Z. S. (2021). Bruk av stordata i arbeidet med \u00e5 tilrettelegge for fysisk aktivitet\u2014Kunnskapsstatus og forslag til anvendelse i Norge (s. 72). NINA. https://brage.nina.no/nina- xmlui/bitstream/handle/11250/2722733/ninarapport1937.pdf?sequence=3&isAllowed=y Bergen kommune. (2008, november 10). Arealplaner.no | 3530400 > Planbehandlinger. https://www.arealplaner.no/bergen4601/arealplaner/3317 Bergen kommune. (2022). Bybanen og hovedsykkelrute fra sentrum til \u00c5sane med forlengelse av Fl\u00f8yfjelltunnelen\u2014Planbeskrivelse Delstrekning 3, Eidsv\u00e5gtunnelen-Tertneskrysset Plan-ID 65820000, omr\u00e5dereguleringsplan (s. 166). https://miljoloftet.no/globalassets/bybanen-til- asane/planforslag-2022/ds3/c--planbeskrivelse-datert-15.09.2022.pdf Bergen kommune. (2023, juni 14). Bergen kommune\u2014Vollane. Bergen kommune - Vollane. https://www.bergen.kommune.no/hvaskjer/tema/badevann-og-parker/badeplasser/asane/vollane Bergen og Hordaland Turlag. (2024). Tur til Vollane friluftsomr\u00e5de\u2014Bergen. https://www.ut.no//turforslag/1112154801/tur-til-vollane-friluftsomrade-bergen Bergens Tidene. (2007, juni 11). Parkeringstr\u00f8bbel i Vollane. https://www.bt.no/i/ezdOK Bergens Tidene. (2023, juni 8). Badeplasser i Bergen: Hvor kan du bade og hva er badetemperaturene? https://www.bt.no/i/0Q0OXM Eidsv\u00e5g fabrikker. (u.\u00e5.). A/S Eidsvaaf Fabrikker. Eidsvaag Fabrikker. Hentet 11. mars 2024, fra https://www.eidsvag.no Eidsv\u00e5g menighet. (2022, november 21). Om Eidsv\u00e5g menighet. Eidsv\u00e5g menighet. https://www.kirken.no/nb-NO/fellesrad/Bergen/menigheter/Eidsvag-menighet/om- oss/om%20menigheten/ Geocaching. (2017, februar 16). Haugakleiva/Erviken. https://www.geocaching.com/geocache/GC70KT8_haugakleiva-erviken x:\\nor\\oppdrag\\trondheim\\524\\02\\52402148\\5 arbeidsdokumenter\\50 kontroll\\j01_tra-01_vollane_trafikk.docx 2024-03-13 | Side 17 av 19 Notat Oppdragsgiver: PART Arkitektur AS Oppdragsnr.: 52402148 Dokumentnr.: TRA-01 Kartverket. (2021). Veileder\u2014Kartlegging av tilgjengelighet og universell utforming av friluftsomr\u00e5der (s. 39). Kartverket. https://kartverket.no/globalassets/geodataarbeid/tilgjengelegheit/veilederfriluftsomrader.pdf Kartverket. (2022, januar 20). Norgeskart. Kartverket.no. https://kartverket.no/til-lands/kart/norgeskart Kartverket. (2024a, januar 2). Flyfoto. Kartverket.no. https://kartverket.no/til-lands/flyfoto Kartverket. (2024b, januar 29). H\u00f8ydedata og dybdedata. Kartverket.no. https://kartverket.no/api-og- data/terrengdata Klokeide, O. E. (2011, mars 18). Reder bygger tennishall til ungdom. https://www.bt.no/i/K6j4E Milj\u00f8l\u00f8ftet. (2022, oktober 4). Delstrekning 3\u2014Eidsv\u00e5gtunnelen til Tertneskrysset. https://miljoloftet.no/bybanen-til-asane2/delstrekning-3---eidsvagtunnelen-til-tertneskrysset/ Norconsult og Asplan Viak. (2023). Bybanen til \u00c5sane \u2013 BT5. Reguleringsplan med teknisk forprosjekt. DS3 \u2013 Eidsv\u00e5gtunnelen\u2014Tertneskrysset Planforslag med teknisk forprosjekt \u2013 justeringer etter offentlig ettersyn (s. 14). https://www.bergen.kommune.no/api/rest/filer/V25768789 Opinion. (2022). Reisevaner i de 8 st\u00f8rste byomr\u00e5dene 2021\u2014Nasjonal reisevaneunders\u00f8kelse (RV) (s. 65). https://www.vegvesen.no/globalassets/fag/fokusomrader/nasjonal-transportplan- ntp/reisevaner/2021/reisevaner-i-de-8-storste-byomradene_rvu_levert-30.6.22_pdf.pdf Sande, M. (2023). Planinitiativ Gnr. 216 Bnr. 1269 m.fl\u2014Vollane (s. 18). Statens vegvesen. (u.\u00e5.-a). Vegkart. Statens vegvesen. Hentet 26. februar 2024, fra https://www.vegvesen.no/fag/teknologi/nasjonal-vegdatabank/hente-ut-og-se-pa-data-i-nasjonal- vegdatabank/kart/ Statens vegvesen. (u.\u00e5.-b). Vilk\u00e5r for bruk av data. Statens vegvesen. Hentet 26. februar 2024, fra https://www.vegvesen.no/fag/teknologi/nasjonal-vegdatabank/hente-ut-og-se-pa-data-i-nasjonal- vegdatabank/vilkar-for-bruk-av-data/ Statens vegvesen. (2023, oktober 6). H\u00e5ndbok N100 Veg-og gateutforming. SVV. https://store.vegnorm.vegvesen.no/n100 Strava. (u.\u00e5.). Strava | Running, Cycling & Hiking App\u2014Train, Track & Share. Strava. Hentet 1. mars 2024, fra https://www.strava.com/ x:\\nor\\oppdrag\\trondheim\\524\\02\\52402148\\5 arbeidsdokumenter\\50 kontroll\\j01_tra-01_vollane_trafikk.docx 2024-03-13 | Side 18 av 19 Notat Oppdragsgiver: PART Arkitektur AS Oppdragsnr.: 52402148 Dokumentnr.: TRA-01 Wikipedia. (2023). Google Street View. I Wikipedia. https://no.wikipedia.org/w/index.php?title=Google_Street_View&oldid=23502994 J01 2024-03-13 For bruk Markus Log, Martin Klefstad Martin Klefstad Knut Sagen, Christian Sverdrup Versjon Dato Beskrivelse Utarbeidet Fagkontrollert Godkjent Dette dokumentet er utarbeidet av Norconsult som del av det oppdraget som dokumentet omhandler. Opphavsretten tilh\u00f8rer Norconsult. Dokumentet m\u00e5 bare benyttes til det form\u00e5l som oppdragsavtalen beskriver, og m\u00e5 ikke kopieres eller gj\u00f8res tilgjengelig p\u00e5 annen m\u00e5te eller i st\u00f8rre utstrekning enn form\u00e5let tilsier. x:\\nor\\oppdrag\\trondheim\\524\\02\\52402148\\5 arbeidsdokumenter\\50 kontroll\\j01_tra-01_vollane_trafikk.docx 2024-03-13 | Side 19 av 19 "
}