{
  "dokument_id": "236dd902-7b32-5b1f-a69c-fbaa0d4a4102",
  "doc_type": "case_attachment",
  "kommune": 4601,
  "tittel": "H\u00f8ringsbrev  - endringer i spesialisthelsetjenesteloven og helse- og omsorgstjenesteloven - godkjenning av virksomheter mv.",
  "url": "https://bergen.kommune.no/politikere-utvalg/api/fil/bk360/11651542/Horingsbrev-endringer-i-spesialisthelsetjenesteloven-og-helse-og-omsorgstjenesteloven-godkjenning-av-virksomheter-mv-",
  "tekst": "If\u00f8lge liste Deres ref V\u00e5r ref Dato 24/4319- 3. desember 2024 H\u00f8ring om endringer i spesialisthelsetjenesteloven og helse- og omsorgstjenesteloven \u2013 godkjenning av virksomheter mv. Helse- og omsorgsdepartementet sender med dette p\u00e5 h\u00f8ring forslag til endringer i spesialisthelsetjenesteloven og helse- og omsorgstjenesteloven. Spesialisthelsetjenesteloven \u00a7 4-1 gir i dag hjemmel til \u00e5 forskriftsfeste krav om godkjenning av virksomheter som omfattes av loven, n\u00e5r det tilsies av hensynet til tjenestetilbudets kvalitet, pasientsikkerhet, samfunnssikkerhet og beredskap. Departementet foresl\u00e5r \u00e5 endre bestemmelsen, slik at det ogs\u00e5 er klar hjemmel for \u00e5 forskriftsfeste krav om godkjenning ogs\u00e5 n\u00e5r det tilsies av hensynet til \u00e5 beskytte helsepersonellressurser som er n\u00f8dvendige for et forsvarlig offentlig tilbud av spesialisthelsetjenester eller kommunale helse- og omsorgstjenester. Departementet foresl\u00e5r videre ny helse- og omsorgstjenestelov \u00a7 12-7, som speiler hjemmelen i spesialisthelsetjenesteloven \u00a7 4-1 til \u00e5 forskriftsfeste krav om godkjenning av virksomheter som tilbyr andre helse- og omsorgstjenester enn spesialisthelsetjenester eller tannhelsetjenester. Dette virkemidlet b\u00f8r v\u00e6re tilgjengelig ogs\u00e5 for slike virksomheter, dersom det etter en konkret vurdering anses egnet, n\u00f8dvendig og forholdsmessig for \u00e5 ivareta hensynet til til tjenestetilbudets kvalitet, pasientsikkerhet, samfunnssikkerhet, beredskap eller beskyttelse av helsepersonellressurser i det offfentlige. Departementet foresl\u00e5r ogs\u00e5 hjemmel til ved behov \u00e5 stille vilk\u00e5r for at virksomheter kan bruke betegnelsen legevakt eller sykehus, inkludert nedlegge forbud mot misbruk av betegnelsene. Det foresl\u00e5s ogs\u00e5 hjemmel til \u00e5 ilegge overtredelsesgebyr. H\u00f8ringsfristen er tirsdag 21. januar 2025. Vi ber om at h\u00f8ringssvar leveres digitalt p\u00e5 regjeringen.no under \u00abSend inn h\u00f8ringssvar\u00bb. Her kan man registrere seg, forel\u00f8pig lagre et h\u00f8ringssvar og laste opp vedlegg. H\u00f8ringer er Postadresse Kontoradresse Telefon* Avdeling Saksbehandler Postboks 8011 Dep Teatergt. 9 22 24 90 90 Helserettsavdelingen Vegard Pettersen 0030 Oslo Org.nr. 22 24 85 07 postmottak@hod.dep.no www.hod.dep.no 983 887 406 \u00e5pne, og alle kan sende svar til oss. Det er ogs\u00e5 anlednig til \u00e5 sende h\u00f8ringssvar uten \u00e5 registrere seg. Vi gj\u00f8r oppmerksom p\u00e5 at h\u00f8ringssvar er offentlige etter offentleglova, og vil bli publisert sammen med andre h\u00f8ringssvar. Vi ber mottakerne av dette brevet vurdere om h\u00f8ringsnotatet ogs\u00e5 b\u00f8r sendes til etater, medlemmer osv. som ikke st\u00e5r p\u00e5 listen. Med hilsen Atle G\u00f8htesen (e.f.) avdelingsdirekt\u00f8r Vegard Pettersen spesialr\u00e5dgiver Dokumentet er elektronisk signert og har derfor ikke h\u00e5ndskrevne signaturer Adressater etter vedlagte liste Side 2 "
}