{
  "dokument_id": "3af92476-cfdc-5383-bd0e-ff6f4dc34c8f",
  "doc_type": "case_attachment",
  "kommune": 4601,
  "tittel": "Melding om tilsyn - Breimyra avlastning - mai 2023 - LOT landsomfattande tilsyn",
  "url": "https://bergen.kommune.no/politikere-utvalg/api/fil/bk360/7592135/Melding-om-tilsyn-Breimyra-avlastning-mai-2023-LOT-landsomfattande-tilsyn",
  "tekst": " V\u00e5r dato: V\u00e5r ref: 22.02.2023 2023/3132 Dykkar dato: Dykkar ref: Bergen kommune Avlastningsenhetentjenester for Saksbehandlar, innvalstelefon utviklingshemmede Arne Erstad, 5557 2223 Postboks 7715 5020 BERGEN Melding om tilsyn med Bergen kommune, Breimyra avlastning Statsforvaltaren i Vestland varslar tilsyn med Breimyra avlastning i Bergen kommune. Tilsynet er del av eit landsomfattande tilsyn i 2022 og 2023. I eit landsomfattande tilsyn f\u00f8rer alle statsforvaltarar tilsyn med eitt felles tema. Form\u00e5let med landsomfattande tilsyn er \u00e5 bidra til forbetring i tenesta der det vert avdekt svikt, og \u00e5 skape nasjonal merksemd om omr\u00e5det. Tilsynsbes\u00f8ket vert gjennomf\u00f8rt i perioden 23. til 25. mai 2023 Statsforvaltaren har mynde til \u00e5 f\u00f8re tilsyn med kommunal helse- og omsorgsteneste etter helse- og omsorgstenestelova \u00a7 12-3 og helsetilsynslova \u00a7 4. Helsetilsynslova \u00a7 4 omfattar ogs\u00e5 verksemder som yter helse- og omsorgstenester p\u00e5 vegne av kommunen. Kommunelova kapittel 30 om statleg tilsyn setter den rettslege ramma for korleis tilsynet skal gjennomf\u00f8rast, med unntak av kommunelova \u00a7 30-4 d\u00e5 eit eventuelt p\u00e5legg om retting skjer i samsvar med helsetilsynslova \u00a7 8. Kontaktperson Vi ber de s\u00e5 raskt som mogleg \u00e5 peike ut ein kontaktperson slik at vi f\u00e5r tilrettelagt gjennomgang av journalar, finn frem til intervjuobjekt og aktuelle styringsdokument. Kontaktpersonen m\u00e5 ha god innsikt i avlastningsbustaden sin organisering og oppg\u00e5ver. Kontaktinformasjon melder de til revisjonsleiar Arne Erstad, e-post arne.erstad@statsforvalteren.no snarast , og seinast innan fire veker. Tema for tilsynet: Tilsynets tema er om barn i barne- og avlastningsbustad f\u00e5r habilitering/oppl\u00e6ring som samsvarar med deira behov. Statsforvaltaren skal unders\u00f8ke om: \u2022 Barne- og avlastningsbustaden hentar inn informasjon om barnet sine individuelle behov for habilitering/oppl\u00e6ring \u2022 Barne- og avlastningsbustaden nyttar informasjonen i ein fagleg prosess med \u00e5 utforme m\u00e5l og tiltak for barnet \u2022 Barne- og avlastningsbustaden sikrar at habilitering/oppl\u00e6ring vert utf\u00f8rt av personell med E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Statens hus, Kaigaten 9, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/3 n\u00f8dvendig kompetanse \u2022 Personellet i barne- og avlastningsbustaden kjenner barna sine behov og tiltaksplan, og nyttar det ved gjennomf\u00f8ring av tenesta til barna \u2022 Barnet sine behov for habilitering/oppl\u00e6ring vert f\u00f8lgt med p\u00e5 og korrigert n\u00e5r det er n\u00f8dvendig Tilsynsmetode Vi gjennomf\u00f8rer tilsynet som ein systemrevisjon. Dette betyr at Statsforvaltaren skal unders\u00f8ke om kommunen gjennom systematisk styring, sikrar at barn i barne- og avlastningsbustad f\u00e5r forsvarleg og individuelt tilpassa habilitering/oppl\u00e6ring. Statsforvaltaren vil i l\u00f8pet av tilsynet: \u2022 Involvere kommunen i tilsynet gjennom \u00e5: o innhente sentrale styrings- og resultatdokument o planlegge dialog og m\u00f8tepunkt i tilsynsperioden \u2022 Gjennomg\u00e5 styrings- og resultatdokument \u2022 Gjennomg\u00e5 barn sine journalar \u2022 Snakke med utvalde barn/foreldre \u2022 Intervjue kommunen si leiing \u2022 Intervjue utvalde tilsette og leiarar i barne- og avlastningsbustad \u2022 F\u00f8lgje opp kommunen ved eventuelle lovbrot Statsforvaltaren kan utan hinder av teieplikt be om \u00e5 f\u00e5 tilgang til opplysningar som vert vurdert som n\u00f8dvendige for \u00e5 gjennomf\u00f8re tilsynet, jf. helse- og omsorgstenestelova \u00a7 5-9 og helsetilsynslova \u00a7 7. Forvaltningslova \u00a7 14 om klage p\u00e5 p\u00e5legg om \u00e5 gi opplysningar gjeld, jf. helsetilsynslova \u00a7 7 og kommunelova \u00a7 30-5. Gjennomf\u00f8ring Tysdag 23. mai 2023: Informasjonsm\u00f8te og gjennomgang av journalar og anna dokumentasjon om barna. Onsdag 24. mai og torsdag 25. mai: Intervju med leiarar og utvalde tilsette og oppsummerande m\u00f8te. Vi sender detaljert program med namn og tidspunkt for intervju og m\u00f8te seinast 2 veker f\u00f8r tilsynsbes\u00f8ket. Vi ber om \u00e5 f\u00e5 disponere eit eigna m\u00f8terom til gjennomgang av journalar og intervju, samt eit noko st\u00f8rre rom for gjennomf\u00f8ring av informasjons- og oppsummeringsm\u00f8te. Lokale for informasjons- og oppsummeringsm\u00f8te m\u00e5 vere eigna til framvising av PowerPoint. Vi tar med eigen pc. Statsforvaltaren forventar at den administrative og faglege leiinga og tilsette som vert intervjua, deltek under informasjons- og oppsummeringsm\u00f8tet. Det same gjeld andre tilsette som jobbar i barne- og avlastningsbustaden, s\u00e5 langt det er mogleg. Side: 3/3 Innhenting av dokumentasjon Statsforvaltaren ber om \u00e5 f\u00e5 tilsendt dokumentasjon i samsvar med liste i vedlegget. Dokumentasjon som ikkje er unnateke fr\u00e5 offentlegheit kan sendast til sfvlpost@statsforvalteren.no. Opplysningar som er unnateke fr\u00e5 offentlegheit m\u00e5 sendast i eigen oversending p\u00e5 sikker m\u00e5te. Dokumentasjonen kan gjerne sendast elektronisk. Vi ber om svar innan 24. mars 2023, og at svaret vert merka 23/3132. Bakgrunnsinformasjon og samtale med barn og foreldre Statsforvaltaren har behov for nokre opplysningar om barna som nyttar avlastningstilbod i bustaden. Vi ber om at vedlagte skjema vert fylt ut av tilsette som kjenner barna godt. Skjemaet skal v\u00e6re unnateke fr\u00e5 offentlegheit, jf. offl. \u00a7 13 jf. fvl. \u00a7 13 f\u00f8rste ledd nr. 1. Vi kan ogs\u00e5 sende skjemaet i word-format til kontaktperson n\u00e5r vi har f\u00e5tt opplysningar om denne. Med utgangspunkt i oversikten fr\u00e5 skjemaet vil tilsynslaget ta kontakt med kontaktperson for \u00e5 f\u00e5 n\u00f8dvendige kontaktdetaljar til aktuelle barn og foreldre. Tilsynslaget vil deretter sp\u00f8rje barn/foreldre om samtale. Statsforvaltaren ber barne- og avlastningsbustaden om \u00e5 informere alle barn og foreldre om tilsynet og at dei kan f\u00e5 sp\u00f8rsm\u00e5l om samtale. Send skjemaet til Statsforvaltaren i Vestland seinast 24. mars 2023. Tilsynsrapport og oppf\u00f8lging Konklusjonane fr\u00e5 tilsynet vert presentert i ein rapport. Vi sender utkast til rapport til kommunen for eventuelle kommentarar til dei faktiske forholda, f\u00f8r endeleg rapport vert utarbeidd. B\u00e5de utkast til rapport og endeleg rapport er offentlege. Dersom vi konkluderer med lovbrot har kommunen ansvar for \u00e5 rette lovbrotet. Statsforvaltaren vil i s\u00e5 fall f\u00f8lgje opp og bidra til \u00e5 styrke kommunen sitt eige forbetringsarbeid i tenesta. Tilsynslaget Tilsynet vert gjennomf\u00f8rt av tilsette hj\u00e5 Statsforvaltaren i Vestland. Ta gjerne kontakt ved sp\u00f8rsm\u00e5l eller om noko er uklart. De kan kontakte Arne Erstad per e-post arne.erstad@statsforvalteren.no eller p\u00e5 telefon 55572223. De kan og kontakte \u00d8rjan Moldestad per e-post \u00f8rjan.moldestad@statsforvalteren.no eller p\u00e5 telefon 55572103. Vedlegg \u2022 Skjema om barn i barne- og avlastningsbustaden \u2022 Dokumentinnhenting: styrings- og resultatdokument Med helsing Linda Svori Arne Erstad seksjonsleiar ass. seksjonsleiar Dokumentet er elektronisk godkjent "
}