{
  "dokument_id": "d76a1532-7721-54ce-8f07-d03fdfbd2b41",
  "doc_type": "case_presentation",
  "kommune": 5501,
  "tittel": "Omstilling helse og omsorg 2024/2025 - sak til AMU",
  "url": "https://innsyn.tromso.kommune.no/application/getMoteDokument?dokid=2001928344",
  "tekst": "Arkivsaksnr. 24/21872-1 Saksbehandler Trond Brattland Saksgang M\u00f8tedato Arbeidsmilj\u00f8utvalget 17.12.2024 Omstilling helse og omsorg 2024/2025 - sak til AMU Kommunedirekt\u00f8rens innstilling til vedtak: Saken tas til orientering Stig Tore Johnsen Magne Nikolaisen Kommunedirekt\u00f8r Avdelingsdirekt\u00f8r helse og omsorg 1 Hva saken gjelder Denne saken omhandler omstillingsprosessene som er gjennomf\u00f8rt i Avdeling for helse og omsorg h\u00f8sten 2024. Saksfremlegget har blitt dr\u00f8ftet med hovedtillitsvalgte/hovedverneombud den 13. Desember 2024. Referat er vedlagt. Saksutredning Innledning Avdeling for helse og omsorg har i flere \u00e5r hatt store merforbruk i forhold til budsjett. Og sammenlignet med ASSS har kommunen brukt vesentlig mer penger p\u00e5 helse og omsorg enn de andre kommunene. I tillegg er kommunens \u00f8konomiske situasjon blitt stadig mer anstrengt. Det har derfor v\u00e6rt helt n\u00f8dvendig \u00e5 redusere driftskostnadene. Som en del av arbeidet med Handlings- og \u00f8konomiplanen (HAP) til kommunen ble det iverksatt et st\u00f8rre omstillingsarbeid i avdelingen h\u00f8sten 2024. Denne saken omhandler dette omstillingsarbeidet, men fokus p\u00e5 risikovurderinger og arbeidsmilj\u00f8messige konsekvenser. 2 \u00d8konomi Avdeling for helse og omsorg hadde frist 19. november p\u00e5 \u00e5 komme med innspill til rammer for avdelingen. Bakgrunnen for rammen var Rundskriv 1 2024 fra kommunedirekt\u00f8ren. M\u00e5let er n\u00e5 \u00e5 n\u00e6rme seg snittkostnader for ASSS. For helse og omsorg har det alltid v\u00e6rt institusjonstjenester (Helsehuset, sykehjem og barnebolig) som har ligget h\u00f8yt sammen med hjemmebasert omsorg til yngre. Det er ogs\u00e5 gjort en analyse av institusjonskostnadene med sammenligning av kostnadene til Helsehuset og Mortensnes sykehjem med lignende korttidsplasser og sykehjem i Kristiansand. Konklusjonen p\u00e5 denne analysen er at forskjeller i regnskapstall mellom enhetene samsvarer med de overordnete tallene i ASSS-analysen. I tillegg fant man at forskjellen skyldes at institusjonene i Troms\u00f8 hadde h\u00f8yere bemanning, b\u00e5de pasientrettet og i administrasjonen. Basert p\u00e5 dette har avdelingsdirekt\u00f8ren valgt \u00e5 legge kostnadskuttene p\u00e5 institusjonene (Helsehuset og sykehjemmene, barneboligen har i ikke tall p\u00e5) samt p\u00e5 Seksjon for habilitering og Enhet for rus og psykisk helse i Seksjon for velferd, arbeid og inkludering (VAI). Rammene som n\u00e5 er foresl\u00e5tt av kommunedirekt\u00f8ren i forbindelse med HAP-en er som f\u00f8lger: 3 Organisering Arbeidet med omstillingen har blitt organisert med en overordnet omstillingsgruppe som \u00f8verste beslutningsorgan. Denne best\u00e5r av: \u2022 Magne Nicolaisen, avdelingsdirekt\u00f8r, leder for omstillingsgruppa \u2022 Ola Iversen, seksjonsleder sykehjem \u2022 Kirsti Moslett Thunberg, seksjonsleder VAI \u2022 Roar Evjen, seksjonsleder hjemmetjenesten \u2022 Jarl Figenschou, seksjonsleder habilitering \u2022 Andre Sollied-S\u00f8rensen, seksjonsleder helsetjenesten \u2022 Edel Pedersen, stabsleder \u2022 Rita Kjelstrup, HTV \u2022 Guro Falk, HTV \u2022 Eivor Haukland, HTV \u2022 Barbro Byrkjeland, HVO \u2022 Stein-Bj\u00f8rnar Holmbukt, fagleder \u00f8konomi \u2022 Trond Brattland, smittevernlege, koordinator for omstillingsarbeidet M\u00f8tefrekvensen har variert mellom \u00e9n gang hver fjortende dag til \u00e9n gang hver m\u00e5ned. Det har ogs\u00e5 blitt etablert partssammensatte omstillingsgrupper p\u00e5 seksjons- og enhetsniv\u00e5. 4 Planer og prosesser Som et ledd i omstillingsarbeid har det blitt utarbeidet egen plan for omstilling, samt kommunikasjonsplan og oppl\u00e6ringsplan. Disse er vedlagt. Tjenesten fikk frist til 15. november med \u00e5 fullf\u00f8re arbeidet. Kravet har v\u00e6rt \u00e5 utarbeide d\u00f8gnrytmeplaner samt \u00e5 utarbeide bemanningsplaner. I etterkant har de enhetene som har hatt behov for \u00e5 gjennomf\u00f8re en bemanningsreduksjon ut over hva som kan regnes som ordin\u00e6re endringer i l\u00f8pende drift gjennomf\u00f8rt en ROS-analyse av ny bemanningsplan. Enhetene har ogs\u00e5 utarbeidet nye kalenderplaner med oppstart 9. desember. Det virker som at alle enhetene har rukket disse fristene. Det er noen sm\u00e5 unntak knyttet til noen spesielle situasjoner der det er andre faktorer som spiller inn p\u00e5 bemanningen. I tillegg foreg\u00e5r det noen andre omstillingsprosesser knyttet til andre begrunnelser. De som ikke har n\u00e5dd fristene med kalenderplanen som har oppstart i desember har f\u00e5tt beskjed om \u00e5 lage en kalenderplan som varer tre m\u00e5neder. Slik at endringer kan innf\u00f8res i neste runde. Det er ogs\u00e5 gjennomf\u00f8rt en overordnet ROS-analyse. Etter at saken er behandlet i AMU kommer endelig beslutning av avdelingsdirekt\u00f8r. Avdelingsdirekt\u00f8rens beslutning kommer etter at ny kalenderplan er oppstartet. Dette er i utgangspunktet litt mot prinsippene. Men p\u00e5 grunn av den \u00f8konomiske situasjonen, og at ny kalenderplan m\u00e5tte v\u00e6re klar til oppstart 9. desember har det m\u00e5ttet bli slik. Avdelingsdirekt\u00f8r har blitt fortl\u00f8pende orientert om vurderingene i seksjonene underveis. Og dersom det skulle komme nye innspill gjennom dr\u00f8fting og behandling i AMU er det alltid mulig \u00e5 sette inn kompenserende tiltak. Selve personalomstillingen, dersom det blir noen slik, skal skje i januar. 5 Utvalgskretser I utgangspunktet ser det ut til at det nesten ikke er noen som blir overtallig i denne prosessen. Rekrutteringsvansker gj\u00f8r at det er mange ledige stillinger, noe som gj\u00f8r at bemanningsreduksjonen i praksis f\u00f8rer til at allerede vakante stillinger fjernes fra bemanningsplanen. Avdelingen har utarbeidet prinsipper for beslutning av utvalgskretser. Disse prinsippene har v\u00e6rt dr\u00f8ftet med HTV/HVO den 4. desember 2024. Dr\u00f8ftingsnotat og referat er vedlagt. Utvalgskrets vil da v\u00e6re enhetene. Og dersom det er enkeltstillinger som m\u00e5 vurderes s\u00e6rskilt h\u00e5ndteres dette i den overordnete omstillingsgruppa. 6 Risikovurderinger De enhetene som har hatt bemanningsreduksjon har gjennomf\u00f8rt ROS-analyser. Disse er vedlagt. I tillegg er det gjennomf\u00f8rt en overordnet ROS-analyse som ogs\u00e5 er vedalgt. I denne prosessen har vi sett at ROS-metodikken er utfordrende \u00e5 bruke. Vurdering av sannsynlighet er vanskelig, og konsekvensene er s\u00e5pass ulike at det er vanskelig \u00e5 bruke ett sett av kriterier for konsekvenser. Det blir spesielt usikkert n\u00e5r man skal vurdere risikomessige konsekvenser av kompenserende tiltak. ROS-analysene m\u00e5 derfor leses med dette i tankene. Den tekstlige delen er informativ, men tallfestingen er usikker. En generell oppsummering av ROS-analysene er at det er vanskelig \u00e5 gjennomf\u00f8re omstilling og innsparing i denne st\u00f8rrelsesorden uten at det har betydning for b\u00e5de tjenesteyting og arbeidsmilj\u00f8. Det som er noe av det viktigste for arbeidsmilj\u00f8et er at det er gjort vurderinger av hvordan arbeidsoppgavene skal l\u00f8ses med f\u00e6rre folk, inkludert prioriteringer av hva som kan gj\u00f8res mindre, slik at man ikke ender opp med \u00e5 fors\u00f8ke \u00e5 gj\u00f8re de samme oppgavene. Det er vanskelig \u00e5 vite hvor godt dette er planlagt i alle enheter og avdelinger, men det vil v\u00e6re lederfokus p\u00e5 sikre at dette gj\u00f8res. 7 Personalomstilling Etter planen skal personalomstillingen skje i januar. Overtallige fra enhetene vil f\u00f8rst bli vurdert opp mot ledige stillinger i seksjonene. De som enn\u00e5 er overtallig etter dette vil bli vurdert p\u00e5 avdelingsniv\u00e5. F\u00f8rst n\u00e5r noen er overtallig etter vurdering p\u00e5 avdelingsniv\u00e5 vil overtallige bli meldt til V\u00e5rt indre arbeidsmarked (VIA, tidligere \u00abstillingsbanken\u00bb). Her vil de bli vurdert for stillinger i hele kommunen, subsidi\u00e6rt bli vurdert for de \u00f8vrige tiltakene som VIA disponerer. Konklusjon Prosessen har fram til n\u00e5 fulgt kommunens regler for slike prosesser. Vedtakskompetanse Arbeidsmilj\u00f8utvalget. Vedlegg Dr\u00f8fting sak til AMU Referat dr\u00f8fingsm\u00f8te prinsipper for utvalgskretser Dr\u00f8ftingsnotat - prinsipper for utvalgskrets Omstillingsplan helse og omsorg Oppl\u00e6ringsplan Overordnet risikovurdering Dokumentasjon av vurdering ROS analyse for enhetens avdelinger 2024 Dokumentasjon av Vurdering Organisatoriske forhold Pasientsikkerhet Risiko og kontrollmatrise - MOS Redusere avdelingsvert med 0, 8 \u00e5rsverk Risiko og kontrollmatrise Tind Risikoanalyse november 2024 ny Risikoanalyse november 2024 Risikoanalyse Omstilling - Enhet for habilitering Kval\u00f8ya Risikoanalyse_Otium_27112024 Risikovurdering FDK innsparing ROS 100424 ROP-avdeling ROS Aclasta Ros analyse K1 innf\u00f8ring trafikklysmodell ROS Frav\u00e6r ROS kostvert ROS Nedbemanning 2 \u00e5rsverk natt ROS Reduksjon i overtid og innleie ved sykefrav\u00e6r ROS USK Teaterkvarteret boligklynge_Risiko og kontrollmatrise -Nedtrekk 4,78 \u00e5rsverk 29.11. Risiko og kontrollmatrise - MOS Reduskjon i bemanning aften Arbeidsmilj\u00f8 Dokumentasjon av Vurdering - ROS-analyse 8 9 "
}