{
  "dokument_id": "074cb34d-28ac-5205-b309-14f19d13b435",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 34 fra Richard Martin Laloo Storevik (AP) om 80-\u00e5rsmarkering for bombingen av Laksev\u00e5g p\u00e5 Laksev\u00e5g historiske museum. Utvalg for finans, kultur og n\u00e6ring",
  "url": "https://bergen.kommune.no/politikere-utvalg/api/fil/bk360/10337383/Svar-pa-skriftlig-sporsmal-nr-34-fra-Richard-Martin-Laloo-Storevik-AP-om-80-arsmarkering-for-bombingen-av-Laksevag-pa-Laksevag-historiske-museum-Utvalg-for-finans-kultur-og-naering",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/68947-3 Saksbehandler: Gerd Nilsen Fra Dato: 7. mai 2024 Byr\u00e5d for n\u00e6ring, kultur og idrett Svar p\u00e5 skriftlig sp\u00f8rsm\u00e5l nr. 34 fra Richard Martin Laloo Storevik (AP) om 80-\u00e5rsmarkering for bombingen av Laksev\u00e5g p\u00e5 Laksev\u00e5g historiske museum. Utvalg for finans, kultur og n\u00e6ring Den 4. oktober i \u00e5r er det 80 \u00e5r siden bombingen av Laksev\u00e5g den 4. oktober 1944. bombingen krevde 193 sivile liv, hvorav 61 barn ved Holen skole og n\u00e6r hele bebyggelsen mellom Nyg\u00e5rd og Damsg\u00e5rd ble skadet eller \u00f8delagt. 80-\u00e5rsdagen for bombingen skal markeres av Laksev\u00e5g historiske museum den 4. oktober. Museet er den fremste konservator og formidler av bydelens historie. B\u00e5de av hensyn til de gjenlevende som opplevede bombingen og etterlatte etter de omkomne, samt viktigheten av \u00e5 markere og aldri glemme denne s\u00f8rgelige, men markante begivenheten i byens historie \u2013 ser vi p\u00e5 det som sv\u00e6rt viktig at museet f\u00e5r realisert sin planlagte markering. For \u00e5 greie dette, er museet avhengig av \u00e5 innhente et moderat bel\u00f8p 30.000 kr som skal brukes til \u00e5 sikre en god drift av arrangementet. Slik jeg forst\u00e5r det inneb\u00e6rer det \u00e5 sikre gode innledere og eventuelle reiseutgifter, mat og vakthold m.m. Sp\u00f8rsm\u00e5l: Vil byr\u00e5den ta initiativ til at Bergen kommune bevilger Laksev\u00e5g historiske museum det manglende bel\u00f8p 30.000 de beh\u00f8ver for \u00e5 realisere denne markeringen? Svar fra byr\u00e5den: Laksev\u00e5g kulturhistoriske forening har s\u00f8kt om kr. 27 350,- til markeringen av 80-\u00e5rsdagen for bombingen av Laksev\u00e5g, gjennom tilskuddsordningen Frivillig kulturvern. Ordningen er saksbehandlet i disse dager, og s\u00f8knaden er tildelt kr. 27 000,- gjennom denne ordningen. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}