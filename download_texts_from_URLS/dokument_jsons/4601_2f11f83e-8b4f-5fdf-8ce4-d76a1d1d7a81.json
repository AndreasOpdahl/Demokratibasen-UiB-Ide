{
  "dokument_id": "2f11f83e-8b4f-5fdf-8ce4-d76a1d1d7a81",
  "doc_type": "case_attachment",
  "kommune": 4601,
  "tittel": "Oppsummering av m\u00f8te mellom BBU og EFU om forslag til detaljregulering Sl\u00e5tthaug skole 12.03.2025",
  "url": "https://bergen.kommune.no/politikere-utvalg/api/fil/bk360/12288455/Oppsummering-av-mote-mellom-BBU-og-EFU-om-forslag-til-detaljregulering-Slatthaug-skole-12-03-2025",
  "tekst": " BBU - kommunaldirekt\u00f8rens stab Til Notat V\u00e5r referanse: 2022/56801-109 Saksbehandler: Sabine Elisabeth Stein Dato: 12. mars 2025 Fra BBU - kommunaldirekt\u00f8rens stab Oppsummering av m\u00f8te mellom BBU og EFU om forslag til detaljregulering Sl\u00e5tthaug skole 12.03.2025 Tid: 12.03.2025 kl. 15-15:30 Sted: Bergen r\u00e5dhus 8.etasje Deltagere: Willy Andr\u00e9 Gjesdal, direkt\u00f8r EFU Torhild Anette Kvingedal, EFU Hans Martin Moxnes, politisk r\u00e5dgiver for byr\u00e5d for byutvikling Tor Corneliussen, kommunaldirekt\u00f8r BBU Laura Ve, seksjonssjef plan BBU Sabine Stein, seniorarkitekt BBU Meldt frafall: Christine Kahrs, byr\u00e5d for byutvikling Christian Hjemmen, seksjonssjef M\u00f8tet avholdes med bakgrunn i anmodningen fra EFU. Byr\u00e5den kan ikke delta grunnet m\u00f8tekollisjon. Det er avhold et form\u00f8te med byr\u00e5den den 10.03.2025 med hovedtema: - hekkende fiskem\u00e5ker (r\u00f8dlistet), muligheter for \u00e5 innarbeide avb\u00f8tende tiltak i reguleringsplanens bestemmelser. - utredningsniv\u00e5 for tiltak p\u00e5 Sl\u00e5tthaug videreg\u00e5ende skole (A-bygget), mangler og prosessrisiko. Byr\u00e5dens konklusjon fra f\u00f8rm\u00f8tet blir videreformidlet i m\u00f8tet. Hekkende fiskem\u00e5ker (VU- r\u00f8dlistet art) EFU ser at ny bestemmelse som plan- og bygningsetaten har foresl\u00e5tt \u201cdet tillates ikke anleggsarbeid i perioden april til juni, av hensyn til hekkende fugler\u201d f\u00f8rer til en utvidet byggeperiode og en vesentlig kostnads\u00f8kning for ungdomsskolen. Det er enighet om at det hekker fiskem\u00e5ker p\u00e5 taket til Sl\u00e5tthaug ungdomsskole og at avb\u00f8tende tiltak er n\u00f8dvendig. EFU har foresl\u00e5tt avb\u00f8tende tiltak som forebygger hekking, tilrettelegging for alternative hekkeplasser m.m. som ble oversendt BBU i forkant av m\u00f8tet (se vedlegg). BBU ber om - at naturmangfoldrapporten oppdateres slik at det kommer frem at fiskem\u00e5ker hekker p\u00e5 ungdomsskolen og at rapporten beskriver avb\u00f8tende tiltak som sikrer at hensyn til fuglene er godt ivaretatt. Utredningsniv\u00e5 Sl\u00e5tthaug videreg\u00e5ende skole (VGS, A-bygg) Sakens dokumenter tilsier at det ikke foreligger et konkret prosjekt for tilbyggene til VGS som Vestland fylkeskommune \u00f8nsker for rehabilitering sin skole. A-bygget mangler helseverngodkjenning. Forslaget til detaljreguleringsplan tilrettelegger for i alt p\u00e5 2550 m2 BRA med intensjon om \u00e5 bedre dagslysforhold, inneklima og tilfredsstille krav om UU. Utredningsniv\u00e5et for VGS b\u00e6rer preg av at prosjektet er i en sv\u00e6rt tidlig fase. Vi ser at b\u00e5de ROS-analysen og naturmangfoldrapporten ikke har f\u00e5tt med seg tiltakene p\u00e5 VGS. Et viktig tema under planprosessen og offentlig ettersyn har bl.a. v\u00e6rt akebakken nordvest for A- bygget og at volum A og B griper inn i akebakken. Ogs\u00e5 tilbyggenes p\u00e5virkning p\u00e5 skolens uteareal med tanke p\u00e5 skyggelegging har v\u00e6rt p\u00e5pekt. BBU ber om: - Snitt-tegninger gjennom bygg og akebakken som viser hvordan akebakken p\u00e5virkes og hvordan overgangene mellom bygg og terreng modelleres. - Sol- og skyggeillustrasjoner som viser hvordan volum A-D p\u00e5virker solforhold p\u00e5 stedet og utearealene. - ROS analysen m\u00e5 oppdateres: tiltakene p\u00e5 VGS m\u00e5 inng\u00e5 / vurderes. - Naturmangfoldrapporten: oppdateres slik at tiltakene p\u00e5 VGS inng\u00e5r og vurderes. Fremdrift Det tas sikte p\u00e5 \u00e5 fremme saken til vedtak for bystyre i juni. EFU som forslagstiller oversender dokumentasjonen s\u00e5 snart det lar seg gj\u00f8re og f\u00f8r p\u00e5ske. Med hilsen BBU - kommunaldirekt\u00f8rens stab Dokumentet er godkjent elektronisk. "
}