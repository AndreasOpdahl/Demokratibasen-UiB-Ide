{
  "dokument_id": "a1fe3453-3961-5c16-8e00-16a994499800",
  "doc_type": "case_presentation",
  "kommune": 4601,
  "tittel": "H\u00f8ringsuttalelse -  S\u00f8knad om tillatelse til utslipp av radioaktive stoffer - Helse Bergen HF\n",
  "url": "https://bergen.kommune.no/politikere-utvalg/api/fil/bk360/10612786/Framstilling-Horingsuttalelse-Soknad-om-tillatelse-til-utslipp-av-radioaktive-stoffer-Helse-Bergen-HF-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/88802-2 H\u00f8ringsuttalelse - S\u00f8knad om tillatelse til utslipp av radioaktive stoffer - Helse Bergen HF Hva saken gjelder: Direktoratet for samfunnssikkerhet og beredskap har sendt p\u00e5 h\u00f8ring \u00abS\u00f8knad om tillatelse til utslipp av radioaktive stoffer \u2013 Helse Bergen HF\u00bb. Helse Bergen anlegger nytt protonbygg for kreftbehandling. Drift av protonterapianlegget vil kunne medf\u00f8re utslipp av radioaktive stoffer til bla luft. Utslipp til avl\u00f8p vil kun skje n\u00e5r radioaktiviteten er under grenseverdier i forskrift om forurensningslovens anvendelse. All radioaktivitet i grunnvann og grunn vil p\u00e5 det meste ha en spesifikk aktivitet p\u00e5 0,1% av sine respektive grenseverdier i forskriften om forurensingslovens anvendelse, disse utslippene er det derfor ikke s\u00f8kt om tillatelse til og omfattes ikke av denne h\u00f8ringen. N\u00e5r det gjelder utslipp til luft, er denne beregnet \u00e5 v\u00e6re ca 1 \u03bcSv/\u00e5r ved toppen av ventilasjonspipene der luften slippes ut. Dette tilsvarer under 0,4% av maksimal angitt verdi i str\u00e5levernforskriften \u00a76 fjerde ledd, p\u00e5 0,25 mSv/\u00e5r. I henhold til str\u00e5levernforskriften skal en virksomhet planlegge str\u00e5lingen og skjermingstiltakene slik at ikke yrkeseksponerte arbeidstakere og allmennheten ikke eksponeres for en effektiv dose som overstiger 0,25 mSv/\u00e5r. H\u00f8ringsfrist: 1. juli 2024 Byr\u00e5dens vurdering og forslag til h\u00f8ringsuttalelse: H\u00f8ringen er forelagt kommuneoverlegen som p\u00e5 bakgrunn av opplysninger som fremkommer i h\u00f8ringsdokumentene, vurderer at Helse Bergen HF har en plan for kontrollm\u00e5linger for \u00e5 verifisere at utslippene er innenfor bestemmelsene i str\u00e5levernforskriften. Bergen kommune har ingen ytterligere kommentarer til s\u00f8knaden. Vedtakskompetanse: Byr\u00e5dets fullmakter vedtatt av Bergen bystyre i sak 378-20 i m\u00f8te 16. desember 2020, \u00a7 6: Byr\u00e5det avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. Forretningsutvalget behandlet saken i m\u00f8tet 04.06.2024 sak 206/24 og fattet f\u00f8lgende vedtak: Byr\u00e5det avgir eventuelt h\u00f8ringssvar til \u00abH\u00f8ring av s\u00f8knad om tillatelse til utslipp av radioaktive stoffer \u2013 Helse Bergen HF\u00bb p\u00e5 vegne av Bergen kommune. 1 Byr\u00e5d for eldre, helse og omsorg innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til \u00abH\u00f8ring av s\u00f8knad om tillatelse til utslipp av radioaktive stoffer \u2013 Helse Bergen HF\u00bb slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 18. juni 2024 Christine Kahrs settebyr\u00e5d for eldre, helse og omsorg Dokumentet er godkjent elektronisk. Vedlegg: H\u00f8ring av s\u00f8knad om tillatelse til utslipp av radioaktive stoffer - Helse Bergen HF 2 "
}