{
  "dokument_id": "a489881f-f934-58f8-9b73-5d1666254e38",
  "doc_type": "case_attachment",
  "kommune": 5501,
  "tittel": "12 Notat naturmangfold",
  "url": "https://innsyn.tromso.kommune.no/application/getMoteDokument?dokid=2001897977",
  "tekst": " NOTAT KUNDE / PROSJEKT PROSJEKTLEDER DATO BoNord / Solneset Infrastruktur Kjell Hermod Strandli 02.02.2022 PROSJEKTNUMMER OPPRETTET AV REV. DATO 10225850 Oda Sofie Dahle 08.02.2022 KVALITETSSIKRET AV Solveig Angell-Petersen Naturmangfold \u2013 Solneset Innhold 1 Bakgrunn 1 2 Kunnskapsgrunnlag og metode 3 3 Naturverdier 5 3.1 Naturgrunnlag 5 3.2 Flora og vegetasjon 7 3.2.1 Naturtyper 8 3.2.2 Fremmedarter 10 3.2.3 R\u00f8dlistet vegetasjon 10 3.3 Fugl 12 3.3.1 R\u00f8dlistet fugl 13 3.4 Vilt og annet dyreliv 13 3.5 Vannforekomster 14 4 Virkninger av utbygging 14 4.1 Virkninger av Nor-Byggs byggefelt i vest 14 4.2 Virkninger sammenlignet med dagens situasjon 15 4.2.1 Virkninger av ulike vegalternativer 15 4.2.2 \u00d8vrige virkninger av planlagt utbygging 16 4.3 Virkninger sammenlignet med vedtatt omr\u00e5deplan 16 5 Avb\u00f8tende tiltak 16 6 Vurdering i forhold til naturmangfoldloven \u00a7\u00a7 8-12 17 7 Referanser 19 Vedlegg 1: Bilder fra naturtypelokalitetene 1 Bakgrunn BoNord planlegger detaljregulering av et boligomr\u00e5de p\u00e5 Solneset i Troms\u00f8 (figur 1-1). Omr\u00e5det er regulert til boligbebyggelse i kommuneplanens arealdel (2017-2026), og omr\u00e5deplan ble vedtatt i 2013 (figur 1-2). 1 Oppdragsgiver \u00f8nsker \u00e5 etablere anslagsvis 400 boenheter, samtidig som gr\u00f8nne soner og forbindelser ivaretas. Se utsnitt fra forel\u00f8pig situasjonsplan for detaljregulering i figur 1-3. Sweco er engasjert til \u00e5 kartlegge naturtyper i omr\u00e5det, samt beskrive naturverdier og vurdere virkninger av tiltaket. Figur 1-1: Oversikt over planomr\u00e5det (svart omriss). Figur 1-2. Utsnitt av vedtatt omr\u00e5deplan fra 2013. 2 Figur 1-3: Utsnitt fra forel\u00f8pig situasjonsplan for planlagt inngrep per 20.12.2021. Det m\u00e5 p\u00e5regnes endringer. V1 og V2 er alternative vegadkomster. Det samme er V3, V4 og V5, der V4 representerer allerede regulert vegtras\u00e9. Tegning: AT arkitekter. 2 Kunnskapsgrunnlag og metode Datagrunnlag som er benyttet inkluderer eksisterende informasjon fra databasene Artskart, Hjorteviltregisteret, kart over vannforekomster fra Norges vassdrags- og energidirektorat (NVE), Norges geologiske unders\u00f8kelses (NGU, 2021) database med berggrunns- og l\u00f8smassekart, Milj\u00f8direktoratets Naturbase, \u00d8kologiske grunnkart og Milj\u00f8direktoratets database for sensitive artsdata. Det er i tillegg gjennomf\u00f8rt to feltunders\u00f8kelser i og rundt planomr\u00e5det. Den f\u00f8rste befaringen ble gjort av biolog Gunnar Pedersen (Sweco) som unders\u00f8kte den lokale fuglefaunaen den 28.06.21. Han fulgte en strategisk rute (figur 2-1) planlagt p\u00e5 forh\u00e5nd og noterte ned fugler han h\u00f8rte og s\u00e5 (tabell 3-3). Den andre befaringen ble gjennomf\u00f8rt den 23.08.21 av vegetasjonsbiolog Oda Sofie Dahle (Sweco) som kartla naturverdier og naturtyper etter Milj\u00f8direktoratets seneste instruks (Milj\u00f8direktoratet, 2021). Befaringens tidspunkt er noe seint for \u00e5 fange opp enkelte arter, og noen arter kan ha blitt oversett. De fleste verdier i omr\u00e5det er imidlertid h\u00f8yst sannsynlig fanget opp gjennom tidligere registreringer i Artskart og Swecos kartlegging. Milj\u00f8direktoratets instruks beskriver en utvalgskartlegging for r\u00f8dlistede naturtyper og/eller naturtyper med viktig \u00f8kosystemfunksjon. R\u00f8dlisten over naturtyper og vurderingen om hvilke naturtyper har viktig \u00f8kosystemfunksjon er gjort av en ekspertgruppe av forskere. Etter at naturtypen er avgrenset i kart, beskrives den med forskjellige variabler som for eksempel antall store tr\u00e6r eller grad av gr\u00f8ftingsintensitet i myr. Disse variablene brukes til \u00e5 sette en sk\u00e5r for tilstand og naturmangfold. Sk\u00e5ren for disse, settes sammen for \u00e5 beregne lokalitetskvalitet ut ifra matrisen i figur 2-2. 3 Figur 2-1 Rute for fuglebefaring vist i turkis linje. Solneset barnehage og skole ligger ved Ringvegen i nord der ruten starter. Kart: Sweco. Figur 2-2: Matrise for bestemmelse av lokalitetskvalitet av naturtyper. (Milj\u00f8direktoratet, 2021) Artsregistreringene den 23.8.2021 ble gjort i Milj\u00f8direktoratets app \u00abArter\u00bb, og naturtyper ble registret med Milj\u00f8direktoratets app \u00abNin-app\u00bb. Naturtyperegistreringene vil bli publisert i Naturbase. Registreringer av r\u00f8dlistede og fremmede arter vil rapporteres til Artsobservasjoner. 4 3 Naturverdier Under f\u00f8lger en sammenstilling av informasjon om dagens status. Herunder vil funn fra databaser og funnene fra egne befaringer inng\u00e5. 3.1 Naturgrunnlag Planomr\u00e5det ligger i mellomboreal vegetasjonssone, som vist i figur 3-1. Figur 3-1: Kartutsnitt fra databasen \u00d8kologiske Grunnkart, som viser at planomr\u00e5det ligger i mellomboreal sone. L\u00f8smassekart over planomr\u00e5det viser at tynn morene (lysegr\u00f8nn) og myr (brune flekker) dominerer (figur 3-2). Det ligger noen marine avsetninger vest for skolen. Disse kan gi opphav til rike vekstforhold for vegetasjonen. Berggrunnskartet viser at planomr\u00e5det ligger p\u00e5 ganske n\u00e6ringsrik grunn med bergarter som blant annet feltspatmarmor og tynne marmorlag (figur 3-3). Spesielt marmor er en bergart som forvitrer lett, og frigir n\u00e6ringsstoffer som gir grunnlag for kalkkrevende flora. 5 Figur 3-2: L\u00f8smassekart over omr\u00e5det p\u00e5 Solneset. Kilde: NGU. Kalkspatmarmor, bl\u00e5gr\u00e5, i veksling med glimmerskifer og granat- og diopsidrik gneis Diopsid- og granatrik gneis, diopsidfels og med tynne marmorlag Granat-muskovittskifer og -gneis, med \u00f8ye- og slirestruktur, kyanittf\u00f8rende Hornblendegneis og granatamfibolitt, stedvis eklogitt, antatt vulkansk opprinnelse Figur 3-3: Berggrunnskart over omr\u00e5det p\u00e5 Solneset. Kilde: NGU. 6 3.2 Flora og vegetasjon Solneset er hovedsakelig dominert av det boreale treslaget bj\u00f8rk, med innslag av rogn. Skogen er i snitt ganske ung, men her og der st\u00e5r det relativt store gamle bj\u00f8rketr\u00e6r. Skogen har en naturlig skogdynamikk og virker ikke \u00e5 v\u00e6re p\u00e5virket s\u00e6rlig av hogst \u2013 eventuelt kun sparsom plukkhogst. Tr\u00e6rne b\u00e6rer et sparsomt utvalg av vanlige treboende lavarter som m\u00f8rkskjeggarter, bristlav og vanlig kvistlav. Morenegrunnen gir sannsynligvis god drenering der det ikke er myr, og vegetasjonen reflekterer dette. Bakken var hard og steinete, og vegetasjonen har innslag som tytteb\u00e6r, gullris, fugletelg, skogstorkenebb, fugletelg og harerug. Der vegetasjonen hadde tilgang p\u00e5 mer kildevann, kom det inn arter som turt, skogstorkenebb, marik\u00e5pe og forskjellige bregner. Hele planomr\u00e5det vekslet mellom kartleggingsenhetene b\u00e6rlyngskog (T4-C-5), svak-l\u00e5gurt b\u00e6rlyng (T4-C-6), svak l\u00e5gurt (T4-C-2) og innslag av h\u00f8gstaudeskog (T4-C18) der det var tilgang p\u00e5 kildevann (kartleggingsenheter jf. Bratli m. fl. 2019). Et areal med h\u00f8gstaudeutforming i nordvest ble registrert som naturtype kalkbj\u00f8rkeskog (se kapittel 3.2.1). Karakteriserende arter var h\u00f8gstauder som skogstorkenebb, mj\u00f8durt, forskjellige bregner og vierkratt. Skogflekken fikk sannsynligvis sigevann fra en noe rikere myrflekk rett s\u00f8r. Det virker sannsynlig at store deler av planomr\u00e5det er brukt til beite for lenge siden. Det ble funnet noen f\u00e5 innslag av arter som favoriseres av beite. Eksempler p\u00e5 disse er s\u00f8lvbunke og gulaks. Vegetasjonen var ofte dominert av gress, noe som ogs\u00e5 kan tyde p\u00e5 beitep\u00e5virkning. Flere av myrene i omr\u00e5det var sv\u00e6rt rike jordvannsmyrer. Disse er registrert som naturtyper, se kap. 3.2.1. Ellers var myrene fattig nedb\u00f8rsmyr, jordvannsmyr eller en blanding av disse, slik som blant annet ei noe st\u00f8rre myr s\u00f8r i planomr\u00e5det (figur 3-4). De rike myrene var karakterisert av kalkkrevende arter som sumphaukeskjegg, fjelltistel, vikker, breiull, dvergjamne, myrklegg og gullmose. I Artskart er i tillegg en rekke kalkkrevende arter som fjellfr\u00f8stjerne, r\u00f8dmakkmose, j\u00e5blom, fjelltistel, sveltull, h\u00e5rstarr, bj\u00f8rnebrodd, kalkkildemose, gulsildre, m.m. registrert i tilknytning til rikmyra som ligger nord for Solneset skole (naturtype \u00abHamna 3\u00bb i kap. 3.2.1). Engmarihand eller lappmarihand antas ogs\u00e5 \u00e5 vokse her (se n\u00e6rmere beskrivelse i kap. 3.2.3). Nedb\u00f8rsmyrene kjennetegnes av hydrologi og oppbygging. I motsetning til jordvannsmyrene, n\u00e5r ikke jordvannet helt opp i det \u00f8verste torvlaget. Vegetasjonen p\u00e5 nedb\u00f8rsmyrene f\u00e5r derfor kun vann og n\u00e6ring fra nedb\u00f8r. P\u00e5 solneset var partiene med nedb\u00f8rsmyr karakterisert av arter som multe, krekling, tytteb\u00e6r, blokkeb\u00e6r, skrubb\u00e6r, reinlaver og r\u00f8sslyng. Ingen av partiene med nedb\u00f8rsmyr var store nok til \u00e5 kartlegges som naturtyper. 7 Figur 3-4: Myra i s\u00f8r er en blanding av fattig jordvannsmyr (omr\u00e5der med lysere farge) og omr\u00e5der med nedb\u00f8rsmyr (omr\u00e5der med m\u00f8rkere farge). Myra har ikke kvaliteter som gj\u00f8r at den registreres som naturtype. Myra er planlagt bevart if\u00f8lge forel\u00f8pig situasjonsplan i figur 1-3. Foto: Sweco. 3.2.1 Naturtyper Fire naturtyper etter Milj\u00f8direktoratets instruks (2021) ble kartlagt i det gjennoms\u00f8kte omr\u00e5det den 23.8.2021. Under f\u00f8lger en tabell- og kartframstilling med informasjon og plassering av disse (tabell 3-1 og figur 3-5). Bilder fra lokalitetene vises i vedlegg 1. Tabell 3-1: Naturtyper etter Milj\u00f8direktoratets instruks (Milj\u00f8direktoratet 2021) registrert av Sweco den 23.8.2021. Kartframstilling i figur 3-5. Verdi er satt ut fra konsekvensutredningsmetodikk fra Milj\u00f8direktoratet (Milj\u00f8direktoratets Veileder | M-1941). Navn / naturtype Lokalitets- Beskrivelse kvalitet Hamna 1 Moderat Tilstand Myra er intakt og uten slitasje fra kj\u00f8respor. Det ble ikke observert fremmedarter, E10.2 Rik \u00e5pen men det g\u00e5r en liten sti gjennom myra. Dette medf\u00f8rer noe slitasje, men det er jordvannsmyr i ikke nok til \u00e5 trekke ned vurderingen, og lokaliteten f\u00e5r god tilstand. mellomboreal sone Naturmangfold De habitatsspesifikke artene sumphaukeskjegg, svarttopp, myrklegg, j\u00e5blom, bj\u00f8rnebrodd og sveltull ble funnet p\u00e5 myra, men ingen arter fra lista over kalkindikatorer ble observert. Ingen r\u00f8dlistearter ble observert og ingen r\u00f8dlistearter er kjent fra f\u00f8r. Ettersom myra er relativt liten f\u00e5r den liten naturmangfoldsvurdering. R\u00f8dlistet naturtype: Nei Sentral \u00f8kosystemfunksjon: Ja St\u00f8rrelse (m2): 2026 Verdi: Stor 8 (Naturtype ogs\u00e5 kartlagt i 2019 med samme tilstands- og naturmangfoldssk\u00e5r og lokalitetskvalitet (Naturbase)). Hamna 2 Moderat Tilstand Myra er intakt og uten slitasje fra kj\u00f8respor. Det ble ikke observert fremmedarter, E10.2 Rik \u00e5pen men det g\u00e5r en sti gjennom myra. Dette er ikke nok til \u00e5 trekke ned vurderingen jordvannsmyr i og lokaliteten f\u00e5r god tilstand. mellomboreal sone Naturmangfold De habitatsspesifikke artene gulstarr, bj\u00f8rnebrodd, tettegras, sveltull, myrklegg og myrfiol ble funnet p\u00e5 myra. Ingen r\u00f8dlistearter ble observert og ingen r\u00f8dlistearter er kjent fra f\u00f8r. Ingen arter fra lista over kalkindikatorer ble observert. Ettersom myra er relativt liten f\u00e5r den liten naturmangfoldsvurdering. R\u00f8dlistet naturtype: Nei Sentral \u00f8kosystemfunksjon: Ja St\u00f8rrelse (m2): 2462 Verdi: Stor Hamna 3 Sv\u00e6rt h\u00f8y Tilstand Myra b\u00e6rer preg av friluftsliv. Det g\u00e5r en sti gjennom hele lokaliteten, og det er E10.2 Rik \u00e5pen lagt opp en plankesti over en liten del. Likevel f\u00e5r myra god tilstand ettersom den jordvannsmyr i er intakt og fri for kj\u00f8respor og fremmede arter. mellomboreal sone Naturmangfold De habitatsspesifikke artene sumphaukeskjegg, j\u00e5blom, myrfiol, dvergjamne, myrsaulauk, gulsildre, fjellfr\u00f8stjerne, sveltull, bj\u00f8rnebrodd, fjelltistel, myrklegg, breiull og gulstarr ble funnet i myra. Tidligere er r\u00f8dlistearten nebbstarr (NT) registrert i lokaliteten. P\u00e5 grunn av myras st\u00f8rrelse, tilstedev\u00e6relse av en r\u00f8dlisteart og spredte kalkindikatorer, f\u00e5r myra stor naturmangfoldsvurdering. Myra har tydelige myrstrukturer i veksling. Annen informasjon En rekke kalkkrevende plantearter er tidlgiere registrert i tilknytning til myra (Artskart). Det er registrert funn av r\u00f8dlistearten smalmarihand p\u00e5 myra i Artskart. Etter kommunikasjon med r\u00f8dlistekommiteen bak vurderingen for smalmarihand, er det vurdert at funnene sannsynligvis ikke er smalmarihand, men lappmarihand/engmarihand. Det er tidligere gjort funn av den noe uvanlige (men ikke r\u00f8dlistede) arten fjelltettegras i myra. Det kj\u00f8rer tr\u00e5kkemaskin over deler av myra om vinteren, noe som p\u00e5virker tidspunkt for sn\u00f8smelting der. Det er gravd en gr\u00f8ft utenfor naturtypens utstrekning som sannsynligvis vil f\u00f8re til en viss p\u00e5virkning p\u00e5 lokal hydrologi. Konsenvensen over tid vil v\u00e6re noe \u00f8kt drenering av myra i n\u00e6romr\u00e5det. R\u00f8dlistet naturtype: Nei Sentral \u00f8kosystemfunksjon: Ja St\u00f8rrelse (m2): 11406 Verdi: Sv\u00e6rt stor Hamna 4 Moderat Tilstand Busksjiktet var sparsomt og verken gran, spor av tunge kj\u00f8ret\u00f8y eller C15 Kalkbj\u00f8rkeskog fremmedarter ble observert. Skogen f\u00e5r god tilstand. Naturmangfold Ettersom lokaliteten er liten og uten tr\u00e6r med spesielle livsmedium f\u00e5r den liten naturmangfoldsvurdering. Det er tidligere registrert en r\u00f8dlisteart, kjertelvier (NT) i lokaliteten. R\u00f8dlistet naturtype: Nei Sentral \u00f8kosystemfunksjon: Ja St\u00f8rrelse (m2): 2473 Verdi: Stor 9 Figur 3-5: Oversikt over plassering av naturtyper og deres lokalitetskvalitet. 3.2.2 Fremmedarter Det er kun gjort ett funn av fremmedarter i planomr\u00e5det. Det gjelder fremmedarten hagen\u00f8kleblom som ble registrert i 2019 (Artskart), plassering vises i figur 3-6. Arten har fremmedartskategorien potensielt h\u00f8y risiko (PH). 3.2.3 R\u00f8dlistet vegetasjon Fire r\u00f8dlista arter av karplanter er tidligere registrert i planomr\u00e5det i Artskart. Se 10 tabell 3-2 og figur 3-6 og figur 3-7 for n\u00e6rmere beskrivelse. Av de registrerte r\u00f8dlisteartene er \u00e9n av dem, smalmarihand, vurdert \u00e5 v\u00e6re feilregistrert. Dette begrunnes n\u00e6rmere i neste avsnitt. Sweco gjenfant ingen av artene under sin kartlegging i omr\u00e5det. Det er i Artskart registrert to funn av arten smalmarihand i omr\u00e5det fra 2013. If\u00f8lge artens nye r\u00f8dlistevurdering (publisert 24.11.2021), er artens utbredelsesomr\u00e5de kun S\u00f8r- og \u00d8st-Norge (Solstad m.fl. 2021). I vurderingen st\u00e5r det at: \u00abArten har v\u00e6rt angitt fra Vestlandet og ganske ofte og nylig fra Tr\u00f8ndelag, Nordland og Troms (bl.a. i Artskart), men vi anser alle disse angivelsene som tvilsomme (og som mest trolig h\u00f8rende til engmarihand D. incarnata).\u00bb Etter kontakt med ekspertkomiteen bak artens r\u00f8dlistevurdering (Geir Gaarder pers. medd.), har vi vurdert at registreringene i Artskart kan regnes for \u00e5 v\u00e6re feilregistreringer. Vi antar at registreringene egentlig dreier seg om de livskraftige artene lappmarihand og/eller engmarihand. Dette er livskraftige arter som ogs\u00e5 er sterkt knyttet til rik jordvannsmyr. P\u00e5 bakgrunn av dette ekskluderes vurdering av smalmarihand fra denne rapporten. 11 Tabell 3-2: R\u00f8dlistearter registrert i det gjennoms\u00f8kte omr\u00e5det. Smalmarihand er utelatt ettersom det er snakk om antatte feilregistreringer. Kilde: Artskart. Norsk Kategori Funndato Kommentar navn Nebbstarr N\u00e6rt truet (NT) 07.07.2003 Usikker plassering (707 m koordinatpresisjon). Nebbstarr N\u00e6rt truet (NT) 03.07.2014 Registrert i utkanten av naturtype \u00abHamna 3\u00bb. Vurderes \u00e5 fortsatt v\u00e6re potensiale for arten i omr\u00e5det. Vrangull S\u00e5rbar (VU) 02.07.2017 Registrert like nord for naturtype \u00abHamna 3\u00bb (markert rett innenfor gjerdet til barnehagen, men med 10 m koordinatpresisjon s\u00e5 den kan ha v\u00e6rt funnet utenfor). Vurderes \u00e5 fortsatt v\u00e6re potensiale for arten i omr\u00e5det. Kjertelvier N\u00e6rt truet (NT) 02.07.2017 Registrert i skog vest for barnehage, innenfor naturtypen \u00abHamna 4\u00bb. Finnes trolig fortsatt her. Kjertelvier N\u00e6rt truet (NT) 04.06.2021 Registrert to steder; i utkanten av naturtypen \u00abHamna 4\u00bb og p\u00e5 myr lenger s\u00f8r. Se n\u00e6rmere angitt voksested i figur 3-7. Antas \u00e5 fortsatt vokse her. Figur 3-6: Fremmedart- og r\u00f8dlisteartregistreringer sett i sammenheng med naturtyper og plangrense. Smalmarihandfunn (*) er antatt feilregistrering. Omr\u00e5det utenfor plangrensen i vest er ferdigregulert og skal bygges ut av et annet firma (Nor-Bygg). Kart: Sweco. 12 Figur 3-7. Registreringer av kjertelvier i omr\u00e5det. Den r\u00f8de prikken viser registrering fra 2017. Arealene viser registreringer fra 2021. Kilde: Utsnitt fra Artskart. 3.3 Fugl Den 28.6.2021 ble det gjennomf\u00f8rt en befaring for \u00e5 unders\u00f8ke fuglelivet i planomr\u00e5det. Antall individer per fugleart ble ikke vurdert, men inntrykket av dominerende artene var gr\u00e5trost, l\u00f8vsanger og bj\u00f8rkefink (tabell 3-3). Andre livskraftige (LC) fuglearter som er registrert i Artskart i omkringliggende omr\u00e5der er dompap, kj\u00f8ttmeis, gransanger, grankorsnebb, sidensvans, l\u00f8vsanger, svarttrost, lirype, ravn, spurvehauk med flere (Artskart, 2022). Disse er knyttet til skogen i n\u00e6romr\u00e5det og representerer en triviell fuglefauna. Det er registrert gr\u00e5spett i omr\u00e5det rundt og det forventes noe aktivitet av hakkespett i planomr\u00e5det. Etter kontakt med lokalkjent Rune Muladal er det ogs\u00e5 kjent at bl\u00e5strupe bruker hele troms\u00f8marka. Hornugle og haukugle er ogs\u00e5 blitt observert n\u00e6ringss\u00f8kende i og omkring planomr\u00e5det. Tabell 3-3: Arter sett og/eller h\u00f8rt under fugleunders\u00f8kelse av Sweco p\u00e5 Solneset den 28.06.21. Gr\u00e5trost (LC) Bj\u00f8rkefink (LC) Bokfink (LC) L\u00f8vsanger (LC) Kj\u00f8ttmeis (LC) Svart-hvit fluesnapper (LC) R\u00f8dvingetrost (LC) Lirype (LC) 13 Figur 3-8: Lirype (LC) dokumentert under befaring av fuglefaunaen p\u00e5 Solneset den 28.06.21. Foto: Sweco 3.3.1 R\u00f8dlistet fugl Det er registrert h\u00f8nsehauk (VU) i planomr\u00e5det i 2020 (Artskart, 2022). Det foreligger ingen tidligere registrerte hekkelokaliteter i selve planomr\u00e5det, men det ligger en hekkelokalitet i n\u00e6rheten. Lokalkjent Rune Muladal har bidratt med informasjon om lokasjonen for reiret som ligger over 500m luftlinje unna plangrensen (pers. medd. Rune Muladal). Reiret har v\u00e6rt brukt over flere \u00e5r, men var ikke aktivt i 2021. Lappugle (VU) er blitt observert i og rundt planomr\u00e5det over flere dager i 2020 (pers. medd. Rune Muladal). Den ble observert p\u00e5 n\u00e6ringss\u00f8k og sannsynligvis p\u00e5 rast. Etter oppholdet dro den videre og hekking ble ikke observert. Arten bruker sannsynligvis omr\u00e5det sporadisk, og er noe knyttet til den gamle skogen i omr\u00e5det. I regionen er ikke gamle tr\u00e6r spesielt vanlig, og omr\u00e5det i og rundt planomr\u00e5det stikker seg derfor ut som s\u00e6rlig egnet habitat. Gr\u00f8nnfink (VU) og granmeis (VU) er registrert i Artskart og antas \u00e5 bruke hele Troms\u00f8marka, inkludert planomr\u00e5det, som leve- og hekkeomr\u00e5de. Det er ikke registrert hekking i planomr\u00e5det, men begge arter antas \u00e5 hekke her. Artene er ikke spesielt tilknyttet til naturen i selve planomr\u00e5det sammenlignet med resten av marka. 3.4 Vilt og annet dyreliv Planomr\u00e5det og skogomr\u00e5dene rundt forventes \u00e5 ha et dyreliv representativt for tilsvarende omr\u00e5der i regionen. Eksempler p\u00e5 slik fauna er r\u00f8yskatt, sm\u00e5gnagere, elg og r\u00f8drev. Det ble ikke observert tr\u00e5kk eller avf\u00f8ring etter hjortevilt p\u00e5 befaring. Hjorteviltregisteret viser kun ytterst f\u00e5 registreringer av fallvilt i omr\u00e5det (figur 3-9), med kun tre registreringer gjort i perioden fra 1900 til 2021. Dette er de eneste tre registreringene av fallvilt av hjortedyr gjort p\u00e5 hele Troms\u00f8ya. Alle tre var registreringer av elg som ble funnet d\u00f8d med ukjent d\u00f8ds\u00e5rsak. Lokalkjent sier at Solneset er hyppig brukt av blant annet elg, og at de gjerne oppholder seg i planomr\u00e5det (pers. medd. Rune Muladal). 14 Figur 3-9: Utsnitt av fallvilt fra hjortevilltregisteret tatt 17.09.21. Kartet viser tre registrerte d\u00f8dsfall av elg i perioden 1900 \u2013 2021. 3.5 Vannforekomster Det er ingen registrerte vassdrag eller innsj\u00f8er i planomr\u00e5det. Det g\u00e5r noen sm\u00e5 bekkedrag fra et par av myrene, men disse er for sm\u00e5 til \u00e5 v\u00e6re registrert som vassdrag i NVEs kartl\u00f8sning eller i vannmilj\u00f8 (NVE kart, 17.09.21, vann-nett, 2021). Det er sannsynlig at disse har usikker sesongavhengig vannf\u00f8ring og dermed mindre potensial for akvatiske arter. Etter kontakt med lokalkjent, ble det kjent at oterpar er knyttet til de sm\u00e5 bekkedragene i og rundt planomr\u00e5det (pers. medd. Rune Muladal). 4 Virkninger av utbygging I dette kapittelet beskrives virkninger av planlagt tiltak, sett opp mot dagens situasjon, og sammenlignet med vedtatt omr\u00e5deplan. Relevante virkninger av inntilliggende allerede vedtatt detaljplan i vest beskrives f\u00f8rst. 4.1 Virkninger av Nor-Byggs byggefelt i vest Nabobyggefeltet i vest er allerede detaljregulert, og planlegges utbygd ut av Nor-Bygg. Virkningene av denne utbyggingen p\u00e5virker ogs\u00e5 omr\u00e5det omtalt i denne rapporten. F\u00f8rst beskrives derfor i korte trekk hvilke virkninger Nor-Byggs tiltak sannsynligvis vil ha p\u00e5 BoNords planomr\u00e5de. Vestre del av rikmyra \u00abHamna 3\u00bb (den delen som ligger utenfor planomr\u00e5det i figur 3-6) vil bli utsatt for direkte arealbeslag og ventes \u00e5 utg\u00e5 som naturtype/myr. I tillegg forventes det at tilsiget til myra nedstr\u00f8ms endres, noe som vil gi endring i myras hydrologi. Nor-Byggs planomr\u00e5de ber\u00f8rer ogs\u00e5 en del av kalkbj\u00f8rkeskogen \u00abHamna 4\u00bb. Om denne skogflekken bearbeides, vil naturtypen g\u00e5 tapt der. Utbyggingen til Nor-Bygg kan trolig ogs\u00e5 ha noe negativ p\u00e5virkning p\u00e5 forekomsten av r\u00f8dlistearten kjertelvier som er registrert litt lenger nord (nedenfor). Dette fordi tilsig til omr\u00e5det der arten vokser ventes \u00e5 endres, og arten er noe avhengig av sigevann. 15 Utbygging av Nor-Byggs omr\u00e5de ventes \u00e5 medf\u00f8re \u00f8kt menneskelig aktivitet og slitasje ogs\u00e5 i BoNords planomr\u00e5de (s\u00e6rlig i nordvest). 4.2 Virkninger sammenlignet med dagens situasjon 4.2.1 Virkninger av ulike vegalternativer BoNord vurderer alternative vegtras\u00e9er i nordvestlige del av planomr\u00e5det (se figur 1-3). Disse ber\u00f8rer naturtyper og triviell natur i forskjellig grad. Under f\u00f8lger en beskrivelse av antatte virkninger ved valg av forskjellige tras\u00e9er. Alle alternativene til vegtras\u00e9 vil f\u00f8re til direkte arealbeslag av alminnelig natur som ikke ble kartlagt som naturtype. Alternativene V1 og V2 vil begge medf\u00f8re betydelige skj\u00e6ringer/fyllinger i terrenget, og dermed relativt store arealbeslag. Tras\u00e9 for V1 g\u00e5r gjennom deler av kalkbj\u00f8rkeskogen \u00abHamna 4\u00bb. Anlegning av vegen vil fragmentere naturtypen, og fragmentet i vest blir for lite til \u00e5 kvalifisere som naturtype. I det st\u00f8rste, gjenv\u00e6rende fragmentet i \u00f8st vil det etter planen bli anlagt en bygning. Dermed blir dette ogs\u00e5 for lite til \u00e5 kvalifisere som naturtype. V1 er for \u00f8vrig relativt lenger enn V2, og dermed vil det n\u00f8dvendigvis g\u00e5 tapt mer naturareal. V2 krysser kun delvis kalkbj\u00f8rkeskogen \u00abHamna 4\u00bb, men den splitter den i to. Fragmentet i \u00f8st vil etter planen bli bebygget og dermed falle bort som naturtype. Fragmentet i vest vil sannsynligvis ogs\u00e5 bli for lite til \u00e5 kvalifisere som naturtype. Begge tras\u00e9ene vil sannsynligvis \u00f8delegge habitatet for kjertelvier (NT) gjennom arealbeslag og p\u00e5virkning p\u00e5 tilsig. Sammenligning av tras\u00e9ene vises i tabell 4-1. Tabell 4-1: Virkninger av tras\u00e9alternativer V1 og V2 sett opp mot hverandre. Vegalternativ Virkning V1 Fragmentering av kalkbj\u00f8rkeskogen gj\u00f8r at den faller bort som naturtype. Sannsynligvis \u00f8deleggelse av habitatet for kjertelvier (NT). V2 Mindre arealbeslag enn V1, men fragmentering av kalkbj\u00f8rkeskogen vil trolig gj\u00f8re at den likevel faller bort som naturtype. Sannsynligvis \u00f8deleggelse av habitatet for kjertelvier (NT). Vegtras\u00e9 V4 er regulert i dag. Alternativene V3 og V5 vurderes ogs\u00e5. De ulike alternativene ber\u00f8rer nord\u00f8stre del av naturtypen \u00abHamna 3\u00bb i ulik grad (rosa felt under r\u00f8dt skravert omr\u00e5de i figur 1-3 viser nord\u00f8stre del av naturtypen \u00abHamna 3\u00bb). En sammenligning av veialternativenes virkninger for nord\u00f8stre del av \u00abHamna 3\u00bb er gitt i tabell 4-2. Det p\u00e5pekes imidlertid at nord\u00f8stre del av \u00abHamna 3\u00bb forventes \u00e5 forringes betydelig sammenlignet med i dag uansett hvilket av vegalternativene som velges. V6 krysser den s\u00f8r\u00f8stre armen av rikmyra \u00abHamna 3\u00bb. Den delen av myra som ligger s\u00f8r for V6 antas \u00e5 bli bearbeidet og forsvinne i sin helhet, og store deler av sigevanntilf\u00f8rselen som mater gjenv\u00e6rende nord\u00f8stlige del av rikmyra vil da trolig ogs\u00e5 reduseres. Sett sammen med arealbeslaget i vestre del (i Nor-Byggs byggefelt), mister i f\u00f8rste omgang rikmyra omtrent 2/3 av dens areal. Dette nedgraderer umiddelbart naturmangfoldsvurderingen av rikmyra fra stort til moderat, og lokalitetskvaliteten fra sv\u00e6rt h\u00f8y til h\u00f8y. Ettersom begge myras hovedtilf\u00f8rsler av sigevann blir beslaglagt (i vest av Nor-Bygg og \u00f8st av BoNord), vil n\u00f8dvendigvis hydrologien i gjenv\u00e6rende del av myra nedstr\u00f8ms endres. Det forventes dermed at den gjenst\u00e5ende flekken med rikmyr i nord\u00f8st (nord for V6 og \u00f8st for Nor-Byggs omr\u00e5de) over tid vil t\u00f8rke ut og bli forringet uavhengig av hvilket av V3, V4 og V5 som velges. Over tid ventes torva \u00e5 omdannes til jord og den karakteristiske myrvegetasjonen ventes \u00e5 forsvinne. Dette ventes \u00e5 inkludere r\u00f8dlisteartene nebbstarr (NT) og vrangull (VU). Artene vil sannsynligvis forsvinne uavhengig av hvilken av vegtras\u00e9ene som velges. Tabell 4-2: Virkninger av tras\u00e9alternativer V3, V4 og V5 p\u00e5 nord\u00f8stre del av naturtypen \u00abHamna 3\u00bb, sett opp mot hverandre. Vegalternativ Virkning V3 G\u00e5r nord for rikmyra \u00abHamna 3\u00bb. Gir ikke direkte arealbeslag i myra. V4 Noe direkte arealbeslag ved at tras\u00e9en krysser og g\u00e5r i kanten av nord\u00f8stre del av rikmyra \u00abHamna 3\u00bb (alternativet er allerede regulert). V5 St\u00f8rre direkte arealbeslag ved at traseen krysser og g\u00e5r lenger inn p\u00e5 nord\u00f8stre del av rikmyra \u00abHamna 3\u00bb. 16 4.2.2 \u00d8vrige virkninger av planlagt utbygging Planforslaget inneb\u00e6rer at store deler av planomr\u00e5det vil bli avskoget og bearbeidet for boligbebyggelse. Det antas at all natur vil bli bearbeidet i boligomr\u00e5dene A til D (se figur 1-3). Dette vil medf\u00f8re direkte arealbeslag av s\u00f8r\u00f8stlige deler av naturtypen \u00abHamna 3\u00bb. Resten av naturtypen forventes ogs\u00e5 \u00e5 forringes som f\u00f8lge av endret hydrologi, ev. ogs\u00e5 pga. direkte arealbeslag av vei (se for \u00f8vrig n\u00e6rmere beskrivelse i kap. 4.2). Det er avsatt en sone helt \u00f8st i planomr\u00e5det for \u00e5 spare mer av marka og begrense tiltaksomr\u00e5det. Dette medf\u00f8rer at den delen av naturtypen \u00abHamna 2\u00bb som ligger innenfor planomr\u00e5det ikke blir ber\u00f8rt. Naturtypen \u00abHamna 1\u00bb ligger utenfor planomr\u00e5det og blir ikke ber\u00f8rt. En av de st\u00f8rre myrene s\u00f8r i planomr\u00e5det er foresl\u00e5tt bevart (rosa felt s\u00f8r i figur 1-3, samt bilde i figur 3-4). Denne ble ikke kartlagt som naturtype, men bevaring av myra vil ivareta myras \u00f8kosystem og v\u00e6re positivt for omr\u00e5dets biodiversitet. Tiltaket vil medf\u00f8re direkte arealbeslag og fragmentering av dagens naturomr\u00e5de, noe som vil f\u00f8re til forringelse av hekkeplasser og leveomr\u00e5der for vanlig forekommende fugl og andre dyr. Dette gjelder ogs\u00e5 r\u00f8dlisteartene gransanger (VU) og gr\u00f8nnfink (VU). Tiltaket vil i anleggsfase (og driftsfase) bidra til \u00f8kt st\u00f8y og forstyrrelse for dyre- og fugleliv. Det antas at hekkeplass for H\u00f8nsehauk (VU) sannsynligvis ikke vil bli p\u00e5virket av selve utbyggingen (hensynssoner for fugl, 2018). Reiret kan der imot bli p\u00e5virket av \u00f8kt menneskelig aktivitet i n\u00e6romr\u00e5det. Spesielt under hekketiden fra mars til august. Lappugle (VU) bruker omr\u00e5det sporadisk (ikke hekking), og utbygging vil medf\u00f8re arealbeslag og forstyrrelse innenfor artens leveomr\u00e5de. Anleggelsen av et boligomr\u00e5de vil lede til \u00f8kt bruk, og medf\u00f8lgende slitasje og forstyrrelse, av naturen i n\u00e6rheten. Dette gjelder b\u00e5de ubearbeidet natur som er gjensatt i boligfeltet og bruk av naturen i n\u00e6rhet til boligfeltet. Eksempelvis ventes det at ev. gjensatt natur mellom boligfeltet og skolen sannsynlig oppleve et stort oppsving i bruk og slitasje. 4.3 Virkninger sammenlignet med vedtatt omr\u00e5deplan Som for planlagt detaljplan fra BoNord vil naturtypene \u00abHamna 3\u00bb og \u00abHamna 4\u00bb, samt tilknyttede forekomster av r\u00f8dlistearter, g\u00e5 tapt ogs\u00e5 i tidligere vedtatt omr\u00e5deplanen. \u00abHamna 2\u00bb ser ble ikke direkte ber\u00f8rt i omr\u00e5deplanen, men det var lagt opp til bebyggelse tett inntil, noe som i s\u00e5 fall kan p\u00e5virke naturtypen negativt. Det er langt st\u00f8rre avstand fra inngrep til denne myra i foresl\u00e5tt detaljplan. S\u00f8rlige myr (ikke naturtype) som planlegges bevart av BoNord ble direkte ber\u00f8rt i omr\u00e5deplanen. Sammenlignet med vedtatt omr\u00e5deplan legger de nye planene opp til en mer konsentrert utbygging innen planomr\u00e5det. Omr\u00e5deplanen la opp til mer spredt bebyggelse og gr\u00f8nne korridorer/omr\u00e5der mellom, mens BoNords planer gir mer konsentrert utbygging og bredere randsoner som ikke ber\u00f8res rundt (s\u00e6rlig mot \u00f8st). Dette vil bevare mer av randsonen til Troms\u00f8marka og vurderes som positivt for naturmangfold. 5 Avb\u00f8tende tiltak Naturtyper Naturtypene \u00abHamna 3\u00bb og \u00abHamna 4\u00bb antas \u00e5 utg\u00e5 som f\u00f8lge av utbygging, p\u00e5 grunn av utt\u00f8rking/fragmentering. Dersom det er mulig \u00e5 sette igjen noe natur i forbindelse med utbygging i/rundt disse omr\u00e5dene vil det likevel v\u00e6re positivt for naturmangfold her. Rikmyra \u00abHamna 2\u00bb b\u00f8r ikke ber\u00f8res av tiltak. Dette inkluderer en buffer og kantskog p\u00e5 minimum 10 m for \u00e5 sikre at myra ikke forringes ved at den punkteres/dreneres av n\u00e6rliggende inngrep. 17 Andre myromr\u00e5der \u00d8vrige myromr\u00e5der i planomr\u00e5det b\u00f8r ogs\u00e5 fors\u00f8kes \u00e5 ivaretas p\u00e5 grunn av klima, et s\u00e6regent artsinventar knyttet til myr og p\u00e5 grunn av deres egenverdi. Den s\u00f8ndre myra i prosjektomr\u00e5det planlegges ikke ber\u00f8rt, og det anbefales at dette f\u00f8lges. Samme anbefaling som over, med buffer p\u00e5 10 m og gjenst\u00e5ende kantskog, gjelder for denne myra. Ingen av myrene b\u00f8r ellers ber\u00f8res i anleggsfasen ved for eksempel kj\u00f8respor eller midlertidig deponi og lignende. Om det er planlagt sti eller skil\u00f8ype over myr b\u00f8r de legges utenfor for \u00e5 hindre slitasje over tid. Fremmede arter Dersom en ber\u00f8rer forekomst av fremmedarten hagen\u00f8kleblom (PH) b\u00f8r en utf\u00f8re tiltak for \u00e5 hindre spredning av arten. Ved mottak av nye masser skal disse ikke inneholde fremmede plantearter. Under og i etterkant av utbygging m\u00e5 det overv\u00e5kes om det etableres fremmede arter som kan gi skade p\u00e5 naturmangfold i n\u00e6rheten, og om n\u00f8dvendig settes i gang bekjempingstiltak. Fremmede arter b\u00f8r ikke benyttes i forbindelse med utplanting i parkarealer o.l. Parkarealer Pga. \u00f8kt brukertrykk p\u00e5 marka i forbindelse med utbygging, kan det med fordel tilrettelegges mer konsentrerte \u00abpark-/lekearealer\u00bb, samtidig som randsonene bevares uber\u00f8rt. Dette vil legge til rette for konsentrering av bruk og slitasje p\u00e5 mindre arealer. Tiltaket vil dermed redusere slitasje i naturomr\u00e5der som ikke blir ber\u00f8rt av tiltaket. Parkarealer b\u00f8r utformes slik at de blir mest mulig attraktive for naturlig fauna, slik som insekter og fugl. Dette inneb\u00e6rer f.eks. \u00e5 benytte stedegne plantearter som naturlig forekommer lokalt, og fors\u00f8ke \u00e5 f\u00e5 sammenheng mellom gr\u00f8ntarealer slik at det blir enkelt og attraktivt \u00e5 forflytte seg mellom. 6 Vurdering i forhold til naturmangfoldloven \u00a7\u00a7 8-12 Tiltak som ber\u00f8rer naturmangfold skal vurderes opp mot prinsippene i \u00a7\u00a7 8-12 i naturmangfoldloven og legges til grunn ved skj\u00f8nnsut\u00f8ving, jf. naturmangfoldloven \u00a7 7. Det skal gj\u00f8res en vurdering av om kunnskapsgrunnlaget for tiltaket er godt og av den samlede belastningen som naturmangfoldet blir/vil bli utsatt for (\u00a7 10). Kostnadene ved milj\u00f8forringelse som tiltaket inneb\u00e6rer, skal b\u00e6res av tiltakshaver (\u00a7 11), og det skal legges vekt p\u00e5 milj\u00f8forsvarlige driftsmetoder, teknikker og lokalisering (\u00a7 12). Vet man lite om virkningene av tiltaket, skal f\u00f8re-var-prinsippet tillegges stor vekt i saken (\u00a7 9). \u00a7 8 - kunnskapsgrunnlaget Det er blitt gjennomf\u00f8rt feltbefaring med kartlegging av naturtyper i planomr\u00e5det. En liten del av omr\u00e5det helt i \u00f8st er i tillegg blitt kartlagt tidligere (Naturbase). Det ble ogs\u00e5 gjennomf\u00f8rt en befaring tidlig i feltsesongen som unders\u00f8kte fuglefaunaen. I tillegg er det innhentet informasjon fra Artskart. Det vurderes \u00e5 v\u00e6re et godt kunnskapsgrunnlag og god kunnskap om hvordan tiltaket vil kunne p\u00e5virke de ulike verdiene. \u00a7 9 \u2013 f\u00f8re-var-prinsippet Det er lite trolig at tiltaket vil medf\u00f8re omfattende, utforutsatte milj\u00f8konsekvenser ut over det som er vurdert i denne rapporten. Kunnskapen om naturverdier i omr\u00e5det og hvordan tiltaket vil p\u00e5virke disse ses p\u00e5 som god, og vi kan ikke se at det er grunn til at f\u00f8re-var-prinsippet skal komme til anvendelse. \u00a7 10 \u2013 \u00f8kosystemtiln\u00e6rming og samlet belastning De fleste av registrerte fugl og pattedyr er vanlig forekommende, med gode bestander lokalt og nasjonalt. Tiltaket vil i liten grad \u00f8ke den samla belastningen for disse artene. En generell vurdering for samlet belastning p\u00e5 Troms\u00f8marka f\u00f8lger. Det forekommer noe utbyggingstrykk p\u00e5 Troms\u00f8marka, og dermed fare for bit-for-bit nedbygging. Utbyggingen utredet i denne rapporten vil bidra negativt i s\u00e5 retning. Marka vil totalt sett sitte igjen med mindre naturareal, f\u00e6rre naturtypelokaliteter og f\u00e6rre r\u00f8dlisteartslokaliteter. Kommunen utreder en forvaltningsplan som kommer til \u00e5 ta for seg arealbruk i Troms\u00f8marka. N\u00e5r denne er ferdig, vil omfanget av byggepresset p\u00e5 marka bli klarere. 18 Tabell 6-1 gir en oversikt over vurdering av samlet belastning for de registrerte naturverdiene i planomr\u00e5det. Dette inkluderer p\u00e5virkning p\u00e5 mulighet for \u00e5 n\u00e5 forvaltningsm\u00e5l for ulike arter som f\u00f8lge av utbygging. Tabell 6-1. Oversikt over samlet belastning for ulike naturverdier i planomr\u00e5det. Natur- Samlet belastning Forvaltningsm\u00e5l for arter* element Rikmyra Ber\u00f8res ikke. Bidrar ikke til samlet belastning - \u00abHamna 1\u00bb Rikmyra Ber\u00f8res ikke. Bidrar ikke til samlet - \u00abHamna 2\u00bb belastning. Rikmyra Antas \u00e5 g\u00e5 tapt. Bidrar i liten grad til samlet - \u00abHamna 3\u00bb belastning, ettersom det er ganske stort potensiale for naturtypen lokalt og regionalt. Kalkbj\u00f8rkes Bidrar uvesentlig til samlet belastning, - kogen ettersom det er stort potensiale for \u00abHamna 4\u00bb naturtypen lokalt og regionalt. Vrangull Tidligere registrert forekomst i planomr\u00e5det Utbyggingen ventes i noen grad \u00e5 (VU) forventes \u00e5 utg\u00e5. Samlet belastning for arten f\u00f8re til at det blir mer utfordrende \u00e5 ansees som moderat ettersom arten er n\u00e5 forvaltningsm\u00e5let. r\u00f8dlistet som s\u00e5rbar (VU). Kjertelvier Tidligere registrert forekomst nordvest i Utbyggingen ventes i liten grad \u00e5 f\u00f8re (NT) planomr\u00e5det forventes \u00e5 utg\u00e5. Samlet til at det blir mer utfordrende \u00e5 n\u00e5 belastning for arten ansees som svak negativ forvaltningsm\u00e5let. ettersom arten er r\u00f8dlistet som n\u00e6rt truet (NT). Nebbstarr Tidligere registrert forekomst i planomr\u00e5det Utbyggingen ventes i liten grad \u00e5 f\u00f8re (NT) forventes \u00e5 utg\u00e5. Samlet belastning for arten til at det blir mer utfordrende \u00e5 n\u00e5 ansees som svakt negativ ettersom arten er forvaltningsm\u00e5let. r\u00f8dlistet som n\u00e6rt truet (NT). H\u00f8nsehauk Del av leveomr\u00e5de for arten reduseres. Utbyggingen ventes i relativt liten (VU) Hekkelokalitet forventes ikke \u00e5 utg\u00e5 som grad \u00e5 f\u00f8re til at det blir mer f\u00f8lge av utbygging. Det forventes imidlertid at utfordrende \u00e5 n\u00e5 forvaltningsm\u00e5let. noe mer menneskelig aktivitet og forstyrrelse i omr\u00e5det kan bidra noe negativt. Utbygging ventes i noen grad \u00e5 bidra til samlet belastning for arten. Lappugle Del av leveomr\u00e5de for arten reduseres, men Utbyggingen ventes i liten grad \u00e5 f\u00f8re (VU) hekkelokaliteter ber\u00f8res ikke. Utbygging til at det blir mer utfordrende \u00e5 n\u00e5 ventes i liten grad \u00e5 bidra til samlet forvaltningsm\u00e5let. belastning for arten. Gr\u00f8nnfink Del av leveomr\u00e5de for arten reduseres. Det Utbyggingen ventes i liten grad \u00e5 f\u00f8re (VU) forventes ogs\u00e5 noe mer menneskelig aktivitet til at det blir mer utfordrende \u00e5 n\u00e5 og forstyrrelse i omkringliggende omr\u00e5der. forvaltningsm\u00e5let. Arten ventes \u00e5 fortsatt finnes i Troms\u00f8marka etter utbygging, men med noe redusert antall. Granmeis Del av leveomr\u00e5de for arten reduseres. Det Utbyggingen ventes i liten grad \u00e5 f\u00f8re (VU) forventes ogs\u00e5 noe mer menneskelig aktivitet til at det blir mer utfordrende \u00e5 n\u00e5 og forstyrrelse i omkringliggende omr\u00e5det. forvaltningsm\u00e5let. Arten ventes \u00e5 fortsatt finnes i Troms\u00f8marka etter utbygging, men med noe redusert antall. \u00d8vrige Fjelltettegras er noe uvanlig og effekten Utbyggingen vil ikke f\u00f8re til at det blir livskraftige vurderes dermed som sv\u00e6rt svak negativ. nevneverdig mer utfordrende \u00e5 n\u00e5 (LC) arter \u00d8vrige, vanlige arter vil v\u00e6re uten forvaltningsm\u00e5let. nevneverdig \u00f8kt samlet belastning. * Jf. Naturmangfoldlovens \u00a7 5 er forvaltningsm\u00e5l for arter at artene og deres genetiske mangfold ivaretas p\u00e5 lang sikt og at artene forekommer i levedyktige bestander i sine naturlige utbredelsesomr\u00e5der. Vi vurderer her i hvilken grad utbygging ventes \u00e5 p\u00e5virke mulighetene for \u00e5 n\u00e5 dette m\u00e5let. 19 \u00a7 11 \u2013 kostnadene ved milj\u00f8forringelse skal b\u00e6res av tiltakshaver Kostnadene ved gjennomf\u00f8ring av avb\u00f8tende/kompenserende tiltak og bruk av milj\u00f8forsvarlige teknikker og driftsmetoder og eventuelle milj\u00f8forringelser utover det som er beskrevet skal dekkes av tiltakshaver. \u00a7 12 \u2013 milj\u00f8forsvarlige teknikker og driftsmetoder Tiltaket vil bli gjennomf\u00f8rt med de milj\u00f8forsvarlige teknikker og driftsmetoder som er vanlig praksis ved denne typen tiltak. 7 Referanser Artsdatabanken. Artskart. https://artskart.artsdatabanken.no/ Artsdatabanken. 2021. Norsk r\u00f8dliste for arter. https://artsdatabanken.no/lister/rodlisteforarter/2021/ Artsdatabanken. 2018. Norsk r\u00f8dliste for naturtyper. https://www.artsdatabanken.no/rodlistefornaturtyper Artsdatabanken. 2018. Fremmedartslista. https://www.artsdatabanken.no/fremmedartslista2018 Bratli, H., Halvorsen, R., Bryn, A., Arnesen, G., Bendiksen, E., Jordal, J.B., Svalheim, E.J., Vandvik, V., Velle, L.G., \u00d8ien, D.-I & Aarrestad, P.A. 2019. Beskrivelse av kartleggingsenheter i m\u00e5lestokk 1:5000 etter NiN (2.2.0). Utgave 1, kartleggingsveileder nr 4, Artsdatabanken, Trondheim. Halvorsen, R., medarbeidere og samarbeidspartnere. 2016. NiN \u2013 typeinndeling og beskrivelsessystem for natursystem-niv\u00e5et. Natur i Norge, Artikkel 3 (versjon 2.1.0): 1-528, Artsdatabanken, Trondheim. Tilgjengelig p\u00e5 Artsdatabankens nettsider: https://artsdatabanken.no/NiN Lovdata 2009. Naturmangfoldloven. Tilgjengelig fra: https://lovdata.no/ Milj\u00f8direktoratet. Konsekvensutredninger for klima og milj\u00f8. Veileder M-1941. https://www.miljodirektoratet.no/ansvarsomrader/overvaking- arealplanlegging/arealplanlegging/konsekvensutredninger/ Milj\u00f8direktoratet. 2021. Kartleggingsinstruks. Kartlegging av terrestriske naturtyper etter NiN2. Veileder M-1930 | 2021, versjon 08.06.2021. Milj\u00f8direktoratet. Naturbase. http://kart.naturbase.no/ Milj\u00f8direktoratet. Sensitive artsdata. https://sensitive-artsdata.miljodirektoratet.no/ (lukket innsynsl\u00f8sning) Multiconsult, Anbefalte hensynssoner for s\u00e5rbare arter av fugl, 2018 NGU. Berggrunn- og l\u00f8smassekart og geologiarv, tilgjengelig fra https://www.ngu.no/ Norge i bilder. Statens vegvesen, Norsk institutt for Bio\u00f8konomi (NIBIO) og Statens kartverk. Tilgjengelig fra https://www.norgeibilder.no/ NVE. NVE-Atlas. https://atlas.nve.no/ Solstad, H., Elven, R., Arnesen, G., Eidesen, P. B., Gaarder, G., Hegre, H., H\u00f8itomt, T., Mjelde, M. og Pedersen, O. (24.11.2021). Karplanter: Vurdering av smalmarihand Dactylorhiza majalis subsp. sphagnicola for Norge. Norsk r\u00f8dliste for arter 2021. Artsdatabanken. https://www.artsdatabanken.no/lister/rodlisteforarter/2021/32717 Vann-nett: https://www.vann-nett.no/portal/ Verditabell for naturmangfold: Sette verdi i hvert delomr\u00e5der \u2013 Milj\u00f8direktoratet (miljodirektoratet.no) 20 21 Vedlegg 1: Bilder fra naturtypelokalitetene Bilde fra Hamna 1: Bilde fra Hamna 2: 22 Bilde fra Hamna 3: Bilde fra Hamna 4: 23 "
}