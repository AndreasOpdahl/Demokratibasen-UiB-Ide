{
  "dokument_id": "5e107288-8052-5ceb-89ad-9e27ef203e1e",
  "doc_type": "case_minutes",
  "kommune": 4601,
  "tittel": "Saksprotokoll UFKN, 05062024, Sak 79/24, Status om skogsbilveier i Bergen kommune",
  "url": "https://bergen.kommune.no/politikere-utvalg/api/fil/bk360/10591390/Innstilling-vedtak-Status-om-skogsbilveier-i-Bergen-kommune",
  "tekst": "Status om skogsbilveier i Bergen kommune Utvalg for finans, kultur og n\u00e6ring behandlet saken i m\u00f8tet 05.06.2024 sak 79/24 og avga f\u00f8lgende innstilling: 1. Bystyret tar informasjon om forvaltningspraksis for landbruksveier i Bergen kommune til orientering. 2. Bystyret tar informasjon om status for p\u00e5g\u00e5ende skogsbilveisaker i Bergen kommune til orientering. 3. Bystyret tar fremgangsm\u00e5te for klagesaker etter landbruksveiforskriften til orientering. 4. Bystyret ber byr\u00e5det sende en anmodning til Landbruks- og matdepartementet om forbedringsbehov i landbruksveiforskriften. 5. Bergen kommune skal ta i bruk naturn\u00e6re skogforvaltningsmetoder som hovedprinsipp i kommunens egne skoger. 6. Bystyret ber byr\u00e5det utrede muligheter for innf\u00f8ring av meldeplikt ved skogbrukstiltak i Bergen kommune, som r\u00e5dgivningstiltak for \u00e5 bidra til bedre natur-, friluftsliv- og n\u00e6ringsmessig skogforvaltning i Bergen kommune. Utvalg for finans, kultur og n\u00e6rings behandling F\u00f8lgende representanter tok ordet: Rune Bakervik (A), Anne-Margrete Bollmann (BL), Emma Gyllander (SV), Eline Aresdatter Haakestad (MDG). Forslag fremsatt i utvalget: Rune Bakervik (A) fremsatte p\u00e5 vegne av A f\u00f8lgende utsettelsesforslag: Sak utsettes til etter h\u00f8ring om tema skogsbilveier i Bergen kommune. Utsettelsesforslaget fra A, fremsatt av Rune Bakervik (A) fikk 6 stemmer (A, SV, MDG, V) og var dermed falt. Emma Gyllander (SV) fremsatte p\u00e5 vegne av SV f\u00f8lgende tilleggsforslag i 4 punkt: 1. Bystyret sl\u00e5r fast at ulovlige tiltak skal behandles etter plan- og bygningsloven, og ikke etter landbruksloven. Jfr. vedtak fra Landbruks- og matdepartementet 22.01.24. Departementet har sl\u00e5tt fast at i saker der det ikke er gitt tillatelse etter landbruksveiforskriften, s\u00e5 m\u00e5 eventuelle ulovlighetsoppf\u00f8lginger, klagesaker mm. Behandles etter plan- og bygningsloven. 2. Bystyret ber byr\u00e5det gjennomf\u00f8re full stopp i bygging av skogsbilveier, og komme tilbake til bystyret med en plan for opprydding etter og tilbakef\u00f8ring av ulovlige tiltak. 3. Bystyret ber byr\u00e5det om \u00e5 kartlegge all natur\u00f8deleggelse i Bergen, og levere en sak til bystyret innen 2026. 4. Bystyret ber byr\u00e5det om \u00e5 kartlegge hvor forurensede masser brukt i skogsbilveier kommer fra, og ansvarliggj\u00f8re alle parter for masseopprydding. Eline Aresdatter Haakestad (MDG) fremsatte p\u00e5 vegne av MDG f\u00f8lgende alternative forslag i 7 punkt: 1. Bystyret trekker tilbake delegasjonen om vedtak om skogsbilveier, og ber om at alle s\u00f8knader om skogsbilveier behandles av bystyret. 2. Bystyret trekker tilbake delegasjonen om klage p\u00e5 vedtak om skogsbilveier, og ber om at alle klager behandles av Utvalg for milj\u00f8 og byutvikling. 3. Subsidi\u00e6rt, om forslag 2 faller: Bystyret trekker tilbake delegasjonen om klage p\u00e5 vedtak om skogsbilveier, og ber om at alle klager behandles av Utvalg for finans, kultur og n\u00e6ring. 4. Bystyret ber byr\u00e5det om \u00e5 i st\u00f8rre grad vektlegge milj\u00f8verdier, som for eksempel naturmangfold, landskap, kulturminner og friluftsliv, i vurdering av klager p\u00e5 og nye s\u00f8knader om skogsbilveier. 5. Bystyret ber byr\u00e5det om \u00e5 utrede meldeplikt ved hogst i hele kommunen, og legge frem utkast til forskrift innen utgangen av 2025. 6. Bystyret ber byr\u00e5det arbeide opp mot nasjonale myndigheter for \u00e5 f\u00e5 skogsbilveier som tiltak underlagt plankrav og behandling etter plan- og bygningsloven. 7. Bystyret ber byr\u00e5det jobbe opp mot nasjonale myndigheter for \u00e5 fjerne subsidier og tilskudd til bygging av skogsbilveier. Votering: Alternativt forslag fra MDG fremsatt av Eline Aresdatter Haakestad (MDG) fikk 5 stemmer (A, SV, MDG). Innstillingen punkt 1, 2, 3 og 6 ble tiltr\u00e5dt med 10 stemmer (H, FrP, BL, V, INP, Sp). Innstillingen punkt 4 og 5 ble tiltr\u00e5dt enstemmig. Tilleggsforslag punkt 1, 2, 4 fra SV fremsatt av Emma Gyllander (SV) fikk 5 stemmer (A, SV, MDG). Tilleggsforslag punkt 3 fra SV fremsatt av Emma Gyllander (SV) fikk 2 stemmer (V, MDG). Byr\u00e5det behandlet saken i m\u00f8tet 04.04.2024 sak 92/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 2 "
}