{
  "dokument_id": "a8aca3ad-88dc-5b39-b66f-4a7079e23e16",
  "doc_type": "case_attachment",
  "kommune": 4601,
  "tittel": "Fagnotat, sluttbehandling - Fana, Gnr. 13, Bnr. 107 mfl., Jacob Kj\u00f8des veg",
  "url": "https://bergen.kommune.no/politikere-utvalg/api/fil/bk360/9417352/Fagnotat-sluttbehandling-Fana-Gnr-13-Bnr-107-mfl-Jacob-Kjodes-veg",
  "tekst": " Plan- og bygningsetaten Til Fagnotat BKMB - Seksjon byutvikling (Arbeidssted) V\u00e5r referanse: PLAN-2022/20467-23 Saksbehandler: Jon Fartein Lygre Hoel Dato: 03.11.2023 Fra Plan- og bygningsetaten Forslag til detaljregulering anbefales vedtatt Fana, Gnr. 13, Bnr. 107 mfl., Jacob Kj\u00f8des veg, Arealplan-ID 64570000 Om planforslaget Tippetue Arkitekter AS foresl\u00e5r p\u00e5 vegne av Anne Marita Milde detaljregulering for et omr\u00e5de p\u00e5 Paradis i Fana bydel. Planforslaget har som form\u00e5l \u00e5 legge til rette for boligblokkbebyggelse med uteoppholdsareal. I KPA er arealet som inng\u00e5r i planomr\u00e5det avsatt til byfortettingssone, og ligger innenfor hensynssone infrastruktur (fjernvarme), funksjonell strandsone, kulturmilj\u00f8. Fordi planomr\u00e5det ligger i hensynssone kulturmilj\u00f8, har str\u00f8kstilpassing v\u00e6rt viktig i planarbeidet. Det er lagt vekt p\u00e5 en menneskelig skala, og at det skapes god kontakt b\u00e5de fysisk og visuelt mellom boligbygg, gate og uterom. Bebyggelsens form, uttrykk og synlige etasjer varierer avhengig av hvor man befinner seg rundt bebyggelsen. Bebyggelsen har mellom tre og fire Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN boligetasjer. Bygget n\u00e6rmest Jacob Kj\u00f8des veg har tre etasjer i tillegg til parkeringskjeller som vil v\u00e6re synlig etter innkj\u00f8ring mot Kj\u00f8deparken. Utforming og plassering videref\u00f8rer tomtens premisser med murer og beplantning i forkant. I planforslaget er det foresl\u00e5tt en utnyttelsesgrad p\u00e5 opptil %-BRA = 140%. Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Planprosess og medvirkning Merknader og uttalelser ved offentlig ettersyn Planforslaget ble sendt p\u00e5 h\u00f8ring og lagt ut til offentlig ettersyn i perioden 09.05.2020 \u2013 23.06.2020. Det kom inn 9 private merknader og 15 uttalelser fra h\u00f8ringsinstanser. Disse er oppsummert og kommentert av forslagsstiller i merknads- og endringsskjema datert 03.05.2022. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Byggeh\u00f8yder, volum og terrenginngrep o Reduksjon av volum, byggeh\u00f8yde og utstrekning grunnet negative konsekvenser for nabobebyggelse i form av \u00f8kt innsyn, d\u00e5rligere utsyn og forverret sol/skygge-forhold. o Bygget framst\u00e5r massivt og dominerende med manglende tilpassing til str\u00f8kets karakter, typologi, terreng og topografi. o Nedtrapping i terreng foresl\u00e5s av flere h\u00f8ringsparter. o Bygningsstrukturen m\u00e5 deles opp, ta i bruk saltak og ha volum n\u00e6rmere villabebyggelsen i omr\u00e5det \u2022 Trafikksikkerhet o H\u00f8yere parkeringsdekning for \u00e5 motvirke u\u00f8nsket gateparkering o Det pekes p\u00e5 flere trafikale utfordringer for vegen, som stor trafikkmengde, bratt veg, smale siktsoner, manglende fortau og stor lokal fotgjengertrafikk. o Framtidig adkomst b\u00f8r v\u00e6re der den er i dag, med hensyn til trafikksikkerhet. o Renovasjonsl\u00f8sningen er ikke tilfredsstillende, da den vil medf\u00f8re rygging/man\u00f8vrering p\u00e5 kommunal veg, og kraning av boss over fortauet. o Det m\u00e5 tilknyttes til rammetillatelse eller igangsettelsestillatelse at Paradiskrysset med tilkomst til Jacob Skj\u00f8des veg skal v\u00e6re ferdig utbygget i samsvar med reguleringsplan for gang og sykkelvegen Tunvegen \u2013 Jacob Kj\u00f8des veg (arealplanID 65020000). \u2022 Naturmangfold: o Bebygd areal b\u00f8r trekkes lenger unna gr\u00f8nnstruktur, det m\u00e5 gj\u00f8res botanisk befaring som belyser bevaringsverdig biologisk mangfold og s\u00e5 mye som mulig av eksisterende vegetasjon innenfor funksjonell strandsone m\u00e5 bevares o Stier som leder til friluftsomr\u00e5det \u00abD\u00f8dehavet\u00bb m\u00e5 ikke avskj\u00e6res eller p\u00e5 annen m\u00e5te \u00f8delegges. Begrenset h\u00f8ring Det er i tillegg foretatt en begrenset h\u00f8ring for utvidelse av krysset mellom kommunal og privat del av Jacob Kj\u00f8des veg i perioden 21.06.2022-21.08.2022. I det reviderte forslaget Saksnummer PLAN-2022/20467 Side 2 av 10 ble det foresl\u00e5tt utvidelse av kryss. Fortau har blitt forlenget inn i privat del av Jacob Kj\u00f8des veg og renovasjonsl\u00f8sning med individuelle beholdere/tradisjonell l\u00f8sning. Det kom inn 4 private merknader og 2 uttalelser fra h\u00f8ringsinstanser til denne. Merknadene og uttalelsene er oppsummert og kommentert av plankonsulenten i merknads- og endringsskjema datert 25.11.2022. \u2022 Naboene i \u00f8st (Jacob Kj\u00f8des veg 8) og s\u00f8r uttrykker en viss skepsis til om l\u00f8sningen er trafikksikker. Skepsisen handler ogs\u00e5 om at det i s\u00f8r (gnr. 13, bnr. 115 og 119) gj\u00f8res inngripen p\u00e5 naboeiendom, mens l\u00f8sningen som fremmes er mer trafikksikker enn det som ble presentert til offentlig h\u00f8ring og ettersyn. \u2022 Bymilj\u00f8etaten frar\u00e5der nye avkj\u00f8rsler til gnr. 13, bnr. 131. Endringer etter offentlig ettersyn og begrenset h\u00f8ring Endringene som er foretatt etter offentlig ettersyn, fremg\u00e5r av merknads- og endringsskjema datert 03.05.2022. Planmaterialet er oppdatert i henhold til endringene. Oppsummert inneb\u00e6rer endringene: \u2022 Byggeh\u00f8yder, volum og terrenginngrep o Bruksareal er redusert fra 160% til 140% (reduksjon p\u00e5 250 kvm). o Antall boenheter redusert fra 16 til 14. o Bebyggelsen er lagt lavere i terrenget. Bygget i nord er trukket lenger inn b\u00e5de fra nord\u00f8st, vest og s\u00f8r. Det trappes ned fra nord mot s\u00f8r. o \u00d8verste etasje er brutt opp i to volum for \u00e5 ivareta siktlinje mellom R\u00f8de Kors- bygget og Kj\u00f8deparken. o Redusert volum gir mindre skyggekast mot Jacob Kj\u00f8des veg 8. o Takform skal v\u00e6re tilpasset str\u00f8kets karakter og det er stilt krav om sal- eller mansardtak. o Inngang direkte fra gateplan. o Balkonger etableres innenfor byggegrensen. o Krav om dempet fargeskala o Murer mot tilkomstvei til Jacob Kj\u00f8des veg 15 (Kj\u00f8deeiendommen) f\u00e5r lavere h\u00f8yde. Murer skal avtrappes og beplantes per 2. meter samt kles med naturstein. \u2022 Trafikk o Avkj\u00f8ring fra Jacob Kj\u00f8des veg mot Jacob Kj\u00f8des veg 13-15 er utvidet for st\u00f8rre svingradius. o I samme avkj\u00f8ring er det lagt til rette for mer fortau p\u00e5 nordsiden, samt etablering av fortau p\u00e5 s\u00f8rside av vei. o F\u00f8r det gis igangsettingstillatelse skal Paradiskrysset og avkj\u00f8ring Jacob Kj\u00f8des veg/Statsminister Michelsens veg v\u00e6re bygget ut. \u2022 Renovasjon o Renovasjonsl\u00f8sning er endret fra bunnt\u00f8mte containere til individuelle beholde (tradisjonell l\u00f8sning med l\u00f8se trillbare spann). \u2022 Gr\u00f8nnstruktur Grensen er justert mot vest for \u00e5 tilpasse planforslaget til eldre reguleringsplan. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Saksnummer PLAN-2022/20467 Side 3 av 10 I kommuneplanens arealdel (KPA) er st\u00f8rstedelen av planomr\u00e5det avsatt til byfortettingssone. I henhold til KPA skal byfortettingssonen videreutvikles som bolig- og n\u00e6ringsomr\u00e5de. Planforslaget f\u00f8lger derav opp KPAs intensjoner for byfortettingssonen. Mindre deler i vest er avsatt til gr\u00f8nnstruktur. Gjennom kommuneplanens samfunnsdel (KPS) er det satt m\u00e5l om \u00e5 legge til rette for en attraktiv og aktiv g\u00e5by. I Sykkelstrategien 2020-2030 er det en m\u00e5lsetting om flere syklende og at sykkelnett skal sikres ved all utbygging. Det nasjonalt politiske nullvekstm\u00e5let inneb\u00e6rer at veksten i persontransport i byomr\u00e5der skal tas med kollektivtransport, sykkel og gange. Beliggenhet n\u00e6r sentrumsomr\u00e5det p\u00e5 Paradis og bybanen gj\u00f8r det naturlig \u00e5 tilrettelegge for en h\u00f8yere tomteutnyttelse i omr\u00e5det. Vi slutter oss til hovedform\u00e5let bolig og det planfaglige grepet i planforslaget. Forslaget til detaljregulering vurderes \u00e5 v\u00e6re tilfredsstillende og anbefales vedtatt med endringer. Det vises til forslag til vedtak. Grad av utnyttelse, bebyggelsesstruktur I planforslaget blir det foresl\u00e5tt et str\u00f8kstilpasset leilighetsbygg med et moderne uttrykk. Maksimal utnyttelsesgrad er foresl\u00e5tt til \u00e5 v\u00e6re %BRA= 140, som skal tilsvare 14 boenheter. For \u00e5 gj\u00f8re bebyggelsen mer tilpasset str\u00f8kskarakter og en menneskelig skala, er byggegrensen trukket inn fra vest og s\u00f8r. Inntrekningen fra vest er ogs\u00e5 gjort for \u00e5 redusere fjernvirkning. Figur 1. Forslag til ny bebyggelse markert med r\u00f8d ring. Parkanlegget til Kj\u00f8deeiendommen i forgrunnen. S\u00f8ndre del av bebyggelsen som ligger mot Jacob Kj\u00f8des veg ligger \u00e9n etasje lavere enn nordre del. Nordre dels \u00f8verste etasje blir splittet opp i to volum med \u00e5pning imellom for \u00e5 ivareta lys og sikt for eksisterende bebyggelse i nord. I forslaget er bebyggelsen illustrert med saltak. S\u00f8ndre del er lavere for \u00e5 ikke bli for ruvende i m\u00f8te med vei. Variasjonene i tak er sikret i bestemmelsene ved at hovedform skal v\u00e6re sal- eller mansardtak. Vi slutter oss til foresl\u00e5tte byggeh\u00f8yder, grad av utnytting og bebyggelsesstruktur. Saksnummer PLAN-2022/20467 Side 4 av 10 Figur 2. Snitt av forslag til bebyggelse, fra venstre sett i s\u00f8r-nord-retning. R\u00f8dt er forslag til volum for ny bebyggelse ved offentlig ettersyn og h\u00f8ring. Beboersammensetning De 14 boenhetene er foresl\u00e5tt med varierte st\u00f8rrelser fra 50 til 130 m2. Det er foresl\u00e5tt krav om minst 2 familieboliger som skal v\u00e6re over 80 m2 og med utgang direkte til uteareal p\u00e5 bakkeplan. Planforslaget f\u00f8lger opp KPA2018s krav til boligsammensetning. Uteoppholdsareal S\u00f8ndre del av tomten er foresl\u00e5tt som felles uteoppholdsareal. Uteoppholdsarealet skal skr\u00e5ne s\u00f8rover og gis universell utforming. Utforming og plassering videref\u00f8rer tomtens premisser med murer og beplantning i forkant. Uteoppholdsareal er sikret i bestemmelsene og forslag til utforming er vist i illustrasjonsplan. Krav til st\u00f8rrelse er sikret i bestemmelsene. Fellesarealet foresl\u00e5tt med kvaliteter som blir sikret i bestemmelsene, dette gjelder naturterreng (2.3.1 og 2.5.3) og lekeplass (3.1.1.2e). Vi slutter oss til forslag til uteoppholdsareal. Figur 3. Uteoppholdsarealene er foresl\u00e5tt opparbeidet med naturterreng og lekeareal. Saksnummer PLAN-2022/20467 Side 5 av 10 Samferdsel og G\u00e5byen Bergen I planbeskrivelsen er kort avstand til bybane fremhevet. I dag er det ca. 480 meter, men n\u00e5r veisystemet etter omr\u00e5deplanen er ferdig, vil avstanden kortes ned med ca. 100 meter. Figur 4. Dagens vei til bybanen er ca 485 meter. N\u00e5r veisystemet etter omr\u00e5deplanen er ferdig, vil gangrute via stiplet linje v\u00e6re ca. 100 meter kortere. Det foresl\u00e5s en parkeringsdekning p\u00e5 0,6 plasser per 100 m2 BRA bolig, som inneb\u00e6rer plass til \u00e5tte biler for fjorten husstander. Det legges ikke til rette for bildeling. I forslag til bestemmelser skal alle p-plasser legges til rette for elbillading. Det foresl\u00e5s sykkelparkering i parkeringsanlegget p\u00e5 2,5 plasser per 100 m2 BRA, som med beregningsgrunnlaget gir 26 p- plasser. Planforslaget inneholder relativt gode forslag for \u00e5 opprettholde nullvekstm\u00e5let og legge til rette for en mer b\u00e6rekraftig g\u00e5by. Nyere forskning om mobilitet og delel\u00f8sninger kan gi prosjekter et nytt handlingsrom, jf. T\u00d8I rapport om bildeling i Bergen. Rapporten viser at 1 delebil i Bergen erstatter 10-15 private biler. Med utgangspunkt i skisseprosjektet som legger opp til 8 parkeringsplasser for 14 boenheter, vil bildeling s\u00f8rge for at flere beboere f\u00e5r tilgang til bil. Det b\u00f8r ogs\u00e5 vurderes om deler av parkeringsanlegget kan gj\u00f8res offentlig tilgjengelig for \u00e5 oppn\u00e5 best mulig effekt av delebilordningen. Vi slutter oss til foresl\u00e5tt parkeringsdekning, men innstiller p\u00e5 at ti prosent blir gjesteparkering, og at 25 prosent reserveres for bildeling, hvor antall plasser blir avrundet til n\u00e6rmeste hele tall. For 14 boenheter blir dette da \u00e9n gjesteplass og to delebilplasser. Det vises til forslag til vedtak. Renovasjon Det har blitt sett p\u00e5 flere alternativ til renovasjonsl\u00f8sning. BIR ville opprinnelig ha nedgravd bunnt\u00f8mt container. PBE var skeptiske til dette p\u00e5 grunn av kraning over offentlig vei. L\u00f8sning med hydraulisk lift ble foresl\u00e5tt. BIR hadde betenkeligheter med dette p\u00e5 grunn av terrengstigning og flytting av tunge avfallsspann over skr\u00e5nende fortau. I bearbeidet planforslag foresl\u00e5s tradisjonell l\u00f8sning (individuelle beholdere). Saksnummer PLAN-2022/20467 Side 6 av 10 Det er foresl\u00e5tt et bygg for oppbevaring av bosspann og ett omr\u00e5de ute for henting av avfall p\u00e5 t\u00f8mmedag. Begge arealene ligger p\u00e5 egen eiendom, men hentearealet er plassert slik at bossbil kan stoppe i Jacob Kj\u00f8des veg. Det er i samr\u00e5d med bymilj\u00f8etaten akseptert at renovasjonsbil kan stanse i kj\u00f8revei ved t\u00f8mming, og kj\u00f8rende trafikk kan passere mens t\u00f8mming p\u00e5g\u00e5r. Gr\u00f8nne tak og vegger Takene er foresl\u00e5tt \u00e5 v\u00e6re enten sal- eller mansardtak i bestemmelsene. Illustrasjonene viser et forslag med saltak. Takl\u00f8sning er en del av str\u00f8kstilpassingen og er derfor ikke helt forenlig med gr\u00f8nne tak. I forslag til bestemmelser er det derimot innarbeidet at det skal etableres naturterreng og pollinatorvennlige planter p\u00e5 uteoppholdsarealene. Overvannsh\u00e5ndtering er foresl\u00e5tt h\u00e5ndtert med infiltrasjonsbasseng p\u00e5 uteoppholdsarealet. Under andre omstendigheter ville det v\u00e6rt mer hensiktsmessig \u00e5 lede vannet til sj\u00f8, men det tekniske tiltaket dette ville medf\u00f8rt er frar\u00e5det av hensyn til naturmangfold (r\u00f8dlistet ramsl\u00f8kflue). Naturmangfold Etter naturmangfoldloven (nml.) \u00a7 7 skal prinsippene i nml. \u00a7\u00a7 8 til 12 legges til grunn som retningslinjer ved ut\u00f8velse av offentlig myndighet. PBE vil i det f\u00f8lgende presisere begrunnelsen for planforslaget knyttet til naturmangfoldloven \u00a7\u00a7 8 til 12. Kunnskapsgrunnlaget, \u00a7 8 Det har blitt unders\u00f8kt tilgjengelig kunnskap i Naturdatabasen til Milj\u00f8direktoratet, Artsdatabanken AR5 og Kilden (skogoglandskap.no). I arealressurskart AR5 er vestlige deler av planomr\u00e5det vist som blandingsskog med s\u00e6rs h\u00f8g bonitet. I kommunens temakart for gr\u00f8nnstruktur er det registrert liten ramsl\u00f8ksflue i det vestlige vegetasjonsbeltet som vender mot D\u00f8dehavet. Ramsl\u00f8kflue er en n\u00e6r truet art i Norge. P\u00e5 grunn av registreringen ble det gjennomf\u00f8rt botanisk befaring for s\u00f8k etter ramsl\u00f8kplanten, som ramsl\u00f8kfluen er avhengig av (rapport fra befaringen er datert 11.08.2020). Det ble gjort funn av planten i en skr\u00e5ning vest i planomr\u00e5det, utenfor foresl\u00e5tt byggeomr\u00e5de. F\u00f8re-var-prinsippet, \u00a7 9 F\u00f8re-var-prinsippet brukes n\u00e5r det ikke finnes tilstrekkelig med kunnskap til \u00e5 vite hvilke virkninger beslutningen vil ha for naturmangfoldet. Foresl\u00e5tt utbygging tar utgangspunkt i dagens bebygde arealer. Det foresl\u00e5s en h\u00f8yere utnyttelse og st\u00f8rre flatem\u00e5l for ny boligbebyggelse, samtidig som at eksisterende skog og vegetasjon i hovedsak bevares. PBE vurderer at planforslaget ikke medf\u00f8rer vesentlig skade p\u00e5 naturmangfoldet, og at f\u00f8re-var-prinsippet er tilstrekkelig ivaretatt. \u00d8kosystemtiln\u00e6rming og samlet belastning, \u00a7 10 Den samlede belastningen p\u00e5 et \u00f8kosystem skal vurderes. Forslaget til utbygging holder seg innenfor areal som er hustomt med hageareal og s\u00e5ledes er allerede p\u00e5virket areal. Foresl\u00e5tt ny bebyggelse er h\u00f8yere og st\u00f8rre enn dagens bebyggelse, og vil komme tettere p\u00e5 vegetasjonssonen i vest, slik at ny bebyggelse planforslaget kan medf\u00f8re noen negative konsekvenser for naturmangfoldet lokalt. PBE vurderer at forslag om at uteoppholdsareal skal opparbeides med naturterreng med pollinatorvennlige planter (bestemmelse 2.5.3 og 3.1.1.2.e) vil bidra positivt til det lokale \u00f8kosystemet. Saksnummer PLAN-2022/20467 Side 7 av 10 Kostnader ved milj\u00f8forringelse, \u00a7 11 Planforslaget har bestemmelser om at uteoppholdsareal skal opparbeides med naturterreng og pollinatorvennlige planter. Dette bidrar til \u00e5 redusere negative konsekvenser for naturmangfold. Milj\u00f8forsvarlige teknikker og driftsmetoder, \u00a7 12 PBE vurderer at forslag om at uteoppholdsareal skal opparbeides med naturterreng med pollinatorvennlige planter vil bidra positivt til det lokale \u00f8kosystemet. Trafikk \u2013 tilkomst og sikkerhet Eksisterende kryss mellom Jacob Kj\u00f8des veg/sidevei til Jacob Kj\u00f8des veg 15 er foresl\u00e5tt utvidet mot s\u00f8r. P\u00e5 grunn av terrengforholdene er det praktiske begrensninger p\u00e5 \u00e5 lage et st\u00f8rre kryss. Derfor er det foresl\u00e5tt et kryss med siktsone 20x10 meter istedenfor 20x20 meter, som er kravet etter N100. Dette forsvares med at trafikkniv\u00e5et er lavt, samt at veistandard og fartsdempende tiltak er med p\u00e5 \u00e5 begrense kj\u00f8refarten. Det er foresl\u00e5tt \u00e5 forlenge eksisterende fortau p\u00e5 vestsiden av Jacob Kj\u00f8des vei rundt svingen i krysset frem til ny garasjeport. Videre er det foresl\u00e5tt en ny trafikk\u00f8y med gangareal p\u00e5 motsatt s\u00f8rsiden av krysset for \u00e5 lede gangtrafikken bort fra kryssomr\u00e5det. Fortau er foresl\u00e5tt utvidet slik at det f\u00e5r en bredde p\u00e5 minst 2,5 meter. P\u00e5 grunn av lav trafikkmengde er det vurdert som tilstrekkelig at sykling kan i skje i blandet trafikk i kj\u00f8rebanen. Nord i planomr\u00e5det er det foresl\u00e5tt \u00e5 regulere en ny avkj\u00f8rsel til gnr./bnr. 12/131 etter innspill fra eier av eiendommen. I samr\u00e5d med bymilj\u00f8etaten ser ikke PBE behov for \u00e5 etablere en ytterligere tilkomst i dette omr\u00e5det, da flere avkj\u00f8rsler som krysser fortau p\u00e5 en skoleveg svekker trafikksikkerheten. Den aktuelle eiendommen har tilkomst via gnr./bnr. 13/894. B\u00e5de gnr./bnr. 13/894 og 13/131 skal f\u00e5 ny tilkomstvei gjennom planen Tunvegen \u2013 Jacob Kj\u00f8des veg, gang- og sykkelveg (planID 4601_65020000 ) som er i prosess. PBE innstiller p\u00e5 \u00e5 ta ut foresl\u00e5tt avkj\u00f8rsel i nord til gnr./bnr. 13/131 med bakgrunn i forannevnte. Det vises til forslag til vedtak. St\u00f8y P\u00e5 vestre og nordre fasade ligger fjerde plan i gul st\u00f8ysone, dvs. at st\u00f8yniv\u00e5et krever tiltak p\u00e5 bygget for \u00e5 overholde st\u00f8ykravene innend\u00f8rs. Foruten TEK-kravene s\u00e5 foresl\u00e5s krav om at minimum halvparten av oppholdsrom og minst ett soverom m\u00e5 plasseres p\u00e5 den stille siden. Energi og klima I bestemmelsene foresl\u00e5s det at bebyggelsen skal tilknyttes fjernvarme, alternativt andre energil\u00f8sninger hvis de er bedre ut ifra et \u00abmilj\u00f8messig, energimessig og samfunns\u00f8konomisk synspunkt.\u00bb PBEs vurdering at energitilf\u00f8relsen kan suppleres med solceller p\u00e5 tak, s\u00e5 fremt dette kan integreres p\u00e5 en m\u00e5te som underordner seg str\u00f8kskarakteren (f.eks. integrert i tak). Saksnummer PLAN-2022/20467 Side 8 av 10 Fordi saken har v\u00e6rt lenge i prosess for \u00e5 n\u00e5 et omforent plangrep, har det ikke blitt satt krav om klimagassberegning i denne saken. Tema som gjenbruk av bygg og bygningsmaterialer eller fossilfrie/utslippsfrie anleggsplasser har derfor ikke blitt spesifikt vurdert. I byggesaksbehandlingen m\u00e5 disse temaene vurderes i klimagassberegningen. Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Fana, Gnr. 13, Bnr. 107 mfl., Jacob Kj\u00f8des veg, arealplan-ID 64570000 vist p\u00e5 plankart, sist datert 12.05.2023 b. Tilh\u00f8rende reguleringsbestemmelser, sist datert 24.08.2023 2. Med f\u00f8lgende endringer. a. Avkj\u00f8rselspil til gnr./bnr. 13/131 fjernes fra plankartet. Bestemmelse 2.10.3 strykes. b. Ny bestemmelse 3.1.1.3.e: Gjesteparkering skal utgj\u00f8re 10% av totalt antall parkeringsplasser. Minimum 25% skal avsettes til bildeling. Antallet plasser avrundes til n\u00e6rmeste hele tall. c. F\u00f8r kunngj\u00f8ring m\u00e5 plankart og reguleringsbestemmelser rettes i samsvar med bystyrets vedtak. Plan- og bygningsetaten Aslaug Aalen Avdelingssjef Tarje I. Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2022/20467 Side 9 av 10 Vedlegg: Plankart datert 12.05.2023 Reguleringsbestemmelser datert 25.08.2023 Planbeskrivelse datert 07.07.2023 Merknadsskjema datert 25.11.2022 Illustrasjonsplan200 datert 25.11.2022 Illustrasjonsplan500 datert 25.11.2022 Snitt og oppriss datert 30.09.2022 Sol- og skyggeillustrasjoner datert 10.11.2022 Lengde- og tverrprofiler vegv datert 27.04.2022 ROS-analyse datert 03.05.2022 VA-rammeplan datert 15.01.2020 Kulturminnedokumentasjon datert 24.09.2019 St\u00f8yrapport datert 30.10.2018 Renovasjonsteknisk plan datert 17.02.2022 Trafikkfaglig notat datert 25.02.2021 Trafikkanalyse datert 30.01.2019 Botanisk befaring datert 11.08.2020 Tilleggsdokumentasjon om kryssutforming og mindre justering av planomr\u00e5de datert 04.11.2021 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20467 Saksnummer PLAN-2022/20467 Side 10 av 10 "
}