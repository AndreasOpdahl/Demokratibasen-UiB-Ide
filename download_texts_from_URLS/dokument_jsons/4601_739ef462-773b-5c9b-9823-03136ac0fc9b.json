{
  "dokument_id": "739ef462-773b-5c9b-9823-03136ac0fc9b",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 02102024, Sak 360/24, Representantforslag fra Ingrid Nergaard Fjeldstad (Venstre) og Thor Haakon Bakke (MDG) om fremdrift og finansiering av karbonfangstanlegget til BIR",
  "url": "https://bergen.kommune.no/politikere-utvalg/api/fil/bk360/11271498/Innstilling-vedtak-Representantforslag-fra-Ingrid-Nergaard-Fjeldstad-Venstre-og-Thor-Haakon-Bakke-MDG-om-fremdrift-og-finansiering-av-karbonfangstanlegget-til-BIR",
  "tekst": "Representantforslag fra Ingrid Nergaard Fjeldstad (Venstre) og Thor Haakon Bakke (MDG) om fremdrift og finansiering av karbonfangstanlegget til BIR Bergen bystyre behandlet saken i m\u00f8tet 02.10.2024 sak 360/24 og fattet f\u00f8lgende vedtak: Representantforslaget avvises med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Ingrid Nergaard Fjeldstad (V), Chris J\u00f8rgen Knudsen R\u00f8dland (H), Torstein Gya (SV), Thor Haakon Bakke (MDG), Anne-Margrete Bollmann (BL), Per-Arne Hvidsten Larsen (V), Didrik Lexau (INP), Mailiss Solheim-\u00c5kerblom (R), Fabian Emil Stang (H). Forslag fremsatt i bystyret: Thor Haakon Bakke (MDG) fremsatte p\u00e5 vegne av A, MDG, V, R f\u00f8lgende alternative forslag i 3 punkt: 1. Bystyret ber byr\u00e5det, i samarbeid med BIR og staten, realisere et anlegg for karbonfangst- og lagring i R\u00e5dalen innen 1.1.2030. 2. Bystyret ber byr\u00e5det delfinansiere karbonfangstanlegget med 33 prosent av investeringskostnadene i neste budsjettfremlegg. 3. Bystyret ber byr\u00e5det prioritere all plan- og byggesaksbehandling tilknyttet realisering av anlegg for karbonfangst- og lagring i R\u00e5dalen. Merknader fremsatt i bystyret: Anne-Margrete Bollmann (BL) fremsatte p\u00e5 vegne av BL, INP og PP f\u00f8lgende merknader Merknad 1 Kommunalt eide virksomheter b\u00f8r ikke f\u00e5 s\u00e6rbehandling eller dispensasjon i plan- og byggesaker, men skal f\u00f8lge de normale plan- og byggeprosessene. Det er spesielt viktig i saker der det er konflikt mellom ulike hensyn og interesser, ikke minst med ber\u00f8rte naboer. Merknad 2 Planene om et CCS-anlegg i R\u00e5dalen m\u00e5 inng\u00e5 som en del av det p\u00e5g\u00e5ende arbeidet med omreguleringsplanen. Merknad 3 BIR sin konsekvensutredning i forprosjektet m\u00e5 inkludere konsekvenser for folkehelse, milj\u00f8 og sikkerhet. Plassering av et CCS-anlegg i forhold til annen industri, blant annet biogass- anlegget, m\u00e5 vurderes mtp totalrisiko. Dette m\u00e5 gj\u00f8res f\u00f8r man beslutter plassering av et eventuelt CCS-anlegg. Votering: Alternativt forslag punkt 1-3 fra A, MDG, V, R, fremsatt av Thor Haakon Bakke (MDG) fikk 32 stemmer (A, SV, MDG, V, R, KrF) og var dermed falt. Innstillingen ble vedtatt med 35 stemmer (H, FrP, BL, INP, Sp, PP). Merknad 1-3 fra BL, INP og PP, fremsatt av Anne-Margrete Bollmann (BL) fikk 8 stemmer (BL, INP, PP) og var dermed falt. Bergen bystyre behandlet saken i m\u00f8tet 04.09.2024 sak 311/24: Saken ble ikke behandlet p\u00e5 grunn av overskredet tid. Utvalg for milj\u00f8 og byutvikling hadde saken til orientering i m\u00f8tet 22.08.2024 sak 289/24: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret. Utvalg for finans, kultur og n\u00e6ring behandlet saken i m\u00f8tet 21.08.2024 sak 119/24 og avga f\u00f8lgende innstilling: Utvalgets innstilling og bystyrets vedtak er likelydende. Forslagstillernes forslag til vedtak: Bystyret ber byr\u00e5det intensivere arbeidet med \u00e5 realisere et anlegg for karbonfangst- og lagring i R\u00e5dalen. Dette krever aktivt samarbeid med stat og med BIR. Bystyret ber byr\u00e5det delfinansiere karbonfangstanlegget med 50 prosent av investeringskostnadene i neste budsjettfremlegg. Bystyret ber byr\u00e5det sette av egne ressurser i plan- og bygningsetaten for \u00e5 raskest mulig avklare arealbehovet for anlegget. 2 "
}