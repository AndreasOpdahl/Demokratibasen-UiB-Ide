{
  "dokument_id": "dd042fe1-277f-51f4-bc95-ef9a8897c731",
  "doc_type": "case_attachment",
  "kommune": 4601,
  "tittel": "Planinitiativ",
  "url": "https://bergen.kommune.no/politikere-utvalg/api/fil/bk360/8517843/Planinitiativ",
  "tekst": "Planinitiativ Gnr. 216 Bnr. 1269 m.fl- Vollane 1 Ansvarlige Forslagsstiller / utbygger Plankonsulent Firmanavn Wallem Steckmest & Co AS OK Arkitekter Org.nr. 912 026 086 920 470 556 Kontaktperson Jannicke Johansson Martin Sande E-post jj@walco.no Martin@ok-kontor.no Telefon 90695111 91625587 Postadresse Postboks 74, \u00d8vre Ervik Domkirkegaten 11, 5017 Bergen 1.1 N\u00f8kkelopplysninger Gnr./bnr. 216/1269 og 216/1267 er st\u00f8rsteparten av planomr\u00e5det. Hjemmelshaver for begge disse eiendommene er Wallem Steckmest & Co AS. Bydel \u00c5sane G\u00e5rdsnavn Ervik og Eidsv\u00e5g G\u00e5rdsnr./bruksnr. 216/1269 m.fl. Hovedform\u00e5l gjeldende planstatus - KPA: Bebyggelse og anlegg - Reguleringsplan: Byggeomr\u00e5der, spesialomr\u00e5de bevaring, gr\u00f8ntomr\u00e5der Forslagsstiller Wallem Steckmest & Co AS Grunneier Wallem Steckmest & Co AS, m.fl. Plankonsulent OK Arkitekter AS Ny plans hovedform\u00e5l Boliger og n\u00e6ringsvirksomhet, gr\u00f8ntomr\u00e5de, kontor, friomr\u00e5der med underform\u00e5l bevaringsomr\u00e5der Planomr\u00e5dets areal i daa Ca. 150 daa Antall nye boenheter / 50-60 Aktuelle problemstillinger Friluftslivomr\u00e5de, naturverdier, kulturminner, utbedring av Vollane-veien og adkomst Konsekvensutredningspliktig Ja 2 Form\u00e5let med planen Wallem Steckmest & Co AS \u00f8nsker \u00e5 videreutvikle eiendommene sine p\u00e5 Vollane i Ervik. M\u00e5let med planinitiativet er \u00e5 oppf\u00f8re bebyggelse p\u00e5 deler av planomr\u00e5det i form av ca. 50-60 leiligheter, konsentrert i st\u00f8rre boligbygg. Samtidig planlegges det \u00e5 omregulere deler av arealet fra eneboliger til gr\u00f8ntstruktur. Det er ogs\u00e5 et behov for \u00e5 oppdatere gjeldende reguleringsplan i forhold til eksisterende situasjon for eneboliger og atkomstveier. Hovedform\u00e5let for planen er tomten 1269, hvor det \u00f8nskes \u00e5 etablere konsentrert boligbebyggelse for beboere over 60 \u00e5r. Bygget skal oppf\u00f8res med milj\u00f8vennlige materialer og v\u00e6re et bygg av h\u00f8y kvalitet for beboerne og omr\u00e5det rundt. Planlagt bebyggelse skal inneholde flere fellesarealer med spisesal, felles oppholdsrom, treningsrom og andre funksjoner for sosialt samv\u00e6r, i tillegg til fasiliteter for fysisk og psykisk velv\u00e6re. Eksisterende reguleringsplan legger opp til 52 frittst\u00e5ende boliger i omr\u00e5det. Ny plan vil regulere bort 33 boliger. Planen vil derfor legge til rette for st\u00f8rre vern av omr\u00e5det som gir befolkningen bedre tilgang til tilst\u00f8tende friluftsomr\u00e5der. Tilkomst og infrastruktur vil ogs\u00e5 v\u00e6re en del av det som m\u00e5 vurderes i forbindelse med planarbeidet. Et annet form\u00e5l med planarbeidet er \u00e5 bidra til et oppdatert plangrunnlag for Vollane. Eksisterende bygg reguleres til de form\u00e5l de har i dag. 3 Planomr\u00e5det og omgivelsene 3.1 Planavgrensning og lokalisering Planomr\u00e5det ligger p\u00e5 Vollane i Eidsv\u00e5g i ca. 10 minutters kj\u00f8ring nord for Bergen sentrum. Figur 1 Planomr\u00e5det i kontekst St\u00f8rsteparten av planomr\u00e5det benyttes som friluftsomr\u00e5de, men er regulert til frittst\u00e5ende boligbebyggelse. Omr\u00e5det har et areal p\u00e5 ca. 150 daa. Ved varsel om oppstart vil hele gjeldende plan inng\u00e5 i planomr\u00e5det. De \u00f8vrige bebygde eiendommene er tatt med for \u00e5 gi bedre planforhold for hele planomr\u00e5det. Tilkomstveien Vollane er tatt med, da dette vil bli hovedadkomsten inn til omr\u00e5det. Ubebygde tomter utenfor eiendommen 1269 er tatt med for \u00e5 delvis regulere frittst\u00e5ende bebyggelse til gr\u00f8ntomr\u00e5der. Figur 2 Planavgrensning Forslag til planavgrensning f\u00f8lger gjeldende plan (plan-ID: 3530400). 3.2 Beskrivelse av planomr\u00e5det Planomr\u00e5det i Ervik er en del av et st\u00f8rre dalstr\u00f8k med fjordarm, med ulike topografier. E39 deler omr\u00e5det i en indre og en ytre del, og fremst\u00e5r som en barriere p\u00e5 tvers av dalmunningen. Vollane ligger p\u00e5 et bredt nes helt innerst i Eidsv\u00e5gen, med Ervikbukta i den nordlige enden og Kopervika i den s\u00f8rlige. Jordalsvannet ligger \u00f8st for planomr\u00e5det. Landskapet er brattere mot fjellsidene i nord og s\u00f8r, mens det flater ut fra Jordalsvannet mot Eidsv\u00e5gen og heller svakt i to retninger (nord og vest). Den ene av disse hellingene danner landskapsomr\u00e5det Vollane. Omr\u00e5det som \u00f8nskes utviklet omfattes av gnr. 216/1269 og er eid av Wallem Steckmest. Arealet er vist p\u00e5 figur 3. De \u00f8vrige omr\u00e5dene er enten eid av ulike private og av Wallem Steckmest. Planomr\u00e5det er en del av Ervik og det er gjeldende reguleringsplan som forutsetter relativt tett eneboligbebyggelse. Omr\u00e5det kjennetegnes av boligbygg fra etterkrigs\u00e5rene. De fleste bygg har en etasje pluss full sokkeletasje. N\u00e6romr\u00e5de er relativt homogent og eksisterende plan forutsetter at dette uttrykket opprettholdes. Deler av planomr\u00e5det omfatter ogs\u00e5 st\u00f8rre landskapsomr\u00e5der mot sj\u00f8en. I tillegg er det noe Figur 3 Omr\u00e5det som skal utvikles n\u00e6ringsbebyggelse i s\u00f8r og en idrettshall i nord \u00f8st. Omr\u00e5det er plassert innenfor en av 7 kompakte byutviklingsomr\u00e5der der byens vekst i form av boligfortetting i hovedsak skal foreg\u00e5, etter kommunens overordnede arealstrategi frem mot 2030. Eidsv\u00e5g er foresl\u00e5tt som lokalsenter, se figur 4. Den eksakte plasseringen av lokalsenteret er uavklart og avhenger av bybanens trase. Det er sannsynlig at aktuelt planomr\u00e5de vil ligge i n\u00e6rheten av et bybanestopp. Planomr\u00e5det ligger i tilknytning til Vollane fritidsomr\u00e5de og har lavere terrengprofil enn de omliggende omr\u00e5dene. Planomr\u00e5det er derfor ikke preget av utsiktpunkter h\u00f8ytliggende i terrenget. Eidsv\u00e5gen og Jordalsvannet gir derimot langstrakt utsikt i hver sin retning, og blir ogs\u00e5 orienteringspunkter og definerende for siktlinjene i omr\u00e5det. Topgrafien f\u00f8rer til gode Figur 4 Arealstrategi frem mot 2030 solforhold p\u00e5 tomten Utenfor planomr\u00e5det reguleres store deler av Vollane s\u00f8r for veien til bebyggelse. 4 Plansituasjon og f\u00f8ringer 4.1 Forholdet til KPA 2018 Planomr\u00e5det ligger i et omr\u00e5de hvor de ulike byggesonene treffer hverandre. Omr\u00e5det er omfattet av Ytre fortettingssone, \u00d8vrig byggesone, Byfortettingssone og Gr\u00f8nnstruktur. Omr\u00e5det for utvikling er i kommuneplanen plassert i Ytre fortettingssone. Planlagt bebyggelse ligger ogs\u00e5 innenfor denne sonen. Kommuneplanen angir rammene for hva som kan tillates i Ytre fortettingssone. Etter KPA 2018 \u00a7 26.4 heter det at \u00abYtre fortettingssone kan videreutvikles med bolig- og n\u00e6ringsform\u00e5l. N\u00e6ringsvirksomheter som medf\u00f8rer st\u00f8y, forurensning, vesentlig \u00f8kt trafikkbelastning eller andre vesentlige ulemper for omgivelsene tillates ikke.\u00bb Det vil derfor ikke v\u00e6re mulig med for eksempel tett senterbebyggelse med kj\u00f8pesenter eller st\u00f8yende industri. Utnyttelsesgraden i omr\u00e5det skal ligge mellom 30 og 120 % BRA. \u00d8vre del av utnyttelsesgraden skal kun benyttes der hvor planomr\u00e5det ligger tett opp til kollektivtilbud, jf. veiledningen til \u00a7 26.4.5. Det er god kollektivdekning i omr\u00e5det. Denne vil ytterligere forbedres med etablering Figur 5 Oversikt over soner i KPA 2018 av bybanen. Samtidig m\u00e5 utnyttelsesgraden sees i sammenheng med forholden p\u00e5 stedet. Utnyttelsesgraden er derfor satt til 70 % BRA, se vurdering av dette i vedlagt stedsanalyse. I Ytre fortettingssone er krav til parkeringsdekning 0,8 bilparkeringsplasser per 100 m2 BRA. I tillegg er det krav til minimum 1 plass per boenhet. For sykkelparkering er det krav til 2,5 sykkelparkeringsplasser per 100 m2 BRA bolig. Uteoppholdsarealene skal oppfylle kvalitetskravene i KPA 2018 \u00a7 14. St\u00f8rrelsen p\u00e5 uteoppholdsarealene er satt til minimum 75 m2 per boenhet. Hele planomr\u00e5det er omfattet av hensynssone for kulturmilj\u00f8 Eidsv\u00e5g. 4.2 Forholdet til gjeldende reguleringsplan (plan-ID: 3530400) Omr\u00e5det er regulert i gjeldende reguleringsplan - \u00c5sane. Gnr 211 Bnr. 1 mfl., Vollane \u2013 Haugane, Vesentlig endring (plan-ID: 3530400). I denne planen er omr\u00e5det regulert til boligomr\u00e5der. Planen legger opp til 55 eneboliger med sokkelleilighet. Utnyttelsesgraden er satt til 38 % for eneboligene. I tillegg omfatter planen 10 eksisterende boliger. Deler av omr\u00e5det er ogs\u00e5 regulert til n\u00e6ring og gr\u00f8ntomr\u00e5der. Figur 6 Gjeldende reguleringsplan for omr\u00e5det 4.3 Tilgrensede planer Det finnes flere nyere planer i tilgrensende omr\u00e5der. Planene er opplistet i tabellen under, og en oversikt over plasseringen er vist p\u00e5 vedlagt stedsanalyse 4.4 Forholdet til relevante p\u00e5g\u00e5ende planer Forslag til offentlig reguleringsplan for Bybanen og hovedsykkelrute til \u00c5sane er per 20.10.2022 lagt ut p\u00e5 ettersyn. Tiltakene i planforslaget (datert 15.09.2022) vil inneb\u00e6re en stor forbedring av kollektivtilbudet i omr\u00e5det. I planforslaget foresl\u00e5s plassering av bybaneholdeplass i Eidsv\u00e5g som anvist p\u00e5 figur 7, ca. 5 minutters gange fra planomr\u00e5det. Hovedsykkelruten til Bergen sentrum vil ogs\u00e5 f\u00f8lge banetras\u00e9en frem til Eidsv\u00e5g. Trafikksikkerheten i Eidsv\u00e5g og langs Ervikveien er i den sammenheng planlagt forbedret, blant annet ved etablering av gang- og sykkelnettverk. Figur 7 Planforslag for bybanen i Ervik 5 Kort presentasjon av prosjektet 5.1 Generelt Form\u00e5let med planen er \u00e5 bygge ut omr\u00e5det i tr\u00e5d med idealer for fremtiden. Det planlegges \u00e5 oppf\u00f8re et konsentrert bygg p\u00e5 opptil 7000 m2 med 50 \u2013 60 boenheter. Prosjektet er planlagt med boliger for mennesker over 60 \u00e5r. B\u00e5de bebyggelse og bokvaliteten skal v\u00e6re av h\u00f8y kvalitet. Omr\u00e5det i er i dag avsatt til frittst\u00e5ende eneboliger, noe som vil ta beslag p\u00e5 store arealer. Ved \u00e5 regulere for konsentrert bebyggelse vil man kunne bevare mer natur og st\u00f8rre omr\u00e5der i n\u00e6rhet til et viktig friluftsomr\u00e5de. Eiendommen som s\u00f8kes utbygget er bnr. 1269. Bygget vil i tillegg til bolig ogs\u00e5 huse flere fellesfunksjoner som vil ha likehetstrekk med n\u00e6ringsbebyggelse. Det vil v\u00e6re sv\u00e6rt viktig \u00e5 utbedre veien ut mot Vollane til h\u00f8yere teknisk standard. 5.2 M\u00e5l for tiltaket Vollane er et viktig friluftsomr\u00e5de for Eidsv\u00e5g. Gjeldende reguleringsplan legger opp til nedbygging og spredt fortetting. I forslaget til ny plan vill de eksisterende kvalitetene forvaltes p\u00e5 en bedre m\u00e5te. Ved \u00e5 etablere boliger for voksne av h\u00f8y kvalitet vil stedet bli bevart i st\u00f8rre grad. Det er ogs\u00e5 et m\u00e5l om \u00e5 verne en st\u00f8rre del av omr\u00e5de for fremtiden ved \u00e5 regulere bort ett stort boligfelt til gr\u00f8ntomr\u00e5der. I det videre planarbeidet vil det legges stor vekt p\u00e5 \u00e5 gi bebyggelsen god estetisk utforming av hensyn til landskapskvalitetene p\u00e5 stedet og opplevelsen av friomr\u00e5det. Allmenhetens tilgang til Vollane vil ogs\u00e5 v\u00e6re et sentralt moment. I utforming av bebyggelsen skal det stilles krav til ivaretakelse av stiene i omr\u00e5det for \u00e5 sikre tilkomst til Vollane badeplass og andre friluftsomr\u00e5der. Bebyggelsen vil f\u00e5 en h\u00f8yere utnyttelsesgrad i tr\u00e5d med forutsetningen i vedlagt stedsanalyse og KPA 2018. H\u00f8yder og volum p\u00e5 nybygg vil allikevel f\u00f8re til mindre p\u00e5virkning p\u00e5 bruken av n\u00e6rliggende omr\u00e5der enn eksisterende reguleringsplan. Det planlegges en variert sammensetning av st\u00f8rrelser p\u00e5 boliger. Disse skal v\u00e6re b\u00e5de tilpasset enslige og mennesker som bor sammen. For \u00e5 muliggj\u00f8re gode boforhold er man avhengig av tilgjengelig lys, sol og luft. Siktakser m\u00e5 opprettes, og det m\u00e5 etableres nye forbindelser ut og igjennom omr\u00e5det. Det vil settes s\u00f8kelys p\u00e5 gode sol-, vind-, og utsiktsforhold, b\u00e5de for naboer, fremtidige beboere, og for andre brukere av omr\u00e5det. Det skal legges stor vekt p\u00e5 b\u00e6rekraft. Ved \u00e5 legge til rette for konsentrert bebyggelse vil det blant annet gi mulighet for \u00e5 bevare mer av naturkvalitetene p\u00e5 omr\u00e5det, som l\u00f8vskogen og det rike jordsmonnet. Der jord m\u00e5 fjernes skal det utvikles l\u00f8sninger for omdisponering i omr\u00e5det, dette kan for eksempel v\u00e6re p\u00e5 en takhage. I tillegg \u00f8nskes det \u00e5 etablere et bioenergitak, der det legges til rette for egen solenergiproduksjon p\u00e5 takflatene. Det er viktig for forslagsstiller at det er mulighet for en viss fleksibilitet i reguleringen for \u00e5 kunne tilpasse tiltaket basert p\u00e5 medvirkning fra relevante grupper. Romprogrammet er ikke fastsatt og de ulike bruksomr\u00e5dene som er planlagt vil ha likhetstrekk med n\u00e6ringsvirksomhet, selv om disse ikke skal v\u00e6re rettet mot publikum. Planen skal erstatte en eksisterende plan. Deler av omr\u00e5det er ubebygd, og bruken av omr\u00e5det gj\u00f8r at prosjektet kan ber\u00f8re mange interessenter. Innspill som kommer inn i medvirkningsprosessene er ogs\u00e5 viktige faktorer som m\u00e5 vurderes om det skal tas hensyn til. Resultatene fra medvirkning skal vurderes og vektes opp mot ulike behov for interessentene. Dette planinitiativet skal belyse de prosesser som n\u00e5 er under vurdering, og som det \u00f8nskes innspill p\u00e5. Det foreligger ikke et ferdig prosjekt p\u00e5 dette stadiet, men det er skissert et forslag som er under vurdering og utvikling. 5.3 Forel\u00f8pig vurdering av arealbruk, utnyttelse, adkomst, parkering og uteomr\u00e5der Foresl\u00e5tt ny bebyggelse skal hovedsakelig v\u00e6re et rent boligbygg. I tillegg skal det etableres flere fellesfunksjoner for beboerne. Det jobbes med en stor variasjon av program, i hovedsak bolig, tjenesteyting, kultur og service. Ut mot offentlige fellesarealer legges det opp til aktive etasjer, f.eks. i form av fellesarealer og aktivitetsrom. Figur 8 Omdisponering av arealer Som figuren viser, vil den konsentrerte bebyggelsen f\u00f8re til vesentlig mindre bebygd areal. Dette vil v\u00e6re sv\u00e6rt fordelaktig i omr\u00e5det. 5.3.1 Adkomst og parkering All biltrafikk vil g\u00e5 inn p\u00e5 Vollane. Det er planlagt \u00e5 bygge inn en garasje som skal oppfylle krav til parkering i KPA 2018. Garasjen er planlagt slik at man f\u00e5r til et mest mulig bilfritt milj\u00f8 rundt ny boligbebyggelse. For \u00e5 samsvare med krav til parkering er det lagt opp til en relativt stor parkeringsgarasje. Det \u00f8nskes likevel \u00e5 utrede muligheten for st\u00f8rre bruk av bildele- og kollektive l\u00f8sninger. Planleggingen av bybanen vil ha stor innvirkning p\u00e5 behovet for parkering. Dette m\u00e5 utredes videre i planbehandlingen. Gang og sykkeltrafikk tenkes tilrettelagt for langs tilkomstveien. I gjeldende reguleringsplan stilles det krav til oppgradering av veien Vollane i forbindelse med utbyggingen, jf. reguleringsplan (plan-ID: 3530400) \u00a7 3.2. Det vil i planarbeidet utredes hvilke l\u00f8sninger som m\u00e5 velges for \u00e5 utbedre veien til tilfredsstillende standard. Sykkelparkering skal oppfylle kravene i KPA. Ogs\u00e5 her vil det vurderes flere sykkelparkeringsplasser for \u00e5 kompensere for bilbruk. Det utredes mulighet for elektrisk oppladning av b\u00e5de sykler og biler. 5.3.2 Uteomr\u00e5det og tilkomst til friluftsomr\u00e5det Planomr\u00e5det ligger i umiddelbar n\u00e6rhet til et viktig friluftsomr\u00e5de. Uteoppholdsarealer skal utarbeides slik at det gj\u00f8res minst mulig inngrep i eksisterende landskap. I tillegg \u00f8nskes det \u00e5 opprette felles utearealer for beboerne i tilknytning til bygningen. For \u00e5 komme i tr\u00e5d med kravet til uteoppholdsareal, m\u00e5 det etableres 75 m2 uteoppholdsareal per boenhet. For forel\u00f8pig forslag vil dette f\u00f8re til en st\u00f8rrelse p\u00e5 minimum 3 750 m2. Av dette arealet m\u00e5 1 500 m2 v\u00e6re privat uteoppholdsareal. Et uteoppholdsareal av denne st\u00f8rrelsen kan legge beslag p\u00e5 offentlig tilgjengelige omr\u00e5der og det m\u00e5 derfor vurderes om den unike plasseringen kan f\u00f8re til at minimumskravet til uteoppholdsareal senkes, ved at uteoppholdsareal legges i felles tilgjengelig arealer. P\u00e5 taket er det foresl\u00e5tt opparbeidelse av felles takhage med bed og mulighet for dyrking av planter i form av kj\u00f8kkenhage eller lignende. Toppjord som fjernes i forbindelse med graving p\u00e5 tomten er tiltenkt omdisponert til taket. Intensjonen er ogs\u00e5 at lokal fr\u00f8bank skal benyttes i opparbeidelse av bed p\u00e5 tak og ellers p\u00e5 tomten for \u00e5 best kunne ivareta lokal flora og fauna. Figur 9 Omdisponering av masser p\u00e5 stedet Gjeldende reguleringsplan legger ogs\u00e5 opp til utbygging av eneboliger p\u00e5 andre tomter utover bnr. 1269. Ved \u00e5 omregulere disse til gr\u00f8ntomr\u00e5der, vil det det regulerte friluftsomr\u00e5det bli vesentlig st\u00f8rre. I tillegg til frigj\u00f8ringen av store arealer, skal bygningsmassen planlegges slik at den i minst mulig grad fysisk begrenser tilkomsten til omr\u00e5det. Figur 10 Bygget skal tilpasses stiene i omr\u00e5det Figuren viser eksisterende tilkomststier i omr\u00e5det. Stil nr. 1 og 2 vil v\u00e6re uber\u00f8rt av planlagt plassering. Sti nummer 3 er planlagt bevart, det skal derfor v\u00e6re mulig \u00e5 g\u00e5 \u00abgjennom\u00bb bygget. Det vil blir unders\u00f8kt m\u00e5ter \u00e5 gj\u00f8re gjennomgangen inviterende og \u00e5pen. I forslaget er det lagt stor vekt p\u00e5 \u00e5 gi boligbygget en gode visuelle kvaliteter av hensyn til landskapskvalitetene p\u00e5 stedet og opplevelsen av friomr\u00e5det. Allmenhetens tilgang til Vollane er ogs\u00e5 gitt mye plass. I utforming av bebyggelsen stilles krav til ivaretakelse av stiene i omr\u00e5det for \u00e5 sikre tilkomst til Vollane badeplass og andre m\u00e5lpunkt i omr\u00e5det. 5.3.3 sol- og vindforhold H\u00f8yest forekomst av vind kommer fra s\u00f8r\u00f8st. Bygget skal plassers skjermet langs forh\u00f8yningen i terrenget. Dette gj\u00f8r at bygget ikke vil p\u00e5virke vindforholdene p\u00e5 stedet nevneverdig. Ved vind fra nordvest vil l\u00f8vskogen ta en del av vinden. Omr\u00e5det har gode solforhold og plasseringen vil oppfylle tekniske krav til uteoppholdsarealer. Figur 11 Soldiagram Plasseringen i terrenget gj\u00f8r at tiltaket ikke vil ta sol fra naboeiendommene. 5.3.4 Utnyttelse og ny bygningsmasse Bebyggelsen er planlagt p\u00e5 tomten gnr. 216 bnr 1269, der den bakenforliggende kollen ligger p\u00e5 kote + 40. Terrengforholdene legger derfor en h\u00f8ydebegrensning, av hensyn til topografien, samt siktlinjene p\u00e5 stedet og utsynsforhold for eksisterende bebyggelse. Bygget er derfor planlagt i 4 etasjer pluss parkeringskjeller. Vi viser her til terrengsnitt og vedlagt stedsanalyse. Figur 12 Bildet viser plasseringen av volumet i terrenget I gjeldende plan er utnyttelsesgraden for eneboligtomtene satt til 38 % BRA. Planforslaget inneb\u00e6rer et kompakt leilighetsbygg med st\u00f8rrelse p\u00e5 7000 m2 BRA inklusiv p-kjeller, samt uteoppholdsareal p\u00e5 bakkeplan. Bebyggelsen f\u00f8lger topografien og skal v\u00e6re tilpasset flere brukere enn bare beboerne. Det er derfor lagt vekt p\u00e5 f\u00f8lgende hovedaspekter: - Begrenset synlighet fra vannet - Begrenset synlighet fra Vollane - Hensynta stiene i omr\u00e5det - Skjult fra naboeiendommer - Bevaring av verdifullt jordsmonn og skog - Sol: Bygningen har hovedfasade mot vest for \u00e5 gi gode solforhold. Materialer er ikke fastsatt, men det planlegges bruk av sk\u00e5nsomme materialer som er tilpasset omr\u00e5det. P\u00e5 grunn av de unike antikvariske verdiene i Ervikbukten, \u00f8nskes det \u00e5 bruke materialer som st\u00e5r i kontrast med disse. Fro \u00e5 skape kontrast vil muligheten for bruk av glass, stein og betong bli vurdert. Det skal ogs\u00e5 redegj\u00f8res for om det vil v\u00e6re mulig \u00e5 utf\u00f8re deler av konstruksjonen i massivtre. I bestemmelsene til planen er det ogs\u00e5 stilt krav om at boligbygget skal tilpasse seg str\u00f8kskarakter samt kulturmilj\u00f8 i forhold til bygningsvolum og skala, samt utf\u00f8res med god materialbruk og h\u00f8y arkitektonisk kvalitet. Leilighetene i bygget er planlagt i ulike st\u00f8rrelser, gjennomsnittlig leilighetsst\u00f8rrelse for plussboligene ligger p\u00e5 65-70 m2. Byggene utformes for \u00e5 gi plass til fellesfunksjoner, fellesarealer og tilleggstjenester som gir bedre sosiale bomilj\u00f8 for beboerne og legger til rette for gode naboskap. Fellesfunksjoner i byggene reduserer ogs\u00e5 behovet for hverdagsreiser, mens muligheten for \u00e5 leie elektrisk delebil gj\u00f8r reisene som allikevel m\u00e5 gjennomf\u00f8res mer klimavennlige. 5.4 Omr\u00e5der avsatt til gr\u00f8nnstruktur Naturomr\u00e5dene i forslag til plan innbefatter deler av byggeomr\u00e5dene B4 og B2a, samt byggeomr\u00e5dene B5, B2c og B0a i gjeldende reguleringsplan. Til sammen foresl\u00e5s det \u00e5 omregulere ca. 44 000 m2 med byggeomr\u00e5de, konsentrert sm\u00e5husbebyggelse til naturomr\u00e5de. I eksiterende reguleringsplan er det innregulert en sti. Denne skal bevares. Tiltaket vil i liten grad p\u00e5virke verdifulle naturtyper i omr\u00e5det. Planen legger opp til \u00e5 bevare st\u00f8rstedelen av de ubebygde omr\u00e5dene. Det skal ikke gj\u00f8rs inngrep i l\u00f8vskogen mot Eidsv\u00e5gen. Planen vil heller ikke f\u00f8re til oppdeling av gr\u00f8ntarealer. Figur 13 Sammenhengende bl\u00e5gr\u00f8nne strukturer i Omr\u00e5det 6 Virkninger p\u00e5 omgivelsene Det vil legges opp til en \u00f8kning av allment tilgjengelige arealer med h\u00f8y kvalitet. Det er en intensjon at prosjektet skal ha h\u00f8ye milj\u00f8kvaliteter. Hensikten er \u00e5 bygge opp om stedsidentiteten til omr\u00e5det og bevare viktige friluftsomr\u00e5der. Fjernvirkningen av omfanget av planen vil bli illustrert fra forskjellige retninger; f.eks. fra sj\u00f8en, siktlinjer, fra Vollane og Eidsv\u00e5g. Illustrasjoner og fysisk modell av planomr\u00e5det skal utarbeides. N\u00f8dvendige sol-, skygge og vindanalyser skal utarbeides. Det vil gjennom planprosessen utarbeides n\u00f8dvendige rapporter som omhandler st\u00f8y, grunnforhold, forurensning, biologisk mangfold og aktuelle planer med bl.a. VA-rammeplan, mobilitetsplan og renovasjonsteknisk plan. Ved \u00e5 opprette konsentrert bebyggelse av h\u00f8y kvalitet vil omr\u00e5det fremst\u00e5 som mer i tr\u00e5d med bruken av omr\u00e5det, enn det gjeldende reguleringsplan legger opp til. Dette vil v\u00e6re i tr\u00e5d med m\u00e5lene i kommuneplanen og politisk strategier om \u00e5 f\u00e5 til en kvalitetsfull, b\u00e6rekraftig og framtidsrettet byutvikling. 7 Samfunnssikkerhet Det skal utarbeides en risiko- og s\u00e5rbarhetsanalyse (ROS) til planen. Denne vil avklare om omr\u00e5det eller tiltaket skaper risikoer som m\u00e5 sikres. Forel\u00f8pig vurdering er at det ikke er andre tema enn havniv\u00e5stigning som m\u00e5 vurderes i forhold til samfunnssikkerhet, risiko og s\u00e5rbarhet. Overvann En m\u00e5 ta h\u00f8yde for framtidig overvannsh\u00e5ndteringen ved planlegging av omr\u00e5det. Denne vurderes p\u00e5 bakgrunn av VA- rammeplan Geologiske forhold ROS analysen gjennomf\u00f8res p\u00e5 bakgrunn av fremtidig geoteknisk analyse Forurensing (st\u00f8y og luft) Det skal utarbeides notat for \u00e5 kartlegge potensiell st\u00f8ybelastning Tilkomst for Fra Vollane utrykningskj\u00f8ret\u00f8y Trafikksikkerhet Flere nye boenheter kan f\u00f8re til st\u00f8rre trafikk i omr\u00e5de. 8 Konsekvensutredning (jf. \u00a7 1 (2) bokstav l) Form\u00e5let med forskriften er \u00e5 sikre at hensynet til milj\u00f8 og samfunn blir tatt i betraktning under forberedelsen av planer og tiltak, og n\u00e5r det tas stilling til om og p\u00e5 hvilke vilk\u00e5r planer eller tiltak kan gjennomf\u00f8res. Forslagsstilleren skal vurdere om planen eller tiltaket omfattes av \u00a7 6, \u00a7 7 eller \u00a7 8. \u00a76 gjelder planer og tiltak som alltid skal konsekvensutredes og ha planprogram eller melding. F\u00f8lgende planer og tiltak skal alltid konsekvensutredes og ha planprogram eller melding: a. kommuneplanens arealdel etter \u00a7 11-5 og regionale planer etter plan- og bygningsloven \u00a7 8-1, kommunedelplaner etter \u00a7 11-1, og omr\u00e5dereguleringer etter \u00a7 12-2 n\u00e5r planene fastsetter rammer for tiltak i vedlegg I og II b. reguleringsplaner etter plan- og bygningsloven for tiltak i vedlegg I. Unntatt fra dette er reguleringsplaner der det konkrete tiltaket er konsekvensutredet i en tidligere plan og der reguleringsplanen er i samsvar med denne tidligere planen c. tiltak i vedlegg I som behandles etter andre lover enn plan- og bygningsloven. Her er det bokstav b. som skal vurderes i forhold til vedlegg I: Etter vedlegg I punkt 1-30 er det kun punkt 25 som er aktuelt for vurdering: Nye bolig- og fritidsboligomr\u00e5der som ikke er i samsvar med overordnet plan Vurdering: Planlagt bygg er i samsvar med plan og derfor ikke KU pliktig etter \u00a7 6. \u00a7 7.Planer og tiltak etter andre lover som alltid skal konsekvensutredes, men ikke ha melding F\u00f8lgende tiltak og planer etter andre lover skal alltid konsekvensutredes, men ikke ha melding: a. tiltak i vedlegg II som behandles etter energi-, vannressurs- eller vassdragsreguleringsloven b. planer og programmer etter andre lover som fastsetter rammer for tiltak i vedlegg I og II og som vedtas av et departement. Planen er ikke omfattet av bokstav a eller b. Vurdering: Planen er ikke omfattet av bokstav a eller b og derfor ikke KU-pliktig etter \u00a77 \u00a7 8.Planer og tiltak som skal konsekvensutredes hvis de kan f\u00e5 vesentlige virkninger for milj\u00f8 eller samfunn F\u00f8lgende planer og tiltak skal konsekvensutredes hvis de kan f\u00e5 vesentlige virkninger etter \u00a7 10, men ikke ha planprogram eller melding: a. reguleringsplaner for tiltak i vedlegg II. Unntatt fra dette er reguleringsplaner der det konkrete tiltaket er konsekvensutredet i en tidligere plan og der reguleringsplanen er i samsvar med denne tidligere planen. b. tiltak i vedlegg II som behandles etter en annen lov enn plan- og bygningsloven. Planen er ikke omfattet av bokstav a elle b. Vurdering: Planen er ikke omfattet av bokstav a eller b og derfor ikke KU-pliktig etter \u00a78 \u00a7 10.Kriterier for vurderingen av om en plan eller et tiltak kan f\u00e5 vesentlige virkninger for milj\u00f8 eller samfunn I vurderingen av om en plan eller et tiltak kan f\u00e5 vesentlige virkninger for milj\u00f8 eller samfunn, skal det ses hen til egenskaper ved planen eller tiltaket, jf. annet ledd og planen eller tiltakets lokalisering og p\u00e5virkning p\u00e5 omgivelsene, jf. tredje ledd. Det skal ogs\u00e5 i n\u00f8dvendig grad ses hen til egenskaper ved virkninger nevnt i fjerde ledd. Egenskaper ved planen eller tiltaket omfatter: a. st\u00f8rrelse, planomr\u00e5de og utforming b. bruken av naturressurser, s\u00e6rlig arealer, jord, mineralressurser, vann og biologiske ressurser c. avfallsproduksjon og utslipp d. risiko for alvorlige ulykker og/eller katastrofer. Lokalisering og p\u00e5virkning p\u00e5 omgivelsene omfatter en vurdering av om planen eller tiltaket kan medf\u00f8re eller komme i konflikt med: a. verneomr\u00e5der etter naturmangfoldloven kapittel V eller markaloven \u00a7 11, utvalgte naturtyper (naturmangfoldloven kapittel VI), prioriterte arter, vernede vassdrag, nasjonale laksefjorder og laksevassdrag, objekter, omr\u00e5der og kulturmilj\u00f8 fredet etter kulturminneloven b. truede arter eller naturtyper, verdifulle landskap, verdifulle kulturminner og kulturmilj\u00f8er, nasjonalt eller regionalt viktige mineralressurser, omr\u00e5der med stor betydning for samisk utmarksn\u00e6ring eller reindrift og omr\u00e5der som er s\u00e6rlig viktige for friluftsliv c. statlige planretningslinjer, statlige planbestemmelser eller regionale planbestemmelser gitt i medhold av plan- og bygningsloven av 27. juni 2008 nr. 71 eller rikspolitiske bestemmelser eller rikspolitiske retningslinjer gitt i medhold av plan- og bygningsloven av 14. juni 1985 nr. 77. d. st\u00f8rre omdisponering av omr\u00e5der avsatt til landbruks-, natur- og friluftsform\u00e5l, samt reindrift eller omr\u00e5der som er regulert til landbruk og som er av stor betydning for landbruksvirksomhet e. \u00f8kt belastning i omr\u00e5der der fastsatte milj\u00f8kvalitetsstandarder er overskredet f. konsekvenser for befolkningens helse, for eksempel som f\u00f8lge av vann- eller luftforurensning g. vesentlig forurensning eller klimagassutslipp h. risiko for alvorlige ulykker som en f\u00f8lge av naturfarer som ras, skred eller flom. Her er det punkt b i andre del som gjelder forhold til omr\u00e5det som er aktuelt. Vurdering av egenskaper ved planen eller tiltaket: a. Planomr\u00e5de gjelder i stor grad regulering av eksisterende forhold. Omr\u00e5det for tiltak er relativt lite. Planlagt bygg er lite i forhold til eiendommen. Det planlegges lite terrenginngrep i landskapet b. Planomr\u00e5de inneholder ikke viktige naturressurser. c. Virksomheten genererer ikke avfall eller utslipp av betydning. d. Virksomheten har ikke risiko for ulykker og/eller katastrofer Vurdering av kulturminner, kulturmilj\u00f8er og omr\u00e5der som er viktige for friluftsliv B. truede arter eller naturtyper, verdifulle landskap, verdifulle kulturminner og kulturmilj\u00f8er, nasjonalt eller regionalt viktige mineralressurser, omr\u00e5der med stor betydning for samisk utmarksn\u00e6ring eller reindrift og omr\u00e5der som er s\u00e6rlig viktige for friluftsliv Det er registrert flere kulturminner i omr\u00e5det. Disse er utf\u00f8rlig redegjort for i Kulturminnegrunnlaget til gjeldende reguleringsplan og er i stor grad sikret. Det skal ikke gj\u00f8res inngrep i de sikrede kulturminnene. Det vurderes \u00e5 gj\u00f8res utgravninger i et omr\u00e5de som ikke er ferdig utgravd. Et slikt arbeid vil ta utgangspunkt i eksisterende kulturminnegrunnlag. Ved senere planbehandling skal bebyggelsen ikke komme i konflikt med kulturminnet. Planen ligger i hensynssone for kulturmilj\u00f8. Kulturmilj\u00f8et retter seg hovedsakelig mot bebyggelsen i omr\u00e5det. Etter KPA 2018 \u00a7 35.5 heter det at \u00abkulturmilj\u00f8 og historisk bebyggelse skal sikres og ivaretas. De karakteristiske trekkene ved bebyggelse, bebyggelsesstruktur og kulturlandskap definerer omr\u00e5der og gir det s\u00e6rpreg. Det skal derfor tas spesielle hensyn til dette ved s\u00f8knad om tiltak og endret arealbruk.\u00bb Det er s\u00e6rlig hensyn til kulturlandskap som kan bli aktuelt. I dette tilfellet s\u00f8kes det ikke om endret arealbruk, da arealform\u00e5let er uendret. Det kan imidlertid argumenteres for at endring fra konsentrert sm\u00e5husbebyggelse til konsentrert bebyggelse vil f\u00f8re til endret arealbruk, her m\u00e5 det imidlertid sees til at planinitiativet bevare en vesentlig st\u00f8rre del av landskapet enn gjeldende reguleringsplan. N\u00e5r dette sees i sammenheng med at bebyggelsen skal plasseres i Ytre fortettingssone og forutsetningen i gjeldende reguleringsplan, fremst\u00e5r det som at forholdet til landskap er avklart. Tiltaket vil derfor ikke komme i automatisk konflikt med kulturmilj\u00f8et p\u00e5 stedet. Det legges likevel til grunn at antikvariske myndigheter skal uttale seg i forbindelse med b\u00e5de plan og senere tiltak p\u00e5 eiendommen. Eiendommen er av bymilj\u00f8etaten kartlagt som omr\u00e5det med viktige friluftsinteresser. Denne oversikten er laget uten at det er tatt hensyn til reguleringsplaner og er ikke en vedtatt oversikt eller plan. Omr\u00e5det er underlagt en gjeldende reguleringsplan om oppf\u00f8ringer av boliger. Oversikten til bymilj\u00f8etaten overstyrer ikke dette. Planarbeidet vil heller ikke komme i konflikt med det statlige sikrede friluftsomr\u00e5det. Det nevnes ogs\u00e5 at planen legger opp til sikring av store naturomr\u00e5det i samme omr\u00e5det. Planen vil f\u00f8re til vesentlig bedre forhold for omr\u00e5det enn eksisterende regulering og vil \u00e5penbart ikke komme i konflikt med sikrede friluftsmr\u00e5der. Vurdering etter \u00a7 10: Utbygging vil ikke f\u00e5 vesentlige virkninger for milj\u00f8 eller samfunn og er derfor ikke KU pliktig etter \u00a7 10. Samlet vurdering: Tiltaket er i tr\u00e5d med overordnede retningslinjer og kommuneplaner. En reguleringsplan vil ikke komme i direkte konflikt med forhold som forskrift om konsekvensutredning er ment \u00e5 ivareta. 9 Planprosessen og medvirkning (jf. \u00a7 1 (2) bokstav h, j og k) Det er en forutsetning i videre planarbeid at det minimum legges opp til en medvirkningsprosess i tr\u00e5d med bestemmelsene i plan- og bygningsloven kapittel 5. Blant annet vil naboer og andre parter som blir ber\u00f8rt av forslaget varsles og f\u00e5 mulighet til \u00e5 uttale seg ved oppstart og ved offentlig h\u00f8ring. Det vil arrangeres et \u00e5pent informasjonsm\u00f8te for naboer og andre ber\u00f8rte parter f\u00f8r melding om oppstart. Behov for ytterligere medvirkning med naboer, fagkyndige, faginstanser og/eller andre som har interesser i planomr\u00e5det vil vurderes fortl\u00f8pende. Det s\u00f8kes samarbeid med disse partene i videre planarbeid. Av vesentlige interessenter som ber\u00f8res av planen er grunneiere, festere og naboer. Disse p\u00e5virkes i hovedsak gjennom hvilken grad planlagt bebyggelse oppleves som sjenerende. Varsel skal i tillegg sendes til offentlige etater og aktuelle bedrifter eller organisasjoner som blir eller kan bli ber\u00f8rt, eller har interesser i planomr\u00e5det. Bergen 31.01.2023 Martin Sande Telefon: 91625587 E-post: martin@ok-kontor.no "
}