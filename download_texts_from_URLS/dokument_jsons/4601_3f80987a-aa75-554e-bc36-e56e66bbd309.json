{
  "dokument_id": "3f80987a-aa75-554e-bc36-e56e66bbd309",
  "doc_type": "case_attachment",
  "kommune": 4601,
  "tittel": "Fagnotat datert 03.12.2024",
  "url": "https://bergen.kommune.no/politikere-utvalg/api/fil/bk360/11655760/Fagnotat-datert-03-12-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/17874-3 (Arbeidssted) Saksbehandler: Daniel Holm\u00e5s Aalerud Dato: 03.12.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 165/190/0/1 Markeveien 12. Klage p\u00e5 avslag. Bruksendring Ryger advokatfirma v/ adv. Nguyen p\u00e5 vegne av tiltakshaver Anne Lisbeth Hvem klager? Gj\u00f8v\u00e5g v/ klage datert 20.11.2024. Tiltaket Bruksendring fra n\u00e6ringsform\u00e5l/sportsbod for opprettelse av ny boenhet. Vedtak datert 04.11.2024 avsl\u00e5r tiltaket jf. KPA2018 \u00a7 22.2 lit. a og b vedr. Vedtaket st\u00f8y, og pbl. \u00a7 29-5 jf. TEK17 \u00a7 12-2 og 12-7 om krav til tilgjengelig boenhet og utforming av rom samt TEK17 \u00a7 8-5 vedr. trinnfri adkomst. KPA2018 viser eiendommen som byfortettingssone BY1. KDP Sentrum viser eiendommen som boligomr\u00e5de, spesialomr\u00e5de Planstatus bevaring. PlanID 73400000, Bergenhus viser eiendommen som bolig, spesialomr\u00e5de bevaring. Klager fremmer at vilk\u00e5rene for unntak fra teknisk forskrift er oppfylt. Det Klagegrunner er samtidig levert reviderte tegninger av tiltaket mht. romh\u00f8yde. Klager fremmer ogs\u00e5 at vilk\u00e5r for dispensasjon fra KPA2018 \u00a7 22.2 er oppfylt. Det m\u00e5 vurderes om det kan innvilges unntak fra TEK17 \u00a7 8-5 om krav til Behov for ytterligere trinnfri adkomst etter pbl. \u00a7 31-4. saksbehandling ved eventuell omgj\u00f8ring Anbefalt vedtak Vedtak datert 04.11.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad om bruksendring er avsl\u00e5tt ved vedtak datert 04.11.2024, vedtaket er p\u00e5klaget den 20.11.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i tr\u00e5d med bestemmelsene i plan- og bygningslovens \u00a7 21-3. Det er mottatt en merknad fra Gnr. 165, bnr. 190 (Marie Thauland Wall\u00f8e Hildegard), som ber om en n\u00e6rmere redegj\u00f8relse for hvilken etasje s\u00f8knaden gjelder. Forholdet er kommentert av ansvarlig s\u00f8ker. Bygningsmyndighetene har ikke merknader til forholdet. Tiltakshaver har innhentet st\u00f8yrapport som viser at fasadest\u00f8y for tiltaket blir 67dB. 2. Om klagen Klager fremmer at kommunens vurderinger av at tiltaket strider med TEK17 \u00a7 12-7 vedr. krav til utforming av rom og oppholdsareal skyldes en misforst\u00e5else. S\u00f8ker hevder her at plantegningen er en skisse, og ikke en endelig detaljert planl\u00f8sning som s\u00f8ker ikke var pliktig \u00e5 sende inn jf. SAK10 \u00a7\u00a7 5-4 og 6-4, med henvisning til at rammetillatelsen skal avklare \u00abtiltakets ytre rammer\u00bb. Klager fremmer at det ikke er mulig \u00e5 tilfredsstille krav til trinnfri adkomst da inngang til boenheten m\u00e5 v\u00e6re via Jon Sm\u00f8rs gate, hvor tilkomst m\u00e5 l\u00f8ses via trapp. Det er ogs\u00e5 levert reviderte tegninger hvor tilkomst til bad inne i den oms\u00f8kte boenheten er l\u00f8st uten trapp. Klagen fremmer videre at vilk\u00e5rene for \u00e5 dispensere fra KPA2018 \u00a7 22.2 vedr. st\u00f8y er oppfylt. Det vises til klagen i sin helhet. 3. Vurdering av klagen Til klagers merknader om at plantegninger ikke skal inng\u00e5 som n\u00f8dvendig grunnlag for vurdering av en s\u00f8knad om bruksendring, tar bygningsmyndighetene dette synspunktet til orientering, men kan ikke v\u00e6re enig. Det m\u00e5 framg\u00e5 av plantegninger at relevante tekniske og planmessige krav lar seg oppfylle. Dette er blant de helt sentrale vurderinger ved sp\u00f8rsm\u00e5let om hvorvidt vilk\u00e5rene for \u00e5 bruksendre tiltaket etter plan- og bygningsloven er innfridd. Selv om slike opplysninger ikke i alle tilfeller vil v\u00e6re relevante for en s\u00f8knad om bruksendring, har de alts\u00e5 v\u00e6rt det her. Slike opplysninger er helt tydelig \u00abrelevant for tiltaket\u00bb jf. SAK10 \u00a7 6-4, og skal da f\u00f8lge s\u00f8knad om rammetillatelse. Klagers anf\u00f8rsler om at \u00abkrav til takh\u00f8yde er ivaretatt\u00bb og at \u00abtiltaket er prosjektert uten trapp i baderom...\u00bb slik at \u00abkommunen, i sin vurdering, har lagt til grunn flere feile forutsetninger\u00bb som har f\u00f8rt til et uriktig vedtak, kan ikke tas til f\u00f8lge. Det er s\u00f8kersiden selv som har levert disse opplysningene. Det er da s\u00f8ker som b\u00e6rer ansvaret for \u00e5 levere opplysningene som \u00aber n\u00f8dvendig for \u00e5 vise at tiltaket oppfyller krav gitt i eller med hjemmel i plan- og bygningsloven\u00bb. Dette f\u00f8lger av SAK10 \u00a7\u00a7 12-1 og 12-2. N\u00e5r s\u00f8knaden har gitt opplysninger om at tiltaket ikke oppfyller slike krav har kommunens vedtak om avslag v\u00e6rt korrekt jf. pbl. \u00a7\u00a7 21-2 og 21-4. Hva gjelder forholdet til TEK17 \u00a7 12-2 og \u00a7 8-5, framg\u00e5r det av bestemmelsen i \u00a7 12-2 at \u00abBoenhet i en bygning uten krav om heis som har alle hovedfunksjoner p\u00e5 bygningens Saksnummer KLAGE-2024/17874 Side 2 av 5 inngangsplan, skal v\u00e6re tilgjengelig p\u00e5 inngangsplanet slik det f\u00f8lger av bestemmelser i forskriften, med mindre gangadkomsten oppfyller vilk\u00e5ret for unntak i \u00a7 8-5 annet ledd\u00bb. Vurdering av tiltaket i vedtak av 04.11.2024 bygger p\u00e5 f\u00f8lgende forhold \u00abVi oppfatter det slik at boenheten som oms\u00f8kes vil f\u00e5 tilkomst via trappe- og heishus som er felles for bygget, og deretter gjennomgang via felles parkeringsanlegg\u00bb. Denne vurderingen bygger p\u00e5 tegningene som er levert i saken, hvor det framkommer at tiltaket f\u00e5r tilkomst b\u00e5de fra garasje, og fra trapp mot framsiden av bygget. Se markeringer i r\u00f8d firkant p\u00e5 illustrasjon t.h. Forholdet illustrerer da ogs\u00e5 hvordan plantegninger har v\u00e6rt relevante opplysninger til s\u00f8knad om rammetillatelse i denne saken, da s\u00f8ker har bedt om unntak fra TEK17 \u00a7 8-5 om gangadkomst til bolig. Vedtak datert 04.11.2024 avsl\u00e5r dette da det har framst\u00e5tt som mulig \u00e5 tilrettelegge for trinnfri adkomst via garasje. Det framkommer samtidig at adkomst til bad er l\u00f8st med trapp slik at funksjonene i leiligheten ikke er \u00e5 regne som \u00abtilgjengelig p\u00e5 inngangsplanet\u00bb jf. TEK17 \u00a7 12-2 (3) uten at det er s\u00f8kt om unntak for dette forholdet. I klageskrivet presenteres f\u00f8lgende reviderte situasjon: Her er d\u00f8r mot parkeringshus forblendet, for \u00e5 gi plass til en garderobe. Samtidig er romh\u00f8yden p\u00e5 bad endret for \u00e5 ta opp niv\u00e5forskjellen og gi trinnfri adkomst til bad. Plan- og bygningsetaten tar ikke stilling til endringer i klageomgangen. Ved en eventuell omgj\u00f8ring m\u00e5 det tas stilling til om det kan innvilges unntak fra TEK17 \u00a7 8-5 vedr. trinnfri adkomst etter pbl. \u00a7 31-4 i lys av endringene som er presentert. Etter bestemmelsen i \u00a7 31-4 kan kommunen \u00abhelt eller delvis\u00bb gi unntak fra tekniske krav dersom dette vurderes som Saksnummer KLAGE-2024/17874 Side 3 av 5 forsvarlig ut fra hensynet til sikkerhet, helse og milj\u00f8. Ved vurderingen skal kommune vektlegge byggverkets alder, vernestatus, type, form\u00e5l plassering og n\u00e5v\u00e6rende teknisk standard. Man skal ogs\u00e5 vurdere forhold som kan redusere negative konsekvenser f\u00f8r det gis avslag samt fordeler som oppn\u00e5s med tiltaket. Kommunen har adgang til \u00e5 gj\u00f8re unntaket betinget av at gitte vilk\u00e5r oppfylles i tiltaket. Klager fremmer at vilk\u00e5rene for \u00e5 dispensere fra KPA2018 \u00a7 22.2 lit. a og b er oppfylt. Det framg\u00e5r av bestemmelsen at for tiltak i gul st\u00f8ysone skal \u00aballe boenheter ha minst en fasade som vender mot stille side der st\u00f8yniv\u00e5et ikke overstiger nedre grense for gul sone. Minimum halvparten av oppholdsrom og minst 1 soverom skal ha vindu som kan \u00e5pnes mot stille side\u00bb jf. lit. a. det f\u00f8lger av lit. b. at for st\u00f8yutsatt side skal \u00abSt\u00f8yn\u00e5et (...) ikke overstige nedre grenseverdi for r\u00f8d sone\u00bb. Den oms\u00f8kte boenheten har ikke tilgang p\u00e5 stille side, og har fasadest\u00f8y p\u00e5 opp til 67dB. Grenseverdi for r\u00f8d sone er 65 dB. For at kommunen skal innvilge dispensasjon m\u00e5 fordelene ved \u00e5 dispensere v\u00e6re klart st\u00f8rre enn ulempene, samtidig kan ikke hensynene bak bestemmelsen det dispenseres fra eller hensynene bak lovens form\u00e5lsbestemmelse tilsidesettes i vesentlig grad jf. pbl. \u00a7 19-2. Klager fremmer at vilk\u00e5rene er oppfylt. Det vises til at overskridelsen av nedre grenseverdi for r\u00f8d sone kun er 2 dB. Det vises ogs\u00e5 til at leiligheten f\u00e5r balansert ventilasjon og lydisolerende vinduer, som gir et akseptabelt innvendig st\u00f8yniv\u00e5, samt begrenser behovet for lufting gjennom vindu. Det fremmes at fordelene ved en dispensasjon er kvalifisert st\u00f8rre enn bakdelene da boligen f\u00e5r tilgang p\u00e5 uteoppholdsarealer med tilfredsstillende st\u00f8yniv\u00e5, samt at bruken av lokalet blir mer boligpolitisk hensiktsmessig enn dagens bruk. Avviket fra maksimalverdien p\u00e5 65 desibel kan framst\u00e5 lite, n\u00e5r det kun er snakk om en \u00f8kning p\u00e5 to desibel. Desibelskalaen er ikke line\u00e6r, og st\u00f8ybelastningen dobles for hver tredje desibels \u00f8kning. En overskridelse p\u00e5 to desibel framst\u00e5r da som betydelig, hensyntatt at den oms\u00f8kte leiligheten ikke f\u00e5r tilgang p\u00e5 stille side overhodet. Bestemmelsene om st\u00f8y skal gi tilgang p\u00e5 boarealer som ikke gir helse- og trivselshemmende st\u00f8ybelastning. Bestemmelsen i \u00a7 22.2 krever at halvparten av oppholdsrom og i alle fall ett soverom m\u00e5 ha tilgang p\u00e5 stille side. Ved denne s\u00f8knaden er det ingen oppholdsrom eller soverom som har tilgang p\u00e5 stille side. Man f\u00e5r alts\u00e5 risiko for ubehagelig st\u00f8ybelastning i alle boenhetens oppholdsrom. Det er da vurdert at hensynene bak bestemmelsen tilsidesettes i vesentlig grad. Vi har forst\u00e5else for at s\u00f8ker vil implementere tiltak som gir gode inneklimaverdier for boligen, s\u00e5 lenge vinduene er lukket. Bestemmelsen i KPA2018 \u00a7 22.2 tar imidlertid h\u00f8yde for at ogs\u00e5 utend\u00f8rs lydniv\u00e5 mot fasaden m\u00e5 v\u00e6re tilfredsstillende slik at bokvalitetene vil v\u00e6re tilfredsstillende ogs\u00e5 ved lufting gjennom vindu. Hensynet til et godt bomilj\u00f8 blir da vesentlig tilsidesatt ved en dispensasjon jf. pbl. \u00a7 19-2. 4. Konklusjon Vedtak datert 04.11.2024 opprettholdes. Klagen tas ikke til f\u00f8lge Saksnummer KLAGE-2024/17874 Side 4 av 5 Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 04.11.2024 5. Klage datert 20.11.2024 6. St\u00f8yrapport datert 13.06.2024 7. Dispensasjonss\u00f8knad 8. Nabomerknader 9. Tegninger Saksnummer KLAGE-2024/17874 Side 5 av 5 "
}