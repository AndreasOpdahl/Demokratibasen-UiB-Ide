{
  "dokument_id": "553ba85c-ca08-51e6-9619-41a6cfb74e98",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 31012024, Sak 21/24, Retningslinjer for tilskudd p\u00e5 landbruksfeltet",
  "url": "https://bergen.kommune.no/politikere-utvalg/api/fil/bk360/9828210/Innstilling-vedtak-Retningslinjer-for-tilskudd-pa-landbruksfeltet-",
  "tekst": "Retningslinjer for tilskudd p\u00e5 landbruksfeltet Bergen bystyre behandlet saken i m\u00f8tet 31.01.2024 sak 21/24 og fattet f\u00f8lgende vedtak: 1. Bystyret vedtar retningslinjer og kriterier for tilskuddsordninger p\u00e5 landbruksfeltet slik disse fremkommer i saken. 2. Byr\u00e5det gis myndighet til \u00e5 gj\u00f8re mindre endringer av ikke-prinsipiell karakter i retningslinjene for de ulike tilskuddsordningene. Bergen bystyres behandling F\u00f8lgende representanter tok ordet: Reidar Staalesen (A), Per Arne Larsen (V), Jeron Joseph (A), Anne Brit Reigstad (Sp), Eira Martinsen Garrido (SV). Forslag fremsatt i bystyret: Eira Vilde Martinsen Garrido (SV) fremsatte p\u00e5 vegne av SV f\u00f8lgende tilleggsforslag i 5 punkt: 1. Bystyret ber byr\u00e5det om \u00e5 inkludere punktet \u00abviktigheten av fiskehelse og velferd\u00bb under \u00abtilskudd til dyrevelferd i Bergen\u00bb. 2. Bystyret ber byr\u00e5det om \u00e5 inkludere punktet \u00absom jobber med \u00e5 tilbakef\u00f8re villaks og jobber for \u00e5 fremme villfiskehelse, og/eller vektlegger kunnskap og bekymringer knyttet til utfordringer, samt konsekvenser for fiskevelferd og artsmangfold.\u00bb under \u00abtilskudd til dyrevelferd i Bergen\u00bb. 3. Bystyret ber byr\u00e5det om \u00e5 inkludere punktet \u00absom jobber med \u00e5 beskytte truede og r\u00f8dlistede arter i Bergensomr\u00e5det, som liten ramsl\u00f8kflue, villaks i Storelva i Arna, elvemusling i Hauk\u00e5svassdraget og atlantisk \u00e5l i Liavatnet i Lyngb\u00f8dalen\u00bb under \u00abtilskudd til dyrevelferd i Bergen\u00bb. 4. Bystyret ber byr\u00e5det om \u00e5 inkludere punktet \u00abst\u00f8tte til \u00e5 dekke leie av kommunalt areal til urbant landbruk\u00bb under \u00abtilskudd til urbant landbruk i Bergen\u00bb. 5. Bystyret ber byr\u00e5det om \u00e5 inkludere \u00abetablering\u00bb under punktet om \u00abdyrking i felles byhager\u00bb. Votering: Innstillingen punkt 1 ble vedtatt enstemmig. Innstillingen punkt 2 ble vedtatt med 64 stemmer (H, A, FrP, SV, MDG, BL, V, INP, KrF, Sp, PP). Tilleggsforslag punkt 1-5 fra SV, fremsatt av Eira Martinsen Garrido (SV), fikk 30 stemmer (A, SV, MDG, V, R) og var dermed falt. Utvalg for finans, kultur og n\u00e6ring behandlet saken i m\u00f8tet 17.01.2024 sak 6/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 21.12.2023 sak 454/23 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}