{
  "dokument_id": "3ccbd30e-9435-5658-a35d-737e7b7cd10d",
  "doc_type": "case_attachment",
  "kommune": 4601,
  "tittel": "Fagnotat datert 07.06.2024",
  "url": "https://bergen.kommune.no/politikere-utvalg/api/fil/bk360/10606714/Fagnotat-datert-07-06-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/12411-3 (Arbeidssted) Saksbehandler: Runar Sagstad Haugen Dato: 07.06.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 186/237/0/0 Nesveien/Knappen. Klage p\u00e5 reguleringsendring Hvem klager? Trym Myrseth, nabo i Nesveien 19, klage datert 25.03.2024. Det er foresl\u00e5tt endringer i gjeldende reguleringsplan id. 63520000. Endringene er: Endre type bebyggelse fra blokkbebyggelse til sm\u00e5husbebyggelse, endret byggegrense, endret fra % BRA til 650 m2 Tiltaket BRA, midlertidig anleggsomr\u00e5de, parkeringsdekning reduseres, endring i uteoppholdsareal. Vedtatte form\u00e5lsgrenser, antall boenheter og maksimal byggeh\u00f8yde er uendret. Byr\u00e5det behandlet saken i m\u00f8tet 01.02.2024 sak 1016/24 og vedtok Vedtaket endring av reguleringsplanen i medhold av pbl \u00a7 12-14. Se pkt. 1.1 under. I KPA2018 er omr\u00e5det som bygges ut vist som Bebyggelse og anlegg \u2013 \u00d8vrig byggesone. Resterende deler av tomten er vist som Gr\u00f8nnstruktur. Planstatus I gjeldende reguleringsplan (som behandles i denne saken) er utbyggingsomr\u00e5det vist som \u00abBoligbebyggelse\u00bb, deler er avsatt til \u00abUteoppholdsareal\u00bb, og resterende ubebygget del av eiendommen er avsatt til \u00abFriomr\u00e5de\u00bb. Klager anf\u00f8rer at bygningsh\u00f8yden b\u00f8r senkes eller trekkes n\u00e6rmere sj\u00f8en, husenes plassering fremkommer feil i illustrasjonen, takterrasser Klagegrunner som vises i illustrasjoner vil medf\u00f8rer innsyn og sjenanse p\u00e5 klagers eiendom. Behov for ytterligere Nei. saksbehandling ved eventuell omgj\u00f8ring Byr\u00e5dets reguleringsendring datert 01.02.2024 opprettholdes. Klagen tas Anbefalt vedtak ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Vedtaket Byr\u00e5det behandlet saken i m\u00f8tet 01.02.2024 sak 1016/24 og fattet f\u00f8lgende vedtak: 1. I medhold av plan- og bygningslovens \u00a7 12-14, vedtas f\u00f8lgende forslag til endring av detaljregulering: a. Endring av reguleringsplan. \u00c5sane. gnr. 186 bnr. 237. Nesveien/Knappen. Arealplan ID 63520000, vist p\u00e5 plankart datert 12.05.2023. b. Tilh\u00f8rende reguleringsbestemmelser, datert 28.09.2023 med f\u00f8lgende endringer: i. Ny bestemmelse: \u00a7 2.3.5 Sprengningsarbeid og felling av skog skal ikke utf\u00f8res i hekkeperioden (april-juni). ii. Ny bestemmelse: \u00a7 2.6.3 Fremmede arter skal h\u00e5ndteres forskriftsmessig for \u00e5 hindre spredning. Overskuddsmasser som inneholder h\u00f8yrisikoarter som parkslirekne m.fl. skal leveres til godkjent mottak. iii. \u00a7 4.1.3 endres fra: Omr\u00e5det skal ryddes og naturlig revegeteres med stedlige masser. til: Omr\u00e5det skal ryddes og tilrettelegges med stedlige masser for revegetering. Revegetering skal gjennomf\u00f8res ved transplantasjon / planting av stedegen vegetasjon for \u00e5 motvirke etablering av fremmede arter. iv. \u00a7 5.1.1 siste strekpunkt endres fra: - Midlertidig bygge- og anleggsomr\u00e5de opph\u00f8re og v\u00e6re ryddet og ferdig tilrettelagt for naturlig revegetering. til: - Midlertidig bygge- og anleggsomr\u00e5de opph\u00f8re og v\u00e6re ryddet og ferdig tilrettelagt for revegetering jf. \u00a7 4.1.3. 2. F\u00f8r kunngj\u00f8ring av planvedtaket m\u00e5 plandokumentene rettes i samsvar med byr\u00e5dets vedtak. 1.2. Opplysninger av vesentlig betydning for behandling av klagen Endringenes form\u00e5l og hovedinnhold Hensikten med endringen er \u00e5 tilrettelegge for gjennomf\u00f8ring av gjeldende plan og rette opp svakheter og feil i planen. Reguleringsendringen g\u00e5r ikke utover hovedrammene i vedtatt plan (vedtatte form\u00e5lsgrenser, maksimalt 4 boenheter og maksimal byggeh\u00f8yde). Forslaget til endring inneb\u00e6rer mindre justeringer fra ett leilighetsbygg med 4 leiligheter til rekkehus best\u00e5ende av 4 boenheter med tilh\u00f8rende infrastruktur. Det legges til rette for parkering, boder og sykkelplasser. Videre \u00f8nsker man \u00e5 sikre friomr\u00e5det ved sj\u00f8en hvor eksisterende terreng og vegetasjon skal bevares. Saksnummer KLAGE-2024/12411 Side 2 av 9 Endringene i planforslaget: - Endret boligbebyggelse fra blokkbebyggelse (BB1) til sm\u00e5husbebyggelse (BKS) - Endret byggegrense - Endret %-BRA = 60% til 650 m2 BRA - Nytt bestemmelsesomr\u00e5de #1 for Midlertidig bygge- og anleggsomr\u00e5de - Endret fra 1,4 til 1 parkeringsplass per 100 m2 bolig BRA, der minimum 1 parkeringsplass skal tilrettelegges for forflytningshemmede - Alle parkeringsplasser for bil skal tilrettelegges for el-billading - Krav til 2,5 parkeringsplasser for sykkel per 100 m2 bolig BRA - Bestemmelsesomr\u00e5de #1- Midlertidig bygge- og anleggsomr\u00e5de - Krav til revegeteringsplan og at midlertidig bygge- og anleggsomr\u00e5de skal opph\u00f8re f\u00f8r det - gis midlertidig brukstillatelse, og revegetering av anleggsveien skal v\u00e6re utf\u00f8rt f\u00f8r det gis ferdigattest. - Minstekravet til felles uteoppholdsareal \u00f8kes fra 30 m2 til 35 m2 felles uteoppholdsareal, og \u00f8kes fra 7 m2 til 16 m2 privat uteoppholdsareal per enhet. 1.3 Saksgang En plansak kan f\u00f8lge en forenklet prosess n\u00e5r endringen i liten grad vil p\u00e5virke gjennomf\u00f8ring av planen for \u00f8vrig, ikke g\u00e5r ut over hovedrammene i planen, samt ikke ber\u00f8rer hensynet til viktige natur- og friluftsomr\u00e5der. Kriteriene for \u00e5 behandle endring av reguleringsplaner etter \u00a7 12-14 er i forbindelse med planbehandlingen vurdert oppfylt. Planprosess og medvirkning Bergen bystyre vedtok 07.02.2005 en reguleringsplan for Nesveien, men Statsforvalteren fremmet innsigelse med begrunnelse i strandsonevern, og Milj\u00f8verndepartementet opphevet dermed Bergen bystyre sitt vedtak. Innvendingene som dannet grunnlaget for Statsforvalterens innsigelse, ble deretter im\u00f8tekommet gjennom endringer i planforslaget foresl\u00e5tt ved byr\u00e5dsavdelingen etter gjennomf\u00f8rt mekling i 2015. Byr\u00e5dsavdelingen gjorde endringer i planforslaget som gikk ut p\u00e5 redusert areal til boligbebyggelse, endret adkomst, redusert antall boenheter fra 8 til 4, redusert byggeh\u00f8yde og %-BYA = 60 %. Gjeldene plan ble vedtatt i 2016. Endringene f\u00f8rt i pennen av byr\u00e5dsavdeling har vist seg \u00e5 medf\u00f8re utfordringer med tanke p\u00e5 \u00e5 kunne gjennomf\u00f8re planen. Etter en lengre dialog mellom forslagstiller, byr\u00e5dsavdeling og plan- og bygningsetaten etter bystyrets vedtak ble man i 2021 enig om \u00e5 starte opp en prosess knyttet til endring av gjeldende plan ved en forenklet behandling. Komplett forslag om endring ved forenklet behandling ble mottatt 12.05.2022. Saken ble oversendt ber\u00f8rte parter og myndigheter 20.07.2022. Det ble mottatt 3 uttalelser fra offentlige instanser og 1 privat merknad. Merknadene og uttalelsene er oppsummert og kommentert av forslagsstiller i merknads- og endringsskjema.. I uttalelsene og merknadene blir det i hovedtrekk pekt p\u00e5 f\u00f8lgende: - Trafikkbelastning og privatrettslig avtale som gjelder veirett. - Bygging i strandsone. - Utvidelse av midlertidig anleggsomr\u00e5de. Statsforvalteren \u00f8nsker dokumentasjon av behovet og konsekvenser knyttet til det midlertidige anleggsomr\u00e5det - Byantikvaren er positiv til endring i typologi fra blokk til rekkehus. - Tilkomst for brannvesenets kj\u00f8ret\u00f8y og tilstrekkelig slokkevannkapasitet. Endringer etter at saken har v\u00e6rt til uttale Saksnummer KLAGE-2024/12411 Side 3 av 9 Endringer som en f\u00f8lge av innkomne merknader og uttalelser, fremg\u00e5r av merknads- og endringsskjema datert 08.06.2023 punkt nr. 5. Alt planmateriale er oppdatert i henhold til endringene. Kort oppsummert inneb\u00e6rer endringene: - Krav til utarbeiding av revegetasjonsplan. Sikret i bestemmelse \u00a7 3.1.1.7. - Tidsangivelse \u00a7 4.1.2 for det midlertidige anleggsomr\u00e5det er endret. - Midlertidig anleggsomr\u00e5de reduseres fra 5 meter til 3 meter bredde. - Midlertidig bygge- og anleggsomr\u00e5de skal opph\u00f8re f\u00f8r det gis midlertidig brukstillatelse og revegetering av anleggsveien skal v\u00e6re utf\u00f8rt f\u00f8r det gis ferdigattest. Dette er n\u00e5 sikret i bestemmelsene \u00a7\u00a7 5.1.1 og 5.1.2. Statsforvalteren i Vestland uttale datert 31.05.2023: \u00abVi viser til brev fra Bergen kommune datert 28.05.2023 hvor det bes om tilbakemelding p\u00e5 endringer foretatt i plankart og bestemmelser i detaljregulering for gnr. 186, bnr. 237 Nesveien i \u00c5sane bydel. Endringene som n\u00e5 er foresl\u00e5tt i detaljreguleringen im\u00f8tekommer v\u00e5re tidligere merknader til planforslaget. Det foreligger s\u00e5ledes ikke lenger grunnlag for merknader fra Statsforvalteren til detaljreguleringen.\u00bb Det vises ellers til vedlagt merknadsskjema og planbeskrivelse. 2. Om klagen Det er innkommet 1 klage. Klagen er fra Trym Myrseth, nabo i Nesveien 19. Klagen er som f\u00f8lger: \u00abMaks byggeh\u00f8yde er kote +27. Dette er p\u00e5 takterrasse p\u00e5 et av byggene. Gjerdene p\u00e5 takterrassene kommer enda h\u00f8yere. Terrassen til Nesveien 19 er p\u00e5 ca 25 m.o.h. Vi ber om at det vurderes \u00e5 senke bygningsmassen lenger ned i terrenget eller \u00e5 trekke denne n\u00e6rmere sj\u00f8en. Sistnevnte vil medf\u00f8re lavere toppunkt p\u00e5 bygningsmassen, da terrenget skr\u00e5ner kraftig mot sj\u00f8en. Evt. at det vurderes \u00e5 bygge lavere bygg. Vi vil ogs\u00e5 p\u00e5peke at vi er av den oppfatning at husenes plassering i terrenget i forhold til allerede eksisterende bebyggelse ikke kommer frem p\u00e5 riktig m\u00e5te p\u00e5 tegningene i planen. H\u00f8yden p\u00e5 terrassen p\u00e5 planlagte bygg vil medf\u00f8re direkte innsyn og stor grad av sjenanse for beboere i Nesveien 19, samt hindre utsikt mot s\u00f8r-vest fra Nesveien 19. Slik vi ser det skal det v\u00e6re fullt mulig \u00e5 bygge uten at det skal v\u00e6re til sjenanse og g\u00e5 utover naboene.\u00bb Tilsvar fra Rexir Holding AS v/Mathias Starefoss Andersen \u00abKlage p\u00e5 vedtak gjelder reguleringsendring. Reguleringsendring er gjennomf\u00f8rt etter forenklet behandling, da reguleringsendringene ikke g\u00e5r utover hovedrammene i vedtatt plan (planavgrensning, vedtatte form\u00e5lsgrenser, maksimalt 4 boenheter og maksimal byggeh\u00f8yde). Klagen tar for seg konkrete endrings\u00f8nsker p\u00e5 reguleringsdetaljer som allerede er vedtatt og som ikke er endret i planforslaget som l\u00e5 til grunn for vedtaket. Maksimal byggeh\u00f8yde er ikke endret fra allerede vedtatt plan. Vi kan derfor ikke se at klagen bringer inn (nye) opplysninger som skulle tilsi at den b\u00f8r tas til f\u00f8lge. Saksnummer KLAGE-2024/12411 Side 4 av 9 Vi kan heller ikke se at Klager har kommet med innspill p\u00e5 dette punktet da det gikk ut varslingsbrev til grunneiere/naboer under offentlig ettersyn.\u00bb 3. Vurdering av klagen Ved utarbeidelse av reguleringsplaner vil det ofte v\u00e6re motstridende hensyn som gj\u00f8r seg gjeldende. Sp\u00f8rsm\u00e5let blir da om de vurderingene som ligger til grunn for valget av reguleringsform\u00e5l og utforming av reguleringsbestemmelser har v\u00e6rt tilstrekkelig grundige og bygger p\u00e5 lovlige reguleringsmessige hensyn. Fagetaten finner det hensiktsmessig \u00e5 gi noe historikk i saken: Klager har ikke kommet med merknader i forbindelse med utarbeidelsen av endringen av reguleringsplanen. Klager har derimot kommet med merknader til den tidligere reguleringsplanen (merknad fra 06.01.2014). Merknaden som omhandlet h\u00f8yde var den gangen: \u00ab\u00d8verste etasje i h\u00f8yeste del av boligen vil komme i sjenerende h\u00f8yde og n\u00e6rhet til eneste skjermete uteplass for Nesveien 19, samt f\u00f8re til innsyn i bolig (Nesveien 19)\u00bb. Trym Myrset var ogs\u00e5 en av klagepartene den gang (1 av 3 personer som representerte Nesveien veilag, i klage datert 17.11.2019). Klagen gikk derimot ikke direkte p\u00e5 byggeh\u00f8yden den gang, men et generelt \u00f8nske om \u00e5 holde det aktuelle omr\u00e5det ubebygget. Statsforvalteren i Vestland stadfestet reguleringsplanen den 13.02.2020 (Fylkesmannen i Vestland sak: 2019/22205). Statsforvalteren viser blant annet i stadfestelsen til at: \u00abFylkesmannen ville prim\u00e6rt ha det aktuelle omr\u00e5det ubebygget og til friluftsliv i sin helhet, men det ble likevel s\u00f8kt \u00e5 finne en melloml\u00f8sning med sv\u00e6rt begrenset utbygging av arealet. Basert p\u00e5 grunnlaget i meklingsresultatet ble det utarbeidet en skisse til revidert plankart datert 28.01.2016. I dette forslaget var utnyttelsesgraden satt til % BYA = 60 %, byggeh\u00f8yde redusert og satt til kote + 27 meter. Bebyggelsen ble foresl\u00e5tt redusert til omfanget av den ene lamellen i opprinnelig planforslag. Blokkbebyggelse ble beholdt som byggeform, men presisert som lavblokk med to etasjer opp\u00e5 en underetasje til parkeringsform\u00e5l.\u00bb Statsforvalteren viste ogs\u00e5 til at planen hadde redusert antall boenheter ned fra 8 til 4. Disse reduksjonene av blant annet koteh\u00f8yde var prim\u00e6rt som f\u00f8lge av innsigelser fra Statsforvalteren, som hadde til hensikt \u00e5 verne strandsonen. Koteh\u00f8yden p\u00e5 + 27 meter har blitt til etter omfattende prosesser og vurderinger den gang. Tillatt koteh\u00f8yde i forbindelse med den mindre endringen av reguleringsplanen vil ogs\u00e5 v\u00e6re kote + 27. Normalt vil det ikke v\u00e6re en klagerett p\u00e5 forhold som tidligere er avgjort i bindende reguleringsplan jf. pbl \u00a7 1-9 annet ledd. Derimot s\u00e5 skjer det noen endringer i forbindelse med reguleringsendringen som kan g\u00e5 p\u00e5 h\u00f8yde, plassering og forhold som kan p\u00e5virke innsyn. Disse endringene er: - Den nye reguleringsplanen \u00e5pner opp for takterrasser slik det fremkommer i bestemmelsene pkt. 3.1.1.4.b, og \u00a7 3.1.1.2 c. - Tillatt koteh\u00f8yde er uendret p\u00e5 +27, men den nye reguleringsbestemmelsen sier i tillegg at \u00abDet tillates at gelender p\u00e5 takterrasse overstiger tillatt byggeh\u00f8yde med inntil 0,5m, forutsatt at gelenderet er utf\u00f8rt i klart glass\u00bb. - Tillatt bebyggelse endres fra blokkbebyggelse til konsentrert sm\u00e5husbebyggelse. - Byggegrensen endres, se illustrasjon under. Saksnummer KLAGE-2024/12411 Side 5 av 9 Normalt vil eventuelle naboulemper ved takterrasse v\u00e6re en vurdering som gj\u00f8res i den senere byggesaken, og det blir ogs\u00e5 tilfelle her. Dette da illustrasjonen som er vedlagt om takterrasser bare er illustrasjoner, og tiltakshaver er ikke pliktig \u00e5 oppf\u00f8re dette, s\u00e5 lenge det bygges noe som er innenfor reguleringsbestemmelsene. Derimot s\u00e5 ser vi at bestemmelsene i stor grad inviterer/legger opp til at det skal bygges takterrasse, slik at det av den grunn er hensiktsmessig \u00e5 gj\u00f8re en viss vurdering av forholdet i reguleringsendringen. Reguleringsplanen etter endring. Saksnummer KLAGE-2024/12411 Side 6 av 9 Reguleringsplan f\u00f8r endring. (tidligere stadfestet av Statsforvalteren). Av ovenfor nevnte momenter anses det heller ikke som tvilsomt at det foreligger en klagerett for klager. Byggeh\u00f8yde Den aktuelle byggeh\u00f8yden er oppgitt til kote + 27, i tillegg \u00abtillates at gelender p\u00e5 takterrasse overstiger tillatt byggeh\u00f8yde med inntil 0,5m, forutsatt at gelenderet er utf\u00f8rt i klart glass.\u00bb jf. ny reguleringsbestemmelse \u00a7 3.1.1.2.c. I og med at det er krav til at gelender/sikring skal ha en h\u00f8yde p\u00e5 mellom 1-1,2 meter (TEK17 \u00a7 12-5 (3)) s\u00e5 vil dette ogs\u00e5 begrense h\u00f8yden p\u00e5 terrassegulvet. Men hvordan det l\u00f8ses direkte blir en del av den senere bygges\u00f8knaden. Den tidligere bestemmelsen (f\u00f8r reguleringsendringen) som gjaldt h\u00f8yde var \u00a7 2.1.3 som sa \u00abByggeh\u00f8yder er vist p\u00e5 plankartet\u00bb. Plankartet som n\u00e5, sa at tillatt h\u00f8yde var kote + 27. Endringen etter reguleringsendringen er at reguleringsendringen inviterer/legger til rette for takterrasse med gelender. Den forrige bestemmelsen om at \u00abByggeh\u00f8yder er vist p\u00e5 plankartet\u00bb, eller andre bestemmelser var heller ikke da til hinder for at det kunne bygges takterrasser. Derimot s\u00e5 ble det grunnet vagere bestemmelser (i reguleringsplanen f\u00f8r endringer) lagt opp til at dette i st\u00f8rre grad ble en vurdering i den senere byggesaken. I en viss grad legger en bygges\u00f8knad opp til at bygningsmyndigheten kan vurdere naboulemper. Derimot s\u00e5 er det en noe begrenset vurdering som kan gj\u00f8res av dette der en s\u00f8ker har rettskrav p\u00e5 \u00e5 bygge tiltaket, og i stor grad vil tiltakshaver f\u00e5 et slikt rettskrav n\u00e5r det bygges innenfor vedtatt reguleringsplan. Den n\u00e5 vedtatte reguleringsendringen Saksnummer KLAGE-2024/12411 Side 7 av 9 tilrettelegger i stor grad for takterrasser. Derav er det hensiktsmessig at det i st\u00f8rst grad er vurdert/avveid i reguleringsplanen/reguleringsendringen. Det vesentlige her er at byggene kommer ned i terrenget i forhold til bebyggelsen i overkant i nord og \u00f8st. Takterrassene vil ogs\u00e5 komme lavere i koteh\u00f8yde enn disse byggene. Takterrassene vil kunne medf\u00f8re en viss grad av innsyn, men det vil ikke v\u00e6re en ovenfra og ned type innsyn, en m\u00e5 se oppover for \u00e5 se til Nesveien 19 og resterende boliger i nord og \u00f8st. Innsynet vil etter v\u00e5r oppfatning derfor ikke skille seg ut ifra det innsynet man ellers kan forvente ved en terrasse p\u00e5 en naboeiendom, dersom den hadde v\u00e6rt p\u00e5 bakkeplan. Blant annet vil n\u00e6rmeste punkt p\u00e5 bygningen v\u00e6re minimum 4 meter fra eiendomsgrensen til Nesveien 19, og minste avstanden til selve terrassen til Nesveien 19 er minimum 7 meter. I og med at byggene kommer lavere i terrenget enn Nesveien 19 mener vi at byggene ikke vil g\u00e5 nevneverdig p\u00e5 bekostning av Nesveien 19. Situasjonen kunne v\u00e6rt en annen dersom tomten rekkehusene ble bygget p\u00e5 var p\u00e5 samme h\u00f8yde som Nesveien 19. Siden det ikke er tilfelle mener vi at eventuelle ulemper er marginale, og innenfor det som er ventelig og innenfor det som naboer m\u00e5 t\u00e5le. Byggene vil ikke ta vesentlig sj\u00f8utsikt for Nesveien 19, ut ifra innsendte snitt tegninger. Videre er vi ikke enig i klager sin anf\u00f8rsel om at takterrassene vil gi direkte innsyn og medf\u00f8re stor grad av sjenansen. Selv om de vil v\u00e6re en ulempe mener vi at denne er innenfor det som er ventelig, og at t\u00e5legrensen i forhold til slike ulemper ikke vil overskride i denne saken. Dette er allikevel en avveining som gj\u00f8res i forbindelse med reguleringsplanen, og ulempene for Nesveien 19 ans\u00e5s som sm\u00e5, og derav har hensynet til utbyggingen veid tyngst, og at utbyggingen er tilpasset for \u00e5 gi sm\u00e5 ulemper for nabolaget og naturen. Illustrasjon av husenes plassering Klager viser til at de er av den oppfatning at byggenes plassering i terrenget ikke fremkommer korrekt i forhold til eksisterende bebyggelse. Illustrasjonsplanen er ikke gjort juridisk bindende i reguleringsbestemmelsen jf. Kart- og planforskriften \u00a7 9 f\u00f8rste ledd b). Det vil medf\u00f8re at utbygger sine illustrasjonsplaner ikke n\u00f8dvendigvis er det som konkret m\u00e5 bygges, men utbygger m\u00e5 holde seg innenfor bestemmelsene i reguleringsplanen. Blant annet medf\u00f8rer det at utbygger har et rettskrav p\u00e5 \u00e5 f\u00e5 tillatelse til \u00e5 bygge i tr\u00e5d med reguleringsplanen jf. pbl \u00a7 21-4. Selv om illustrasjoner ikke er juridisk bindende s\u00e5 forutsettes det at disse gir en korrekt fremstilling av saken. En eventuell misvisning/villedning av illustrasjoner for \u00e5 lettere f\u00e5 saken igjennom kan fort lede til at vedtaket vil anses som ugyldig. Klager sin anf\u00f8rsel er at terrassen p\u00e5 Nesveien 19 er ca. 25 m.o.h, og at illustrasjonen som viser huset/terrassen hans derav er feil. I den forbindelse har vi etterspurt forslagstiller om en redegj\u00f8relse, og de har i den forbindelse p\u00e5f\u00f8rt faktisk h\u00f8yde p\u00e5 overkant gulv p\u00e5 terrassen til nr. 19. Denne viser at gulvet p\u00e5 terrassen til nr. 19 ligger p\u00e5 kote +27,4. Vi kan ikke se noe grunnlag for \u00e5 stille tvil rundt dette, og legger til grunn forslagsstiller sin oppgitt koteh\u00f8yde. Vi kan derfor ikke se grunnlag i tegningene for at husenes plassering i terrenget i forhold til eksisterende bebyggelse er misvisende. Muligheten for \u00e5 trekke byggene lenger ned mot sj\u00f8en Klage viser til at byggene burde bygget v\u00e6rt bygget mer ned i terrenget eller flyttet n\u00e6rmere sj\u00f8en. I forbindelse med den tidligere prosessen har det blitt gjort et vesentlig poeng av at byggene skal trekkes s\u00e5 langt unna sj\u00f8en som mulig. Dette er som f\u00f8lge av at Statsforvalteren har Saksnummer KLAGE-2024/12411 Side 8 av 9 v\u00e6rt negativ til en bygging i omr\u00e5det, men trakk til slutt innsigelsen etter at tiltakene ble redusert i omfang, h\u00f8yde og plassert s\u00e5 langt unna sj\u00f8en som mulig. \u00c5 trekke byggene n\u00e6rmere sj\u00f8en anses derav \u00e5 v\u00e6re i strid med andre interesser, og anses ikke \u00e5 v\u00e6re et reelt alternativ i denne saken. Bygningsmyndigheten har forst\u00e5else for anf\u00f8rselen om at \u00e5 bygge n\u00e6rmere sj\u00f8en vil f\u00f8re til at koteh\u00f8yden blir lavere. Det er allikevel en avveining av interesser, der hensynet til \u00e5 bevare meste mulig friomr\u00e5de, og bevaring av mest mulig omr\u00e5de for allmenheten n\u00e6r sj\u00f8en har veid tyngst. Revideringen av planforslaget (i 2017) medf\u00f8rte at byggene ble trukket s\u00e5 langt unna sj\u00f8en som mulig, reduksjonen til kote + 27 og reduksjon til 4 boenheter m.m. f\u00f8rte det til at Fylkesmannen i Hordaland trakk innsigelsen i brev dater 03.11.2017 (ref. 2013/15391). Vedtatte form\u00e5lsgrenser, maksimalt 4 boenheter og maksimal byggeh\u00f8yde er uendret (med unntak av at det tillates 0,5 meter glassrekkverk i h\u00f8yden utover maksimal koteh\u00f8yde), og hovedrammene i vedtatt reguleringsplan synes uendret i forbindelse med reguleringsendringen. Denne avveining anser bygningsmyndigheten som avklart og godt utredet i prosessen i forkant av vedtakelsen av reguleringsplanen som ble kunngjort 05.10.2019. Det legges derav ikke opp til en revurdering av dette n\u00e5. Den planen ble stadfestet av Statsforvalteren i Vestland den 13.02.2020 (ref. 2019/22205). Statsforvalteren eller andre parter har heller ikke hatt merknader om disse forholdene i forbindelse med reguleringsendringen. Det vises derimot til merknadsskjema datert 08.06.2023 nr. 1 pkt. 4. der planmyndigheten viser til den foreg\u00e5ende prosessen. 4. Konklusjon Byr\u00e5dets reguleringsendring datert 01.02.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Reguleringsplan etter endring 4. Reguleringsplan f\u00f8r endring 5. Byr\u00e5dets vedtak datert 01.02.2024 6. Klage datert 25.03.2024 7. Tilsvar til klage datert 22.04.2024 8. Saksfremstilling datert 24.01.2024 9. Planbeskrivelse datert 28.09.2023 10. Fagnotat datert 06.10.2023 11. Informasjon og koteh\u00f8yde fra plankonsulent datert 30.05.2024 12. Illustrasjoner Saksnummer KLAGE-2024/12411 Side 9 av 9 "
}