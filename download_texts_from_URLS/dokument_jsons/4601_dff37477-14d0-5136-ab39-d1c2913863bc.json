{
  "dokument_id": "dff37477-14d0-5136-ab39-d1c2913863bc",
  "doc_type": "case_attachment",
  "kommune": 4601,
  "tittel": "Fagnotat, datert 12.12.2023",
  "url": "https://bergen.kommune.no/politikere-utvalg/api/fil/bk360/9542043/Fagnotat-datert-12-12-2023",
  "tekst": " Plan- og bygningsetaten Til Fagnotat BKMB - Seksjon byutvikling (Arbeidssted) V\u00e5r referanse: PLAN-2022/29002-89 Saksbehandler: Malin Aasen Dato: 12.12.2023 Fra Plan- og bygningsetaten Forslag til oppheving av eldre reguleringsplaner anbefales vedtatt Opphevelse av eldre veiplaner, Arealplan-ID 11050000 m.fl. Om planforslaget Plan- og bygningsetaten i Bergen kommune foresl\u00e5r \u00e5 oppheve 20 eldre reguleringsplaner, som i hovedsak er vegplaner, vist i figur 1. Reguleringsplanene er vedtatt mellom 1948 og 1982. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Intensjonen med planforslaget er rydde i planregisteret og forenkle plangrunnlaget i byggesaksbehandling. Oppheving av reguleringsplanene er en del av et prosjekt som er bestilt av kommunaldirekt\u00f8ren i \u00e5rsoppdraget for 2022/2023. M\u00e5let er \u00e5 aktualisere og rydde opp i planregisteret slik at kommunens plangrunnlag er entydig, oppdatert og et godt styringsverkt\u00f8y i byggesaker. Vi foresl\u00e5r \u00e5 oppheve eldre vegplaner som ikke lenger er aktuelle, som ikke er utbygget i samsvar med plan, og planer som er utdatert og/eller sv\u00e6rt fragmentert. De egner seg dermed ikke som et godt styringsverkt\u00f8y i byggesaksbehandling lenger. Etter oppheving kan saker innenfor planomr\u00e5dene behandles etter overordnede planer eller gjennomg\u00e5 ny regulering. Det er ikke planlagt ny regulering av omr\u00e5dene i dette planarbeidet. Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Planprosess og medvirkning Merknader og uttalelser ved offentlig ettersyn Planforslaget ble sendt p\u00e5 h\u00f8ring og lagt ut til offentlig ettersyn 26.08.2023. H\u00f8ringsfristen var 10.10.2023. Det kom inn 2 private merknader og 4 uttalelser fra h\u00f8ringsinstanser. Disse er oppsummert og kommentert i merknadsskjema datert 05.12.2023. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Sp\u00f8r etter forventet dato for vedtatt oppheving. \u2022 \u00d8nsker \u00e5 beholde plan 30930000, eventuelt kun oppheve deler av den. \u2022 Ingen vesentlige merknader fra h\u00f8ringsinstansene. Det er ikke gjort endringer etter offentlig ettersyn. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Plan- og bygningsetaten anbefaler oppheving av eldre veg-reguleringsplaner. Forhold til overordnet plan I dag er plangrunnlaget til eiendommene innenfor planomr\u00e5dene fastsatt b\u00e5de i overordnet plan og i eldre reguleringsplaner som i hovedsak omfatter vegareal. Plan- og bygningsetaten foresl\u00e5r \u00e5 oppheve de eldre reguleringsplanene fra plangrunnlaget, slik at nye byggetiltak innenfor planomr\u00e5dene kun behandles etter overordnet plan. Vestland fylkeskommune forutsetter i sin uttale til offentlig h\u00f8ring at bestemmelser og f\u00f8ringer i kommuneplanens arealdel (KPA) 2018 vil v\u00e6re utfyllende som grunnlag for saksbehandling p\u00e5 den enkelte eiendom innenfor planomr\u00e5det. Saksnummer PLAN-2022/29002 Side 2 av 9 Ved oppheving av reguleringsplanene vil arealform\u00e5let \u00abveg\u00bb forsvinne p\u00e5 reguleringsplanniv\u00e5. Tiltakene (i hovedsak vegform\u00e5l) i de eldre reguleringsplanene, er i dag enten ferdig etablert eller vurdert til ikke lenger \u00e5 v\u00e6re aktuelle \u00e5 realisere akkurat slik som reguleringsplanene viser. Vegstatuskartet til kommunen viser hvor vegene faktisk er etablert i dag, og er et bedre verkt\u00f8y for \u00e5 vise dagens vegnett. Noen av planomr\u00e5dene er omfattet av kommunedelplaner. Dette fremkommer i vedlegget \u00abevalueringsskjema \u2013 veiplaner\u00bb. I flere av kommunedelplanene er veganleggene vist i samsvar med eksisterende situasjon. Grunnet det generelle plankravet i KPA 2018, er det kun en begrenset utbygging som er mulig \u00e5 f\u00e5 gjennomf\u00f8rt i byggesak, uten en ny reguleringsplan. Eksisterende godkjent bruk av arealene kan fortsette som f\u00f8r uavhengig av opphevingen. Drift og vedlikehold kan fortsette som f\u00f8r. Plan- og bygningsetaten vurderer at bestemmelsene og f\u00f8ringene i overordnet plan til \u00e5 v\u00e6re tilfredsstillende plangrunnlag i byggesaksbehandling for s\u00f8knad om nye byggetiltak som f\u00e5r unntak eller dispensasjon fra plankravet. Eventuelle nye tiltak m\u00e5 s\u00f8kes i tr\u00e5d med overordnet plan eller gjennomg\u00e5 ny regulering. Forhold til eksisterende reguleringsplaner Utfordringen med \u00e5 fortsatt ha reguleringsplanene som gjeldende plangrunnlag for eiendommene er at regulert situasjon p\u00e5 plankartet ikke stemmer overens med slik omr\u00e5dene er blitt utbygget flere steder innenfor planomr\u00e5dene. Dette gir ukorrekt arealstatus for flere av eiendommene. Reguleringsplanene er teknisk utdatert og ikke vektorisert (ikke gitt digitale arealform\u00e5l). For s\u00f8knad om nye tiltak m\u00e5 kommunen og grunneiere forholde seg til det som er regulert, s\u00e5 lenge reguleringsplanene er gjeldende. Dette kan skape en uhensiktsmessig saksbehandling i byggesaker for nye byggetiltak innenfor planomr\u00e5dene. Vurdering av plan-ID 30930000 Det kom en privat merknad i forbindelse med offentlig ettersyn. Merknadsgiver ber om at reguleringsplan for Fana. Hop plan-ID 30930000 beholdes, eventuelt kun oppheve deler av planen. Merknadsgiver bor langs \u00d8stre Hopsvegen, og p\u00e5peker behov for veiutbedring og at vegen er for smal i dag. Videre p\u00e5pekes vegens samfunnsfunksjon som gangveg til bybanen (Hop stoppet). Merknadsgiver mener at for vegstrekningen i \u00d8stre Hopsvegen har den eldre reguleringsplanen fungert som en ventil som sikrer og ivaretar muligheter for vedlikehold og utvidelse/veiforbedringer. Dersom reguleringsplanen oppheves, innskrenkes disse mulighetene, og eventuelle s\u00f8knader om byggetiltak vil ikke lenger hindres av mulig, fremtidig veiutbedring. De ber kommunen p\u00e5 nytt vurdere \u00e5 opprettholde denne eldre reguleringsplanen, frem til ny reguleringsplan ivaretar og sikrer en mer trafikksikker l\u00f8sning for myke trafikanter. Hovedintensjonen til den eldre vegplanen, som er vedtatt i 1967, var vegforbindelse mellom vegene \u00d8stre Hopsvegen og Hovdenvegen. Det er etablert veg p\u00e5 begge sider, men selve forbindelsen mellom de private vegene er ikke realisert. Saksnummer PLAN-2022/29002 Side 3 av 9 Figur 2 Utsnitt fra vedlegg \"Evalueringsskjema-Veiplaner\" Gjennomkj\u00f8rende adkomstveg som vist i planen vurderes i dag som uaktuelt \u00e5 realisere, ref. figur 2. Det er et fremtidig \u00f8nske om en forbindelse mellom boligomr\u00e5dene for myke trafikanter, ref. figur 3. I kommunedelplan (KDP) for Ny-Paradis, Hop, Nesttun, Nesttun Vest (arealplan-ID 15700000, vedtatt i 2001) er det vist en fremtidig gang- og sykkelveg i n\u00e6r tilknyttet til hvor adkomstvegen, som ikke er gjennomf\u00f8rt, er regulert. Den fremtidige gang- og sykkelvegen vil fortsatt vises i plangrunnlaget p\u00e5 eiendommene selv om vegplanen oppheves. Det \u00e5 beholde reguleringsplanen for Fana. Hop plan-ID 30930000 vurderes dermed ikke som n\u00f8dvendig for \u00e5 ivareta forbindelsen juridisk. Figur 3 Utsnitt fra KDP Ny-Paradis, Hop, Nesttun, Nesttun vest som viser fremtidig gang- og sykkelvegtrase. Utsnitt fra deler av reguleringsplan 30930000 er markert med skygge i r\u00f8dt omriss. Saksnummer PLAN-2022/29002 Side 4 av 9 I bestemmelsene til KDP Ny-Paradis, Hop, Nesttun, Nesttun Vest st\u00e5r det at regulering av trafikkveger som omfatter diverse veger i Fana, ikke inntatt p\u00e5 temakartet, skal oppheves, ref. figur 4. Det er uklart hvilke vegplaner, siden det ikke er spesifisert nr. og navn p\u00e5 dem, men det kan tyde p\u00e5 at det var meningen at regulering av trafikkveger innenfor planomr\u00e5det til KDP Ny- Paradis, Hop, Nesttun, Nesttun Vest skulle oppheves i 2001. Figur 4 Utdrag fra bestemmelsene til KDP Ny-Paradis, Hop, Nesttun, Nesttun Vest Den eldre reguleringsplanen for Fana. Hop plan-ID 30930000 er ikke helt i tr\u00e5d med slik vegen faktisk er blitt bygget ut i dag, ref. figur 2. Vegen er etablert smalere og f\u00f8lger en annen vegtrase enn regulert p\u00e5 deler av strekket ved den private vegen \u00d8stre Hopsvegen, ref. figur 6. Deler av vegbredden er regulert p\u00e5 kommunal eiendom som er avsatt til gr\u00f8nnstruktur i overordnet plan, ref. figur 5. Bymilj\u00f8etaten (BME) uttale til oppstart at \u00abEnkelte av planene ber\u00f8rer eksisterende naturomr\u00e5der, der BME st\u00f8tter oppheving av planene\u00bb. Vi ser at det er argumenter b\u00e5de for \u00e5 oppheve og beholde deler av planen. Fordeler med \u00e5 oppheve planen er at vi f\u00e5r vekk en plan som ikke er i tr\u00e5d med utbygget situasjon, og ikke er i tr\u00e5d med \u00f8nsket fremtidig situasjon, hvor planen regulerer gjennomf\u00f8rende adkomstveg, utvidelser i gr\u00f8nnstruktur og \u00abny\u00bb vegtrase over gr\u00f8ntomr\u00e5de. Vi f\u00e5r samtidig ryddet planregisteret for en utdatert plan, som det kan tyde p\u00e5 var tiltenkt at skulle oppheves i forbindelse med KDP i 2001. Ulempen med \u00e5 oppheve planen er at vi fjerner historikken om at det var tiltenkt en Figur 6 Regulert veg ved \u00d8stre bredere veg til boligomr\u00e5det i det Figur 5 Utsnitt fra KPA 2018 Hopsvegen i plan 30930000, markert med svart stiplet strek. juridiske plangrunnlaget til eiendommene, og at det kan gj\u00f8re det lettere \u00e5 utnytte tomter som i dag er beslaglagt av vegform\u00e5l i reguleringsplanen. Det vil imidlertid fortsatt v\u00e6re veldig uheldig at deler av planen viser ny vegtrase over et ubebygget gr\u00f8ntomr\u00e5de, og at dette strekket da eventuelt blir liggende igjen i den eldre planen. Ekspropriasjonsgrunnlaget er utg\u00e5tt, men planen vil fortsatt vise arealstatus til veg, s\u00e5 lenge planen er gjeldende. Saksnummer PLAN-2022/29002 Side 5 av 9 Behov for vegutvidelser p\u00e5 den eksisterende vegen krever i dag avtale om \u00e5 erverve areal p\u00e5 private og kommunale eiendommer. Dette kan gj\u00f8res uavhengig av reguleringsplan. Vegutvidelser vil i hovedsak v\u00e6re s\u00f8knadspliktige grunnet blant annet at eventuelle vegutvidelser vil ligge n\u00e6rmere nabogrense enn 1 meter. Nye tiltak m\u00e5 s\u00f8ke dispensasjon fra plankravet eller f\u00e5 unntak fra plankravet ved \u00e5 oppfylle visse kriterier. Dette gjelder b\u00e5de med og uten eldre reguleringsplan. I byfortettingssonen i KPA 2018 \u00e5pnes det opp for etablering av veg og vegutvidelser. I gr\u00f8nnstruktur i KPA 2018 \u00e5pnes det opp for at eksisterende veger i gr\u00f8nnstruktur kan driftes i samsvar med vegens funksjon, ref. KPA \u00a7 29.3. Tiltakshaver kan dermed, med referanse til bestemmelsen, argumentere for at det gis dispensasjon for utvidelser av eksisterende veg for \u00e5 gj\u00f8re det mulig \u00e5 drifte den forsvarlig etter vegens funksjon i arealform\u00e5l gr\u00f8nnstruktur i KPA 2018. Uten at vi kan forskuttere utfallet av eventuelle bygges\u00f8knadsprosesser. Vi vurderer at det vil v\u00e6re mer hensiktsmessig at det s\u00f8kes om vegutvidelse hvor det faktisk er behov for vegutvidelse med overordnet plan som plangrunnlag, enn \u00e5 beholde den eldre reguleringsplanen. Med m\u00e5lsetning om \u00e5 ivareta vegnettet sin samfunnsfunksjon har Bergen kommune kartlagt \u00abtiltak gangveier bybanestopp\u00bb, hvor det er kartlagt fire forbindelser som \u00f8nskes gjennomf\u00f8rt ved bybanestoppet Hop, som ber\u00f8rer \u00d8stre Hopsvegen. To av forbindelsene anbefales gjennomf\u00f8rt, den tredje vurderes gjennomf\u00f8rt og den fjerde er innspill til fortettingsprosjekt. Figur 7 viser hvor \u00f8nskede fremtidige gangveier \u00f8nskes gjennomf\u00f8rt. Oppheving av vegplanen f\u00e5r ikke noen betydning i forhold til gangforbindelsene til bybanestoppet som anbefales gjennomf\u00f8rt. Tiltak som er innspill til fortettingsprosjekt m\u00e5 Figur 7 Utsnitt fra kartlaget \"tiltak gangveier bybanestopp\" vurderes i et eventuelt nytt planarbeid. Dersom gangtiltakene som er anbefalt i karleggingen gjennomf\u00f8res vil gangtrafikken langs \u00d8stre Hopsvegen avlastes, men per i dag er det ikke tatt noen beslutning p\u00e5 \u00e5 g\u00e5 i gang med utbedring/opparbeiding eller igangsetting av planarbeid. Nye tiltak m\u00e5 i dag tilfredsstille en rekke kriterier for \u00e5 f\u00e5 unntak fra plankravet eller s\u00f8ke dispensasjon fra plankravet, og forholde seg til den eldre reguleringsplanen, og eventuelt s\u00f8ke dispensasjon fra den eldre reguleringsplanen. M\u00e5let med \u00e5 oppheve eldre veg- reguleringsplaner er blant annet \u00e5 f\u00e5 et plangrunnlag for eiendommene som er i tr\u00e5d med dagens situasjon og planlovverk. Kommunens plangrunnlag vil med dette bli mer entydig, oppdatert og et godt styringsverkt\u00f8y for nye byggetiltak. Helhetlig planlegging sikres best i en ny reguleringsplan. S\u00f8knad om tiltak som ikke kan unntas fra plankravet eller f\u00e5r dispensasjon fra plankravet, vil bli avsl\u00e5tt, og tiltaket m\u00e5 eventuelt avklares i en planprosess. Plan- og bygningsetaten anbefaler etter en samlet vurdering \u00e5 oppheve hele reguleringsplanen for Fana. Hop plan-ID 30930000. Saksnummer PLAN-2022/29002 Side 6 av 9 Samlet vurdering av plangrunnlag for alle reguleringsplanene som foresl\u00e5s opphevet Plan- og bygningsetaten vurderer at reguleringsplanene ikke har de n\u00f8dvendige forutsetningene for \u00e5 fungere som et egnet plangrunnlag i dag. Etter et vedtak om oppheving av reguleringsplanene kan saker i de aktuelle omr\u00e5dene behandles etter overordnede planer, inntil eventuelt ny reguleringsplan er utarbeidet og vedtatt. Forhold til offentlig veg Reguleringsplanene som er foresl\u00e5tt opphevet er i hovedsak ferdig utbygget vegform\u00e5l. Noen av reguleringsplanene viser vegform\u00e5l, som ikke samsvarer med dagens eller \u00f8nsket fremtidig situasjon av arealene. Det vil dermed v\u00e6re en fordel \u00e5 f\u00e5 opphevet reguleringsplanene. Ved oppheving av reguleringsplanene endrer arealene planstatus fra regulert til uregulert omr\u00e5de. I regulerte omr\u00e5der er det kommunen som har vedtaksmyndigheten til \u00e5 gi dispensasjon, ogs\u00e5 fra byggegrense mot offentlig veg. Ved oppheving blir planomr\u00e5dene uregulerte, og vedtaksmyndigheten til \u00e5 behandle s\u00f8knader om dispensasjon fra byggegrense mot offentlig veg vil endres til vegmyndighetene. Dette gjelder ogs\u00e5 tillatelse til nye avkj\u00f8rsler og utvidet bruk av avkj\u00f8rsler. Virkningene for vegmyndighetene og grunneierne er beskrevet i planbeskrivelsen i kapittel 8.2. Endrede byggegrenser og vedtaksmyndighet p\u00e5virker s\u00f8knad om nye tiltak innenfor planomr\u00e5dene. Vegmyndighetene f\u00e5r mer myndighet langs sine veganlegg, og potensielt flere s\u00f8knader. \u00d8kt saksmengde for vegmyndighetene anses som sv\u00e6rt begrenset med bakgrunn i planomr\u00e5dene sin st\u00f8rrelse, form og plassering. Det er ikke gebyr knyttet til behandling av disse s\u00f8knadene etter vegloven i dag, i motsetning til s\u00f8knader om dispensasjon fra arealplan etter plan- og bygningsloven. For grunneierne anses det som positivt at reguleringsplanene oppheves og fjernes som plangrunnlag p\u00e5 eiendommene, da disse enten er ferdig utbygget eller viser ukorrekt arealstatus og vil kreve dispensasjon for nye tiltak som er i strid med regulert situasjon. Ber\u00f8rte parter ble bedt om \u00e5 uttale seg til offentlig ettersyn. Statens vegvesen er enig med Bergen kommune om at disse planene ikke egner seg som styringsverkt\u00f8y og at de med fordel kan oppheves, og har ellers ingen vesentlige merknader. Vestland fylkeskommune er positiv til kommunen sitt arbeid med oppheving av eldre planer som ikke lengre egner seg som styringsverkt\u00f8y i byggesaksbehandling. Vestland fylkeskommune vil f\u00e5 vedtakskompetanse i sakene som gjelder fylkesveger. Vedr\u00f8rende oppheving av eldre vegplaner har Vestland fylkeskommune ingen vesentlige merknader ut over de som er f\u00f8rt for samferdsel. Bymilj\u00f8etaten har ingen motforestillinger til opphevelse av reguleringsplanene. Med bakgrunn i uttalelsene til offentlig ettersyn vurderer plan- og bygningsetaten at de eldre veg-reguleringsplanene kan anbefales opphevet. Dersom omr\u00e5det reguleres i en ny reguleringsplan eller det blir fastsatt ny byggegrense i kommuneplanens arealdel, vil det v\u00e6re kommunens plan- og bygningsmyndighet som Saksnummer PLAN-2022/29002 Side 7 av 9 behandler s\u00f8knader. Dette gjelder uansett om det er riksveg, fylkesveg eller kommunal veg. Det er gebyr for behandling av en dispensasjon fra en arealplan. Forhold til nye byggetiltak Det er ikke planlagt ny regulering eller nye byggetiltak i dette planarbeidet. Planarbeidet skal kun oppheve eldre reguleringsplaner etter samme bestemmelser som for utarbeiding av ny plan, jf. \u00a7 pbl. 12-14 f\u00f8rste ledd. Konsekvenser for eventuelle kulturminner, naturmangfold og bl\u00e5gr\u00f8nne strukturer skal vurderes i alle plan- og byggesaker, samt rikspolitiske retningslinjer for barn og unge skal legges til grunn for arealplanleggingen. Byantikvaren hadde ingen innspill til offentlig ettersyn. Bymilj\u00f8etaten (BME) p\u00e5peker i sin uttalelse til offentlig ettersyn at enkelte av planene ber\u00f8rer eksisterende naturomr\u00e5der, der BME st\u00f8tter oppheving av planene. Dette gjelder i hovedsak vegplaner som ikke er realisert, og som i dag vurderes til \u00e5 v\u00e6re uaktuelle \u00e5 realisere. Forslaget om oppheving av eldre reguleringsplaner vurderes ikke \u00e5 gi negative konsekvenser for disse temaene. Temaene er bedre ivaretatt i overordnet plan, byggteknisk forskrift og plan- og bygningsloven, samt annet lovverk. Etter et vedtak om oppheving av reguleringsplanene vurderer Plan- og bygningsetaten at nye byggetiltak, som f\u00e5r unntak eller dispensasjon fra det generelle plankravet, er tilstrekkelig ivaretatt i overordnet plan, byggteknisk forskrift TEK 17 eller nyere og plan- og bygningsloven, samt andre lover og forskrifter. Anbefalt vedtak: 1. I medhold av plan- og bygningsloven \u00a7 12-14, vedtas f\u00f8lgende forslag til oppheving av reguleringsplaner: a. ARNA. R 560, HOVEDVEGER INDRE ARNA, ESPELAND, ENDRING AV VEGTRAS\u00c9, planID 3050100, vedtatt 27.04.1979. b. BERGENHUS. \u00d8YJORDEN - STEMMEMYREN, REGULERING AV VEIER, planID 11050000, vedtatt 08.03.1961. c. BERGENHUS. TOLLBODALLMENNINGEN - N\u00d8STET, REGULERING AV TUNNEL, planID 10420000, vedtatt 29.04.1949. d. BERGENHUS. PUDDEFJORDSBROEN VEI TIL FYLLINGSDALEN, planID 11240000, vedtatt i 09.09.1963. e. BERGENHUS/\u00c5RSTAD. HOVEDINNFARTS\u00c5REN FRA SYD DANMARKSPLASS \u2013 STR\u00d8MGATEN, planID 11600000, vedtatt 28.02.1969. f. BERGENHUS. MOLLESMAUET, REGULERINGSENDRING, planID 11670000, vedtatt 28.02.1969. g. LAKSEV\u00c5G. VEI OVER PUDDEFJORDENS VESTRE BROHODE TIL FYLLINGSDALEN, planID 40230000, vedtatt 24.09.1963 h. FYLLINGSDALEN. GNR 19, KR\u00c5KENESVEIEN, planID 30210000, vedtatt 14.06.1961 i. FYLLINGSDALEN. HOVED\u00c5REN FRA SKARPHAUGEN \u2013 LAUV\u00c5, planID 11260000, vedtatt 23.11.1963 j. FANA. GNR 9, TVEITER\u00c5S, planID 30650000, vedtatt 28.11.1953. k. FANA. GNR 42, NESTTUN, planID 30200000, vedtatt 25.11.1957. Saksnummer PLAN-2022/29002 Side 8 av 9 l. FANA. HOP, planID 30930000, vedtatt 14.02.1967. m. FANA. SM\u00d8R\u00c5SVEGEN, APELTUNVEGEN, planID 30100000, vedtatt 13.11.1968. n. YTREBYGDA, GNR 39, BNR 116, H\u00c5VARDSTUN, OMR\u00c5DE RUNDT FELT B, planID 5860000, 06.09.1982. o. YTREBYGDA. DEL AV GNR 107, ESPELAND, VEGREGULERING, planID 4750000, vedtatt 05.06.1978 p. \u00c5RSTAD. SOLHEIMSGATEN - MICHAEL KROHNS GATE - NYKRONBORG OG M\u00d8REGATEN, planID 10270000, 28.01.1948. q. \u00c5RSTAD. ASTRUPS VEI OG SCHWEIG\u00c5RDS VEI, UTVIDELSE, planID 10430000, vedtatt 02.05.1949. r. \u00c5RSTAD. IBSENS GATE 104, UTVID KRYSSET VED HUNSTADSVINGEN, planID 10800000, vedtatt 27.04.1954. s. \u00c5RSTAD. GNR 13, STORETVEIT, ENDRING AV HAGERUPS VEI, planID 30730000, vedtatt 29.04.1960. t. \u00c5RSTAD. GNR 15, DEL AV NYHAUGEN, GNR 13, DEL AV STORETVEIT, planID 30020000, vedtatt 25.09.1950. Plan- og bygningsetaten Tarje Iversen Wanvik Etatsdirekt\u00f8r Aslaug Aalen Avdelingsleder Dette dokumentet er godkjent elektronisk. Vedlegg: Oversiktskart datert 09.05.2023 Planavgrensning datert 09.05.2023 Planbeskrivelse datert 28.06.2023 Merknadsskjema datert 05.12.2023 Evalueringsskjema - Veiplaner Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/29002 Saksnummer PLAN-2022/29002 Side 9 av 9 "
}