{
  "dokument_id": "bbe77983-a24f-5589-ad7e-5f8bbf67c655",
  "doc_type": "case_minutes",
  "kommune": 4601,
  "tittel": "Saksprotokoll , 26112024, Sak 211/24, Svar p\u00e5 representantforslag fra  Christian Haugen (FrP), Kjersti Pettersen (H), Anne Brit Reigstad (Sp), Frode Helleb\u00f8 (BL), Elin Brandt \u00c5dlandsvik (INP), Tom Ove Koteng Monsen (PP) om oppretting av kvinnehelsesenter",
  "url": "https://bergen.kommune.no/politikere-utvalg/api/fil/bk360/11661365/Innstilling-vedtak-Svar-pa-representantforslag-fra-Christian-Haugen-FrP-Kjersti-Pettersen-H-Anne-Brit-Reigstad-Sp-Frode-Hellebo-BL-Elin-Brandt-Adlandsvik-INP-Tom-Ove-Koteng-Monsen-PP-om-oppretting-av-kvinnehelsesenter",
  "tekst": "Svar p\u00e5 representantforslag fra Christian Haugen (FrP), Kjersti Pettersen (H), Anne Brit Reigstad (Sp), Frode Helleb\u00f8 (BL), Elin Brandt \u00c5dlandsvik (INP), Tom Ove Koteng Monsen (PP) om oppretting av kvinnehelsesenter Kommunalt r\u00e5d for personer med funksjonsnedsettelse behandlet saken i m\u00f8tet 26.11.2024 sak 211/24 og fattet f\u00f8lgende vedtak: F\u00f8lgende brev sendes til utvalg for helse og sosial Forslag til vedtak: Kommunen skal tilby fastlegene kompetanseheving p\u00e5 kvinnehelse Begrunnelse for forslag / merknader: Kvinnehelse har v\u00e6rt nedprioritert og manglende fokus p\u00e5, og kompetanse p\u00e5, dette kan spesielt g\u00e5 utover kvinner med funksjonsnedsettelser. KRPF har forst\u00e5else for byr\u00e5dets argumentasjon om at mye av ansvaret her kan legges p\u00e5 spesialisthelsetjenestene. Men fastlegene er den delen av helsevesenet som de fleste m\u00f8ter oftest og det er derfor ogs\u00e5 viktig at de har god og oppdatert kompetanse. R\u00e5det ser det som sv\u00e6rt positivt at Bergen kommune er med i samarbeidet om kvinnehelseforskningssenteret DRIV. "
}