{
  "dokument_id": "137af762-b840-5d61-8fbc-dc20e69c64d6",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19022025, Sak 3/25, Interpellasjon nr. 3 fra Line Berggreen Jacobsen (A) og Ingrid Nergaard Fjeldstad (V) om etablering av flere boliger til flyktninger i Bergen. Bergen bystyre 19.02.2025",
  "url": "https://bergen.kommune.no/politikere-utvalg/api/fil/bk360/12173839/Innstilling-vedtak-Interpellasjon-nr-3-fra-Line-Berggren-Jacobsen-A-og-Ingrid-Nergaard-Fjeldstad-V-om-etablering-av-flere-boliger-til-flyktninger-i-Bergen-Bergen-bystyre-19-02-2025",
  "tekst": "Interpellasjon nr. 3 fra Line Berggren Jacobsen (A) og Ingrid Nergaard Fjeldstad (V) om etablering av flere boliger til flyktninger i Bergen. Bergen bystyre 19.02.2025 Bergen bystyre behandlet saken i m\u00f8tet 19.02.2025 sak 3/25 og fattet f\u00f8lgende vedtak: Bystyret ber byr\u00e5det i dialog med regjeringens iniativ for \u00e5 \u00f8ke boligbyggingen i storbyene ta opp muligheter for \u00e5 fjerne innsigelsesadgangen p\u00e5 alle saker som er \u00e5 tr\u00e5d med KPA og muligheten for at storbyer kan dispensere p\u00e5 st\u00f8y uten at Statsforvalter kan gripe inn. Bergen bystyres behandling F\u00f8lgende representanter tok ordet: Ingrid Nergaard Fjeldstad (V), Chris J\u00f8rgen Knudsen R\u00f8dland (H), Reidar Staalesen (A), Per J\u00f8rgensen (FrP), Diane Alexandra Berbain (SV), Katrine Berg N\u00f8dtvedt (MDG), Trond Tystad (BL), Torstein Dahle (R), Per-Erik G\u00e5skjenn (KrF), Knut Inge Andersen (Pp), Mailiss Solheim-\u00c5kerblom (R). Forslag fremsatt i bystyret: Ingrid Nergaard Fjeldstad (V) fremsatte p\u00e5 vegne av A, V og KrF f\u00f8lgende alternative forslag i 3 punkt: 1. Bystyret ber byr\u00e5det komme med en sak f\u00f8r sommeren om modulboliger for flyktninger som midlertidig l\u00f8sning for \u00e5 avlaste presset p\u00e5 det ordin\u00e6re boligmarkedet. 2. Bystyret ber byr\u00e5det prioritere rask fremdrift av reguleringsplaner hvor utbygger har et \u00f8nske om \u00e5 starte bygging i l\u00f8pet av 2025. 3. Bystyret ber byr\u00e5det sikre rask fremdrift og byggestart av regulerte boliger. Ingrid Nergaard Fjeldstad (V) fremsatte p\u00e5 vegne av V f\u00f8lgende tilleggsforslag: Bystyret ber byr\u00e5det i dialog med regjeringens iniativ for \u00e5 \u00f8ke boligbyggingen i storbyene ta opp muligheter for \u00e5 fjerne innsigelsesadgangen p\u00e5 alle saker som er \u00e5 tr\u00e5d med KPA og muligheten for at storbyer kan dispensere p\u00e5 st\u00f8y uten at Statsforvalter kan gripe inn. Diane Alexandra Berbain (SV) fremsatte p\u00e5 vegne av SV f\u00f8lgende tilleggsforslag i 4 punkt: 1. Bystyret ber byr\u00e5det jobbe for \u00e5 bygge eller skaffe 100 nye kommunale boliger hvert \u00e5r de neste ti \u00e5rene, for \u00e5 ta igjen tapt tid i den sosiale boligpolitikken. 2. Bystyret ber byr\u00e5det legge frem en sak for bystyret med forslag til et nytt ikkekommersielt utleieleiekonsept etter modell fra Danmark \u2013 Allmennboliger - med langtidskontrakter som sikrer bostabilitet for personer som ikke har r\u00e5d til \u00e5 kj\u00f8pe bolig, men som kan betale husleie. 3. Bystyret ber byr\u00e5det kartlegge omfanget av boliger i Bergen som st\u00e5r tomme hele eller store deler av \u00e5ret, og legge frem en oversikt for bystyret i l\u00f8pet av h\u00f8sten 2025. 4. Bystyret ber byr\u00e5det utrede innf\u00f8ring av upersonlig boplikt i Bergen, og komme tilbake til bystyret i notats form i l\u00f8pet av h\u00f8sten 2025. Torstein Dahle (R) fremsatte p\u00e5 vegne av R f\u00f8lgende tilleggsforslag: Bystyret ber byr\u00e5det levere en sak om \u00e5 \u00f8ke antall kommunale boliger. Saken skal behandles av bystyret senest i juni, og inneholde oversikt over kommunale tomter og bygg som st\u00e5r tomme og som kan egne seg til bruk for b\u00e5de midlertidige og varige boliger. Saken skal ogs\u00e5 unders\u00f8ke mulighetene for \u00e5 opprette modulbygg for midlertidige, kommunale boliger \u00f8remerket flyktninger. Votering: Alternativt forslag punkt 1 fra A, V og KrF fremsatt av Ingrid Nergaard Fjeldstad (V) fikk 32 stemmer (A, SV, MDG, V, R, KrF) og var dermed falt. Alternativt forslag punkt 2 fra A, V og KrF fremsatt av Ingrid Nergaard Fjeldstad (V) fikk 29 stemmer (A, SV, MDG, V, KrF) og var dermed falt. Alternativt forslag punkt 3 fra A, V og KrF fremsatt av Ingrid Nergaard Fjeldstad (V) fikk 32 stemmer (A, SV, MDG, V, R, KrF) og var dermed falt. Tilleggsforslag punkt 1 fra SV fremsatt av Diane Alexandra Berbain (SV) fikk 10 stemmer (SV, R) og var dermed falt. Tilleggsforslag punkt 2 fra SV fremsatt av Diane Alexandra Berbain (SV) fikk 27 stemmer (A, SV, MDG, R) og var dermed falt. Tilleggsforslag punkt 3 fra SV fremsatt av Diane Alexandra Berbain (SV) fikk 17 stemmer (SV, MDG, V, R) og var dermed falt. Tilleggsforslag punkt 4 fra SV fremsatt av Diane Alexandra Berbain (SV) fikk 14 stemmer (SV, MDG, R) og var dermed falt. Tilleggsforslag fra R fremsatt av Torstein Dahle (R) fikk 14 stemmer (SV, MDG, R) og var dermed falt. Tilleggsforslag fra V fremsatt av Ingrid Nergaard Fjeldstad (V) ble vedtatt med 52 stemmer (H, A, FrP, BL, V, INP, KrF, Sp). Byr\u00e5d Charlotte Spurkeland (H) besvarte sp\u00f8rsm\u00e5let. 2 "
}