{
  "dokument_id": "6b5a3a32-32d7-51e0-b7b0-9ac9961bec4a",
  "doc_type": "case_minutes",
  "kommune": 4601,
  "tittel": "Saksprotokoll KU, 21012025, Sak 3/25, Forvaltningsrevisjon av sosiale tjenester",
  "url": "https://bergen.kommune.no/politikere-utvalg/api/fil/bk360/11932500/Innstilling-vedtak-Forvaltningsrevisjon-av-sosiale-tjenester",
  "tekst": "Forvaltningsrevisjon av sosiale tjenester Kontrollutvalget behandlet saken i m\u00f8tet 21.01.2025 sak 3/25 og traff f\u00f8lgende vedtak: 1. Kontrollutvalget tar Deloittes rapport \u00abForvaltningsrevisjon av sosiale tjenester\u00bb til orientering. 2. Kontrollutvalget tar opplysningene i h\u00f8ringsuttalelsene fra byr\u00e5den til orientering. 3. Kontrollutvalget sender rapporten til bystyret. Innstilling til bystyret: 1. Bystyret tar Deloittes rapport \u00abForvaltningsrevisjon av sosiale tjenester\u00bb til orientering. 2. Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonen. 3. Bystyret ber byr\u00e5det rapportere til kontrollutvalget om hvordan revisors anbefalinger er fulgt opp innen utgangen av juli 2025. Kontrollutvalgets behandling Iver Fiksdal fra Deloitte holdt en presentasjon om funnene og anbefalingene i forvaltningsrevisjonen. Iver Fiksdal og Kari G\u00e5semyr fra Deloitte svarte p\u00e5 sp\u00f8rsm\u00e5l fra kontrollutvalget. F\u00f8lgende representanter tok ordet: Caroline Sandven Taule (H) Else Kathrine Nesmoen (MDG) Karina Indrearne (SV) Per-Arne Hvidsten Larsen (V) Henrik Jorem (Ap) Karsten Henrik Sprenger (H) Torkil \u00c5mland (FrP) Settebyr\u00e5d for barnevern, sosiale tjenester og mangfold Jakob M\u00e6hle ga ordet til Siv Christine T\u00f8njum, seksjonssjef ved byr\u00e5dsavdeling for barnevern, sosiale tjenester og mangfold. Siv T\u00f8njum holdt en presentasjon om byr\u00e5dets syn p\u00e5 rapporten og oppf\u00f8lgingen av revisors anbefalinger. Settebyr\u00e5d Jakob M\u00e6hle og Berit Fjugstad, seniorr\u00e5dgiver ved etat for sosiale tjenester, svarte p\u00e5 sp\u00f8rsm\u00e5l fra kontrollutvalget. Forslag fremsatt i utvalget: (1) Caroline Sandven Taule (H) fremmet f\u00f8lgende alternativt forslag til innstilling punkt 2: Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonen, med unntak av anbefaling nummer 3. (2) Caroline Sandven Taule (H) fremmet f\u00f8lgende alternativt forslag til innstilling punkt 2: Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonen, med unntak av anbefaling nummer 4. (3) Caroline Sandven Taule (H) fremmet f\u00f8lgende alternativt forslag til innstilling punkt 2: Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonen, med unntak av anbefaling nummer 3 og 4. Votering: Forslaget til vedtak ble vedtatt enstemmig. Forslaget til innstilling punkt 1 ble tiltr\u00e5dt enstemmig. (1) Alternativt forslag fremsatt av Caroline Sandven Taule (H) til innstilling punkt 2 fikk 2 stemmer (H) og var dermed falt. (2) Alternativt forslag fremsatt av Caroline Sandven Taule (H) til innstilling punkt 2 fikk 3 stemmer (H, V) og var dermed falt. (3) Alternativt forslag fremsatt av Caroline Sandven Taule (H) til innstilling punkt 2 fikk 2 stemmer (H) og var dermed falt. Forslaget til innstilling punkt 2 og 3 ble tiltr\u00e5dt enstemmig. Forslag til vedtak: Forslaget til vedtak og kontrollutvalgets vedtak er likelydende. Forslaget til innstilling og kontrollutvalgets innstilling er likelydende. 2 "
}