{
  "dokument_id": "9e1a2fe1-89e5-5b87-8854-7aabb8e5be5a",
  "doc_type": "case_attachment",
  "kommune": 4601,
  "tittel": "_ 2024_26758-26 Ombrukssentral 10532939_1_1",
  "url": "https://bergen.kommune.no/politikere-utvalg/api/fil/bk360/10537390/-2024-26758-26-Ombrukssentral-10532939-1-1",
  "tekst": "Saksnr 2024/26758-18 Behov for ombrukssentral i Bergen kommune: Innledningsvis p\u00e5pekes det at for EBA Vestenfjelske spiller lokasjon av ombrukssentral mindre rolle. Brevet er derfor en n\u00f8ytral henstilling til \u00e5 melde fra om et prek\u00e6rt behov for ombrukssentral i seg selv, samt belyse hvilke fordeler en omgj\u00f8ring i denne saken vil ha for bransjen. EBA (Entrepren\u00f8rforeningen Bygg og Anlegg) Vestenfjelske, sender p\u00e5 vegne av Bygg og anleggsbransjen p\u00e5 Vestlandet en stor bekymring knyttet til manglende prioritering, klar plan og strategi for \u00e5 f\u00e5 etablert ombrukssentral i Bergen kommune. Medlemmene etterlyser ombrukssentral i Bergen kommune, og det haster med \u00e5 f\u00e5 dette p\u00e5 plass. Det er allerede innf\u00f8rt krav i Byggeteknisk forskrift (TEK), \u00a7 9-7 til ombrukskartlegging i alle yrkesbygg og boligblokker, og Bergen kommune har i tillegg til dette, \u00f8kt fokus p\u00e5 sirkularitet i sine prosjekt med m\u00e5l om 65% innen 2030. Det er ikke realistisk \u00e5 n\u00e5 m\u00e5l om ombruk, dersom det ikke er p\u00e5 plass ombrukssentral. Kartleggingen blir kun proforma s\u00e5 lenge det faktisk ikke er tilrettelagt for ombrukssentral i kommunen. Det er alts\u00e5 behov for ombrukssentral umiddelbart, dersom bransjen og kommunen skal klare \u00e5 n\u00e5 sine klimam\u00e5l og forpliktelser. Hver dag kastes det avfall som heller kunne v\u00e6rt en ressurs og som kunne v\u00e6rt ombrukt. Ombrukssentral ved Bergen Ombrukssentral i Fana, vil kunne l\u00f8se bransjen sitt behov p\u00e5 kort sikt, og lister med dette opp f\u00f8lgende fordeler: \uf0b7 Ved \u00e5 omgj\u00f8re vedtaket til tillatelse, vil man f\u00e5 en smidig h\u00e5ndtering av regelverket ved \u00e5 unng\u00e5 endring av plan eller en ny reguleringsplan noe som inneb\u00e6rer at det vil medg\u00e5 betydelig med tid. \uf0b7 Det er kun s\u00f8kt om midlertidig tillatelse p\u00e5 4 \u00e5r, noe som vil v\u00e6re en ideell periode for et pilotprosjekt for kommunen. Denne perioden kan kommunen bruke aktivt til \u00e5 tilegne seg kunnskap om ombrukssentral i sin egen kommune. \uf0b7 Eiendommen er allerede planert ut, og det er s\u00e5ledes ingen naturverdier \u00e5 verne. \uf0b7 Eiendommen vil f\u00e5 en atskillig \u00abmykere\u00bb bruk enn tidligere tillatelse i forbindelse med anleggseiendom til Statens vegvesen, herunder ogs\u00e5 skape betydelig mindre naboulemper i form av st\u00f8y, st\u00f8v mm. \uf0b7 Oms\u00f8kt bruk i form av ombrukssentral vil inneb\u00e6re betydelig mindre trafikk, herunder spesielt tungtrafikk enn tidligere bruk til anleggseiendom. \uf0b7 Bergen kommune trenger ikke ta noen finansiell risiko, i motsetning til andre langsiktige alternativer. I Oslo har Statsbygg i alt bidratt med kr. 10 mill. til Ombygg, og det er 6 forskjellige aksjon\u00e6rer p\u00e5 eiersiden. Det viser hvilken \u00f8konomisk kapasitet som trengs i etableringen av en ombrukssentral. Det tyngste argumentet for \u00e5 st\u00f8tte denne saken er at det finnes ingen andre reelle alternativer for Bergen kommune p\u00e5 kort sikt. Saksnr 2024/26758-18 Eventuelle andre alternativ vil kreve s\u00f8knad etter plan og bygningsloven, eventuell reguleringsplan, og ikke minst annen kartlegging av b\u00e5de trafikk og egnethet for \u00f8vrig. I tillegg mangler man faktiske reelle initiativ og eierskap til en slik kortsiktig l\u00f8sning p\u00e5 eventuelle andre eiendommer. Det vil ogs\u00e5 v\u00e6re en reell utfordring at ogs\u00e5 andre eventuelle eiendommer, vil ha naboer som ikke \u00f8nsker dette i sitt nabolag. Basert p\u00e5 erfaringer s\u00e5 langt, vet man at dette arbeidet vil ta tid, og ved utredning av ny lokasjon og nytt initiativ frykter EBA at vi ikke ser en \u00e5pning av en ombrukssentral i Bergen f\u00f8r tidligst i l\u00f8pet av 2026. Bergen Ombrukssentral (B.O) har brukt 3,5 \u00e5r s\u00e5 langt p\u00e5 en tomt de selv disponerer. I Oslo tok det 3 \u00e5r fra konsept til \u00e5pning av Ombygg, p\u00e5 \u00d8kern hvor det er betydelig flere naboer enn i Hamrevegen. P\u00e5 kort sikt vil eiendommen til B.O. alts\u00e5 kunne l\u00f8se et reelt behov for samtlige entrepren\u00f8rer i v\u00e5r bransje. Dersom Bergen kommune skal ta sine egne klima og milj\u00f8krav p\u00e5 alvor, er det viktig \u00e5 prioritere sakene som gir betydelige milj\u00f8gevinster for kommunen, samt veie fordeler opp mot ulemper. Behovene for en hel bransje, og Bergen kommune sine egne milj\u00f8ambisjoner, blir i dette tilfelle neprioritert til fordel for naboene sin skepsis og motstand. Denne vektingen st\u00e5r det minimalt om i vedtakets begrunnelse. Vi ber med dette om at UMBY snur saken, og gir BO midlertidig tillatelse til \u00e5 pilotere en ombrukssentral i den konkrete saken i 4 \u00e5r. Vedlagt er ogs\u00e5 en presentasjon som ble sendt ut til bekymrede naboer av Ombygg i Oslo. Vennlig hilsen Christine R. Revheim-Hansen Direkt\u00f8r EBAV Tlf./Phone +47 55 90 72 50, Mob: +47 98033954 Epost/e-mail: christine.revheim@ebav.no Entrepren\u00f8rforeningen Bygg og Anlegg Vestenfjelske Norwegian Contractors\u2019 Association Vestenfjelske Valkendorfsgaten 1a, 5012 Bergen NORWAY www.eba.no [www.ebavest.no]www.ebavest.no Torgallmenningen 5 (inngang Valkendorfsgt. 1a) 5012 Bergen "
}