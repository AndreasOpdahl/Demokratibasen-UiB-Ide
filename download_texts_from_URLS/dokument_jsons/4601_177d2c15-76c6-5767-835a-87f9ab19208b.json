{
  "dokument_id": "177d2c15-76c6-5767-835a-87f9ab19208b",
  "doc_type": "case_presentation",
  "kommune": 4601,
  "tittel": "H\u00f8ringsuttalelse - Endring av forskrift om fredning av bygninger og anlegg i Landsverneplan for Forsvaret",
  "url": "https://bergen.kommune.no/politikere-utvalg/api/fil/bk360/10665670/Framstilling-Horingsuttalelse-Endring-av-forskrift-om-fredning-av-bygninger-og-anlegg-i-Landsverneplan-for-Forsvaret",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/91354-4 H\u00f8ringsuttalelse - Endring av forskrift om fredning av bygninger og anlegg i Landsverneplan for Forsvaret Hva saken gjelder: Saken gjelder h\u00f8ringsforslag fra Riksantikvaren om endringer i forskrift om fredning av bygninger og anlegg i Landsverneplan for Forsvaret. H\u00f8ringsbrevet ble sendt ut 27.05.2024. Endringen omfatter flere objekter i ulike fylker, og er omtalt og listet opp i h\u00f8ringsbrevet. H\u00f8ringsforslaget omfatter ulike typer endringer, enten oppheving av fredning, flytting av objekter, differensiering av fredningen med mer. Riksantikvaren har i dialog med Forsvarsbygg i tillegg rettet opp feil og uklarheter i forskriften. I Vestland fylke inneb\u00e6rer h\u00f8ringsforslaget at fredningen oppheves for tre bygninger i Wallemsviken innenfor bydel Laksev\u00e5g. Saken er derfor avgrenset til disse tre byggene. H\u00f8ringsfrist: Frist for \u00e5 levere h\u00f8ringsinnspill var opprinnelig 01.08.2024, men Byr\u00e5dsavdeling for byutvikling (BBU) fikk utsatt frist til 02.09.2024. Byantikvaren vurderte at h\u00f8ringsforslaget hadde begrenset beskrivelse av byggene i Wallemsviken og manglet begrunnelse for oppheving av fredningen. BBU sendte brev til Riksantikvaren 02.07.2024 med foresp\u00f8rsel om \u00e5 f\u00e5 nytt h\u00f8ringsforslag med begrunnelse for oppheving av fredningen. BBU var kjent med at Vestland Fylkeskommune hadde bedt om tilsvarende. Riksantikvaren oversendte 18.09.2024 brev med faglige vurderinger og begrunnelse for oppheving av byggene i Wallemsviken. Riksantikvaren ga tilbakemeldinger 07.11.2024 og 13.11.2024 om utsatt frist til medio desember 2024. Beskrivelse av h\u00f8ringsforslag: Endringen inneb\u00e6rer at fredningen oppheves for f\u00f8lgende tre bygninger i Wallemsviken: \u2022 Kontorbygning (Askeladden ID: 94422-1) \u2022 Arbeidshus (Askeladden ID: 94422-2) \u2022 Minemagasin nr. 1 (Askeladden ID: 94422-3) Riksantikvaren har gitt f\u00f8lgende begrunnelse for oppheving av fredningen av tre bygg i Wallemsviken, brev datert 18.09.2024 f\u00f8lger vedlagt: \u00abLandsverneplanen for Forsvaret er mer omfattende enn det som har v\u00e6rt praksis i senare planer. Gjennom landsverneplanen fase 2 vil det komme inn flere kulturminner og tilf\u00f8ringene samlet sett vil medf\u00f8re st\u00f8rre bredde og tidsbilde. Riksantikvaren forst\u00e5r det slik at objektene som g\u00e5r ut av forskriften, eller f\u00e5r endring i vernestatus, vil bli erstattet i verneplanens del 2, slik at det samlede tallet vernede objekt i Forsvarets portef\u00f8lje ikke g\u00e5r ned, men blir omdisponert. 1 Riksantikvaren vurderer at kontorbygningen og arbeidshus kan tas ut av landsverneplanen, da dette er ordin\u00e6re bygninger som stod p\u00e5 stedet f\u00f8r etablissementet ble opprettet. Bygningene ligger avgrenset fra de andre fredete byggene i etablissementet, og de er ikke avgj\u00f8rende for forst\u00e5elsen. Minemagasinet er en kulturminnetype som er representert andre steder, blant annet p\u00e5 Oscarsborg.\u00bb Innspill fra fagetater: Byantikvaren og Plan- og bygningsetaten har gitt f\u00f8lgende innspill til saken: Byantikvaren: \u00abByantikvaren tar Riksantikvarens vurderinger om at bygningene ikke har nasjonal verdi og dermed ikke skal fredes til etterretning. Bygningene kan likevel ha stor verdi som kulturminner. Vi gj\u00f8r oppmerksom p\u00e5 at Bergen kommune n\u00e5 p\u00e5 selvstendig grunnlag vurderer om de aktuelle bygningene har kulturmilj\u00f8verdi og sikre dem igjennom reguleringsplan etter plan- og bygningsloven.\u00bb Plan- og bygningsetaten: \u00abOmr\u00e5det er uregulert, og det p\u00e5g\u00e5r ikke planarbeid der. I Kommuneplanens arealdel (KPA2018) er omr\u00e5det avsatt til \u00f8vrig byggesone med angitt hensyn funksjonell strandsone. Plan- og bygningsetaten har ikke merknader til verneverdien av de aktuelle bygningene, og legger til grunn at dette er vurdert av Riksantikvaren, og ev. ogs\u00e5 vurderes av Byantikvaren. Det er elles viktig \u00e5 v\u00e6re oppmerksom p\u00e5 konsekvensene av at fredningen oppheves. Bygningene vil da ikke lengre ha et lovbestemt vern. Det inneb\u00e6rer at eventuell riving/fjerning av tiltakene krever s\u00f8knad etter plan- og bygningsloven, og at det ikke er hjemmel for \u00e5 avsl\u00e5 s\u00f8knad om riving. Dette med mindre form\u00e5let med rivingen er \u00e5 oppf\u00f8re nybygg og det ikke foreligger igangsettingstillatelse for tiltak p\u00e5 eiendommen, jf. plan- og bygningslovens \u00a7 31-5. Eventuelt. kan fattes vedtak om midlertidig forbud mot tiltak i p\u00e5vente av regulering dersom Bergen kommune m\u00e5tte mene at det knytter seg vesentlige verneverdier til tiltakene.\u00bb Byr\u00e5dens vurdering og forslag til h\u00f8ringsuttalelse: Bergen kommune er opptatt av sikkerhet og beredskap, og ser positivt p\u00e5 Forsvaret sin tilstedev\u00e6relse i kommunen og p\u00e5 Vestlandet. Bergen kommune legger til grunn at forslaget om \u00e5 oppheve fredningen til de tre byggene i Wallemsviken knyttes til Forsvaret sine behov for arealer og virksomhet. Bergen kommune viser til innspillene fra Byantikvaren og Plan- og bygningsetaten, og inkluderer disse i sin helhet i kommunen sin uttalelse. \u00d8konomiske konsekvenser: Saken har ingen direkte \u00f8konomiske konsekvenser for Bergen kommune. Vedtakskompetanse: Byr\u00e5dets fullmakter pkt. 2.10.1, vedtatt av Bergen bystyre 27. november 2024 i sak 462/24: H\u00f8ringsuttalelser 2.10.1. Byr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. Forretningsutvalget behandlet saken18.06.2024 sak 225/24, og fattet f\u00f8lgende vedtak: \u00abByr\u00e5det avgir eventuelt h\u00f8ringssvar til \u00abH\u00f8ring av endring av forskrift om fredning 2 av bygninger og anlegg i Landsverneplan for Forsvaret\u00bb p\u00e5 vegne av Bergen kommune.\u00bb Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til \u00abEndring av forskrift om fredning av bygninger og anlegg i Landsverneplan for Forsvaret\u00bb slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 10. desember 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: 1. Riksantikvarens h\u00f8ringsbrev: H\u00f8ring av endring av forskrift om fredning av bygninger og anlegg i Landsverneplan for Forsvaret, datert 27.05.2024. 2. PBE sitt innspill til BBU: H\u00f8ring, endring av forskrift om fredning av bygninger og anlegg i Landsverneplan for Forsvaret, datert 26.06.2024. 3. BBU brev til Riksantikvaren: Ber om nytt h\u00f8ringsforslag med begrunnelse for oppheving av fredning, datert 02.07.2024. 4. Riksantikvaren brev til BBU: RKHE - Revurdering av kulturhistorisk eiendom i Forsvaret - Endring av forskrift om fredning av bygninger og anlegg i Landsverneplan for Forsvaret - Faglige vurderinger fra Riksantikvaren, datert 18.09.2024. 5. Byantikvarens innspill til h\u00f8ringssak: Endring av forskrift om fredning av bygninger og anlegg i Landsverneplan for Forsvaret, datert 28.11.2024. 3 "
}