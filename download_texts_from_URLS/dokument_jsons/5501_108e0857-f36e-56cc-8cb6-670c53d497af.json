{
  "dokument_id": "108e0857-f36e-56cc-8cb6-670c53d497af",
  "doc_type": "case_presentation",
  "kommune": 5501,
  "tittel": "S\u00f8knad om fritak fra verv som folkevalgt - Nasra Ali Omar",
  "url": "https://innsyn.tromso.kommune.no/application/getMoteDokument?dokid=2001652578",
  "tekst": "Arkivsaksnr. 24/04556-1 Saksbehandler Rebekka Ringholm Saksgang M\u00f8tedato Formannskapet 12.03.2024 45/24 S\u00f8knad om fritak fra verv som folkevalgt - Nasra Ali Omar Kommunedirekt\u00f8rens innstilling til vedtak: Nasra Ali Omar (H\u00f8yre) innvilges fritak fra vervet som medlem i kommunestyret fra 12.03.2024 og ut kommunestyrets valgperiode. Mari Enoksen Hult Gry Caroline Dons Konstituert kommunedirekt\u00f8r Konstituert direkt\u00f8r, stab for organisasjon 1 Hva saken gjelder Behandling av s\u00f8knad om fritak fra verv som folkevalgt i Troms\u00f8 kommune fra Nasra Ali Omar (H\u00f8yre). Saksutredning Nasra Ali Omar er valgt inn i kommunestyret i Troms\u00f8 for partiet H\u00f8yre i perioden 2023 til 2027, og har s\u00f8kt om fritak fra vervet sitt som medlem i kommunestyret grunnet oppnevning til verv som medlem i Kulturr\u00e5det for perioden 2023-2027. Omar har f\u00f8lgende verv som folkevalgt i Troms\u00f8 kommune: \u2022 Medlem i kommunestyret \u2022 Medlem i Milj\u00f8-, idrett-, klima- og samfunnsutviklingsutvalget (MIKS) \u2022 Varamedlem i formannskapet, valgstyret og samevalgstyret Det s\u00f8kes kun om fritak fra vervet som medlem av kommunestyret. Kommuneloven \u00a7 7-9 andre ledd lyder som f\u00f8lger: \u00abHvis en folkevalgt ikke kan ivareta vervet sitt uten at det f\u00f8rer til vesentlig ulempe for han eller henne, kan kommunestyret eller fylkestinget etter s\u00f8knad frita den folkevalgte for vervet midlertidig eller for resten av valgperioden.\u00bb Vilk\u00e5ret for \u00e5 gi fritak er at den folkevalgte ikke kan utf\u00f8re sine plikter i vervet uten at det f\u00f8rer til vesentlig ulempe. Omar er valgt inn som medlem i Kulturr\u00e5det for perioden 2024 - 2028. Sp\u00f8rsm\u00e5let blir om dette medf\u00f8rer at vervet som representant for kommunestyret ikke kan utf\u00f8res uten at det medf\u00f8rer vesentlig ulempe. Omar oppgir selv at som utvalgsleder for komposisjon og produksjon av musikk, og produksjon andre musikk tiltak i Kulturr\u00e5det, vil arbeidsbelastningen blitt s\u00e5 stor at hun vil ha problemer med \u00e5 f\u00f8lge opp sine plikter som medlem i kommunestyret tilstrekkelig. \u00c5 ivareta sine forpliktelser som medlem i Kulturr\u00e5det vil i tillegg medf\u00f8re mye reiseaktivitet til Oslo. Omar opplyser selv at det nye vervet inneb\u00e6rer perioder med reiser til Oslo for \u00e5 delta i r\u00e5dsm\u00f8te, Au m\u00f8ter og lede fagutvalgsm\u00f8tene. Dette lar seg vanskelig kombinere med verv som kommunestyremedlem i tillegg til \u00f8vrige politiske verv uten \u00e5 medf\u00f8re en urimelig belastning for representanten. Det legges til grunn at vilk\u00e5ret for \u00e5 f\u00e5 fritak fra vervet som kommunestyremedlem er oppfylt. Dersom Omar innvilges fritak fra vervet som medlem av kommunestyret vil Kasandra Mariell Hunstad tre inn som fast m\u00f8tende varamedlem til og med 12. juli 2024. Etter denne datoen utl\u00f8per Brage Bolstad-Andreassens fritak, og Tormod Ingebrigtsen vil dermed tre inn som fast m\u00f8tende vara for Omar. Konklusjon Det anbefales at Omar innvilges fritak fra vervet som medlem i kommunestyret fra 12.03.2024 og ut kommunestyrets valgperiode. Vedtakskompetanse Formannskapet Vedlegg S\u00f8knad om fritak fra politiske verv for Nasra Ali Omar 2 "
}