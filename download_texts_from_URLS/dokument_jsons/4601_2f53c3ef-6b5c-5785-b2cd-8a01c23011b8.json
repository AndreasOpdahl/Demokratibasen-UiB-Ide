{
  "dokument_id": "2f53c3ef-6b5c-5785-b2cd-8a01c23011b8",
  "doc_type": "case_attachment",
  "kommune": 4601,
  "tittel": "H\u00f8ring av Forskrift om folkevalgtes rett til godtgj\u00f8ring og velferdsgoder i Bergen kommune",
  "url": "https://bergen.kommune.no/politikere-utvalg/api/fil/bk360/9929039/Horing-av-Forskrift-om-folkevalgtes-rett-til-godtgjoring-og-velferdsgoder-i-Bergen-kommune",
  "tekst": " Bystyrets kontor Til Intern korrespondanse Byr\u00e5det V\u00e5r referanse: 2024/24822-9 Saksbehandler: Ida Rambech Fra Dato: 21. februar 2024 Bystyrets kontor H\u00f8ring av Forskrift om folkevalgtes rett til godtgj\u00f8ring og velferdsgoder i Bergen kommune Vedlagt oversendes forslag til \u00abForskrift om folkevalgtes rett til godtgj\u00f8ring og velferdsgoder i Bergen kommune\u00bb til h\u00f8ring. Kommuneloven sl\u00e5r fast at kommunestyret eller fylkestinget skal gi forskrift om folkevalgtes rett til dekning av utgifter og \u00f8konomisk tap (\u00a7 8-3), arbeidsgodtgj\u00f8ring (\u00a7 8-4), ettergodtgj\u00f8ring (\u00a7 8-6) og permisjoner (\u00a7 8-10). Forretningsutvalget behandlet saken i m\u00f8tet 20.02.2024 sak 71/24 og fattet f\u00f8lgende vedtak: 1. Forslag til Forskrift om folkevalgtes rett til godtgj\u00f8ring og velferdsgoder i Bergen kommune sendes p\u00e5 h\u00f8ring. 2. H\u00f8ringsfristen settes til 5 uker fra vedtaksdato i forretningsutvalget. Byr\u00e5det bes med dette om \u00e5 komme med eventuelle innspill til forskriften i samsvar med vedtaket. Det foreligger per i dag to forskrifter for godtgj\u00f8ring og utgiftsdekning mm. for tillitsverv i Bergen kommune. Forskrift om folkevalgtes rett til godtgj\u00f8ring og velferdsgoder i Bergen kommune ble vedtatt av Bergen bystyre 24.06.2020 i sak 221/20. Forskrift om godtgj\u00f8ring og dekning av utgifter og \u00f8konomisk tap for tillitsverv i styrer, r\u00e5d og utvalg i Bergen kommune, hvor sekretariatsfunksjonen er underlagt byr\u00e5det ble vedtatt av Bergen bystyre 22.09.2020 i sak 261/20. I saken foresl\u00e5s \u00e5 sl\u00e5 sammen forskriftene til en forskrift, slik andre kommuner inklusiv Oslo kommune har. Dette st\u00f8ttes ogs\u00e5 av byr\u00e5dsleders avdeling som forvalter forskriften vedtatt i bystyresak 261/20. Forvaltningsloven \u00a7 2 f\u00f8rste ledd bokstavene a og c definerer en forskrift som en avgj\u00f8relse som treffes under ut\u00f8ving av offentlig myndighet, og som er bestemmende for rettigheter eller plikter til et ubegrenset antall eller en ubestemt krets av personer. N\u00e5r bystyret (eller fylkestinget) skal gi bestemmelser som har et slikt innhold, m\u00e5 det skje i forskrifts form for at reglene skal forplikte de folkevalgte. Forvaltningsloven stiller krav til hvordan forskrifter skal utformes. Det gjelder s\u00e6rlige krav til kunngj\u00f8ring for at kommunene og fylkeskommunene skal kunne p\u00e5berope seg reglene. Forskriften skal if\u00f8lge kommuneloven vedtas av bystyret selv. Det er i saksfremlegget gjort n\u00e6rmere rede for innholdet i forskriften og foresl\u00e5tte satser. Saksfremlegget f\u00f8lger vedlagt. Merknader fra h\u00f8ringsrunden vil bli gjennomg\u00e5tt, vurdert og eventuelt innarbeidet f\u00f8r saken blir fremlagt for bystyret med innstilling fra forretningsutvalget. H\u00f8ringsinnspill meldes tilbake til Bystyrets kontor senest innen 26. mars 2024. Med hilsen Bystyrets kontor Trine P. Gr\u00f8nbech - Bystyredirekt\u00f8r Anita Ommedal \u2013 kst. Personalleder Dokumentet er godkjent elektronisk. Vedlegg: Vedtak FORUTV, 20022024, Sak 71/24, H\u00f8ring av Forskrift om folkevalgtes rett til godtgj\u00f8ring og velferdsgoder i Bergen kommune FORUTV Sak 71/24 H\u00f8ring av Forskrift om folkevalgtes rett til godtgj\u00f8ring og velferdsgoder i Bergen kommune H\u00f8ringsutkast - Forskrift om folkevalgtes rett til godtgj\u00f8ring og velferdsgoder i Bergen kommune "
}