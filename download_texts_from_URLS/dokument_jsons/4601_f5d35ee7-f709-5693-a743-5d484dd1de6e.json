{
  "dokument_id": "f5d35ee7-f709-5693-a743-5d484dd1de6e",
  "doc_type": "case_attachment",
  "kommune": 4601,
  "tittel": "_ 2024_192785-6 Klagesak. Ytrebygda, gnr. 35, bnr. 278. Ytrebygdsvegen 53. Klage over avslag p\u00e5 s\u00f8knad om ny kran",
  "url": "https://bergen.kommune.no/politikere-utvalg/api/fil/bk360/12399175/-2024-192785-6-Klagesak-Ytrebygda-gnr-35-bnr-278-Ytrebygdsvegen-53-Klage-over-avslag-pa-soknad-om-ny-kran",
  "tekst": " Byr\u00e5d for byutvikling Fullmaktssak /25 Saksframstilling V\u00e5r referanse: 2024/192785-6 Klagesak. Ytrebygda, gnr. 35, bnr. 278. Ytrebygdsvegen 53. Klage over avslag p\u00e5 s\u00f8knad om oppf\u00f8ring av kran. Hva saken gjelder: Ansvarlig s\u00f8ker, Bygg Prosjekt AS, klager p\u00e5 vegne av tiltakshaver Bjordal & Madsen AS, p\u00e5 avslagsvedtak datert 03.12.2024. S\u00f8knaden gjelder oppf\u00f8ring av ny t\u00e5rnkran til erstatning for eksisterende t\u00e5rnkran. Avslagshjemler er if\u00f8lge fagnotatet gjeldende omr\u00e5deplans bestemmelser \u00a7 2.1.1 om detaljregulering og \u00a7 7.5.1 om felles planlegging, samt \u00a7 3.8 om byggeh\u00f8yder. I det p\u00e5klagde vedtaket er \u00a7 2.2.1 om rekkef\u00f8lgekrav brukt som avslagshjemmel. Byr\u00e5den kan ikke se at bestemmelsen er aktuell her, da den gjelder for boliger. Vedtaket viser ogs\u00e5 til KPA 2018 \u00a7 6.1.1 om byggegrense mot sj\u00f8. N\u00f8dvendige dispensasjoner er oms\u00f8kt. If\u00f8lge p\u00e5klagd vedtak pkt. 2.2 er tiltaksklasser for de enkelte ansvarsomr\u00e5der godkjent. Eiendommen er regulert til kombinert form\u00e5l bolig/kontor/annen n\u00e6ring (B/K/NA1) i omr\u00e5deplan for S\u00f8reide sentrum, vedtatt av Bergen bystyre i 2011. Sj\u00f8omr\u00e5det er regulert i omr\u00e5deplan nr. 6020000 for Dolvik-Hope, Marina og Boligomr\u00e5de, vedtatt av Bergen bystyre den 16.06.2021. KPA 2018 viser eiendommen som byfortettingssone. Historikk: I f\u00f8lge sakens opplysninger ble n\u00e5v\u00e6rende kran med en maksimal h\u00f8yde p\u00e5 42,8 meter oppf\u00f8rt p\u00e5 1980-tallet av Bjordal og Madsen AS. Tiltakshaver s\u00f8kte om legalisering i 2013 og i 2016 ble det gitt en midlertidig tillatelse og dispensasjon i 8 \u00e5r. Igangsettingstillatelse ble avsl\u00e5tt i 2017 grunnet manglende ansvarsretter. Ny s\u00f8knad om midlertidig dispensasjon ble avsl\u00e5tt i 2023. Dav\u00e6rende byr\u00e5d tok klage fra tiltakshaver til f\u00f8lge den 24.10.2023, og innvilget midlertidig dispensasjon til 4 \u00e5r fra vedtaksdato. Byr\u00e5dens vedtak ble p\u00e5klaget av grunneier og naboer. Statsforvalteren i Vestland tok klagen til f\u00f8lge i vedtak datert 15.05.2024 og omgjorde byr\u00e5dens vedtak. Statsforvalteren viste til at kranen raget ca. 14 meter over tillatt h\u00f8yde i reguleringsplanen. Statsforvalteren viste bl.a. til at det er mulig \u00e5 ta i bruk kraner som er mindre inngripende visuelt enn den aktuelle kranen. Oms\u00f8kt ny kran har en totalh\u00f8yde p\u00e5 27,3 meter. Ny kran er dermed 15,5 meter lavere enn n\u00e5v\u00e6rende kran. Nabomerknader Det er inngitt samlet nabomerknad fra Carl Mathisen (S\u00f8reid\u00e5sen 17), Johnny Monsen (S\u00f8reid\u00e5sen 19) May Britt Haugsv\u00e6r (S\u00f8reid\u00e5sen 11) Kristen Rokstad (S\u00f8reid\u00e5sen 11B) Marius Christiansen (S\u00f8reid\u00e5sen 13), Arne Klepp Kvalheim og Vibeke Hatl\u00f8 Kvalheim (S\u00f8reid\u00e5sen 18A) og Ben-Terje Myhre (S\u00f8reid\u00e5sen 35). Merknadene g\u00e5r p\u00e5 kranens lengde og h\u00f8yde. Merknadene fremmer at kranen er planlagt uten sikringssone, slik at bruken vil medf\u00f8re fare for personskade. Naboene motsetter seg at en kran av slik st\u00f8rrelse skal v\u00e6re n\u00f8dvendig for driften i omr\u00e5det. Naboene fremmer at etablert drift ikke kan gi noen beskyttelsesverdig interesse i \u00e5 f\u00f8re opp kranen da denne tidligere er ulovlig oppf\u00f8rt og derfor ikke kan ha noe vern mot senere planendringer. Jan Rune Fossheim og Liv-Tove 1 Haugseng (S\u00f8reid\u00e5sen 16), Tine Omdal Laskemoen (S\u00f8reid\u00e5sen 37 og Carl Gunnar Horn Mathisen (Ytrebygdsveien 53) har inngitt likelydende merknad til overst\u00e5ende. Merknadene omhandler gjennomg\u00e5ende kranens h\u00f8yde og omfang. Ansvarlig s\u00f8ker har vurdert merknadene samlet, og anf\u00f8rer at kranen ikke vil hindre utsikt fra naboer i omr\u00e5det, videre motsetter s\u00f8ker seg at kranen ikke skulle v\u00e6re n\u00f8dvendig for n\u00e6ringsdriften ved eiendommen. S\u00f8keren viser til at den l\u00f8sningen som andre anlegg bruker ikke er mulig \u00e5 benytte her, pga. de interne h\u00f8ydeforskjellene p\u00e5 eiendommen. Plan- og bygningsetaten har vurdert merknadene, og er i det vesentlige enige i at kranens omfang og h\u00f8yde er over den t\u00e5legrensen som kan tillates her, og at et slikt tiltak forutsetter planbehandling. Gatefoto nedenfor viser n\u00e5v\u00e6rende kran sett fra innkj\u00f8ringen til Bjordal & Madsen AS. Gatefoto nedenfor viser n\u00e5v\u00e6rende kran sett fra utenfor S\u00f8reid\u00e5sen 19. Kartutsnitt nedenfor viser ca. plassering av oms\u00f8kt ny kran (gr\u00f8nt kryss), og naboer med merknader innringet. 2 Klagerens anf\u00f8rsler: Klageren viser til at bedriften er en betydelig akt\u00f8r innen maritim virksomhet og har siden etableringen hatt tilgang p\u00e5 kran i omr\u00e5det. Behovet for kran har \u00f8kt proporsjonalt med virksomhetens behov. Klageren viser til at det er f\u00f8rst etter siste revisjon av plan- og bygningsloven i 2008 at kommunen definerte kranen som s\u00f8knadspliktig. Boligene i omr\u00e5det ble etablert lenge etter bedriften. P\u00e5 dette grunnlaget oppfatter klageren det urimelig at utsiktstap vektlegges. Klageren viser ogs\u00e5 til at bedriften ble etablert lenge f\u00f8r omr\u00e5deplanen som kom i 2011. I s\u00f8knaden oppgis at bedriften har 20-25 arbeidsplasser og at bedriften er avhengig av kran for \u00e5 kunne utf\u00f8re oppgavene. Klageren kan ikke se at reguleringsplanens bestemmelser \u00a7\u00a7 2.1.1, 7.5.1 og 2.2.1 gir grunnlag for \u00e5 avsl\u00e5 tiltaket. Klageren viser til at tiltaket er innenfor h\u00f8ydebegrensningen i bestemmelsene \u00a7 3.8 (maks 8 meter over Ytrebygdsveiens niv\u00e5). Klageren viser til at bedriften har et ansvar overfor kundene som samfunnet har bruk for av beredskapsmessige hensyn. (I s\u00f8knaden er det vist til lostjenesten p\u00e5 Fedje, Bergen Brannvesen, Redningsselskapet og Forsvaret). Klageren viser til at pga. topografien i omr\u00e5det med bratte bakker og flere niv\u00e5er, er det ikke mulig \u00e5 bruke andre kraner enn den oms\u00f8kte. Fagetatens vurdering og anbefaling: Fagetaten viser til krav om detaljregulering som framg\u00e5r av reguleringsbestemmelsene \u00a7\u00a7 2.1.1 og 7.5.1. Fagetaten viser til at rekkef\u00f8lgekravet i \u00a7 2.2.1 m\u00e5 ses i sammenheng med plankravet. Fagetaten viser ogs\u00e5 til \u00a7 3.8 om h\u00f8ydebegrensning. Fagetaten viser til Statsforvalterens vedtak datert 15.05.2024, der det framg\u00e5r at eksisterende kran f\u00e5r store virkninger for bakenforliggende boliger, og at den virker dominerende fra sj\u00f8siden. 3 Fagetaten kan ikke se at aktuell s\u00f8knad endrer saken i vesentlig grad. Kranens h\u00f8yde p\u00e5 27,3 meter utgj\u00f8r fortsatt en vesentlig overskridelse av planens h\u00f8ydebegrensning p\u00e5 8 meter. Fagetaten viser til at planen forutsetter en redusering av byggeh\u00f8ydene mot sj\u00f8en. Fagetaten mener at det ikke er grunnlag for \u00e5 dispensere fra plankravet i \u00a7 2.1.1, jf. \u00a7 7.5.1. En planprosess vil kunne avklare eiendommens infrastrukturbehov og eventuelle rekkef\u00f8lgekrav og trafikksikkerhetstiltak. Fagetaten er for \u00f8vrig positiv til dispensasjon fra byggegrensen mot sj\u00f8, forutsatt at tiltaket ellers f\u00e5r en utforming som ivaretar \u00f8vrige hensyn. Byr\u00e5dens vurdering og konklusjon: Byr\u00e5den har vurdert sakens samlede opplysninger og har kommet til at klagen kan tas til f\u00f8lge. Byr\u00e5den har s\u00e6rlig vektlagt at h\u00f8yden p\u00e5 oms\u00f8kte kran er vesentlig redusert i forhold til saken som var til behandling hos Statsforvalter i 2024. Byr\u00e5den har ogs\u00e5 vektlagt de spesielle topografiske forhold p\u00e5 stedet og tiltakets samfunnsnytte. Byr\u00e5den mener at vilk\u00e5rene for dispensasjon er oppfylt og at fordelene ved tiltaket er klart st\u00f8rre enn ulempene i dette tilfellet. Dispensasjonen innvilges midlertidig. Plankrav Det f\u00f8lger av omr\u00e5deplanens bestemmelser \u00a7 2.1.1 at det skal utarbeides detaljreguleringsplan for bl.a. felt B/K/NA1. Videre er det krav om felles planlegging i \u00a7 7.5.1, for delfeltene S1, S3, B/K/NA1, U/N/B2 og FR2. Utsnitt av plankartet med markering av delfeltene nedenfor: Byggeh\u00f8yder Det f\u00f8lger av bestemmelsene \u00a7 3.8: \u00abMaksimal byggeh\u00f8yde er satt til 8 m over korresponderende niv\u00e5 i Ytrebygdsvegen. H\u00f8yeste tillatte tomteutnyttelse er satt til %-BRA=250 %. Byggeh\u00f8yde og arealutnyttelse skal v\u00e6re h\u00f8yest mot V1 og reduseres mot sj\u00f8en. Krav i \u00a7 1.7 om andel av felles uteareal p\u00e5 bakkeplan kan fravikes i detaljregulering.\u00bb 4 Byggegrense langs sj\u00f8 Det f\u00f8lger av KPA 2018 \u00a7 6.1.1 at i Ytre fortettingssone er byggegrensen langs sj\u00f8 25 meter. Om dispensasjon I pbl. \u00a7 19-2 framg\u00e5r at kommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Vurdering av plankrav Byr\u00e5den viser til at det s\u00f8kes om et begrenset tiltak som gjelder videref\u00f8ring av en situasjon etablert i n\u00e6rmere 40 \u00e5r. Etter byr\u00e5dens vurdering representerer ikke tiltaket en videreutvikling av omr\u00e5det som medf\u00f8rer endret eller ny bruk av omr\u00e5dets infrastruktur i en slik grad at det utl\u00f8ser behov for detaljregulering. Byr\u00e5den kan ikke se at en planprosess vil tilf\u00f8re saken vesentlige nye opplysninger som endrer ved de sentrale vurderingspunktene i saken. Byr\u00e5den mener at de hensyn som ligger bak plankravet ikke vil bli vesentlig tilsidesatt ved en midlertidig dispensasjon. Fordelene ved en dispensasjon overstiger klart ulempene, slik byr\u00e5den vurderer det. Bedriften kan inntil videre fortsette sin virksomhet i tr\u00e5d med gjeldende reguleringsform\u00e5l uten vesentlige ulemper for omgivelsene. Til plansituasjonen vil byr\u00e5den bemerke at tilgrensende omr\u00e5deplan for Dolvik-Hope har tilrettelagt for at sm\u00e5b\u00e5taktiviteten p\u00e5 aktuell tomt skal samlokaliseres med nytt anlegg p\u00e5 Hammersland, lenger ute i Dolviken. Dette fordi gbnr. 35/78 er sv\u00e6rt verdifull til sentrumsform\u00e5l. Dette kan likevel ikke gjennomf\u00f8res f\u00f8r Grimstadvegen er utbedret, og dermed er det gode grunner for \u00e5 innvilge en midlertidig dispensasjon som muliggj\u00f8r fortsatt drift p\u00e5 aktuell tomt, inntil den overordnede situasjonen er avklart. Vurdering av byggeh\u00f8yde Byr\u00e5den vil p\u00e5peke at omr\u00e5deplanen ikke har en generell h\u00f8ydebegrensning for det aktuelle delfeltet. H\u00f8ydebegrensingen gjelder maks 8 meter over Ytrebygdsveien, og den nye kranen vil if\u00f8lge sakens opplysninger holde seg innenfor dette. Fagetaten har vektlagt at h\u00f8yden ikke samsvarer med omr\u00e5deplanens forutsetning om redusert byggeh\u00f8yde mot sj\u00f8en. Byr\u00e5den mener at bestemmelsene ikke kan tolkes bokstavelig p\u00e5 dette punktet, s\u00e5 lenge det er snakk om en kran til opptak av b\u00e5ter. Tiltakshaver driver virksomhet i form av b\u00e5tservice, som er i samsvar med reguleringsform\u00e5let. Det f\u00f8lger av virksomhetens karakter at det er n\u00f8dvendig med kran til opptak av b\u00e5ter. At kranen blir s\u00e5pass h\u00f8y som 27,3 meter f\u00f8lger av de spesielle terrengforholdene der virksomheten ligger. \u00d8vre opplagsplass ligger ca. 10 h\u00f8ydemeter over kaiplanet. Ansvarlig s\u00f8ker opplyser at det f.eks. ikke er mulig \u00e5 taue b\u00e5tene opp til \u00f8vre plan, da bakken er for bratt. Byr\u00e5den viser for \u00f8vrig til uttale fra dav\u00e6rende byr\u00e5d i vedtaket datert 24.10.2023: \u00abAvslutningsvis vil byr\u00e5den bemerke at virksomheten ble gitt noe tid til \u00e5 finne andre l\u00f8sninger, ved at det ble gitt en midlertidig tillatelse i 2016. Til tross for dette, mener byr\u00e5den at det fortsatt b\u00f8r legges til rette for at virksomheten kan finne disse l\u00f8sningene. Som fagetaten har bemerket, synes det mulig \u00e5 fortsette driften med en mindre kran. I byr\u00e5dens anbefaling ligger det en klar forventning om at en ser den videre utviklingen av driften og eiendommen i sammenheng, og at en ser p\u00e5 mulighetene for \u00e5 etablere en mindre kran.\u00bb Aktuell s\u00f8knad gjelder kran med betydelig lavere h\u00f8yde (15,5 meter lavere). Kranens h\u00f8yde reduseres alts\u00e5 med mer enn en tredjedel. Kranen vil dermed bli mindre visuelt dominerende og i mindre grad p\u00e5virke utsikten fra bakenforliggende boliger. 5 I totalvurderingen m\u00e5 det etter byr\u00e5dens vurdering, som p\u00e5pekt av klageren, kunne vektlegges at virksomheten (med kran av varierende h\u00f8yde) har v\u00e6rt i drift i ca 40 \u00e5r og f\u00f8r etablering av det meste av boligbebyggelsen. Sp\u00f8rsm\u00e5let om s\u00f8knadsplikt for kranen ble f\u00f8rst aktualisert ved epost fra dav\u00e6rende byggesakssjef til Direktoratet for byggkvalitet den 10.12.2012, se utklipp av epost: Tilbakemeldingen fra direktoratet var at kranen er s\u00f8knadspliktig etter pbl. \u00a7 20-1 som \u00abkonstruksjon eller anlegg\u00bb. Korrespondansen illustrerer at fagetaten ikke har oppfattet kranen som s\u00f8knadspliktig f\u00f8r dette tidspunktet. Etter byr\u00e5dens syn vil det v\u00e6re uforholdsmessig inngripende \u00e5 kreve at etablert driftsform legges om eller avvikles etter s\u00e5pass lang tid. Byr\u00e5den viser ogs\u00e5 til sakens opplysninger om at bedriften utf\u00f8rer arbeid for samfunnsviktige institusjoner som brannvesen og forsvar. Vurdering av byggegrense mot sj\u00f8 Det ligger i sakens natur at en kran for b\u00e5topptak m\u00e5 ligge ved kaikanten. Byr\u00e5den er i likhet med fagetaten positiv til en dispensasjon fra KPA 2018 \u00a7 6.1.1. Byr\u00e5den kan ikke se at de hensyn som ligger bak byggeforbudet vil bli vesentlig tilsidesatt ved en dispensasjon. Byr\u00e5den mener ogs\u00e5 at fordelen ved en dispensasjon klart overstiger ulempene. Byr\u00e5den viser til at bedriften kan fortsette sin samfunnsnyttige virksomhet i et omr\u00e5de som er avsatt til n\u00e6ring og der det per i dag ikke ut\u00f8ves friluftsliv. Oppsummert om dispensasjon Byr\u00e5den mener p\u00e5 bakgrunn av sakens samlede opplysninger at de hensyn som ligger bak bestemmelsene om hhv. plankrav, byggeh\u00f8yde og byggegrense mot sj\u00f8, ikke vil bli vesentlig tilsidesatt ved en midlertidig dispensasjon. Byr\u00e5den vurderer ogs\u00e5 at fordelene ved \u00e5 dispensere klart overstiger ulempene. Dispensasjonen gj\u00f8res midlertidig med 5 \u00e5rs varighet fra vedtaksdato, jf. det som er sagt ovenfor om omr\u00e5deplan for Dolvik-Hope, sentrumsform\u00e5l og utbedring av Grimstadvegen. Byr\u00e5den forutsetter at det gj\u00f8res en ny vurdering av arealdisponeringen om 5 \u00e5r. 6 Byr\u00e5den har kommet til at de rettslige vilk\u00e5rene for \u00e5 dispensere er oppfylt i dette spesielle tilfellet, jf. pbl. \u00a7 19-2 annet ledd. Etter pbl. \u00a7 19-2 f\u00f8rste ledd er det da opp til forvaltningens frie skj\u00f8nn om det skal dispenseres, jf. formuleringen om at kommunen \u00abkan\u00bb gi varig eller midlertidig dispensasjon. I dette tilfellet mener byr\u00e5den at det kan gis dispensasjon. Klagen tas dermed til f\u00f8lge. Vedtakskompetanse: Byr\u00e5d for byutvikling har myndighet til \u00e5 treffe vedtak i enkeltsaker eller typer av saker som ikke er av prinsipiell betydning, jf. byr\u00e5dssak 1282/23. Alle viktige saker eller saker av prinsipiell betydning legges frem for byr\u00e5det til beslutning. Byr\u00e5d for byutvikling fatter f\u00f8lgende vedtak: 1. Med hjemmel i forvaltningsloven \u00a733, andre ledd, oppheves fagetatens vedtak datert 03.12.2024. 2. Med hjemmel i plan- og bygningsloven \u00a7 20-1, jf. \u00a7 21-4, innvilges s\u00f8knad om oppf\u00f8ring av kran som oms\u00f8kt. 3. Med hjemmel i plan- og bygningsloven \u00a7 19-2 innvilges dispensasjon fra reguleringsplanens \u00a7\u00a7 2.1.1, 7.5.1 og 3.8, samt KPA 2018 \u00a7 6.1.1. Dispensasjonen er midlertidig og utl\u00f8per 5 \u00e5r fra vedtaksdato. 4. Plan- og bygningsetaten utferdiger rammetillatelse med n\u00f8dvendige vilk\u00e5r. 5. Klagen tas til f\u00f8lge. Dato: 19. mars 2025 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagnotat datert 15.01.2025 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 03.12.2024 5. Klage datert 20.12.2024 6. Dispensasjonss\u00f8knader 7. Tegninger 8. Illustrasjoner 9. Nabomerknader med ansvarlig s\u00f8kers kommentarer 10. Statsforvalteren sitt vedtak datert 15.04.2024. 7 "
}