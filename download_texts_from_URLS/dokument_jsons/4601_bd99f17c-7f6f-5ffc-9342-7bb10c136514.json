{
  "dokument_id": "bd99f17c-7f6f-5ffc-9342-7bb10c136514",
  "doc_type": "case_attachment",
  "kommune": 4601,
  "tittel": "Nabomerknader",
  "url": "https://bergen.kommune.no/politikere-utvalg/api/fil/bk360/11030420/Nabomerknader",
  "tekst": " Merknader til s\u00f8knad for Starefossveien 65 Vi referer til nabovarsel datert 25.3.2024 ved\u00f8rerene riving og oppf\u00f8lging av ny bolig. F\u00f8rst og fremst synes vi det er sv\u00e6rt positivt at den n\u00e5v\u00e6rende arkitekt har justert ned h\u00f8yden p\u00e5 huset, samt flyttet det lengre bakover ift tidligere s\u00f8knader. Grunnarbeider: Huset v\u00e5rt i Starefossveien 65 st\u00e5r i en fjellskr\u00e5ning nedenfor Starefossveien 35. Fjellet i omr\u00e5det er por\u00f8st og skiver seg lett opp ved st\u00f8rre bevegelser. For \u00e5 unng\u00e5 skader p\u00e5 fjell og egen eiendom, s\u00e5 \u00f8nsker vi at det ikke sprenges ved utbygging av tomten p\u00e5 nr 35. Vi er bekymret for hva graving/ sprenging av store fjellmasser kan gj\u00f8re med v\u00e5r eiendom. Her b\u00f8r kommunen komme p\u00e5 befaring for \u00e5 i det hele tatt se om det lar seg gj\u00f8re. Det er mye vann som renner nedover fjellsiden, og det siger allerede mye vann fra Starefossveien 33/35 ned i v\u00e5r hage. Ved opparbeiding av tomt i bakkant av v\u00e5rt hus, s\u00e5 \u00f8nsker vi \u00e5 bli involvert i planlegging av drenering, slik at det ikke kommer st\u00f8rre mengder vann enn det som er gjeldende per n\u00e5. St\u00f8ttemur til hage mellom eiendommene Muren mellom Starefossveien 65 og 33, som underst\u00f8tter hagen til nr 33 har ogs\u00e5 noen st\u00f8rre sprekker. Hvis det skal gj\u00f8res noen st\u00f8rre arbeider p\u00e5 tomten, s\u00e5 anbefaler vi at denne muren vurderes rehabelitert. Se bilder. Innsyn / plantekorridor I dag ligger Starefossveien 65 relativt skjermet til, uten innsyn. Dette gjaldt spesielt i perioden f\u00f8r vegetasjonen mellom eiendommene ble fjernet. Huset i Starefossveien 65 har ogs\u00e5 hage og baderomsvinduer p\u00e5 husveggen som vender mot Starefossveien 35, som er fordelaktig at skjermes for innsyn. Ved utarbeidelse av ny eiendom, s\u00e5 \u00f8nsker vi at skjermingsbehovet videre ivaretas. Et forslag er \u00e5 videref\u00f8re vegetasjonen (Rhododendron etc) som tidligere har fungert som et godt skille langs eiendomsgrensen, eller ny beplantning av andre type busker/hekk. Plantevegg Fasade p\u00e5 Starefossveien 65 vendt mot s\u00f8r/vest viser i s\u00f8knaden en gr\u00f8nn plantevegg i kjellerpartiet mellom garasje og hovedhus. Samtidig er det er tegnet inn vinduer og d\u00f8r bakenfor planteveggen. Her stusser vi litt p\u00e5 hva som er planen, og lurer p\u00e5 om det skal v\u00e6re en tett plantevegg, eller at det blir mest vinduer og utgang p\u00e5 denne delen av kjelleren. Konklusjon: Vi er veldig positive til at eiendommen Starefossveien 35 rustes opp og synes det nye forslaget har mange positive kvaliteter. Vi h\u00e5per merknadene v\u00e5re kan bli hensyntatt i utarbeidelse av den nye eiendommen i Starefossveien 35. Mvh Yasmin Maria Stray Breistein og Vegard Vike Engum Starefossveien 65 Bergen kommune Plan- og bygningsetaten Sendt til: postmottak.planogbygg@bergen.kommune.no og sven@sven-gundersen.no V\u00e5r referanse: Ansvarlig advokat: Dato: 1121045501/2919957 B\u00f8rje L. Hoff 6. mai 2024 BYGG-2024/13021: NABOMERKNAD IFM. NYTT VARSEL OM RIVING OG NYOPPF\u00d8RING AV BOLIG OG GARASJE \u2013 GNR. 166 BNR. 1345, STAREFOSSVEIEN 35 1. Innledning Det vises til mottatt nytt nabovarsel for revidert/nytt tiltak om riving- og oppf\u00f8ring av ny bolig og garasje, datert 25.03.24. Harris Advokatfirma AS inngir med dette merknad til tiltaket p\u00e5 vegne av nabo, hjemmelshaverne av gnr. 166 bnr. 1344, Starefossen 34, Wilhelm og Anita Giertsen; Som mener at oms\u00f8kte tiltak g\u00e5r p\u00e5 bekostning av eiendoms t\u00e5legrense i stor grad. Det bestrides ikke at oms\u00f8kte tiltak er en forbedring ift. det forrige tiltaket av Sivilarkitekt MNAL Jonny Johansen AS, som ble oms\u00f8kt og avsl\u00e5tt 25.09.23. Oms\u00f8kte tiltak utl\u00f8ser likevel fortsatt en rekke konflikter med gjeldende plangrunnlag for eiendommen. Det er derfor desto viktigere at tiltaket forholder seg sk\u00e5nsomt til sine naturlige og bygde omgivelser \u2013 og dette mener vi blir avgj\u00f8rende i dispensasjonsvurderingene for hvorvidt gjeldende hensyn og form\u00e5l vil bli \u00abvesentlig tilsidesatt\u00bb og interesseavveiingen av om fordelen er \u00abklart st\u00f8rre\u00bb enn ulempene iht. plan- og bygningsloven \u00a7 19-2. Det er i all hovedsak h\u00f8yde- og plassering av deler av tiltaket som forringer mine parters utsiktsforhold i vesentlig grad. Det vises i denne sammenheng til den s\u00e6rskilte villaklausulen som hefter p\u00e5 oms\u00f8kte eiendom med det klare form\u00e5l \u00e5 sikre sol- og utsiktsforhold for de omkringliggende eiendommer. Det har v\u00e6rt dialog med ny arkitekt/ansvarlig s\u00f8ker, uten at dette har f\u00f8rt frem til en omforent l\u00f8sning eller avb\u00f8tende-/tilpasningstiltak. Vi kommer n\u00e6rmere tilbake til dette i det f\u00f8lgende, men det presiseres innledningsvis at ansvarlig s\u00f8ker/arkitekt er gjort kjent med at det derfor vil bli fremmet en oppf\u00f8lgende nabomerknad til tiltaket. 2. Rettslige utgangspunkt Det vises til gjeldende kommunedelplan, KDP Fjellsiden S\u00d8R og kommuneplanen, KPA18 \u2013 med hensynssone for bevaring av kulturmilj\u00f8 \u2013 som angir de juridiske utgangspunkt for handlingsrom p\u00e5 eiendommen. I tillegg angir faktisk etablert situasjon p\u00e5 eiendommen og omkringliggende eiendommer for \u00f8vrig ogs\u00e5 sentrale f\u00f8ringer mht. innrettelseshensyn og str\u00f8kskarakter i omr\u00e5det. Harris Advokatfirma AS Vestre str\u00f8mkaien 13 Postboks 4115 Sandviken Den norske advokatforening 5008 Bergen 5835 Bergen Global Advocaten NO 921 027 583 MVA Tlf.:55 30 27 00 1121045501/2919957 harris.no Side 1 av 5 I dette tilfellet er oms\u00f8kte eiendom villaklausulert s\u00e6rskilt for \u00e5 sikre sol- og utsiktsforhold for naboer \u2013 I skj\u00f8tet av 31.12.1959 er det bl.a. nedfelt f\u00f8lgende; \u00abTr\u00e6r etc. som skygger for sol og utsikt kan forlanges besk\u00e5ret av de naboer som de er til gene for\u00bb. Dette indikerer en klar intensjon om ivaretagelse av utsiktsforhold for omkringliggende eiendommer, som i s\u00e5 m\u00e5te forsterker nabos innrettelseshensyn og derav en berettiget forventning om at deres utsikt ikke skal forringes. I Arkitekturbeskrivelsen redegj\u00f8res det for at det i \u00abtidligere bygges\u00f8knader er (...) klargjort at eksisterende bolig ikke lar seg bevare\u00bb. Denne side er ikke enig, og fastholder sitt utgangspunkt \u2013 som ogs\u00e5 ble uttrykt i tidligere fremsatte merknad; For mine parter fremst\u00e5r det som klart tiltakshaver bevisst har latt oms\u00f8kte eiendom st\u00e5 tom \u2013 til forfall med et klart form\u00e5l om et resultat av riving. Dette har tiltakshaver selv bekreftet bl.a. ifm. BA-innlegget \u00abAnnet enn riving har aldri v\u00e6rt et tema\u00bb av 26.11.23 (vedlagt). Bevaringssone for kulturmilj\u00f8 st\u00e5r utvilsomt sentralt for vurderingen av tiltak p\u00e5 oms\u00f8kte eigedom. I denne sammenheng vises det s\u00e6rskilt til tidligere uttalelse fra Byantikvaren som ligger til grunn for avslaget, hvor Byantikvaren prinsipielt frar\u00e5der riving av bygninger i hensynssone \u2013 hvor Byantikvaren konkluderer med f\u00f8lgende; \u00abDet foreligger ikke god nok argumentasjon og dokumentasjon i saken som tilsier at denne m\u00e5 rives\u00bb (min understreking). Vi kan ikke se at det er fremlagt ytterligere dokumentasjon som underbygger en konklusjon om riving fremfor rehabilitering. Heller ikke R\u00e5det for byforming og arkitektur (RBA) anbefaler riving, men anbefaler \u00e5 bygge videre p\u00e5 eksisterende bolig. Dette forankres i bevaringshensyn, samt klima- og b\u00e6rekraftshensyn. Det vises for \u00f8vrig ogs\u00e5 til opprinnelig presentasjon (vedlagt) for planlegging av omr\u00e5det som beskriver rammene for \u00abhagebyen Starefossen\u00bb, hvor det presiseres at form\u00e5let har v\u00e6rt \u00ab\u00e5 s\u00f8ke skapt et m\u00f8nsterverdig villastr\u00f8k, med en harmonisk og moderne bebyggelse som kan realiseres innen en rimelig \u00f8konomisk ramme\u00bb. Dette underlaget f\u00f8yer seg i rekken av \u00e5 underbygge at eiendommers t\u00e5legrense i dette omr\u00e5det skal respekteres. 3. Oms\u00f8kte tiltak gir vesentlig tap av utsikt \u2013 og eiendommens t\u00e5legrense blir klart oversittet 3.1. Eiendommens t\u00e5legrense er klart oversittet Det er positivt at det er gjort tiltak for \u00e5 etterstrebe god arkitektur og en viss \u00e5penhet p\u00e5 eiendommen. Dette endrer imidlertid ikke det faktum at oms\u00f8kte tiltak er vesentlig st\u00f8rre enn eksisterende situasjon. Det forhold at gjeldende st\u00f8rrelseskrav mht. tomteutnyttelse, fasadelengde, garasjest\u00f8rrelse og avstandskrav til nabogrense ikke overholdes, underbygger at oms\u00f8kte tiltak sprenger eiendommens t\u00e5legrense. I tillegg mener mine parter at oms\u00f8kte tiltak innehar en arkitektur som visuelt sett er mer tilpasset egen eiendom enn omr\u00e5det for \u00f8vrig. En estetisk forbedring fra forrige prosjekt er uansett ikke en tilstrekkelig begrunnelse for at de n\u00f8dvendige dispensasjoner kan innvilges. 1121045501/2919957 harris.no Side 2 av 5 Oms\u00f8kte tiltak betinges fortsatt dispensasjon fra en rekke forhold; Plankrav (KPA \u00a7 3.1) Avstandskrav til nabogrense (pbl. \u00a7 29-4) Fasadelengde maks 12 meter (KDP \u00a7 09 a, pkt. 2) Tomteutnyttelse maks 20 BYA-% / 120 BYA-m2 St\u00f8rrelse garasje maks 25 BYA-m2 KDP gir klare f\u00f8ringer for utnyttelse som gjelder for oms\u00f8kte eiendom; \u00abMaksimalt bebygd areal skal v\u00e6re 20% BYA, dog ikke st\u00f8rre enn 120 m2 grunn-flate\u00bb, jf. \u00a7 09 a pkt. 1. Oms\u00f8kte tiltak gir et vesentlig st\u00f8rre fotavtrykk, hvorav f\u00f8rste etasje m\u00e5ler ca 235 m2 i grunnflate. Selv om tiltakshaver s\u00f8ker \u00e5 gj\u00f8re avb\u00f8tende tiltak med nedsenk i terreng, samt delvis gr\u00f8nnvegg, er det ingen tvil om at tiltaket ligger langt utenfor de rammer gjeldende plangrunnlag tillater. I tillegg m\u00e5ler underetasjen hele 26 meter som er mer enn en dobling av tillatte fasadelengde (12m) mot byen. Tiltakets omfang kan heller ikke forsvares i et milj\u00f8perspektiv og strider klart mot gjeldende bevaringshensyn. N\u00e5r tiltaket attp\u00e5til utfordrer avstandskrav, samt st\u00f8rrelseskrav for garasje, mener vi at dette viser at tiltaket ikke forholder seg innenfor de rettslige utgangspunkt som er angitt for eiendommen. En n\u00e6rliggende f\u00f8lgekonsekvens er da utvilsomt at en slik transformasjon \u2013 som oms\u00f8kt p\u00e5 eiendommen \u2013 ikke forholder seg tilstrekkelig sk\u00e5nsomt mot sine bygde og naturlige omgivelser. Selv om eiendommen ligger i et etablert str\u00f8k med opparbeidet infrastruktur, medf\u00f8rer tiltaket betydelige avvik og konflikter med gjeldende f\u00f8ringer til utnyttelse, st\u00f8rrelseskrav og plassering, samt kulturhensyn, hvilket tilsier at gjeldende hensyn blir vesentlig tilsidesatt. Oms\u00f8kte endring avviker vesentlig fra dagens situasjon, og \u00e5pner i s\u00e5 tilfellet for en klar endring av str\u00f8kskarakteren i omr\u00e5det. Dette kan igjen gi negative presedensvirkninger som \u00f8ker faren for utvisking av kulturhistorie. F\u00f8lgelig er det et reelt behov for planprosess for en slik endring p\u00e5 oms\u00f8kte eiendom. Vi kan med dette ikke se at det er grunnlag for \u00e5 innvilge dispensasjon fra plankravet i dette tilfellet; Bygningsvolumet m\u00e5 reduseres for \u00e5 sikre en utbygging som er forenelig med eiendommens t\u00e5legrense. 3.2. Oms\u00f8kte tiltak gir vesentlige naboulemper Mine parter blir ikke direkte ber\u00f8rt av st\u00f8rrelse p\u00e5 underetasje, da denne ikke blir synlig fra nord\u00f8st. Det anf\u00f8res likevel at st\u00f8rrelsen blir sentral for tiltakets totalitet; N\u00e5r tiltakshaver \u00f8nsker \u00e5 gj\u00f8re terrenginngrep for en hensiktsmessig utnyttelse nedad p\u00e5 tomten, b\u00f8r dette gi en tilstrekkelig dekning av et n\u00f8dvendig plassbehov uten at det er n\u00f8dvendig \u00e5 strekke takh\u00f8yde maksimalt for \u00e5 oppn\u00e5 hems med kontor p\u00e5 bygningsdelen i nordvest. 1121045501/2919957 harris.no Side 3 av 5 Det er nettopp denne h\u00f8ydeutvidelsen som forringer utsiktsforholdet for bakenforliggende nabo. Denne utsikten vurderes \u00e5 v\u00e6re av stor verdi for mine parter \u2013 som vi ogs\u00e5 mener tiltakshaver privatrettslig er forhindret i \u00e5 rokke ved, jf. gjeldende villaklausul som belyst over. Den \u00e5penhet tiltakshaver mener \u00e5 tilf\u00f8re eiendommen, sammenlignet med eksisterende situasjon, gir ikke en tilstrekkelig kompensasjon for \u00e5 ber\u00f8ve det viktige og enest\u00e5ende frie utsiktspunktet mot s\u00f8rvest for Starefossveien 34. Det stilles i denne sammenheng ogs\u00e5 sp\u00f8rsm\u00e5l til hvor reell denne \u00e5penheten faktisk vil v\u00e6re i fremtiden; Beplantning vil ogs\u00e5 evne \u00e5 tette \u00e5penhet og eventuelle utsiktsforhold. Det er ikke \u00f8nskelig for mine parter \u00e5 p\u00e5legge eller v\u00e5ke over tiltakshavers hagehold. I forlengelsen av dette, vises det til beskrivelse i Arkitekturbeskrivelsen om at \u00abDenne delen som sammenbygger hovedhus og garasje, skaper et attraktivt og skjermet \u00abtun\u00bb mellom bygningene, samtidig som det er lite synlig fra bysiden\u00bb. Dette bygger opp under mine parters forventning om at det ikke er usannsynlig at det \u00ab\u00e5pne hagearealet\u00bb mellom hovedhus og garasje vil kunne bli mer skjermet og lukket for \u00e5 styrke tiltakshavers egen bokvalitet; Ingen \u00f8nsker \u00ab\u00e5 sitte p\u00e5 utstilling\u00bb i egen hage. I forlengelsen av dette, kan det ogs\u00e5 vises til gjerdeplikten som hviler p\u00e5 eiendommen, som angir fullgjerde-plikt mot starefossveien. 4. Avslutning Samlet sett, mener vi med dette \u00e5 ha synliggjort at oms\u00f8kte tiltak representerer klare konflikter med eiendommens t\u00e5legrense samlet sett, hvilket for mine parter materialiserer seg i et vesentlig utsiktstap. Dialog verdsettes, hvilket var savnet i den forrige s\u00f8knadsrunde. Mine parter opplever likevel ikke dialogen som har v\u00e6rt som verken form\u00e5lstjenlig eller reell. Tvert imot, oppleves tiltakshaver arrogante ved kun \u00e5 \u00f8nske \u00e5 informere om tiltaket de \u00f8nsker \u00e5 realisere, uten en reell velvilje til \u00e5 im\u00f8tekomme nabos \u00f8nske om en justering for \u00e5 begrense naboulemper i form av tapt utsikt. Det stilles derfor et stort sp\u00f8rsm\u00e5lstegn til om dialogen mellom partene i det hele tatt kan kvalifiseres til at det egentlig har v\u00e6rt dialog mellom partene. Etter v\u00e5rt skj\u00f8nn, kan denne dialogen i alle fall ikke utgj\u00f8re et vektig argument for at en slik presset utnyttelse p\u00e5 eiendommen kan tillates. Denne side bestrider at det er grunnlag for \u00e5 innvilge n\u00f8dvendige dispensasjoner; Gjeldende hensyn blir vesentlig tilsidesatt n\u00e5r et for stort tiltak presses inn p\u00e5 eiendommen. En grensejustering reparerer ikke et uforholdsmessig st\u00f8rrelsesforhold forankret i gjeldende plangrunnlag. Fordelene synes ellers utelukkende kun \u00e5 v\u00e6re av privatrettslig karakter for tiltakshaver selv. I lys av overnevnte, er ulempene beskrevet \u00e5 utgj\u00f8re en vesentlig ulempe for mine parter \u2013 som vurderes \u00e5 v\u00e6re den mest ber\u00f8rte nabo. Det totale omfanget av konflikt med de regulerte st\u00f8rrelseskrav og bevaringshensyn p\u00e5 eiendommen, tilsier et klart behov for planprosess. 1121045501/2919957 harris.no Side 4 av 5 Avslutningsvis, stilles det ogs\u00e5 sp\u00f8rsm\u00e5l til hvorvidt nabovarseling er tilstrekkelig gjennomf\u00f8rt ift. dispensasjonsforholdene. Dette da vi ikke kan se at det er gitt en begrunnelse som sannsynliggj\u00f8r at vilk\u00e5rene for dispensasjon faktisk er oppfylt iht. pbl. \u00a7 19-2. 1121045501/2919957 harris.no Side 5 av 5 "
}