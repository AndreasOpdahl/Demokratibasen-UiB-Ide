{
  "dokument_id": "c8f23ab4-af39-5b8a-8305-b0594ff5f902",
  "doc_type": "case_presentation",
  "kommune": 5501,
  "tittel": "Ny legevakt - Orientering om plassering ",
  "url": "https://innsyn.tromso.kommune.no/application/getMoteDokument?dokid=2001614944",
  "tekst": "Arkivsaksnr. 24/02794-2 Saksbehandler Jan Harald Fredheim Saksgang M\u00f8tedato Formannskapet 20.02.2024 Helse- og velferdsutvalget 06.03.2024 Kommunestyret 20.03.2024 Ny legevakt - Orientering om plassering Kommunedirekt\u00f8rens innstilling til vedtak: Informasjon om plassering av ny legevakt tas til orientering og legges til grunn for det videre arbeidet med ny plassering. Mari Enoksen Hult Mette Moh\u00e5g Kst. kommunedirekt\u00f8r Direkt\u00f8r avdeling for bymilj\u00f8 1 Hva saken gjelder I saken oritenteres det om at plassering som vedtatt i m\u00f8te 03.05.23 sak 42/23, Alternativ 1 \u2013 UNN, viser seg \u00e5 ikke v\u00e6re gjennomf\u00f8rbart. Saksutredning Troms\u00f8 kommune gjennomf\u00f8rte i 2022 en konseptvalgsutredning (KVU) for \u00e5 finne den beste lokasjonen for \u00e5 etablere en ny legevakt. KVU\u2019ens resultater endte med at det ble anbefalt at kommunestyret vedtok alternativ 1 \u2013 UNN. Styret ved UNN vedtok 22.02.23 at Troms\u00f8 kommune, under gitte forutsetninger, kunne etablere ny legevakt p\u00e5 deres tomt. Disse forutsetningene knyttet seg bla. til utarbeidelse av ny reguleringsplan som ivaretar UNN\u2019s fremtidige utvikling, helikoperlandingsplass i regul\u00e6r drift, at fysisk bygg ivaretar trafikk og fremtidige utvidelser og at tomten ikke selges til Troms\u00f8 kommune. I kommunestyrem\u00f8te 03.05.23, ble det f\u00f8lgende enstemig vedtatt at ny legevakt etableres p\u00e5 alternativ 1 \u2013 UNN, hvor man utvikler konsept og forusetninger videre i dialog med UNN. Gjennom 2023 har konsept for ny legevakt p\u00e5 UNN sin tomt v\u00e6rt utredet n\u00e6rmere. Prosjektet har hatt dialog med bla. UNN, kliniske avdelinger og luftambulansetjenesten, hvor fokuset har v\u00e6rt \u00e5 utarbeide et konsept som ivaretar UNN\u2019s forutsetninger. En av de viktigste forutsetningene \u00e5 f\u00e5 l\u00f8st, dreier seg om \u00e5 forsvarlig kunne drifte en byggeplass rett ved siden av en helikopterlandingsplass som i ordin\u00e6r drift har 3000 bevegelser i \u00e5ret. Desember 2023 ble det lagt frem alternative konsepter for ny legevakt til sentral investeringsgruppe (SIG). En sentral faktor som fortsatt ikke var l\u00f8st, var hvordan man skulle l\u00f8se utfordringen med helikopterlandingsplass. SIG\u2019s tilbakemelding var derfor at p\u00e5 grunn av for h\u00f8y risiko knyttet til helikopterlandingsplassen, m\u00e5tte man se p\u00e5 alternative plasseringer for ny legevakt. I januar 2024 gikk man likevel en ekstra runde med UNN for \u00e5 v\u00e6re sikre p\u00e5 at \u00aballe stener var snudd\u00bb f\u00f8r man endelig bestemte seg for veien videre for prosjektet. I denne runden gikk man i dialog med administrerende direkt\u00f8r og utbyggingssjef i UNN, for \u00e5 pr\u00f8ve \u00e5 l\u00f8se tre forhold; - Mulighet for \u00e5 midlertidig flytte helikopterlandingsplass med base bort fra byggeplass mens r\u00e5byggsfasen p\u00e5gikk, p\u00e5regnet opptil 12 m\u00e5neder. - Muligheter for Troms\u00f8 kommune \u00e5 leie noe ekstra arealer fra UNN til drift av dagens legevakt. - Muligheter for Troms\u00f8 kommune \u00e5 finansiere et st\u00f8rre utbyggingsprosjekt i samarbeid med UNN, hvor man da bla. f\u00e5r l\u00f8ftet helikopterlandingsplass med base opp p\u00e5 toppen av et st\u00f8rre bygg. Som f\u00f8lge av dette foretok luftambulansen en grundig utredning hvor de s\u00e5 p\u00e5 \u00e5 blant annet bruke Langnes flyplass som midlertidig landingsplass i 12 m\u00e5neder. Resultatet av utredningen var at det var store kostnader og h\u00f8y risiko knyttet til \u00e5 flytte landingsplassen med base til Langnes. I tillegg var det fortsatt over 1200 bevegelser i \u00e5ret knyttet til pasienter med hastegrad akutt, som m\u00e5 lande p\u00e5 UNN. P\u00e5 bakgrunn av disse resultatene kunne derfor ikke UNN g\u00e5 med p\u00e5 \u00e5 midlertidig flytte landingsplassen og basen. For Troms\u00f8 kommune medf\u00f8rer dette en alt for stor risiko knyttet til \u00e5 drive en byggeplass som har en helikopterlandingsplass med 3000 \u00e5rlige bevegelse som n\u00e6rmeste nabo. 2 Alternativet man stod igjen med for \u00e5 realisere en legevakt p\u00e5 UNN sin tomt, var en trinnvis utbygging i samarbeid med UNN, for eksempel i forbindelse med vedtatte utvidelse av nyf\u00f8dt intnsiv, hvor man da f\u00f8rst fikk l\u00f8ftet helikopterlandingsplassen i f\u00f8rste byggetrinn, for s\u00e5 \u00e5 bygge ut arealer til blant annet legevakt i neste trinn. Fra UNN sin side ble det bekreftet at en slik utbygging derimot har en lang, og usikker tidshorisont ift. UNN\u2019s \u00f8konomi. Siden UNN ikke kan im\u00f8tekomme en l\u00f8sning hvor helikopterlandingsplass med base midlertidig flyttes, vil det ikke v\u00e6re forsvarlig \u00e5 drifte en byggeplass med en helikopterlandingsplass av denne dimensjonen s\u00e5 n\u00e6rme hverandre. P\u00e5 grunn av sykehusets \u00f8konomiske situasjon, kan de heller ikke binde seg til en trinnvis utbygging i tr\u00e5d med kommunens tidshorisont for v\u00e5rt behov. Oppsummert betyr dette at Troms\u00f8 kommune derfor ikke kan g\u00e5 videre med etablering av ny legevakt p\u00e5 UNN\u2019s tomt. Det p\u00e5g\u00e5r n\u00e5 arbeid med \u00e5 finne ny plassering for ny legevakt. Det vil legges frem en egen politisk sak p\u00e5 lokasjon n\u00e5r dette er klart. Konklusjon Det anbefales at informasjon om plassering av ny legevakt tas til orientering og legges til grunn for det videre arbeidet med ny plassering. Vedtakskompetanse Kommunestyret Vedlegg Ny legevakt \u2013 Referat m\u00f8te med UNN 02.02.24 3 "
}