{
  "dokument_id": "a5094525-0104-59ea-91a7-4ec5661a845c",
  "doc_type": "case_attachment",
  "kommune": 4601,
  "tittel": "28. Skredfarerapport datert 29.09.2022",
  "url": "https://bergen.kommune.no/politikere-utvalg/api/fil/bk360/12069693/28-Skredfarerapport-datert-29-09-2022",
  "tekst": "NOTAT OPPDRAG U2960 Sl\u00e5tthaug skole DOKUMENTKODE 10226781-RIGberg-NOT-001 EMNE Skredfarevurdering TILGJENGELIGHET \u00c5pen OPPDRAGSGIVER Bergen kommune OPPDRAGSLEDER Eivind Enes KONTAKTPERSON Torhild Kvingedal SAKSBEHANDLER Solveig Dahl N\u00f8ttestad KOPI ANSVARLIG ENHET 10233013 Ingeni\u00f8rgeologi Vest SAMMENDRAG Multiconsult er engasjert for \u00e5 vurdere skredfare ved Gnr. 44, Bnr. 689 i forbindelse med reguleringsplan for Sl\u00e5tthaug skole Gnr. 44, Bnr. 572 (Plan-ID: 70870000, Plannavn: Fana, Saksnummer: PLAN-2022/20705). Skredfaren er vurdert iht. Plan- og bygningsloven og TEK17 \u00a7 7.3. Det planlegges \u00e5 regulere inn gangveien p\u00e5 tomten gnr. 44 bnr. 689 i reguleringsplanen for Sl\u00e5tthaug skole. Planlagte tiltak vurderes \u00e5 inng\u00e5 i sikkerhetsklasse S1 iht. TEK17, og \u00e5rlig nominell sannsynlighet for skred m\u00e5 derfor v\u00e6re mindre enn 1/100. Resultatene viser at gangveien ikke er utsatt for skred, og skredfaren er vurdert som lavere enn kriteriene for sikkerhetsklasse S1 i TEK17, med en \u00e5rlig nominell sannsynlighet for skred mindre enn 1/100. 1 Innledning Plan- og bygningsloven (pbl) og Byggteknisk forskrift (TEK 17) stiller krav til sikkerhet mot naturfare (Direktoratet for Byggkvalitet, 2017). For reguleringsplan og byggesak/-tiltak, s\u00f8knadspliktig eller ikke, m\u00e5 det derfor dokumenteres at tilstrekkelig sikkerhet mot skredfare er eller kan bli ivaretatt i henhold til disse sikkerhetskravene. Denne utredningen er utf\u00f8rt av fagkyndig personell og f\u00f8lger NVEs veileder Sikkerhet mot skred i bratt terreng \u2013 Kartlegging av skredfare i reguleringsplan og byggesak (NVE, 2020), og vil dermed kunne dokumentere hvorvidt disse sikkerhetskravene er oppfylt. Skredtypene sn\u00f8skred, jord- og flomskred, s\u00f8rpeskred, steinskred og steinsprang er gjort rede for. Vurderingen tar ikke hensyn til annen type risiko som gangveien/tomteomr\u00e5det eventuelt m\u00e5tte v\u00e6re utsatt for. Det presiseres at vurderingen er basert p\u00e5 dagens terreng-, skogs- og klimaforhold. Unders\u00f8kt omr\u00e5de Foreliggende notat gjelder skredfareutredning for gnr. 44 bnr. 689, i Bergen kommune, se Figur 1. Det planlegges \u00e5 regulere inn gangvei p\u00e5 tomten gnr. 44 bnr. 689 i reguleringsplanen for Sl\u00e5tthaug skole Gnr. 44, Bnr. 572 (Plan-ID: 70870000, Plannavn: Fana, Saksnummer: PLAN-2022/20705). Planlagte tiltak vurderes \u00e5 inng\u00e5 i sikkerhetsklasse S1 iht. TEK 17. 00 29.09.2022 Til utsendelse Solveig Dahl N\u00f8ttestad Asbj\u00f8rn \u00d8ystese Eivind Enes REV. DATO BESKRIVELSE UTARBEIDET AV KONTROLLERT AV GODKJENT AV MULTICONSULT | Nesttunbrekka 99 | 5221 Nesttun | Tlf 55 62 37 00 | multiconsult.no NO 918 836 519 MVA U2960 Sl\u00e5tthaug skole multiconsult.no Skredfarevurdering Figur 1: Oversiktskart over kartleggingsomr\u00e5det og p\u00e5virkningsomr\u00e5de. Befaring Geologene Asbj\u00f8rn \u00d8ystese og Solveig Dahl N\u00f8ttestad fra Multiconsult utf\u00f8rte befaring i omr\u00e5det 19. september 2022. Befaringen ble utf\u00f8rt til fots. Hovedfokuset p\u00e5 befaringen var bergskrenter med potensiale for utl\u00f8sning av steinsprang. 2 Geologi og omr\u00e5debeskrivelse Tomten ligger i et vegetasjonsrikt omr\u00e5de \u00f8st for Apeltunvegen og nordvest for Sl\u00e5tthaug skole, ca. p\u00e5 kote 40-50 moh. Et oversiktskart med plassering av kartleggingsomr\u00e5det og p\u00e5virkningsomr\u00e5det (terrenget som kan generere skred mot kartleggingsomr\u00e5det) er vist i Figur 1. Terrenget i nordlig del av kartleggingsomr\u00e5det skr\u00e5r oppover mot \u00f8st med en gjennomsnittshelning p\u00e5 ca. 30-45\u00b0. Enkelte partier i skr\u00e5ningen har terrenghelning opp mot 60-90\u00b0, Figur 2. Skr\u00e5ningen er ca. 20 m h\u00f8y. S\u00f8rlig del av kartleggingsomr\u00e5det har lavere terrenghelning stort sett mellom 25-45\u00b0. Flere omr\u00e5der er ogs\u00e5 under 25\u00b0. 10226781-RIGberg-NOT-001 29. september 2022 / Revisjon 00 Side 2 av 9 U2960 Sl\u00e5tthaug skole multiconsult.no Skredfarevurdering Figur 2: Terrenghelning. Berggrunn Berggrunnen i omr\u00e5det er kartlagt i m\u00e5lestokk 1:50 000 (Fossen & Ragnhildstveit, 2008). Kartleggingen viser at bergarten i omr\u00e5det best\u00e5r av granittisk gneis, noe som er bekreftet i felt. Nordlig del av kartleggingsomr\u00e5det ligger innenfor et omr\u00e5de best\u00e5ende av granatglimmerskifer. L\u00f8smasser L\u00f8smassene i omr\u00e5det er kartlagt av NGU i m\u00e5lestokk 1:250 000 (Norges geologiske unders\u00f8kelse, u.d.). If\u00f8lge kartleggingen er terrenget generelt dominert av bart fjell, som stort sett er uten l\u00f8smasser. Observasjoner i felt og studier av historiske flyfoto og skyggerelieff bekrefter dette. Befaring viser at store deler av det bratte terrenget best\u00e5r av bart berg med stedvis tynt dekke av torv og mose. I de slakere partiene er det jordsmonn og vegetasjon med tr\u00e6r, gress og andre planter. Det er ikke registrert st\u00f8rre mengder l\u00f8smasser i bratt terreng eller generelt i kartleggingsomr\u00e5det. Vegetasjon Vegetasjonen i omr\u00e5det best\u00e5r for det meste av blandingsskog, gress og mose. Vann- og vassdragsforhold Det er ikke observert noen st\u00f8rre bekkel\u00f8p i omr\u00e5det, men gr\u00f8ften mellom terreng og asfalt ved gangveien danner et naturlig l\u00f8p for vannmasser. 10226781-RIGberg-NOT-001 29. september 2022 / Revisjon 00 Side 3 av 9 U2960 Sl\u00e5tthaug skole multiconsult.no Skredfarevurdering 3 Grunnlagsmateriale Tidligere skredfarevurderinger N\u00e5v\u00e6rende reguleringsplan for Sl\u00e5tthaug skole inneholder faresoner for skred i nordvestlig del av kartleggingsomr\u00e5det. Disse faresonene er tegnet ut fra flere rapporter om skredfare i forbindelse med Apeltunvegen 2A som grenser til de nordvestlige delene av kartleggingsomr\u00e5det, se Figur 3. Multiconsult har tidligere utf\u00f8rt en ROS analyse p\u00e5 Apeltunvegen 2 i oktober 2009 (oppdrag nr. 612546-1). Sweco har utf\u00f8rt skredfarevurdering i november 2014 p\u00e5 samme omr\u00e5de. I 2019 utf\u00f8rte Multiconsult en geologisk vurdering av sikring av bergskj\u00e6ringer og naturlige bergskr\u00e5ninger (dokument 10209827-RIGberg-NOT-001) i denne faresonen. Eksisterende sikringstiltak Det er utf\u00f8rt sikringstiltak i skr\u00e5ningen med bolter, fjellb\u00e5nd og wirenett i forbindelse med rapporten fra 2019 for Apeltunvegen 2A, se Figur 3. Sikringsarbeidet er utf\u00f8rt i 2021 av Wimo fjellsikring og er knyttet til nybygget som bygges p\u00e5 tomten. Sikringen er konsentrert til skrenten p\u00e5 den nordvestre siden av kartleggingsomr\u00e5det, se Figur 6. Det er ogs\u00e5 etablert en spuntkonstruksjon i nedre del av skr\u00e5ningen Figur 3: Bilde av utf\u00f8rt sikring ovenfor Apeltunvegen 2A. Hentet fra Wimo sikringsrapport (7.mai 2021). Digital terrengmodell Som grunnlag ble det lastet ned en terrengmodell med oppl\u00f8sning 1x1 m, tilgjengelig fra www.hoydedata.no. Terrengmodellen er brukt for GIS-analyser. 10226781-RIGberg-NOT-001 29. september 2022 / Revisjon 00 Side 4 av 9 U2960 Sl\u00e5tthaug skole multiconsult.no Skredfarevurdering Flybilder og skr\u00e5foto Flyfoto fra 1951-2020 er studert i forbindelse med skredfarevurderingen. Se Figur 4. Det er ikke observert endringer i terrenget i form av for eksempel spor i vegetasjon eller skredavsetninger som vitner om skredhendelser i det aktuelle tidsrommet. Figur 4: Flyfoto. Omtrentlig plassering av kartleggingsomr\u00e5det er markert med r\u00f8d polygon. Hentet fra https://www.1881.no/. Historiske skredhendelser I skreddatabasen til NVE (Norges Vassdrags- og energidirektorat, u.d.) er det ikke registrert skredhendelser i omr\u00e5det. Klimatologiske data Bergen har generelt et nedb\u00f8rsrikt og mildt klima, med \u00e5rsnedb\u00f8r p\u00e5 2250 mm m\u00e5lt ved stasjonen Florida som ligger ca. 8 km nord for kartleggingsomr\u00e5det (www.eklima.no). Mesteparten av nedb\u00f8ren kommer som regn i h\u00f8st- og vinterm\u00e5nedene, se Figur 5. Ekstrapolerte verdier fra www.senorge.no viser at \u00e5rsnedb\u00f8ren i kartleggingsomr\u00e5det er 2000-3000 mm. Tallene er fra normalperioden 1961-1990. Middeltemperaturen er over 1\u00b0C gjennom hele \u00e5ret Figur 5. Normal 10226781-RIGberg-NOT-001 29. september 2022 / Revisjon 00 Side 5 av 9 U2960 Sl\u00e5tthaug skole multiconsult.no Skredfarevurdering \u00e5rsmaksimum av sn\u00f8dybde for perioden 1971-2000 er under 25 cm ved unders\u00f8kelsesomr\u00e5det (www.senorge.no). Figur 5: Nedb\u00f8r og temperaturnormaler for Florida m\u00e5lestasjon, 12 moh. for normalperioden 1961-90. 4 Registreringskart P\u00e5 bakgrunn av GIS-analyser og observasjoner i felt ifm. befaring er det utarbeidet et registreringskart, se Figur 6. Registreringskartet viser eksisterende sikringstiltak, sporlogg. Kartleggings- og p\u00e5virkningsomr\u00e5det er ogs\u00e5 vist. Figur 6: Registreringskart. 10226781-RIGberg-NOT-001 29. september 2022 / Revisjon 00 Side 6 av 9 U2960 Sl\u00e5tthaug skole multiconsult.no Skredfarevurdering 5 Skredfarevurdering Det finnes mye litteratur som forklarer hvor og hvordan ulike typer skred utl\u00f8ses, beveger seg og avsettes. En kort beskrivelse av de ulike skredtypene kan finnes i NVEs veileder Sikkerhet mot skred i bratt terreng \u2013 Kartlegging av skredfare i reguleringsplan og byggesak (NVE, 2020). I de f\u00f8lgende delkapitlene f\u00f8lger en vurdering av de ulike skredtypene. Steinsprang Det er bergskrenter p\u00e5 tomten som er bratt nok (>45\u00b0) til at det kan utl\u00f8ses steinsprang. Men bergskrentene er lave og det er ikke avdekket strukturer med ugunstig retninger som indikerer at det kan l\u00f8sne blokker eller stein. Det er spor etter steinsprang nedenfor noen av skr\u00e5ningene i skogen, men st\u00f8rrelsen p\u00e5 blokkene og steinene er mindre enn 0,4 m3, se Figur 7. Formen p\u00e5 blokkene er kubisk til sub-kubiske. Grunnet liten sannsynlighet for steinsprang ned p\u00e5 gangveien og liten st\u00f8rrelse p\u00e5 blokkene er det valgt \u00e5 ikke modellere steinsprang i kartleggingsomr\u00e5det. Tidligere faresonekart fra 2014 (se kapittel 3.1) viser h\u00f8yest sannsynlighet for steinsprang i den nordvestlige delen av kartleggingsomr\u00e5det. Her ble det i 2021 utf\u00f8rt sikringstiltak som har fulgt kravene til sikkerhet i TEK17 i sikkerhetsklasse S3 grunnet nytt leilighetskompleks, se Figur 3 og Figur 8. Risikoen for steinsprang i dette omr\u00e5det er derfor betydelig redusert. B\u00e5de l\u00f8snesannsynligheten og sannsynligheten for at steinsprang treffer omr\u00e5det ved gangveien er vurdert til \u00e5 v\u00e6re <1/100. Figur 7: En del av skr\u00e5ningen oppfor gangveien der man kan skimte de lave bergskrentene bakerst i bilde. . 10226781-RIGberg-NOT-001 29. september 2022 / Revisjon 00 Side 7 av 9 U2960 Sl\u00e5tthaug skole multiconsult.no Skredfarevurdering Figur 8: Sikringstiltak utf\u00f8rt i tidligere fastsatt faresoneomr\u00e5de p\u00e5 nordvestlig side av kartleggingsomr\u00e5det. Jordskred Det er en skr\u00e5ning brattere enn 20\u00b0 i p\u00e5virkningsomr\u00e5det. Terrenganalyser og observasjoner p\u00e5 befaring viser at det i omr\u00e5det er lite til ingen l\u00f8smasser i omr\u00e5det. Dette gir et begrenset volum av masser som kan l\u00f8sne i \u00e9n hendelse, og sannsynligheten for at jordskred fra skr\u00e5ningen skal n\u00e5 ned i kartleggingsomr\u00e5det vurderes derfor \u00e5 v\u00e6re <1/100. Flomskred Mangel p\u00e5 masser som er tilgjengelig for transport og ingen store bekkel\u00f8p gj\u00f8r at flomskred vurderes \u00e5 ikke v\u00e6re en aktuell skredtype i omr\u00e5det. Det er ikke registrert l\u00f8smasser som kan bli tilgjengelig for transport som f\u00f8lge av andre skredprosesser, og det er ikke registrert historiske flomskred i omr\u00e5det. Steinskred Det er ikke registrert strukturer/bergpartier som kan generere steinskred. Steinskred vurderes ikke som en aktuell skredtype i omr\u00e5det. Sn\u00f8skred De fremherskende milde klimaforholdene, sn\u00f8fattige vintre og tett skog gj\u00f8r at det vurderes som sv\u00e6rt lite sannsynlig at sn\u00f8skred vil ramme kartleggingsomr\u00e5det. Omr\u00e5der der terrenghelningen teoretisk sett er bratt nok til at det kan utl\u00f8ses sn\u00f8skred er dekket av tett skog og skr\u00e5ningen er for avgrenset til at det kan samle seg sn\u00f8 nok til \u00e5 utl\u00f8se et sn\u00f8skred. Maksimum sn\u00f8mengde er oppgitt til < 50 cm for siste 10 \u00e5r og det forventes f\u00e6rre sn\u00f8dager og mindre sn\u00f8mengder i fremtiden grunnet klimaendringer (www.senorge.no, www.miljostatus.no). Sn\u00f8skred vurderes ikke som en aktuell skredtype i omr\u00e5det. S\u00f8rpeskred Det er ikke observert i s\u00f8rpeskred i omr\u00e5det tidligere. Dette, i tillegg til topografi og klimaforhold, gj\u00f8r at s\u00f8rpeskred ikke vurderes \u00e5 v\u00e6re en aktuell skredtype i omr\u00e5det. 10226781-RIGberg-NOT-001 29. september 2022 / Revisjon 00 Side 8 av 9 U2960 Sl\u00e5tthaug skole multiconsult.no Skredfarevurdering 6 Faresoner og samlet vurdering av skredfare Unders\u00f8kelsene og analysen omfatter skred fra naturlig terreng iht. TEK17. Risiko med hensyn til ulike typer skred mot bygningsmasser er gitt som en funksjon av sannsynligheten for at ulike skredhendelser finner sted, og konsekvensen av dem dersom de skulle inntreffe. Steinsprang er den eneste aktuelle skredtypen, og den samlede nominelle sannsynligheten for skred er derfor tilsvarende som for steinsprang alene. Siden faren for steinsprang er <1/100 er det ikke tegnet inn faresoner i kartleggingsomr\u00e5det. Vi vurderer at kravet til sikkerhet mot skred i TEK17 \u00a7 7.3 er oppfylt for tomten/gangveien og planlagt regulering av omr\u00e5det. 7 Referanser Direktoratet for Byggkvalitet. (2017, 09 15). Byggteknisk forskrift (TEK 17) med veiledning. Hentet fra https://dibk.no/byggereglene/byggteknisk-forskrift-tek17/7/7-3/ Fossen, H., & Ragnhildstveit, J. (2008). Berggrunnskart Bergen 1115 I, M1:50.000. Norges geologiske unders\u00f8kelse. Norges geologiske unders\u00f8kelse. (u.d.). L\u00f8smasser - Nasjonal l\u00f8smassedatabase. Hentet 16.09, 2022 fra http://geo.ngu.no/kart/losmasse_mobil/ Norges Vassdrags- og energidirektorat. (u.d.). NVE Atlas, 3.0. Hentet fra https://atlas.nve.no/Html5Viewer/index.html?viewer=nveatlas# NVE. (2020). Veileder for utredning av sikkerhet mot skred i bratt terreng - utredning av skredfare i reguleringsplan og byggesak. NVE. Hentet fra https://www.nve.no/veileder- skredfareutredning-bratt-terreng/?ref=mainmenu 10226781-RIGberg-NOT-001 29. september 2022 / Revisjon 00 Side 9 av 9 "
}