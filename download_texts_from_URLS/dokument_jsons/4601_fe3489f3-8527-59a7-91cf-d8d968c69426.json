{
  "dokument_id": "fe3489f3-8527-59a7-91cf-d8d968c69426",
  "doc_type": "case_attachment",
  "kommune": 4601,
  "tittel": "H\u00f8ringsinnspill - Bergen Sanitetsforening",
  "url": "https://bergen.kommune.no/politikere-utvalg/api/fil/bk360/12634565/Horingsinnspill-Bergen-Sanitetsforening",
  "tekst": " Innsendt: 20.09.2024 16:59 Ref.nr: NYRPSI Bergen kommune Hjemmeside: http://www.bergen.kommune.no H\u00f8ringsinnspill Innspill Sender p\u00e5 vegne av: o P\u00e5 vegne av meg selv T P\u00e5 vegne av en organisasjon/virksomhet Organisasjonsnummer Organisasjonsnavn 944888799 Bergen Sanitetsforening Fornavn kontaktperson Etternavn kontaktperson Vivian Skaten Nesse Telefonnummer +4792202556 Epost vivian@bergennks.no Saksnummer 2024/14691 Sakstittel Handlingsplan mot vold og overgrep i n\u00e6re relasjoner 2024-2027 Merknader Handlingsplan mot vold og overgrep i n\u00e6re relasjoner, er en plan med mange gode intensjoner. Planen har et godt faktagrunnlag og vi \u00f8nsker \u00e5 trekke frem at det er positivt at ulike former for vold beskrives, da det er viktig folkeopplysning. Det er positivt at brukerperspektivet har blitt tatt med i arbeidet med planen. Nettopp dette var det vi i Bergen sanitetsforening som tok initiativ til, og sammen med Bergen soroptimistklubb, Bergen Kvinnesaksforening, Vestland Innvandrerr\u00e5d og LINK Bergen og omegn arrangerte vi to workshoper p\u00e5 Kvinnehelsehuset, der voldsutsatte fikk komme med direkte innspill til planarbeidet. LINK utformet et sp\u00f8rreskjema som voldsutsatte kunne besvare anonymt, her kom det inn 47 svar, som gav verdifull informasjon. Vi \u00f8nsker at det fremkommer i planen organisasjonene som stod for innspillsm\u00f8tene og at LINK stod for sp\u00f8rreskjemaene. Den nevnte konstellasjon av organisasjonen nevnt ovenfor, samt organisasjonen Aldri Alene, utgj\u00f8r en arbeidsgruppe som har arbeidet sammen om handlingsplanen og h\u00f8ringssvar. Vi i Bergen sanitetsforening st\u00f8tter h\u00f8ringssvaret som Bergen soroptimistklubb har sendt inn. Byr\u00e5dets forord i planen starter med \u00abVold i n\u00e6re relasjoner er et stort samfunnsproblem som vi alle plikter \u00e5 bidra til \u00e5 gj\u00f8re noe med. Kommunen har en viktig rolle i \u00e5 forebygge og avdekke vold, og i \u00e5 gi hjelp og r\u00e5d til voldsutsatte\u00bb. Dette er vi selvsagt enig i. Da det ikke f\u00f8lger noen \u00f8konomiske midler med planen, er en av v\u00e5re hovedbekymringen hvordan Bergen kommune skal kunne l\u00f8se dette overordnede m\u00e5let innenfor budsjettrammen. Justis- og beredskapsdepartementet finansierte rapporten fra Menon Economics, som viser at vold i n\u00e6re relasjoner kostet samfunnet nesten 92,7 milliarder kroner i 2021. Det er \u00e5penbart mye \u00e5 spare p\u00e5 \u00e5 forebygge vold i n\u00e6re relasjoner og i \u00e5 gi rett hjelp til rett tid. Fokusomr\u00e5de 1 - Forebyggende arbeid Punkt 1.2 viser til informasjon for ungdom for \u00e5 forebygge vold og overgrep i forbindelse med uteliv. Vi mener at forebygging av vold og overgrep m\u00e5 starte mye tidligere, med holdningsarbeid i barnehage og gjennom BK388-Plan_hoeringsinnspill, Sem & Stenersen Prokom AS Side 1 av 3 H\u00f8ringsinnspill grunnskolen. Det er ogs\u00e5 avgj\u00f8rende at barn som vokser opp i familier med vold, f\u00e5r tilstrekkelig hjelp, ogs\u00e5 som et ledd i forebygging av at vold g\u00e5r videre i neste generasjon - for \u00e5 bryte voldsarven. Fokusomr\u00e5de 2 - Likeverdige og sammenhengende bistand \u00abGod og sammenhengende bistand, gjennom langt bedre koordinering og samhandling mellom tjenestene og ved \u00e5 styrke krisesenteret. Bergen kommune skal vurdere et eget pakkeforl\u00f8p.\u00bb Vi vet at voldsutsatte har behov for hjelp fra mange etater og tjenester, og gjerne p\u00e5 tvers av f\u00f8rstelinje og spesialisthelsetjenesten, helse- og sosiale tjenester, politi og rettsvesenet mfl. Mange voldsutsatte opplever \u00e5 st\u00e5 helt alene, og at det er utfordrende \u00e5 finne ut av rettigheter og navigere i hjelpeapparatet. Vi vet at taushetsplikt og det at tjenestene er organisert i \u00absiloer\u00bb, kan v\u00e6re til stort hinder for det s\u00f8ml\u00f8se hjelpetilbudet denne utsatte m\u00e5lgruppen har behov for. I punkt 2.1 st\u00e5r der \u00abStyrke samarbeid p\u00e5 tvers av byr\u00e5dsavdelinger for \u00e5 sikre helhetlige tjenester.\u00bb Det fremkommer ikke hvordan dette skal skje og n\u00e5r det st\u00e5r tre byr\u00e5dsavdelinger som er ansvarlig, er vi bekymret for at ansvaret kan pulveriseres. Sanitetskvinnene har i mange \u00e5r pekt p\u00e5 behov for pakkeforl\u00f8p for voldsutsatte. Vi i arbeidsgruppen har v\u00e6rt tydelig b\u00e5de p\u00e5 behovet for koordinator for voldsutsatte og pakkeforl\u00f8p. I punkt 2.2 er tiltaket: \u00abSikre tilpasset oppf\u00f8lging til den enkelte som er utsatt for vold og overgrep, og utrede et pakkeforl\u00f8p og oppf\u00f8lging av koordinator.\u00bb Vi \u00f8nsker tiltak som er tydeligere og forplikter Bergen kommune til \u00e5 utvikle tiltak som ref. punkt 2.1 \u00ab(...) sikrer helhetlige tjenester\u00bb. Bergen sanitetsforening og Aldri Alene ble invitert inn i utvalg for helse- og sosial 21.08.24, for \u00e5 klargj\u00f8re hvordan vi ser for oss at koordinator for voldsutsatte kan organiseres. Vi viste til modellen \u00abNye m\u00f8nstre \u2013 trygg oppvekst\u00bb, som er et tilbud om familiekoordinator i regi av Lindesnes kommune, som tilbyr helhetlig og koordinerte tjenester. V\u00e5rt krav er at voldsutsatte personer og familier f\u00e5r \u00e9n kontaktperson, en koordinator, som kan v\u00e6re b\u00e5de en st\u00f8tte og en los i m\u00f8te med de ulike delene av hjelpeapparatet, nettopp for \u00e5 koordinere og hjelpe \u00e5 navigere. Punkt 2.3 \u00abFinne ny tomt for krisesenteret, og g\u00e5 i gang med eventuell regulering, prosjektering og bygging\u00bb Arbeidet med \u00e5 finne ny tomt, har allerede p\u00e5g\u00e5tt i flere \u00e5r. Vi \u00f8nsker at dette prioriteres, for kunne gi et bedre krisesentertilbud til alle voldsutsatte, og kunne samle voldsutsatte som i dag ikke f\u00e5r et krisesentertilbud innen for den fysiske rammen p\u00e5 krisesenteret. F.eks voldsutsatte med funksjonsnedsettelse. Under fokusomr\u00e5de 2 st\u00e5r det under 2.2: \u00abDet m\u00e5 settes av nok ressurser i tjenestene til \u00e5 f\u00f8lge opp voldsutsatte, og det foresl\u00e5s \u00e5 sette ned en arbeidsgruppe med relevante akt\u00f8rer og samarbeidspartnere for \u00e5 se p\u00e5 hvordan man kan sikre bedre og mer tilpasset oppf\u00f8lging av den enkelte, for eksempel som en brukerreise eller pakkeforl\u00f8p. I dette arbeidet skal opprettelse av en ordning med dedikert koordinator for den voldsutsatt vurderes.\u00bb Vi oppfordrer bystyret til \u00e5 kreve at arbeidsgruppen nedsettes og kommer igang med det viktige arbeidet med \u00e5 utrede pakkeforl\u00f8p og koordinator for voldsutsatte, og at det settes en konkret frist for dette arbeidet. Oppsummert: Det er en plan med mange gode intensjoner og godt faktagrunnlag. Vi \u00f8nsker mer forpliktelse n\u00e5r det gjelder punktene koordinator og pakkeforl\u00f8p, eller organisering av tjenestene som motvirker hinder p\u00e5 grunn av siloer, som st\u00e5r i veien for god samhandling og s\u00f8ml\u00f8st tjenestetilbud. Da en i liten grad har kommet i m\u00e5l med tiltakene i forrige handlingsplan, utrykker vi v\u00e5r bekymring for hvordan en med denne handlingsplanen skal sikre gjennomf\u00f8ring av tiltakene? Hvordan sikres det at handlingsplanen forankres BK388-Plan_hoeringsinnspill, Sem & Stenersen Prokom AS Side 2 av 3 H\u00f8ringsinnspill og implementere i de ulike avdelingene, enhetene og tjeneste i kommunen? V\u00e5rt innspill p\u00e5 dette punktet er at planen m\u00e5 tydeliggj\u00f8re hvem gj\u00f8r hva; hvem har ansvar for de ulike tiltakene og at planen f\u00f8les opp? Behov for tidsfrister og at det kan evalueres om m\u00e5lene er oppn\u00e5dd, og hva som eventuelt har v\u00e6rt hinderet dersom tiltaket ikke gjennomf\u00f8res. Det at det ikke f\u00f8lger \u00f8konomiske midler med planen, men at alle tiltak skal gjennomf\u00f8res innen vedtatt budsjettramme, medf\u00f8rer bekymring for hvor h\u00f8yt tiltakene blir prioritert eller blir mulig \u00e5 gjennomf\u00f8re. Handlingsplanen viser til Istanbul konvensjonens prinsipper for helhetlig og samordnet innsats, og m\u00e5let om at voldsutsatte skal m\u00f8te et s\u00f8ml\u00f8st tjenesteapparat. Innspill fra de voldsutsatte, som er tatt med i handlingsplanen, viser at mange voldsutsatte \u00ab(...) opplever at det er vanskelig \u00e5 f\u00e5 samlet hjelp fra det offentlige hjelpeapparatet, og at de m\u00e5 fortelle om sine traumer til mange ulike instanser og at dette i seg selv er en belastning. Voldsutsattes rettigheter og behov skal v\u00e6re i sentrum, og innsatsen skal v\u00e6re kunnskapsbasert og godt koordinert\u00bb. For \u00e5 unng\u00e5 den beskrevne re-traumatiseringen voldsutsatte kan utsettes for, ved \u00e5 m\u00e5tte fortelle om vold og traumer gang p\u00e5 gang, og for \u00e5 sikre et godt koordinert hjelpetilbud, h\u00e5per vi at det p\u00e5 tvers av politiske skillelinjer er et flertall for \u00e5 forplikte Bergen kommune til \u00e5 arbeide videre med koordinator og pakkeforl\u00f8p/organisering av de ulike delene av det offentlige hjelpeapparatet. Avslutningsvis \u00f8nsker vi \u00e5 oppfordre Bergen kommune til \u00e5 finne organisering som sikrer at voldsutsatte blir involvert og h\u00f8rt i saksfelt som ang\u00e5r og ber\u00f8rer dem. Kommunen har kommunale r\u00e5d for flere m\u00e5lgrupper, for \u00e5 sikre brukerperspektivet i de politiske prosessene, og det mener vi er viktig ogs\u00e5 for m\u00e5lgruppen voldsutsatte. Eventuelle vedlegg lastes opp her: BK388-Plan_hoeringsinnspill, Sem & Stenersen Prokom AS Side 3 av 3 "
}