{
  "dokument_id": "197d1d00-d5b1-56e4-a76d-c66538b5132c",
  "doc_type": "case_attachment",
  "kommune": 4601,
  "tittel": "Ang\u00e5ende svar p\u00e5 skriftlig sp\u00f8rsm\u00e5l om parkeringsplass ved Familiens hus i M\u00f8llendalsveien. Sp\u00f8rsm\u00e5l fra kommunalt r\u00e5d for personer med funksjonsnedsettelse",
  "url": "https://bergen.kommune.no/politikere-utvalg/api/fil/bk360/9684982/Angaende-svar-pa-skriftlig-sporsmal-om-parkeringsplass-ved-Familiens-hus-i-Mollendalsveien-Sporsmal-fra-kommunalt-rad-for-personer-med-funksjonsnedsettelse",
  "tekst": " Kommunalt r\u00e5d for personer med funksjonsnedsettelse Til Intern korrespondanse BBU - Seksjon forvaltning og samhandling V\u00e5r referanse: 2024/05173-7 (Arbeidssted) Saksbehandler: Ragnhild Hvoslef Kr\u00fcger Dato: 16. januar 2024 Fra Kommunalt r\u00e5d for personer med funksjonsnedsettelse Ang\u00e5ende svar p\u00e5 skriftlig sp\u00f8rsm\u00e5l om parkeringsplass ved Familiens hus i M\u00f8llendalsveien. Sp\u00f8rsm\u00e5l fra kommunalt r\u00e5d for personer med funksjonsnedsettelse KRPF behandlet svar p\u00e5 skriftlig sp\u00f8rsm\u00e5l nr 42 fra Ingrid Nergaard Fjeldstad om parkeringsplass ved Familiens hus i M\u00f8llendalsveien i m\u00f8te 9. januar, under sak 4/24 skriftlige orienteringer og vil gjerne sende f\u00f8lgende innspill. I svaret fra byr\u00e5d Christine Kahrs st\u00e5r det f\u00f8lgende \u00abVidere har Familiens hus ogs\u00e5 selv v\u00e6rt i kontakt med Entra (g\u00e5rdeier) og avtalt at to av de fire HC-parkeringene, som er rett ved M6, skal omgj\u00f8res til ordin\u00e6re parkeringsplasser, men med begrenset bruk til de brukerne som har midlertidig mobilitetsutfordringer uten at de er HC.\u00bb KRPF mener \u00f8nsket om \u00e5 endre HC-parkeringsplasser ved familiens hus til vanlige parkeringsplasser sender et negativt signal videre i kommunen om at det bare er \u00e5 fjerne eller omgj\u00f8re HC-parkeringsplasser til vanlige parkeringsplasser n\u00e5r det blir for lite eller mangler vanlige parkeringsplasser. KRPF er sterkt imot at to av HC-parkeringsplassene blir omgjort til vanlige parkeringsplasser og ber om grunnlaget for \u00f8nsket om endring utover mangelen p\u00e5 vanlige parkeringsplasser. KRPF mener kommunen m\u00e5 finne andre l\u00f8sninger enn \u00e5 ta HC-parkeringsplassene Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver/r\u00e5dssekretariatet Dokumentet er godkjent elektronisk. Kopi: "
}