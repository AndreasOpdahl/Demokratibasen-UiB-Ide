{
  "dokument_id": "c41bce21-6050-519e-93af-e407baf96f06",
  "doc_type": "case_minutes",
  "kommune": 4601,
  "tittel": "Saksprotokoll UFKN, 24042024, Sak 66/24, Representantforslag fra Richard Storevik ang. l\u00f8nns- og arbeidsvilk\u00e5r for ansatte i serveringsbransjen",
  "url": "https://bergen.kommune.no/politikere-utvalg/api/fil/bk360/10336363/Innstilling-vedtak-Representantforslag-fra-Richard-Storevik-ang-lonns-og-arbeidsvilkar-for-ansatte-i-serveringsbransjen-",
  "tekst": "Representantforslag fra Richard Storevik ang. l\u00f8nns- og arbeidsvilk\u00e5r for ansatte i serveringsbransjen Utvalg for finans, kultur og n\u00e6ring behandlet saken i m\u00f8tet 24.04.2024 sak 66/24 og avga f\u00f8lgende innstilling: Representantforslaget avvises med bakgrunn i byr\u00e5dets svar. Utvalg for finans, kultur og n\u00e6rings behandling F\u00f8lgende representanter tok ordet: Richard Martin Laloo Storevik (A), Fabian Emil Stang (H), Heine Johansen (V), Anette Strand (H), Rune Bakervik (A). Forslag fremsatt i utvalget: Fabian Emil Stang (H) fremsatte p\u00e5 vegne av H, FrP og Sp, f\u00f8lgende alternative forslag Representantforslaget avvises med bakgrunn i byr\u00e5dets svar. Richard Martin Laloo Storevik (A) fremsatte p\u00e5 vegne av A f\u00f8lgende alternative forslag: Bystyret ber byr\u00e5det fremme en sak om hvordan Bergen kommune kan bidra til mer seri\u00f8se l\u00f8nns- og arbeidsvilk\u00e5r i serveringsbransjen. Saken skal ogs\u00e5 inneholde en vurdering om hvordan ryddige arbeidsforhold og tariffavtale kan anses \u00e5 bidra til \u00f8kt etterlevelse av alkoholregelverket. Heine Johansen (V) fremsatte p\u00e5 vegne av V f\u00f8lgende alternative forslag: Bystyret ber byr\u00e5det jobbe aktivt for at Arbeidstilsynet skal drive hyppigere kontroll med at allmenngjort tariff i serveringsn\u00e6ringen blir fulgt. Votering: Alternativt forslag fra A fremsatt av Richard Martin Laloo Storevik (A) fikk 5 stemmer (A, SV, MDG). Alternativt forslag fra V, fremsatt av Heine Johansen (V) fikk 6 stemmer (A, SV, MDG, V). Alternativt forslag fra H, FrP og Sp, fremsatt av Fabian Emil Stang (H) ble tiltr\u00e5dt med 9 stemmer (H, FrP, BL, INP, Sp). Forslagsstillers forslag til vedtak: 1. Bergen kommune skal utrede hvorvidt vi kan stille krav om tariffavtale for \u00e5 f\u00e5 innvilget s\u00f8knad om skjenkebevilling. 2. Bystyret ber byr\u00e5det fremme en sak om hvordan Bergen kommune kan bidra til mer seri\u00f8se l\u00f8nns- og arbeidsvilk\u00e5r i serveringsbransjen. 2 "
}