{
  "dokument_id": "ce77df8e-4260-5a5e-9cfa-fe933d1cbfc8",
  "doc_type": "case_presentation",
  "kommune": 5501,
  "tittel": "Tertialrapport 1-2024",
  "url": "https://innsyn.tromso.kommune.no/application/getMoteDokument?dokid=2001738374",
  "tekst": "Arkivsaksnr. 24/09858-1 Saksbehandler Thomas Johansen Saksgang M\u00f8tedato Eldrer\u00e5det 03.06.2024 21/24 Kommunalt r\u00e5d for mennesker med nedsatt 03.06.2024 31/24 funksjonsevne Helse- og velferdsutvalget 05.06.2024 27/24 Kommune- og byutviklingsutvalget 06.06.2024 34/24 Oppvekst- og utdanningsutvalget 07.06.2024 29/24 Formannskapet 11.06.2024 Kommunestyret 19.06.2024 Milj\u00f8-, idrett-, kultur- og 05.06.2024 79/24 samfunnsutviklingsutvalget Tertialrapport 1-2024 Kommunedirekt\u00f8rens innstilling til vedtak: 1. Tertialrapport 1-2024 tas til orientering. 2. Overf\u00f8ring til Troms\u00f8 brann og redning KF \u00f8kes med 2,292 millioner kroner i 2024. 3. Endringer i driftsbudsjettet vedtas iht. \u00a7 5-4 Bevilgningsoversikt - drift (1A) og \u00a7 5-4 Bevilgningsoversikt - drift (1B). 4. Endringer i investeringsbudsjettet vedtas iht. \u00a7 5-5 Bevilgningsoversikt \u2013 investering (2A) og \u00a7 5-5 Bevilgningsoversikt \u2013 investering (2B) Til finansiering av nybygg/nyanskaffelser s\u00f8kes opptatt l\u00e5n i 2024 p\u00e5 til sammen 1,644 mrd. kroner. L\u00e5n fordeler seg slik: A. L\u00e5n til ordin\u00e6re investeringer 805 millioner kroner B. L\u00e5n til investeringer i VA-sektoren 147 millioner kroner C. Utl\u00e5n kommunale foretak 91 millioner kroner Sum l\u00e5n investeringer 1,044 mrd. kroner D. Startl\u00e5n, Husbanken 600 millioner kroner Sum l\u00e5n til investeringer og utl\u00e5n 1, 644 mrd. kroner 5. Troms\u00f8 kommunes trekkrettighet (kassekreditt) for 2024 \u00f8kes fra 500 millioner kroner til 600 millioner kroner i gjeldende hovedbankavtale. 6. Endring i tilskuddsliste for 2024 vedtas iht. vedlegg 1. 7. Endring i gebyrliste for 2024 vedtas iht. vedlegg 2. Stig Tore Johnsen Geir Andersen Kommunedirekt\u00f8r Direkt\u00f8r, \u00f8konomi og finans 1 Hva saken gjelder Kommunedirekt\u00f8ren legger frem tertialrapport 1-2024 som viser kommunens \u00f8konomiske utvikling, og hva som er forventet resultat ved \u00e5rets slutt m\u00e5lt opp mot kommunestyrets bevilgninger. Kommunedirekt\u00f8ren vil anbefale at man leser den digitale versjonen av tertialrapporten. Den er i sin form enklere \u00e5 man\u00f8vrere i, og er mer lesbare. Den digitale utgaven finnes her: https://pub.framsikt.net/2024/tromso/mr-202404-test_mlo/ Saksutredning Vi lever i en tid med stor \u00f8konomisk usikkerhet. Denne tertialrapporten viser \u00f8konomisk status for Troms\u00f8 kommune og en prognose for det \u00f8konomiske resultatet i 2024. Den viser at Troms\u00f8 kommune sin drift fortsatt ikke er i balanse og at vi er i en alvorlig \u00f8konomisk situasjon. I likhet med 3 av 4 norske kommuner styrer Troms\u00f8 kommune mot et negativt driftsresultat i 2024. \u00c5rsprognosen viser et negativt driftsresultat p\u00e5 92 millioner kroner, korrigert for bruk av og avsetning til bundne fond. \u00c5rsakene til den \u00f8konomiske situasjonen er sammensatte. Makro\u00f8konomiske faktorer som h\u00f8y prisvekst, h\u00f8y l\u00f8nnsvekst og h\u00f8ye rentekostnader gj\u00f8r at tjenesteproduksjonen koster mer enn inntektene. Den samme \u00f8konomiske usikkerheten p\u00e5virker ogs\u00e5 innbyggernes privat\u00f8konomi, og kommunen merker det blant annet ved at behovet for hjelp fra kommunen \u00f8ker. Den demografiske utviklingen bidrar ogs\u00e5 til \u00f8kt ettersp\u00f8rsel etter kommunale tjenester. Noen av \u00e5rsakene finner vi internt i kommuneorganisasjonen. Vi har ikke klart \u00e5 prioritere godt nok i forhold til de rammebetingelsene som gjelder, og vi har ikke kommet langt nok med \u00e5 omstille kommuneorganisasjonen. \u00d8konomisk status I handlingsprogrammet for 2024-2027 er det budsjettert med et positivt netto driftsresultat p\u00e5 27,4 millioner kroner. \u00c5rsprognosen viser dermed et negativt avvik p\u00e5 119,4 millioner kroner. Det er negativt avvik b\u00e5de p\u00e5 inntektssiden, p\u00e5 finansomr\u00e5det og innenfor kommunens drift. P\u00e5 finansomr\u00e5det rapporteres det et negativt avvik p\u00e5 35,7 millioner kroner. I budsjettet for 2024 ligger det en forutsetning om reduksjon i minimumsavdrag p\u00e5 24 millioner kroner for Troms\u00f8 kommune (kommunekassen) knyttet til avdrag p\u00e5 l\u00e5n til tomtekj\u00f8p. Det er avklart at kommuneloven ikke \u00e5pner for dette, slik at dette ogs\u00e5 m\u00e5 endres i budsjettet. Videre er det et negativt avvik p\u00e5 rentesiden p\u00e5 11,7 millioner kroner pga. h\u00f8yere renteniv\u00e5. Driftsutgiftene rapporteres \u00e5 bli 42 millioner kroner h\u00f8yere enn budsjettert. Det er en rekke innsparingstiltak som er satt i verk og skal settes i verk, og som ligger til grunn for prognosene p\u00e5 driften. Det negative driftsresultatet p\u00e5 92 millioner kroner vil delvis kunne dekkes opp ved bruk av disposisjonsfond p\u00e5 71,943 millioner kroner, men ikke fullt ut. Det ligger derfor an til at det vil bli et merforbuk i driftsregnskapet p\u00e5 20 millioner kroner. \u00d8konomisk omstilling Kommunedirekt\u00f8ren har iverksatt en \u00f8konomisk omstilling av kommunen, og kommunestyret har i tillegg vedtatt en rekke \u00f8konomiske tiltak. 2 I 2024 er m\u00e5let for det \u00f8konomiske omstillingsarbeidet \u00e5 redusere utgiftsniv\u00e5et med 150 millioner kroner. I prognosen ligger det inne kostnadskorrigerende tiltak p\u00e5 145 millioner kroner med effekt i innev\u00e6rende \u00e5r. Mye av kostnadsreduksjonen og tiltakene som ligger inne i prognosen handler om \u00e5 ta ned antall \u00e5rsverk i kommunen. Totalt utgj\u00f8r dette om lag 60 millioner kroner. Den \u00f8konomiske effekten av \u00e5rsverksreduksjonen og andre tiltak g\u00e5r fram i beskrivelse av de enkelte rammeomr\u00e5dene i denne rapporten. Disse tiltakene vil bli krevende \u00e5 gjennomf\u00f8re for hele organisasjonen v\u00e5r, men jeg opplever at vi st\u00e5r samlet rundt disse m\u00e5lene, og at det er en dedikert og m\u00e5lrettet organisasjon som er bestemt p\u00e5 \u00e5 gjennomf\u00f8re dette p\u00e5 en god m\u00e5te. Vi foresl\u00e5r i tillegg \u00e5 utsette en del politiske beslutninger og fryse midler knyttet til vedtakene. N\u00e5r vi skal styre ned den \u00f8konomiske aktiviteten i kommunen v\u00e5r, er det mange avveininger som m\u00e5 gj\u00f8res for \u00e5 treffe med tiltakene. Tiltakene m\u00e5 gi n\u00f8dvendig \u00f8konomisk effekt, samtidig som de ikke rammer n\u00f8dvendige kommunale tjenester for hardt. Vi har klare strategier i Troms\u00f8 kommune hvor vi i st\u00f8rre grad \u00f8nsker at kommunens innbyggere skal settes i stand til \u00e5 klare seg selv. Da er det s\u00e6rdeles viktig at vi holder fast i v\u00e5re verdier og strategier, og satser p\u00e5 det vi vet virker p\u00e5 lang sikt. Det betyr ogs\u00e5 at vi m\u00e5 nedprioritere en del aktiviteter, som mange kommer \u00e5 oppfatte negativt og noe kommer til \u00e5 v\u00e6re upopul\u00e6rt. Dette er helt n\u00f8dvendig slik situasjonen er n\u00e5 og i \u00e5rene som kommer. Konsekvensene av \u00e5 ikke gjennomf\u00f8re slike tiltak n\u00e5, vil v\u00e6re at vi skyver eventuelt store underskudd foran oss som m\u00e5 dekkes inn i kommende \u00e5r. I ytterste konsekvens kan dette igjen medf\u00f8re at kommunen delvis mister sin \u00f8konomiske selvr\u00e5derett gjennom underleggelse av statlig kontroll (ROBEK). P\u00e5 tross av denne \u00f8konomiske omstillingen og de utfordringer det medbringer, s\u00e5 leverer Troms\u00f8 kommune hver dag gode tjenester til sine innbyggere av god kvalitet, og p\u00e5 de fleste tjenesteenhetene v\u00e5re innenfor tildelte budsjettrammer. Jeg vil ber\u00f8mme hele v\u00e5r organisasjon og v\u00e5re dedikerte ansatte for den jobben de gj\u00f8r hver dag for \u00e5 levere disse tjenestene i krevende tider. Det kommer vi til \u00e5 fortsette med i tiden fremover. Det store bildet er at Troms\u00f8 kommune er et trygt og godt samfunn \u00e5 bo i med sm\u00e5 sosiale forskjeller for de aller fleste, og det m\u00e5 vi bygge videre p\u00e5 n\u00e5r vi n\u00e5 skal gjennomf\u00f8re store endringer i \u00e5rene som kommer. Selv om vi n\u00e5 justerer ned den \u00f8konomiske m\u00e5lsetningen for innev\u00e6rende \u00e5r i forhold til budsjettet v\u00e5rt, s\u00e5 er jeg trygg p\u00e5 at om vi lykkes med de tiltakene vi iverksetter p\u00e5 kort sikt s\u00e5 gir dette oss relativt gode forutsetninger for de endringen vi m\u00e5 gj\u00f8re p\u00e5 lengre sikt. Det vil kreve mye av b\u00e5de hele kommuneorganisasjonen, politikere og innbyggere. Tertialrapport 1 er en \u00e5pen og \u00e6rlig prognose. Troms\u00f8 kommune bruker fortsatt mer penger enn vi har, men vi gjennomf\u00f8rer en omfattende \u00f8konomisk omstilling som vil gi oss en langt bedre inngang til 2025 enn det vi hadde til 2024. En \u00e5rsprognose p\u00e5 20 millioner kroner i merforbruk er etter forholdene et godt utgangspunkt n\u00e5r vi skal lage et budsjett for 2025. Konklusjon Tertialrapport 1-2024 tas til orientering. Endringer i \u00e5rsbudsjettet vedtas i tr\u00e5d med kommunedirekt\u00f8rens forslag. 3 Vedtakskompetanse Kommunestyret Vedlegg Tertialrapport 1-2024 med egne vedlegg Referat dr\u00f8ftingsm\u00f8te Tertialrapport 1-2024 4 "
}