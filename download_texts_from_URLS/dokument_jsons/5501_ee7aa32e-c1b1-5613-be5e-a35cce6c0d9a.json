{
  "dokument_id": "ee7aa32e-c1b1-5613-be5e-a35cce6c0d9a",
  "doc_type": "case_presentation",
  "kommune": 5501,
  "tittel": "Klimaomstilling p\u00e5 lag med n\u00e6ringslivet",
  "url": "https://innsyn.tromso.kommune.no/application/getMoteDokument?dokid=2001577127",
  "tekst": "Arkivsaksnr. 24/00492-1 Saksbehandler Kirsten \u00d8stby Saksgang M\u00f8tedato Milj\u00f8-, idrett-, kultur- og samfunnsutviklingsutvalget Klimaomstilling p\u00e5 lag med n\u00e6ringslivet Kommunedirekt\u00f8rens innstilling til vedtak: 1. Troms\u00f8 kommune igangsetter arbeidet med prosjektet \u00abKlimaomstilling p\u00e5 lag med n\u00e6ringslivet\u00bb gjennom partneravtaler (klimakontrakt) og nettverksm\u00f8ter (med de som har underskrevet klimakontrakt). 2. Etter prosjektslutt (om 2 \u00e5r) evalueres arbeidet f\u00f8r man velger \u00e5 g\u00e5 over i en driftsfase. Mari Enoksen Hult Grete Kristoffersen Konst. kommunedirekt\u00f8r Direkt\u00f8r for samfunn og n\u00e6ring 1 Hva saken gjelder I kommunestyre den 21/11/2018 (sak: 186/18) ble f\u00f8lgende vedtatt: Troms\u00f8 kommune etablerer \u00abN\u00e6ring for klima-forum\u00bb. M\u00e5lsettingen med forumet er dr\u00f8fting og presentasjon av klimavennlige l\u00f8sninger samt mulighet for \u00e5 diskutere barrierer og muligheter for innf\u00f8ring av milj\u00f8tiltak med kommunens ledelse. Forumet etableres i samarbeid med N\u00e6ringsforeningen i Troms\u00f8-regionen. Videre st\u00e5r det i vedtaket at Troms\u00f8 setter seg et ambisi\u00f8st m\u00e5l om \u00e5 redusere klimagassutslippene med 50% innen 2025 og 85% innen 2030, med utgangspunkt i utslippsniv\u00e5et i 2009. For \u00e5 n\u00e5 m\u00e5let m\u00e5 alle - kommunen, byens fremragende forskningsmilj\u00f8, n\u00e6ringslivet, frivillige organisasjoner og innbyggerne spille p\u00e5 lag. Troms\u00f8 kommune \u00f8nsker \u00e5 g\u00e5 foran i reduksjon av klimautslippene i alt vi gj\u00f8r, b\u00e5de som kommunal myndighet, tjenesteyter, tilrettelegger, innkj\u00f8per og eier. Dette sammenfaller med EU missions tankegang der man skal involvere b\u00e5de innbyggere og n\u00e6ringsliv i arbeidet med \u00e5 redusere utslippene. Troms\u00f8 kommune har i 2023 s\u00f8kt og mottatt tilskudd fra Milj\u00f8direktoratets ordning \u00abKlimasats\u00bb til prosjektet \u00abKlimaomstilling p\u00e5 lag med n\u00e6ringslivet\u00bb, som handler om mobilisering og involvering av n\u00e6ringslivet for \u00e5 arbeide med \u00e5 redusere klimagassutslipp. Samarbeidet med n\u00e6ringslivet skal foreg\u00e5 gjennom partneravtaler (klimakontrakt) og nettverksm\u00f8ter med de som har signert avtalene, noe som blir presentert videre under saksutredningen. Midlene fra \u00abKlimasats\u00bb dekkes av prosjektet over to \u00e5r. Det foresl\u00e5s derfor at prosjektet evalueres f\u00f8r man, eventuelt, g\u00e5r over i en driftsfase. Utover dette, arbeider administrasjon direkte med konkrete bransjer som har h\u00f8ye klimagassutslipp, som for eksempel avfallsforbrenning, elektrisifering av fiskefart\u00f8y, og ladeinfrastruktur. Utover vedtaket fra 2018 og EU missions bygger dette initiativet seg p\u00e5 FN sitt b\u00e6rekraftsm\u00e5l nummer 17 \u2013 Samarbeid for \u00e5 n\u00e5 m\u00e5lene. For \u00e5 lykkes med b\u00e6rekraftsm\u00e5lene trengs det nye og sterke partnerskap. Myndigheter, n\u00e6ringslivet og sivilsamfunnet m\u00e5 samarbeide for \u00e5 oppn\u00e5 en b\u00e6rekraftig utvikling1. Saksutredning FNs klimapanel la fram i sin spesialrapport i oktober 2018 at verden m\u00e5 gjennom endringer i et omfang vi aldri f\u00f8r har sett dersom vi skal n\u00e5 m\u00e5let om \u00e5 begrense den globale oppvarmingen til 1,5 grader. Det vil kreve stor politisk vilje, involvering av n\u00e6ringslivet og oppslutning blant folk. Mer enn halvparten av verdens befolkning bor i dag i byer, og andelen kommer trolig til \u00e5 \u00f8ke til 60 prosent i 2030. Byene fungerer som m\u00f8teplasser for handel, kultur, innovasjon og sosial samhandling. Samtidig st\u00e5r byene for 75 prosent av alle klimagassutslipp2. Troms\u00f8 kommune er Nord-Norges st\u00f8rste by og med sin strategiske posisjon et foregangsby i Nord og i Arktis. Klimaendringene skjer 2-4 ganger raskere i Arktis og det er helt naturlig at mange vil se til Troms\u00f8 og hva som gj\u00f8res her. Ved \u00e5 oppfylle klimakravene vil Troms\u00f8 kunne bli mer attraktiv, en bedre by \u00e5 bo i med renere luft, bedre kollektivtrafikk, bedre forhold for syklende og g\u00e5ende, og flere gr\u00f8nne, bilfrie byrom. Klimakur 2030 viser til kommunens rolle som samfunnsutvikler, myndighetsut\u00f8ver, tjenesteleverand\u00f8r, eiere og driftere, og innkj\u00f8per. Som samfunnsutvikler er kommunen i st\u00f8rre grad en p\u00e5driver for n\u00f8dvendige endringsprosesser i en klima- og milj\u00f8omstilling ved for 1 https://www.fn.no/om-fn/fns-baerekraftsmaal/samarbeid-for-aa-naa-maalene 2 https://www.fn.no/om-fn/fns-baerekraftsmaal/baerekraftige-byer-og-lokalsamfunn 2 eksempel \u00e5 koble lokale n\u00e6ringsakt\u00f8rer i nettverk og initiere prosesser3. Ambisjonen i Troms\u00f8 kommunes samfunnsplan er \u00abEt b\u00e6rekraftig Troms\u00f8\u00bb, og to av delm\u00e5lene underst\u00f8tter dette saksfremleggets vedtak. Det ene er: \u00abTroms\u00f8 vil v\u00e6re ledende i arbeidet for et klima- og milj\u00f8vennlig samfunn\u00bb (klima og milj\u00f8messig b\u00e6rekraft), og \u00abTroms\u00f8 vil v\u00e6re drivkraft i den regionale, nasjonale og arktiske regionen\u00bb (\u00f8konomisk b\u00e6rekraft). For \u00e5 oppn\u00e5 dette m\u00e5 vi sammen med n\u00e6ringslivet rigge oss for fremtiden. Jo raskere vi kommer i gang, dess bedre tilpasset er vi for fremtidens krav og forventninger. Ni av ti bedrifter i Norge kan karakteriseres som sm\u00e5- og mellomstore bedrifter (SMB) og de har en avgj\u00f8rende rolle i gr\u00f8nn omstilling og i arbeidet med \u00e5 n\u00e5 klimam\u00e5lsetningen frem mot 2030. Mange av disse tror selv at deres bedrift har liten milj\u00f8p\u00e5virkning og ingen utfordringer de trenger \u00e5 h\u00e5ndtere. Selv om hver enkelt bedrifts klimaavtrykk er lavt, er den samlede klimaeffekten fra alle SMBer stor. I Europa st\u00e5r SMBene for 60-70% av industrielle utslipp og majoriteten av disse iverksetter ikke tiltak. Dette er 2011 tall, men viser et forbedringspotensial. For at SMBer for fullt skal delta i den gr\u00f8nne omstillingen pekes det p\u00e5 mange l\u00f8sninger, deriblant: samarbeid, kunnskapsdeling, konferanser, workshops og seminarer. Tiltak som myndighetene anbefales \u00e5 iverksette er: \u00d8ke tilgang p\u00e5 kompetanse og arbeidskraft, styrke nettverkstilgang og legge til rette for dialog og utveksling av informasjon 4. Forslaget i dette saksfremlegget svarer p\u00e5 dette. Vi har v\u00e6rt presentert dette prosjektet for b\u00e5de NHO Arktis og N\u00e6ringsforeningen i Troms\u00f8regionen (NFTR), og begge stiller seg positiv til m\u00e5ten \u00e5 samarbeide og samhandle med n\u00e6ringslivet. De legger vekt p\u00e5 viktigheten av kunnskapsdeling og verdien den tilf\u00f8rer. I det videre vil det legges fram en plan p\u00e5 hvordan Troms\u00f8 kommune sammen med n\u00e6ringslivet skal jobbe med \u00e5 redusere klimagassutslippene, gjennom tre initiativ. Helt overordnet ser det slik ut: Partneravtaler med Nettverksm\u00f8ter med n\u00e6ringslivet gjennom en partnerne klimakontrakt Kick- off \u00abB\u00e6rekrafts\u00bbkonferanse (for hele n\u00e6ringslivet) 3 Milj\u00f8direktoratet (2020). Klimakur 2030: Tiltak og virkemidler mot 2030 (M-1625) https://www.miljodirektoratet.no/globalassets/publikasjoner/m1625/m1625.pdf 4 SMB-enes rolle i det gr\u00f8nne skiftet. Forprosjekt for klima- og milj\u00f8departementet, mars 2021 3 Partneravtaler med n\u00e6ringslivet gjennom en klimakontrakt Troms\u00f8, Norge og EU har som satt seg ambisi\u00f8se klimam\u00e5l. For at vi skal klare de er vi helt avhengig av et samarbeid med n\u00e6ringslivet. Det \u00f8nsker vi \u00e5 gj\u00f8re ved at n\u00e6ringslivet i Troms\u00f8 signerer en klimakontrakt, som viser at de forplikter seg og sine leverand\u00f8rer til \u00e5 arbeide aktivt for \u00e5 redusere klimautslippene i Troms\u00f8 og dermed verden. Det er stor variasjon mellom virksomhetene med tanke p\u00e5 antall ansatte, omsetning, overskudd og klimautslipp. Noen virksomheter har store klimautslipp mens andre har lave utslipp. Derfor har det v\u00e6rt viktig \u00e5 lage en kontrakt som passer alle, men som ogs\u00e5 forplikter alle som signerer til \u00e5 redusere klimautslippene fra egen virksomhet innenfor naturens t\u00e5legrense. Se vedlagte klimakontrakt. Intensjon: Partnerne erkjenner at vi jobber mot samme klimam\u00e5l, og de vil arbeide aktivt for \u00e5 redusere klimagassene hos seg selv og sine leverand\u00f8rer. Lederforankring: Partnernes klimaarbeid m\u00e5 v\u00e6re forankret i virksomhetens toppledelse gjennom at toppleder eller stedfortreder signerer klimakontrakten og deltar p\u00e5 nettverksm\u00f8tene. Forankring: Virksomheten m\u00e5 ha lagt planer for gjennomf\u00f8ring av klimareduseretiltak i egen virksomhet og at bedriften stiller klimakrav til sine leverand\u00f8rer. Alle som signerer klimakontrakten, blir invitert til nettverksm\u00f8tene. Nettverksm\u00f8ter med partnerne Form\u00e5let med nettverksm\u00f8tene er \u00e5 skape en arena for dialog og samarbeid mellom kommunen og n\u00e6ringslivet om \u00e5 n\u00e5 klimam\u00e5lene. Alle partnerne som har signert en klimakontakt vil bli invitert til to \u00e5rlige nettverksm\u00f8tene, en p\u00e5 h\u00f8sten og en p\u00e5 v\u00e5ren. I disse m\u00f8tene deltar ogs\u00e5 den politiske ledelsen. Under hvert nettverksm\u00f8te vil 3 saker v\u00e6re gjennomg\u00e5ende: 1. Kommunen orienterer: Lovkrav, EU-krav, informasjon fra kommunen som er nyttig for n\u00e6ringslivet. 2. N\u00e6ringslivet orienterer: Melder inn behov, kunnskapsdeling og viser til de gode eksemplene. 3. Vi vil vise til initiativ og tiltak som er gjort i samarbeid, gjerne der akademia og FoU er involvert. Vi legge til rette for mer forskning som vil komme Troms\u00f8samfunnet til gode. Ordf\u00f8rer eller varaordf\u00f8rer \u00e5pner m\u00f8tene. Dette viser at den politiske ledelsen tar klimakrisen p\u00e5 alvor og ser nytten av samarbeidet med n\u00e6ringslivet. Dette vil sende et viktig signal ut til n\u00e6ringslivet og Troms\u00f8ssamfunnet. Det er viktig vi ikke etablerer parallelle nettverk som eksempelvis \u00abKlimapartnerne Troms og Finnmark\u00bb som eies og drives av fylkeskommunene. Vi har v\u00e6rt i dialog med dem og orientert dem om dette arbeidet, og de stiller seg positive til dette. I klimapartnernettverket er medlemmene b\u00e5de offentlige og private akt\u00f8rer i begge fylkene. Per i dag er det ca. 20 bedrifter fra Troms\u00f8 som er medlemmer. Troms\u00f8 er en storby sammenlignet med de andre stedene i regionen og har et rikt og mangfoldig n\u00e6ringsliv. Vi har andre utfordringer, utfordringer som kan sammenlignes med de st\u00f8rste byene i Norge. Det oppleves derfor som helt naturlig at Troms\u00f8 m\u00e5 igangsette initiativet som presenteres her. Troms\u00f8 kommune m\u00e5 bidra i Klimapartnernettverket ved \u00e5 dele sin erfaring og kompetanse, og ved \u00e5 g\u00e5 fram som et godt eksempel. Dette samsvarer med det vi tidligere har trekt fram som delm\u00e5lene i kommuneplanens samfunnsplan; \u00abTroms\u00f8 vil v\u00e6re ledende i arbeidet for et klima- og milj\u00f8vennlig samfunn\u00bb, og \u00abTroms\u00f8 vil v\u00e6re drivkraft i den regionale, nasjonale og arktiske regionen\u00bb. 4 Kick-off \u2013 \u00abB\u00e6rekraft\u00bbkonferanse \u2013 Et for samarbeid mellom kommunen og n\u00e6ringslivet Seksjon for samfunn, innovasjon og n\u00e6ring (SIN) \u00f8nsker \u00e5 lansere samarbeidet med n\u00e6ringslivet under \u00abB\u00e6rekrafts\u00bbkonferansen 2024. B\u00e6rekraftskonferansen skal v\u00e6re dagen der man sammen skal bli bedre p\u00e5 et spesifikt tema innen B\u00e6rekraft. Vi skal forene landets beste og nyeste kompetanse med regionens og byens egen sterke kunnskap. P\u00e5 scenen denne dagen skal man m\u00f8te foredragsholdere som strekker seg fra det internasjonale til det ultralokale. Med engasjement, refleksjon, debatt og samspill skal dette bli en dag der man legger grunnlaget for \u00e5 ta de avgj\u00f8rende stegene, sammen. Vi samler de beste kreftene for en dag med gr\u00f8nn input, verdifulle erfaringer og kunnskap som lar oss ta vare p\u00e5 morgendagen p\u00e5 best mulig vis. I lunsjen skal det serveres uts\u00f8kte eksempler p\u00e5 kortreist, lokal og b\u00e6rekraftig mat fra Troms\u00f8regionen. M\u00e5lgruppen for konferansen er n\u00e6ringslivet. Med b\u00e6rekraftkonferansen \u00f8nsker vi \u00e5 bidra til at Troms\u00f8 skal bli en foregangsby nasjonalt og i Arktis p\u00e5 b\u00e6rekraft, og et forbilde p\u00e5 offentlig - privat samarbeid. SIN fikk som sagt midler fra klimasats, en ordning fra Milj\u00f8direktoratet til samarbeid med n\u00e6ringslivet, til blant annet \u00e5 arrangere en B\u00e6rekraftskonferanse to ganger (over 2 \u00e5r). Arbeidet med konferansen vil skje i tett samarbeid med N\u00e6ringsforeningen i Troms\u00f8regionen (NFTR) og Klimapartnerne i Troms. Konklusjon I november 2018 ble det fattet et vedtak om at det skal etableres et \u00abN\u00e6ring for klima-forum\u00bb (sak: 186/18). For at Troms\u00f8, Norge og EU skal n\u00e5 klimam\u00e5lene innen 2030 m\u00e5 man samarbeide med n\u00e6ringslivet. P\u00e5 bakgrunn av dette foresl\u00e5s det at Troms\u00f8 kommune med den politiske ledelsen i spissen samarbeider med n\u00e6ringslivet gjennom partneravtaler og nettverksm\u00f8ter. Kick-offen for dette arbeidet skjer gjennom Troms\u00f8 kommunes B\u00e6rekraftskonferanse. Troms\u00f8 kommune skal legge til rette for at B\u00e6rekraftskonferansen og nettverksm\u00f8tene blir \u00e5rets mest verdifulle treffpunkt for n\u00e6ringslivet. Satsningen svarer p\u00e5 EU missions, forskning, FN B\u00e6rekraftsm\u00e5l nummer 17 \u2013 samarbeid, strategier fra Troms\u00f8 kommunes samfunnsplan og forventinger fra det lokale n\u00e6ringslivet. For \u00e5 lykkes med \u00e5 redusere klimautslippene er det behov for nye og sterke partnerskap. Vedtakskompetanse Milj\u00f8-, idrett-, kultur-, og samfunnsutviklingsutvalget. Vedlegg Klimakontrakt_vedlegg til politisk sak 5 6 "
}