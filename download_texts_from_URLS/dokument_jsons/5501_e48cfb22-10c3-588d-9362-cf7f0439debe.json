{
  "dokument_id": "e48cfb22-10c3-588d-9362-cf7f0439debe",
  "doc_type": "case_attachment",
  "kommune": 5501,
  "tittel": "H\u00f8ringsuttalelse forskrift om permisjon fra pliktig grunnskoleoppl\u00e6ring 1722691_1_1",
  "url": "https://innsyn.tromso.kommune.no/application/getMoteDokument?dokid=2001726905",
  "tekst": "From: \"Kent Roger Johansen\" Sent: Mon, 6 May 2024 10:33:59 +0200 To: \"Postmottak Troms\u00f8 kommune\" <postmottak@tromso.kommune.no> Cc: \"Bj\u00f8rg Abelsen\" <Bjorg.Abelsen@tromso.kommune.no>; \"Reidun Marie Pedersen\" <Reidun.Marie.Pedersen@tromso.kommune.no>; \"Tora Str\u00f8m\" <Tora.Strom@tromso.kommune.no>; \"Matilde Birkestrand\" <Matilde.Birkestrand@tromso.kommune.no> Subject: 24/05663 - H\u00f8ringsuttalelse forskrift om permisjon fra pliktig grunnskoleoppl\u00e6ring Til Troms\u00f8 kommune Ledergruppa p\u00e5 Storelva skole \u00f8nsker endring i \u00a7 7 Permisjonens varighet. I forslaget settes det en lokal begrensning p\u00e5 10 skoledagers sammenhengende permisjon. Dette mener vi er en helt un\u00f8dvendig lokal begrensning all den tid det er en forsvarlighetsvurdering som skal ligge til grunn. Den nye oppl\u00e6ringsloven legger ingen slik tallfestet begrensing p\u00e5 antall sammenhengende dager og da mener vi det lokalt heller ikke er n\u00f8dvendig med en slik tallfestet grense. Vi mener denne grensen p\u00e5 10 dager bare vil f\u00f8re til at flere elever vil skrives ut og inn av skolen for det overskridende antall dager det s\u00f8kes perm for. I tillegg mener vi det kan skape en utilsiktet praksis og forventning av at man f\u00e5r permisjon i inntil 10 dager, og at det skj\u00f8nnet som skal ligge til grunn for enhver behandling av permisjonss\u00f8knader delvis erstattes av en \u00ab10-dagersregel\u00bb. Vi mener \u00a7 7 skal fjernes fra lokal forskrift. Med vennlig hilsen Kent Roger Johansen Enhetsleder/rektor Storelva skole Telefon: 97126654 | kent.johansen@tromso.kommune.no All e-post til Troms\u00f8 kommune behandles i samsvar med offentlighetsloven, hvilket medf\u00f8rer at innholdet kan bli offentliggjort. "
}