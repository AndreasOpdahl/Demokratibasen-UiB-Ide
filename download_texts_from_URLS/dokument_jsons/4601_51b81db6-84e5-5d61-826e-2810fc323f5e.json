{
  "dokument_id": "51b81db6-84e5-5d61-826e-2810fc323f5e",
  "doc_type": "case_attachment",
  "kommune": 4601,
  "tittel": "Uttale fra Bymilj\u00f8etaten datert 14.12.203",
  "url": "https://bergen.kommune.no/politikere-utvalg/api/fil/bk360/10120335/Uttale-fra-Bymiljoetaten-datert-14-12-203",
  "tekst": " Bymilj\u00f8etaten PBE Byggesak Nord (Arbeidssted) V\u00e5r referanse: 2023/251056-8 Postboks 7700 Saksbehandler: Simon Kartevold Pettit 5020 BERGEN Dato: 14. desember 2023 Deres ref.: \u00c5sane. Gnr 207 Bnr 95, Liavegen 8. Intern korrespondanse, nybygg lagerbygg. Uttale fra Bymilj\u00f8etaten Viser til internt h\u00f8ringsbrev fra Plan- og bygningsetaten datert 24.11.2023, vedr\u00f8rende plankrav for nybygg lagerbygg. Tiltaket vil medf\u00f8re endret/utvidet bruk av avkj\u00f8rsel fra kommunal veg; Liavegen. Planstatus Eiendommen omfattes av reguleringsplan planid: 3580000, datert 10.01.1973. Eiendommen omfattes ogs\u00e5 av Kommunedelplan for \u00c5sane Sentrale Deler, planid: 9930000, datert 18.09.2006. Uttale Plankrav I reguleringsbestemmelsene for gjeldende Kommunedelplan for \u00c5sane Sentrale Deler, st\u00e5r det under \u00a7 3 Plankrav at \u00abPlankrav gitt i \u00a7 3 gjelder ogs\u00e5 tiltak som behandles etter plan- og bygningslovens \u00a7 95b\u00bb. Plan- og bygningsloven fra 1985 tar for seg \u00a7 95b Enkle tiltak. P\u00e5 den ene siden kan det bli vanskelig \u00e5 kreve reguleringsplan for et enkelt tiltak i form av en rubbhall n\u00e5r det allerede er bygget en rubbhall p\u00e5 eiendommen, trolig uten reguleringsplan (flyfoto viser mellom 2009-2013). P\u00e5 den andre siden vil en i planprosessen kunne se n\u00e6rmere p\u00e5 utviklingen av industriomr\u00e5det Nyborg p\u00e5 en mer helhetlig m\u00e5te. En reguleringsplan vil ogs\u00e5 kunne \u00e5pne for rekkef\u00f8lgebestemmelser/forbedringstiltak, som vi anbefaler for avkj\u00f8rselen fra kommunal veg Liavegen nedenfor. Det foreg\u00e5r plan under arbeid, Omr\u00e5dereguleringsplan for Nyborg n\u00e6ringsomr\u00e5de planid: 62360000, som inkluderer ovennevnte eiendom. I omr\u00e5dereguleringsplanen vil en i st\u00f8rre grad kunne se utviklingen av omr\u00e5det under ett, med fokus p\u00e5 en helhetlig og sammenhengende byutvikling. Ettersom det arbeides med en omr\u00e5dereguleringsplan, kan en stille sp\u00f8rsm\u00e5l ved behovet for \u00e5 regulere en mindre del av industriomr\u00e5det i forbindelse med oms\u00f8kt tiltak. En dispensasjon fra plankravet kan dermed avhenge av framdriften p\u00e5 arbeidet med omr\u00e5dereguleringsplanen. Endret/utvidet bruk av avkj\u00f8rsel Oms\u00f8kt tiltak vil medf\u00f8re endret/utvidet bruk av avkj\u00f8rsel fra kommunal veg Liavegen p\u00e5 eiendom 207/325. Vi vil dermed ogs\u00e5 gi uttale til endret/utvidet bruk av avkj\u00f8rsel. Eksisterende avkj\u00f8rsel er ca. 8 meter bred og har en s\u00e6rdeles utflytende utforming der den m\u00f8ter kommunal veg. Gangfeltet er ca. 20 meter langt, og er ikke en trafikksikker l\u00f8sning for de myke trafikantene. En fordypning mellom gangsfelt og fortau i nordre ende gj\u00f8r at vann samler seg og er et hinder for ferdsel (se bilde nedenfor). De myke trafikantene m\u00e5 dermed g\u00e5 ut i kj\u00f8rebanen for \u00e5 forsere avkj\u00f8rselen. Vi vil anbefale at avkj\u00f8rselen med tilh\u00f8rende Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 gangfelt strammes opp som del av oms\u00f8kt tiltak for \u00e5 bedre trafikksikkerheten og forholdene for myke trafikanter. Oppstrammingen kan for eksempel v\u00e6re i form av: \u2022 En smalere avkj\u00f8rsel \u2022 Trekke gangfeltet noe inn i avkj\u00f8rselen for \u00e5 redusere lengde p\u00e5 gangfeltet \u2022 Gjennomg\u00e5ende kantstein for \u00e5 markere tydeligere at dette er en avkj\u00f8rsel I en eventuell planprosess vil en kunne utrede n\u00e6rmere hva som kan v\u00e6re et godt forbedringstiltak for utformingen av avkj\u00f8rselen og trafikksikkerheten. Forbedringstiltaket vil kunne inng\u00e5 som en rekkef\u00f8lgebestemmelse i planen. Bymilj\u00f8etatens vurdering er at vi kan godkjenne utvidet/endret bruk av avkj\u00f8rselen p\u00e5 f\u00f8lgende betingelser: \u2022 Avkj\u00f8rselen med tilh\u00f8rende siktomr\u00e5de, r\u00f8r eller stikkrenne, skal vedlikeholdes av grunneier eller bruker uten hensyn til hvem som har bygget eller bekostet avkj\u00f8rselen. \u2022 Frisiktsonen skal til enhver tid v\u00e6re fri for sikthindringer, midlertidige eller permanente, h\u00f8yere enn 0,5 m over vegen. Eksempel p\u00e5 sikthindringer er vegetasjon, gjerde, mur, bosspann eller lignende. Parkering i frisiktsonene er ikke tillatt. \u2022 Anbefalingen gjelder kun for utvidet bruk av tilknytningen til den kommunale vegen via eksisterende avkj\u00f8rsel. Dersom privat veg skal benyttes m\u00e5 det innhentes n\u00f8dvendig tillatelse fra grunneier/veglag. Det samme gjelder dersom bruken krever andre privatrettslige tillatelser. \u2022 Anbefalingen gjelder for nytt lagerbygg. \u2022 Vi anbefaler at avkj\u00f8rselen med tilh\u00f8rende gangfelt strammes opp som del av tiltaket eller utredes i planprosess. Med hilsen Bymilj\u00f8etaten Anne Grethe Fosse Selseng - seksjonsleder Simon Kartevold Pettit - saksbehandler Dokumentet er godkjent elektronisk. Side 2 av 2 "
}