{
  "dokument_id": "d23f715a-8c61-5033-b346-0feba7da0082",
  "doc_type": "case_attachment",
  "kommune": 4601,
  "tittel": "H\u00f8ring av utkast til forskrift om endring av forskrift om gebyr for tinglysing, registrering eller anmerkning i grunnboken og kraftledningsregisteret",
  "url": "https://bergen.kommune.no/politikere-utvalg/api/fil/bk360/11374594/Horing-av-utkast-til-forskrift-om-endring-av-forskrift-om-gebyr-for-tinglysing-registrering-eller-anmerkning-i-grunnboken-og-kraftledningsregisteret",
  "tekst": " Notat Til: If\u00f8lge liste Dato: 21. oktober 2024 Fra: Planavdelingen Saksnr.: 24/3476-2 Kopi: H\u00f8ring av forslag til forskrift om endring av forskrift om gebyr for tinglysing, registrering eller anmerkning i grunnboken og kraftledningsregisteret Kommunal- og distriktsdepartementet sender med dette p\u00e5 h\u00f8ring forslag til endringer i forskrift om gebyr for tinglysing, registrering eller anmerkning i grunnboken og kraftledningsregisteret. Det er i Prop. 1 S (2024\u20132025) For budsjett\u00e5ret 2025 under Kommunal- og distriktsdepartementet fremmet forslag om en \u00f8kning av tinglysingsgebyrene tilsvarende 36 mill. kroner. Det er i proposisjonen foresl\u00e5tt at dette skal gj\u00f8res ved \u00e5 \u00f8ke gebyrene for tinglysing, registrering eller anmerkning i grunnboken og kraftledningsregisteret fra kr 500,- til kr 545,-. I tillegg er det foresl\u00e5tt at gebyrene for bekreftede registerutskrifter og attesterte dokumenter heves fra kr 240,- til kr 260,-. Departementet foresl\u00e5r i tillegg noen forskriftsendringer av mer teknisk karakter. Det er i gebyrforskriften \u00a7 1 f\u00f8rste ledd og \u00a7 2 annet ledd bestemmelser om at dersom man tinglyser 10 eller flere overdragelser av tinglyste dokumenter (s\u00e5kalt massetransport) betales det kr 5400,- dersom dokumentene gjelder rettigheter i fast eiendom og kr 4400,- dersom dokumentene gjelder rettigheter i borettslagsandeler. Tilsvarende gjelder gebyret for f\u00f8rstegangsregistrering av borettslagsandeler i \u00a7 2 f\u00f8rste ledd som i dag er p\u00e5 kr 4300,-. Utgangspunktet for disse bestemmelsene var at gebyrene ved massetransport og f\u00f8rstegangsregistrering av borettslagsandeler skulle tilsvare og v\u00e6re begrenset til 10 ganger det aktuelle tinglysingsgebyret. N\u00e5r de n\u00e5v\u00e6rende gebyrene n\u00e5 avviker fra dette s\u00e5 skyldes dette dels at gebyret for registrering av rettigheter i borettslagsandeler av ulike grunner i sin tid ble vedtatt \u00e5 v\u00e6re lavere enn gebyret for registrering av rettigheter i fast eiendom og dels manglende justeringer av gebyret for massetransport n\u00e5r de ordin\u00e6re gebyrene har v\u00e6rt endret. N\u00e5r gebyrene n\u00e5 endres vil det v\u00e6re vil det v\u00e6re naturlig, og forenklende, at ogs\u00e5 disse gebyrene endres slik at de er i tr\u00e5d med den opprinnelige gebyrstrukturen. Tidligere var det slik at dersom man tinglyste elektroniske dokumenter s\u00e5 betalte man et annet bel\u00f8p i gebyr enn dersom man tinglyste papirdokumenter. Dette gikk man bort fra i og med endringene som gjaldt fra 1.1.2024. Etter dette ble gebyrsatsene teknologin\u00f8ytrale ved at gebyrsatsen for hhv. elektronisk- og papirtinglysing ble satt likt. I Departementet foresl\u00e5r \u00e5 sl\u00e5 sammen disse gebyrsatsene slik at oppsettet med to gebyrer tas bort. Dette vil forenkle gebyrreglene. Forskrift om endring i forskrift om gebyr for tinglysing, registrering eller anmerkning i grunnboken og kraftledningsregisteret Hjemmel: Fastsatt av Kommunal- og distriktsdepartementet XX. desember 2023 med hjemmel lov 1. juli 1927 nr. 1 om registrering av elektriske kraftledninger \u00a7 16 annet ledd, lov 6. juni 2003 nr. 39 om burettslag (burettslagslova) \u00a7 6-16, og lov 7. juni 1935 nr. 2 om tinglysing \u00a7 12b I I forskrift 18. desember 2013 nr. 1634 om gebyr for tinglysing, registrering eller anmerkning i grunnboken og kraftledningsregisteret gj\u00f8res f\u00f8lgende endringer: \u00a7 1 f\u00f8rste ledd skal lyde: For tinglysing, registrering eller anmerkning i grunnboken betales et gebyr p\u00e5 kr 545,\u2013, med mindre annet f\u00f8lger av denne forskriften. Ved felles tinglysing av overdragelse av 10 eller flere tinglyste pantedokumenter betales et gebyr p\u00e5 kr 5445,\u2013. \u00a7 2 f\u00f8rste ledd skal lyde: For f\u00f8rste gangs innregistrering av andelene i et borettslag i grunnboken betales et gebyr p\u00e5 kr 5445,-. For etterf\u00f8lgende innregistrering av nye andeler i grunnboken betales et gebyr p\u00e5 kr 545,-. \u00a7 2 andre ledd skal lyde: For registrering eller anmerkning p\u00e5 andel i borettslag betales et gebyr p\u00e5 kr 545,\u2013, for hvert dokument som registreres eller anmerkes, med mindre annet er bestemt i denne forskriften. Ved felles tinglysing av overdragelse av 10 eller flere tinglyste pantedokumenter betales et gebyr p\u00e5 kr 5445,\u2013. \u00a7 3 f\u00f8rste ledd skal lyde: For registrering eller anmerkning i kraftledningsregisteret betales et gebyr p\u00e5 kr 545,-, med mindre annet f\u00f8lger av denne forskriften. \u00a7 5 f\u00f8rste ledd skal lyde: For bekreftet registerutskrift fra grunnboka eller kraftledningsregisteret betales et gebyr p\u00e5 kr 260,\u2013. Det betales ett gebyr for hver registerenhet utskriften omfatter. Side 2 \u00a7 5 annet ledd skal lyde: For attestert kopi av tinglyst eller registrert dokument som gis av registreringsmyndighet betales et gebyr p\u00e5 kr 260,\u2013. Gebyr skal ikke betales for kopi som innhentes av kommunene ved saksbehandling etter matrikkellova II Forskriften trer i kraft 1. januar 2025 Side 3 "
}