{
  "dokument_id": "39f23978-b36f-5288-8e28-7afcc6be3414",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 08052024, Sak 141/24, Bergenhus, Gnr. 163, Bnr. 23, m.fl., M\u00f8llendal \u00d8st,\nUndervisningsform\u00e5l, Arealplan-ID 70990000, detaljreguleringsplan, 2.gangsbehandling",
  "url": "https://bergen.kommune.no/politikere-utvalg/api/fil/bk360/10446898/Innstilling-vedtak-Bergenhus-Gnr-163-Bnr-23-m-fl-Mollendal-Ost-Undervisningsformal-Arealplan-ID-70990000-detaljreguleringsplan-2-gangsbehandling",
  "tekst": "Bergenhus, Gnr. 163, Bnr. 23, m.fl., M\u00f8llendal \u00d8st, Undervisningsform\u00e5l, Arealplan-ID 70990000, detaljreguleringsplan, 2.gangsbehandling Bergen bystyre behandlet saken i m\u00f8tet 08.05.2024 sak 141/24 og fattet f\u00f8lgende vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: A. Bergenhus, Gnr. 163 bnr. 23, mfl., M\u00f8llendal \u00d8st, Undervisningsform\u00e5l, reguleringsplan, arealplan-ID 70990000, vist p\u00e5 plankart, sist datert 26.02.2024. B. Tilh\u00f8rende reguleringsbestemmelser, sist datert 26.02.2024, med f\u00f8lgende endringer: i. Bestemmelse \u00ab6 Rekkef\u00f8lgebestemmelser\u00bb endres i sin helhet til: \u00ab6.1 Fellesbestemmelser 6.1.1 For rekkef\u00f8lgekrav der tiltaket skal v\u00e6re \u00absikret opparbeidet\u00bb, anses disse oppfylt dersom tiltakshaver/grunneier har inng\u00e5tt utbyggingsavtale med Bergen kommune og oppfylt sine forpliktelser i henhold til avtalen, jf. plan- og bygningslovens kap. 17. 6.2 F\u00f8r det kan gis igangsettingstillatelse for tiltak 6.2.1. Infrastruktur som m\u00e5 v\u00e6re opparbeidet, eller sikret opparbeidet, f\u00f8r det kan gis igangsettingstillatelse for tiltak. \u2022 Gjenst\u00e5ende rekkef\u00f8lgekrav til tiltak utenfor planomr\u00e5det, jf. \u00a7\u00a7 1.3 og 1.4 med underpunkter i reguleringsplan for M\u00f8llendal \u00f8st, jf. planid. 19410000. 6.2.2. Infrastruktur som m\u00e5 v\u00e6re midlertidig opparbeidet f\u00f8r det kan gis igangsettingstillatelse for tiltak. \u2022 Torg o_TO3 skal v\u00e6re opparbeidet med kj\u00f8refast dekke. 6.3. F\u00f8r bebyggelse tas i bruk 6.3.1. F\u00f8lgende tiltak skal v\u00e6re opparbeidet f\u00f8r det gis midlertidig brukstillatelse/ferdigattest for tiltak innenfor o_UN1: \u2022 Fortau, o_FO5. \u2022 Kombinert form\u00e5l, o_SK3, veglomme for HC-parkering og varelevering \u2022 Annen veggrunn, o_AVG5, i samsvar med 3.2.9.d. \u2022 3 stk. HC-parkeringsplasser innenfor o_UN2. \u2022 Sykkelparkering for o_UN1 og o_UN2. \u2022 Torg, o_TO4, i samsvar med 3.2.4.h., -i., -j. og -k. \u2022 Trappeforbindelse i bestemmelsesomr\u00e5de #2, i samsvar med 5.1.2. \u2022 Del av kj\u00f8revei o_KV3; delstrekningen mellom torg o_TO4 og torg o_TO3. \u2022 Torg, o_TO3, i samsvar med 3.2.4.d. \u2022 Turvei o_TV1, gangforbindelse mellom trappekonstruksjon tilknyttet Fl\u00f8en bybanestopp og o_GS1. Gangforbindelsen skal v\u00e6re tilgjengelig fra trappekonstruksjonen. \u2022 Oppholdsplass ved turveg, o_TV2. \u2022 Gang \u2013 og sykkelvei (o_GS1).\u00bb ii. 3.2.13.d: Siste setning endres til: \u00abDet skal tilrettelegges reserverte HC- plasser.\u00bb 2. Bestemmelser skal oppdateres f\u00f8r kunngj\u00f8ring av vedtak. Bergen bystyres behandling F\u00f8lgende representanter tok ordet: Chris J\u00f8rgen Knudsen R\u00f8dland (H), Reidar Staalesen (A), Andreas Madsen Berg (SV), Katrine N\u00f8dtvedt (MDG), Ingrid Nergaard Fjeldstad (V), Trond Tystad (BL), Kjartan Moi Andreassen (Sp), Mailiss Solheim-\u00c5kerblom (R), Thor Haakon Bakke (MDG), Bj\u00f8rn-Frode Schjelderup (H), Andreas Madsen Berg (SV). Forslag fremsatt i bystyret: Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende tilleggsforslag til punkt 1B: Ny setning under bestemmelsenes paragraf 1: \u00abDet skal tilstrebes l\u00f8sninger med lavest mulige klimagassutslipp, og tiltakene oppgitt i klimagassberegningen skal v\u00e6re f\u00f8rende.\u00bb Merknader fremsatt i bystyret: Kjartan Moi Andreassen (Sp) fremsatte p\u00e5 vegne av H, FrP, INP, Sp og PP f\u00f8lgende merknad: Bystyret ber byr\u00e5det om i st\u00f8rre grad \u00e5 ivareta Bergens arkitektoniske og historiske s\u00e6rpreg i nye byggeprosjekter. Det er derfor viktig at fremtidige prosjekter legger st\u00f8rre vekt p\u00e5 kulturhistorisk og stedstilpasset arkitektur, med innslag av historiske og klassiske fasader. Bystyret kan ikke se at det har blitt gjort i dette prosjektet, men \u00f8nsker med hensyn til allerede sikret statlig finansiering ikke \u00e5 sette denne i spill ved \u00e5 fremme st\u00f8rre endringer i detaljreguleringsplan. Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknad: Gjennom plan- og bygningsloven har kommunen ansvar og handlingsrom til \u00e5 legge f\u00f8ringer for lokal byggeskikk, arkitektur og estetikk, og til \u00e5 stille krav til \u00f8nsket kvalitet i utbyggingsprosjekter. Bystyret ber byr\u00e5det f\u00f8lge opp at nye byggeprosjekt legger stor vekt p\u00e5 god arkitektonisk kvalitet, b\u00e5de n\u00e5r det gjelder visuelle kvaliteter og funksjonelle aspekter. Det skal etterstrebes arkitektonisk mangfold og stedstilpasning, samt gode, tilgjengelige uterom. Nye byggeprosjekter skal hensynta omliggende bygg, uterom og stedlige kvaliteter. Votering: Innstillingen punkt 1-2 ble vedtatt enstemmig. Tilleggsforslag til punkt 1B fra MDG, fremsatt av Katrine N\u00f8dtvedt (MDG), fikk 30 stemmer (A, SV, MDG, V, R), og var dermed falt. Merknad fra H, FrP, INP, Sp og PP, fremsatt av Kjartan Moi Andreassen (Sp), fikk 31 stemmer (H, FrP, INP, Sp, PP), og var dermed falt. Merknad fra R, fremsatt av Mailiss Solheim-\u00c5kerblom (R), fikk 3 stemmer (R), og var dermed falt. 2 Utvalg for milj\u00f8 og byutvikling behandlet saken i m\u00f8tet 25.04.2024 sak 146/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 18.04.2024 sak 111/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 3 "
}