{
  "dokument_id": "c5fd8fbb-a747-5285-b5fc-4a05f80f9c92",
  "doc_type": "case_attachment",
  "kommune": 4601,
  "tittel": "S\u00f8knad",
  "url": "https://bergen.kommune.no/politikere-utvalg/api/fil/bk360/9645104/Soknad",
  "tekst": " Bergen kommune Plan- og bygningsetaten Avd. byggesak Vedlegg F1 DERES REF: | V\u00c5R REF: 10217313-03 Oslo, 07.06.2023 DOKUMENTKODE: SB-MC-CCA-09-ADM-000005 TILGJENGELIGHET: \u00c5pen S\u00d8KNAD OM TILLATELSE TIL TILTAK Etablering av VA-anlegg og dispensasjon for bro til gang- og sykkelvei med tilh\u00f8rende st\u00f8ttemurer og lekeplass, gnr/bnr 136/113,162, 183, 184, 259, 470, 471, 472 og 137/291 P\u00e5 vegne av tiltakshaver Statens vegvesen s\u00f8kes det om ettrinnstillatelse til etablering av VA-anlegg samt dispensasjon for bro til gang og sykkelvei med tilh\u00f8rende st\u00f8ttemurer og etablering av lekeplass p\u00e5, gnr/bnr 136/113,162, 183, 184, 259, 470, 471, 472 og 137/291, slik det er beskrevet under og vist p\u00e5 vedlagte situasjonskart og tegninger. Tiltakenes bakgrunn Oms\u00f8kt tiltak er en del av prosjektet \u00abSotrasambandet\u00bb. Nytt Sotrasamband omfatter bygging av 9,4 km firefelts veg fra kryss med fv. 562 ved Storavatnet i Bergen til kryss med fv. 561 ved Kolltveit i \u00d8ygarden kommune. Om lag 4,6 km g\u00e5r i tunnel. Prosjektet inkluderer ny firefelts bro p\u00e5 om lag 900 meter, med separat gang- og sykkelveg. Det nye vegsystemet f\u00e5r egne felt og ramper for kollektivtrafikk, samt gang- og sykkelveg. Det skal bygges ny innfartsparkering og kollektivterminaler p\u00e5 Straume og Storavatnet. Ogs\u00e5 tre mindre broer inng\u00e5r i prosjektet. MULTICONSULT | Nedre Sk\u00f8yen vei 2 | Postboks 265 Sk\u00f8yen, 0213 Oslo | Tlf 21 58 50 00 | multiconsult.no NO 918 836 519 MVA Rv555 Sotrasambandet \u2013 Area 09 - Janahaugen multiconsult.no S\u00f8knad om tillatelse til tiltak Figur 1: Bildet over viser ny Rv 555 markert med r\u00f8dt. Stiplet linje markerer nye tuneller. Kilde: svv.no Beskrivelse av tiltak Detaljprosjekteringen har startet og det har vist seg \u00e5 v\u00e6re n\u00f8dvendig \u00e5 s\u00f8ke om dispensasjon for forhold tilh\u00f8rende omr\u00e5de ved og rundt planlagt gang- og sykkelbro (K309) i Drotningsvik. Sammenlignet med omr\u00e5dereguleringsplan for LAKSEV\u00c5G. RV 555, REGULERINGSPLAN FOR SAMBANDET SOTRA - BERGEN, FRA FJELL KOMMUNEGRENSE TIL STORAVATNET, s\u00f8kes det om f\u00f8lgende endringer: Det er regulert gang- og sykkelbro (K309), som blir forlenget med 18 meter i forhold til slik den er forutsatt i reguleringsplan. K954 er en regulert st\u00f8ttemur langs bro for gang- og sykkelvei. Da broen blir lenger enn regulert, m\u00e5 ogs\u00e5 st\u00f8ttemuren forlenges. Det s\u00f8kes om dispensasjon fra reguleringsplan for at st\u00f8ttemuren blir lenger enn forutsatt i reguleringsplan. K956 er ikke regulert og det s\u00f8kes om dispensasjon fra ovennevnte reguleringsplan for oppf\u00f8ring av denne. For \u00e5 opprettholde st\u00f8rrelsen p\u00e5 lekeareal slik det er i dag, s\u00f8kes det om dispensasjon fra arealform\u00e5let for \u00e5 bygge lekeplass ogs\u00e5 p\u00e5 areal avsatt til annen veggrunn-gr\u00f8ntareal og til gang- /sykkelvei. Det s\u00f8kes ogs\u00e5 om etablering av VA-anlegg og st\u00f8ttemurene K955 og K957 i tr\u00e5d med gjeldende plan. Under f\u00f8lger en detaljert beskrivelse av tiltakene som det s\u00f8kes om. SB-MC-CCA-09-ADM-000005 07.06.2023 Side 2 av 17 Rv555 Sotrasambandet \u2013 Area 09 - Janahaugen multiconsult.no S\u00f8knad om tillatelse til tiltak VA-anlegget Som f\u00f8lge av den nye sykkelvegen med fortau m\u00e5 overvannet h\u00e5ndteres for omr\u00e5det. Det skal ogs\u00e5 tilrettelegges for \u00e5 sikre flomveier. I tillegg skal eksisterende vann- og spillvannsledninger legges om der det er n\u00f8dvendig. Det er RAMMEPLAN VA RV555 KOLLTVEIT-STORAVATNET som ligger til grunn for detaljprosjekteringen. Omr\u00e5det er delt inn (1-5) som markert p\u00e5 figur 2 under. Figur 2 - Inndeling av soner for Janahaugen. Kilde: F\u00f8lgeskriv til s\u00f8knad om forh\u00e5ndsuttalelse og godkjenning av detaljplaner for nytt vann-, spillvann- og overvannsanlegg p\u00e5 Janahaugen. Vann- og spillvannsh\u00e5ndtering Omr\u00e5de 1: P\u00e5 grunn av fall og h\u00f8yde p\u00e5 ny sykkelvei med fortau vil overdekning p\u00e5 eksisterende vannkum bli sv\u00e6rt redusert. Dette har medf\u00f8rt at traseen m\u00e5 legges om i ny trase langs ny GS-veg. Omr\u00e5de 2: Ved etablering av ny sykkelveg med fortau vil overdekningen p\u00e5 eksisterende vannledning \u00f8kes med ca. 1 meter i omr\u00e5de ved ny vannkum og ca. 2 meter ved ny lekeplass. Eksisterende vannledning ligger ogs\u00e5 midt i ny sykkelveg med fortau. Dette, samt usikkerhet knyttet til eksisterende kum medf\u00f8rer at traseen legges om i ny trase. I omr\u00e5de ved ny lekeplass reduseres overdekningen p\u00e5 eksisterende private vann- og spillvannsledninger. Disse legges om i ny trase for \u00e5 sikre overdekning, samt tilpasse h\u00f8yder til nytt anlegg. Omr\u00e5de 3: Ved etablering av s\u00f8ylefundament for ny gang- og sykkelbro (K309), vil denne komme i konflikt med eksisterende vann, spillvann og overvannstrase. Som f\u00f8lge av dette legges disse om i ny trase p\u00e5 \u00f8stsiden av Janaveien. Ny spillvannsledning etableres ogs\u00e5 over Sotravegen da dagens tras\u00e9 vil bli frigravd ved etablering av overvannsledning. SB-MC-CCA-09-ADM-000005 07.06.2023 Side 3 av 17 Rv555 Sotrasambandet \u2013 Area 09 - Janahaugen multiconsult.no S\u00f8knad om tillatelse til tiltak Overvannsh\u00e5ndtering Omr\u00e5de 1: Ny sykkelveg med fortau skal etableres p\u00e5 Janahaugen (vest), ogs\u00e5 omtalt som omr\u00e5de 1 i figur 2. Sykkelvegen f\u00f8res inn til en ny sykkeltunnel og videre vestover til ny Sotra bro. Som f\u00f8lge av ny sykkelveg med fortau i omr\u00e5de 1, skal eksisterende gang- og sykkelveg (GS-veg) justeres/legges om for \u00e5 tilpasse ny sykkelveg samt eksisterende kommunal vei p\u00e5 nordsiden. Figur 3 \u2013 Oversikt over arbeid p\u00e5 Janahaugen vest som vil p\u00e5virke overvannsh\u00e5ndteringen Kilde: F\u00f8lgeskriv til s\u00f8knad om forh\u00e5ndsuttalelse og godkjenning av detaljplaner for nytt vann-, spillvann- og overvannsanlegg p\u00e5 Janahaugen P\u00e5 nordsiden av krysset mellom ny sykkelveg med fortau og justert GS-veg, skal det etableres et hjelpesluk og et sandfang, hvor begge skal h\u00e5ndtere vann fra terrenget fra \u00f8stsiden. Ny gr\u00f8ft i krysset mellom justert SB-MC-CCA-09-ADM-000005 07.06.2023 Side 4 av 17 Rv555 Sotrasambandet \u2013 Area 09 - Janahaugen multiconsult.no S\u00f8knad om tillatelse til tiltak gangveg og kommunal vei skal det ogs\u00e5 etableres nytt sandfang med kuppelrist, som skal h\u00e5ndtere vannet fra gangvegen og gr\u00f8ften. Alle tre sandfangene er planlagt \u00e5 kobles til eksisterende kommunal overvannsledning under gangvegen. P\u00e5 s\u00f8rsiden av krysset til ny sykkelveg med fortau og justert GS-veg, skal det etableres sandfang med inntaksl\u00f8sning i gr\u00f8ften. Ved portalen til ny GS-tunnel skal det etableres sandfang med kuppelrist i gr\u00f8ften ved hver ende av portalen. Omr\u00e5de 2: Ny sykkelveg med fortau skal etableres p\u00e5 Janahaugen (midt), ogs\u00e5 omtalt som omr\u00e5de 2 i figur 2. Sykkelvei med fortau har i dette omr\u00e5de ensidig fall ned til fyllingsfoten. Overvann fra sykkelvei med fortau renner ned til fyllingsfoten, som skal pukkes opp og v\u00e6re steinsatt for \u00e5 v\u00e6re erosjonssikker, samt ha en viss infiltrasjonskapasitet. Overvann fra deler av sykkelbroen skal via et hjelpesluk ved enden av broen, og videre i et infiltrasjonssandfang som har overl\u00f8p til fyllingsfoten. Figur 4 \u2013 Oversikt over arbeid p\u00e5 Janahaugen midt som vil p\u00e5virke overvannsh\u00e5ndteringen. Kilde: F\u00f8lgeskriv til s\u00f8knad om forh\u00e5ndsuttalelse og godkjenning av detaljplaner for nytt vann-, spillvann- og overvannsanlegg p\u00e5 Janahaugen SB-MC-CCA-09-ADM-000005 07.06.2023 Side 5 av 17 Rv555 Sotrasambandet \u2013 Area 09 - Janahaugen multiconsult.no S\u00f8knad om tillatelse til tiltak Omr\u00e5de 3: Ny sykkelveg f\u00f8rer til at det er n\u00f8dvendig med endringer p\u00e5 tomten til Drotningsvik borettslag. Det skal etableres ny lekeplass under ny gang- og sykkelbro, ny innkj\u00f8rsel til eksisterende parkeringsplass samt utvidelse av eksisterende parkeringsplass. Det skal etableres to sandfang med kuppelrist i lavpunktene p\u00e5 ny lekeplass. Det skal etableres fire sandfang med gaterist p\u00e5 eksisterende parkeringsplass. I gr\u00f8ftene ved ny innkj\u00f8rsel skal det etableres tre sandfang med kuppelrist og eksisterende sluk langs fortau mot eksisterende kj\u00f8revei p\u00e5 \u00f8stsiden av parkeringsplassen skal kobles til ny overvannsledning langs strekningen. Figur 5 \u2013 Oversikt over arbeid ved Drotningsvik borettslag som vil p\u00e5virke overvannsh\u00e5ndteringen. Kilde: F\u00f8lgeskriv til s\u00f8knad om forh\u00e5ndsuttalelse og godkjenning av detaljplaner for nytt vann-, spillvann- og overvannsanlegg p\u00e5 Janahaugen SB-MC-CCA-09-ADM-000005 07.06.2023 Side 6 av 17 Rv555 Sotrasambandet \u2013 Area 09 - Janahaugen multiconsult.no S\u00f8knad om tillatelse til tiltak Omr\u00e5de 4: Ny sykkelveg med fortau skal etableres p\u00e5 Janahaugen (\u00f8st), ogs\u00e5 omtalt som omr\u00e5de 4 i figur 2. Som illustrert i figur 6 strekker omr\u00e5det seg fra h\u00f8ybrekket i vest p\u00e5 broen og \u00f8stover. Omr\u00e5det tar ogs\u00e5 for seg endringer grunnet ny kantstein ved bussholdeplass, samt justering av fortau grunnet nye bros\u00f8yler. Det skal etableres seks sandfang med kjeftsluk langs ny sykkelveg med fortau i dette omr\u00e5det. Figur 6: Oversikt over arbeid p\u00e5 Janahaugen \u00f8st (omtalt som omr\u00e5de 4) som vil p\u00e5virke overvannsh\u00e5ndteringen. Kilde: F\u00f8lgeskriv til s\u00f8knad om forh\u00e5ndsuttalelse og godkjenning av detaljplaner for nytt vann-, spillvann- og overvannsanlegg p\u00e5 Janahaugen Omr\u00e5de 5: For \u00e5 kunne etablere ny sykkelveg med fortau er det n\u00f8dvendig med oppfylling i omr\u00e5det vist som omr\u00e5de 5 i figur 2. Oppfylling av terreng som vil p\u00e5virke overvannsh\u00e5ndteringen i omr\u00e5det er vist i figur 7 nedenfor. Det skal etableres et sandfang med kuppelrist p\u00e5 nordsiden av fyllingen. SB-MC-CCA-09-ADM-000005 07.06.2023 Side 7 av 17 Rv555 Sotrasambandet \u2013 Area 09 - Janahaugen multiconsult.no S\u00f8knad om tillatelse til tiltak Figur 7 \u2013 Oversikt over terrenginngrep p\u00e5 Janahaugen \u00f8st (omtalt som omr\u00e5de 5) som vil p\u00e5virke overvannsh\u00e5ndteringen. Kilde: F\u00f8lgeskriv til s\u00f8knad om forh\u00e5ndsuttalelse og godkjenning av detaljplaner for nytt vann-, spillvann- og overvannsanlegg p\u00e5 Janahaugen. Avvik avstandskrav Det skal tilstrebes \u00e5 v\u00e6re minimum 4 meter til bygning/konstruksjon langs offentlig VA-anlegg jfr. KPA \u00a7 6.4.1. Dette avstandskravet blir overholdt med unntak av f\u00f8lgende avvik: Ny overvann- og spillvannsledning ligger n\u00e6rmere enn 4m til nytt s\u00f8ylefundament for GS-Bru (K309), ny betongmur (K955) og natursteinsmur (K956). Ledningene er plassert slik at fremtidig oppgraving ikke p\u00e5virker konstruksjonene. Avviket kommer frem p\u00e5 situasjonskart, se vedlegg D3. Bro til gang- og sykkelvei Bro til gang- og sykkelvei (K309) blir forlenget med ca. 18 meter i forhold til slik den var forutsatt i reguleringsplan. Slik den var forutsatt i reguleringsplan kommer frem p\u00e5 tegning fra reguleringsplan, se vedlegg E6. Det s\u00f8kes dispensasjon for forlengelse av bro med den begrunnelse at prosjektert l\u00f8sning vil gi et st\u00f8rre tilgjengelig areal til lekeplass under broen. Forlengelse vil gi en st\u00f8rre aktivitetsflate og luftig gjennomsiktig l\u00f8sning for aktivitetsarealet, da terrenget er senket under broen. Dette \u00e5pner opp, reduserer barrierevirkningen av broen og vil gi et mer innbydende preg, og vil gj\u00f8re gangm\u00f8nsteret under broen mer effektivt. SB-MC-CCA-09-ADM-000005 07.06.2023 Side 8 av 17 Rv555 Sotrasambandet \u2013 Area 09 - Janahaugen multiconsult.no S\u00f8knad om tillatelse til tiltak St\u00f8ttemur I tilknytning til bro til gang- og sykkelvei, skal det etableres fire st\u00f8ttemurer. Disse er vist p\u00e5 situasjonskart (vedlegg D1-D2) med navn: K954, K955, K956 og K957. Tegninger av st\u00f8ttemurene ligger ogs\u00e5 vedlagt, se vedlegg E1-E3 og E5. K954 er en regulert st\u00f8ttemur langs bro for gang- og sykkelvei. Da broen blir lenger enn regulert, m\u00e5 ogs\u00e5 st\u00f8ttemuren forlenges. Det skal s\u00f8kes om dispensasjon fra reguleringsplan for at st\u00f8ttemuren blir lenger enn forutsatt i reguleringsplan. K955 er regulert st\u00f8ttemur og s\u00f8kes i henhold til godkjent reguleringsplan, jfr. planid.: 4601_62990000. K956 er ikke regulert og det s\u00f8kes om dispensasjon fra ovennevnte reguleringsplan for oppf\u00f8ring av denne. K957 er regulert st\u00f8ttemur og s\u00f8kes i henhold til godkjent reguleringsplan, jfr. Planid: 4601_62990000. Lekeplass Det s\u00f8kes ogs\u00e5 om dispensasjon for etablering av lekeplass. I gjeldende reguleringsplan er det regulert lekeplass p\u00e5 areal markert med gr\u00f8nn og #18 f_BLK1 p\u00e5 figur 8 under. Figur 8 \u2013 Utklipp fra reguleringsplan. Kilde: kommunekart.com SB-MC-CCA-09-ADM-000005 07.06.2023 Side 9 av 17 Rv555 Sotrasambandet \u2013 Area 09 - Janahaugen multiconsult.no S\u00f8knad om tillatelse til tiltak For \u00e5 opprettholde st\u00f8rrelsen p\u00e5 lekeareal slik det er i dag, s\u00f8kes det om dispensasjon fra arealform\u00e5let for \u00e5 bygge lekeplass ogs\u00e5 p\u00e5 areal avsatt til annen veggrunn-gr\u00f8ntareal og til gang-/sykkelvei. Arealet det s\u00f8kes om dispensasjon for er markert med rosa p\u00e5 figur 9 under. Figur 9 \u2013 Utsnitt fra reguleringsplan der arealet som det s\u00f8kes dispensasjon for er markert med rosa. Plangrunnlag Kommuneplan Tiltaket omfattes av kommuneplan for Bergen kommune. Navn: Kommuneplanens arealdel 2018-2030 Planid: 4601_65270000. Ikrafttredelsesdato: 19.06.2019. Tiltakene skal plasseres i omr\u00e5det avsatt til bebyggelse og anlegg i kommuneplan som vist i figur 10 under. SB-MC-CCA-09-ADM-000005 07.06.2023 Side 10 av 17 Rv555 Sotrasambandet \u2013 Area 09 - Janahaugen multiconsult.no S\u00f8knad om tillatelse til tiltak Figur 10 \u2013 Utklipp fra kommuneplan. Kilde: kommunekart.com Reguleringsplan Tiltaket omfattes av reguleringsplan for rv. 555 Sotrasambandet.Navn: LAKSEV\u00c5G. RV 555, REGULERINGSPLAN FOR SAMBANDET SOTRA - BERGEN, FRA FJELL KOMMUNEGRENSE TIL STORAVATNETPlanid: 4601_62990000Ikrafttredelsesdato: 21.09.2016 med endring vedtatt 20.12.2021. Tiltakene skal plasseres i omr\u00e5de avsatt til annen veggrunn-gr\u00f8ntareal og gang-/sykkelvei jf utklipp fra reguleringsplan (figur 11) under. SB-MC-CCA-09-ADM-000005 07.06.2023 Side 11 av 17 Rv555 Sotrasambandet \u2013 Area 09 - Janahaugen multiconsult.no S\u00f8knad om tillatelse til tiltak Figur 11 \u2013 Utklipp fra reguleringsplan. Kilde: kommunekart.com Uttalelser/vedtak Forh\u00e5ndsuttalelse fra Bergen vann ligger vedlagt, se vedlegg I1-I2. Nabovarsel Tiltaket ble nabovarslet den 12.04.2023. Gjenpart av nabovarsel og kvittering f\u00f8lger i vedlegg C1 og C2. Det er kommet inn totalt 5 merknader. 4 eiere av eiendom gnr/bnr 136/271 har sendt inn merknad ang vei i omr\u00e5de 1 p\u00e5 kartet p\u00e5 s.4 i dette brevet. Veien ved eiendom Janahaugen 22 var markert som \u00abeksisterende kommunal vei\u00bb. Det ble presisert i nabomerknad at dette er en privat vei. Ansvarlig s\u00f8ker har sjekket opp, og det stemmer at dette er en privat vei og det er rettet p\u00e5 i s\u00f8knaden. A/STAB har sendt inn merknad datert 25.04.2023 p\u00e5 vegne av eier av eiendom gnr 136 bnr 184. Merknaden ligger vedlagt, se vedlegg C3. Merknad til VA-anlegg: \u00abGbnr. 136/470 er regulert til forretning-, kontor-, og industriform\u00e5l. Det drives n\u00e6ringsvirksomhet p\u00e5 eiendommen i dag, og grunneier har ytterligere planer om snarlig oppf\u00f8ring av nytt n\u00e6ringsbygg eiendommen. Som f\u00f8lge av Statens Vegvesen sine planer, \u00f8nskes det at omlegging av offentlige SB-MC-CCA-09-ADM-000005 07.06.2023 Side 12 av 17 Rv555 Sotrasambandet \u2013 Area 09 - Janahaugen multiconsult.no S\u00f8knad om tillatelse til tiltak ledningsanlegg koordineres n\u00e6rmere med grunneier f\u00f8r oppstart. Slik at det unng\u00e5s un\u00f8dige runder med grunnarbeid ved legging av r\u00f8rtraseer. Det er \u00f8nskelig med et avklaringsm\u00f8te for \u00e5 koordinere tilst\u00f8tende planer. Tiltakshaver har ogs\u00e5 en bekymring i forhold til fyllingsfoten til vegen som skal etableres n\u00e6r gbnr. 136/470. Slik fyllingsfoten er skissert vil den avskj\u00e6re dagens avrenningsm\u00f8nster og det vil oppst\u00e5 st\u00f8rre vannoppsamling langs terrenget. Det er \u00f8nskelig at dette tas h\u00f8yde for i videre detaljplaner. Slik at plantiltaket ikke medbringer eller endrer dagens overvannsituasjon.\u00bb Ansvarlig s\u00f8kers svar p\u00e5 merknad: Vi kan ikke ta \u00f8nsket om koordinering av omlegging av offentlige ledningsanlegg med eier av gbnr. 136/470 til f\u00f8lge, da ledningsanlegget er s\u00e5 \u00e5 si ferdig prosjektert og det er ikke rom for \u00e5 justere. Langs hele fyllingsfoten er det planlagt gr\u00f8ft f\u00f8r tilpasning til eksisterende niv\u00e5. Ca. midt p\u00e5 denne gr\u00f8ften er det planlagt et inntak for \u00e5 drenere vannet fra eiendommen og omkringliggende areal. Inntaket og ledningen kan sees p\u00e5 situasjonskart VA. Vi kan derfor ikke se at tiltaket bidrar til vannoppsamling eller endrer dagens overvannsituasjon p\u00e5 eiendommen. Merknad til sikring av tilkomst for n\u00e6ringsvirksomhet: \u00abDet drives n\u00e6ringsvirksomhet, herunder Taxi virksomhet, p\u00e5 gbnr. 136/470 i dag. P\u00e5 byggets \u00f8stside er det etablert en godkjent oljeutskiller med sandfang i forbindelse med rengj\u00f8ring av virksomhetens kj\u00f8ret\u00f8y. Det er kritisk for n\u00e6ringsvirksomheten at det sikres tilkomst til dette anlegget b\u00e5de under og etter anleggsperioden. Kunden har i dag en kj\u00f8retilkomst til anlegget p\u00e5 3 m bredde, og det er viktig at det sikres permanent tilkomst p\u00e5 tilsvarende bredde i fremtiden. Se kartskisse under. Det har v\u00e6rt grunneiers hensikt under hele prosessen \u00e5 opprettholde dagens kj\u00f8retilkomst til godkjent oljeutskiller med sandfang p\u00e5 byggets \u00f8stside, og dermed kunne opprettholde driften av sin n\u00e6ringsvirksomhet. Til tross for dette, har det skjedd en glipp under grunnervervsprosessen, slik at Statens Vegvesen har ervervet grunn helt inn til hj\u00f8rnet av bygningen i nord\u00f8st. Det vil opprettes dialog med Statens Vegvesen om \u00e5 f\u00e5 ordnetopp i de privatrettslige forholdende i tilknytning til dette.\u00bb Ansvarlig s\u00f8kers svar p\u00e5 merknad: Ansvarlig s\u00f8ker ser viktigheten av \u00e5 opprettholde tilkomsten til n\u00e6ringseiendommen i anleggsperioden. N\u00e5r det gjelder kommentar ang\u00e5ende grunnervervsavtale, s\u00e5 vil dette v\u00e6re en privatrettslig sak mellom grunneier og Statens vegvesen, og vil derfor ikke bli ytterligere kommentert i s\u00f8knaden. Av grunneieravtalen mellom Statens Vegvesen og grunneier Janaveien AS, fremg\u00e5r det at \u00abdet skal opprettholdes tilkomst for eier og eventuelt leietaker til resterende eiendom gjennom hele anleggsperioden\u00bb. SL har tatt en vurdering p\u00e5 om det er mulig \u00e5 f\u00e5 til en tilkomst p\u00e5 3 meter rundt bygget. P\u00e5 grunn av sv\u00e6rt begrenset med plass for byggearbeidene i omr\u00e5det ser vi det utfordrende \u00e5 avst\u00e5 dette arealet. SB-MC-CCA-09-ADM-000005 07.06.2023 Side 13 av 17 Rv555 Sotrasambandet \u2013 Area 09 - Janahaugen multiconsult.no S\u00f8knad om tillatelse til tiltak Ansvar og gjennomf\u00f8ring Multiconsult erkl\u00e6rer ansvar som ansvarlig s\u00f8ker. Gjennomf\u00f8ringsplan versjon 1 f\u00f8lger i vedlegg G1. Erkl\u00e6ring om ansvarsrett for prosjektering er vedlagt i vedlegg G2. Samsvarserkl\u00e6ring er mottatt slik det fremg\u00e5r. Erkl\u00e6ring om ansvarsrett fra utf\u00f8rende vil bli ettersendt n\u00e5r entrepren\u00f8r er kontrahert. Vurdering Kommunens adgang til \u00e5 dispensere fra vedtatte planer er regulert av plan- og bygningsloven kapittel 19. Jf. \u00a7 19-2 st\u00e5r det at \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Det er alts\u00e5 to kumulative vilk\u00e5r som m\u00e5 v\u00e6re oppfylt, for at kommunen kan gi dispensasjon. Under kommer en samlet vurdering av samtlige tiltak som det s\u00f8kes dispensasjon for. Hensynene bak bestemmelsen blir ikke vesentlig tilsidesatt Jf punk 6.6 i reguleringsbestemmelsene, s\u00e5 har annen veggrunn \u2013 gr\u00f8ntareal som form\u00e5l \u00e5 avsette veggrunn som er n\u00f8dvendig for \u00e5 ivareta vegens etablering og funksjon, utenom selve vegarealet. Etablering av lekeplass er en del av reguleringsplanen og veianlegget som skal bygges. Tiltak for \u00e5 ivareta etablering av vei og veiens funksjon blir ivaretatt ved oppf\u00f8ring av bro til gang- og sykkelvei samt n\u00f8dvendige st\u00f8ttemurer. Hensyn til gang- og sykkelvei blir ogs\u00e5 ivaretatt som vist p\u00e5 utklipp fra 3D- arbeidsmodell under. SB-MC-CCA-09-ADM-000005 07.06.2023 Side 14 av 17 Rv555 Sotrasambandet \u2013 Area 09 - Janahaugen multiconsult.no S\u00f8knad om tillatelse til tiltak Figur 12 \u2013 Utklipp fra 3D-arbeidsmodell der gang- og sykkelvei er markert. Det har oppst\u00e5tt behov for st\u00f8ttemurer som ikke er regulert og endringer p\u00e5 st\u00f8ttemurer som f\u00f8lger av reguleringsplan. Da veianlegget i reguleringsplanen ikke er detaljprosjektert, vil det ved detaljprosjektering komme frem l\u00f8sninger som avviker fra reguleringsplanen, men som vil gi optimaliserte l\u00f8sninger. Dette gjelder ogs\u00e5 for endringer som er gjort p\u00e5 gang- og sykkelbro. Etter s\u00f8kers vurdering blir ikke hensynet bak form\u00e5lene det s\u00f8kes dispensasjon fra vesentlig tilsidesatt ved innvilgelse av dispensasjon. S\u00f8knaden er ogs\u00e5 i tr\u00e5d med reguleringsplanens intensjon for det aktuelle omr\u00e5det. Hensyn i lovens form\u00e5lsbestemmelse Plan- og bygningsloven \u00a71-1 sier noe om de overordnede hensyn som plan- og bygningsloven skal ivareta. Lovens form\u00e5l er jfr. \u00a7 1-1 at \u00abLoven skal fremme b\u00e6rekraftig utvikling til beste for den enkelte, samfunnet og framtidige generasjoner\u00bb. Plan- og bygningsloven skal fremme langsiktige l\u00f8sninger med gode og positive konsekvenser for milj\u00f8 og samfunn. Sotrasambandet er et stort og viktig veiprosjekt for Bergensregionen. Ny bro og nytt veisystem skal legge til rette for bedre trafikksikkerhet og kortere reisetid. Det er derfor liten tvil om at dette er et viktig prosjekt for samfunnet i dag og for fremtiden. Ettersom tiltakene som det s\u00f8kes om er en del av forutsetningen for \u00e5 SB-MC-CCA-09-ADM-000005 07.06.2023 Side 15 av 17 Rv555 Sotrasambandet \u2013 Area 09 - Janahaugen multiconsult.no S\u00f8knad om tillatelse til tiltak realisere prosjektet, vurderer s\u00f8ker at s\u00f8knaden er i samsvar med lovens form\u00e5l og ivaretar de overordnede hensynene som plan- og bygningsloven skal ivareta. Nasjonale eller regionale interesser Det er bare ett veisamband mellom \u00d8ygarden kommune og Bergen kommune i dag. Det er Rv 555 over Sotrabroen. Sotrabroen ble tatt i bruk ved \u00e5rsskifte 1971/72 og er en hengebro som binder \u00d8ygarden kommune sammen med fastlandet i Bergen. Broen har hatt stor betydning for veksten som kommunene har opplevd med hensyn til boligbygging, n\u00e6ringsvirksomhet etc. Dagens Sotrabro er i d\u00e5rlig teknisk stand og har to relativt smale kj\u00f8refelt som ikke tilfredsstiller dagens normalkrav. Broen er ikke tilrettelagt for g\u00e5ende eller sykkelreisende, og har heller ikke eget kollektivfelt. Betydningen for \u00d8ygarden kommune og for Bergen kommune vil bli stor, da et velfungerende transportsystem vil skape gode forutsetninger for videre vekst og n\u00e6ringsutvikling i regionen. Ettersom s\u00f8knaden sendes p\u00e5 uttale til nasjonale/regionale etater for uttalelse, vil nasjonale og regionale interesser p\u00e5 den m\u00e5ten ivaretas. S\u00f8ker vurderer derfor at nasjonale/regionale interesser ikke blir vesentlig tilsidesatt ved \u00e5 innvilge s\u00f8knad om dispensasjon, snarere tvert imot. Fordelene ved \u00e5 gi dispensasjon er klar st\u00f8rre enn ulempene Her m\u00e5 det foretas en interesseavveining, der fordelene m\u00e5 veies opp mot ulempene. Det er i hovedsak samfunnsmessige hensyn som har vekt n\u00e5r det er snakk om fordeler og ulemper. \u00abKlart st\u00f8rre\u00bb betyr at det m\u00e5 foreligge en kvalifisert overvekt av fordeler. Fordelen med \u00e5 bygge lekeplass utover regulert areal er at st\u00f8rrelse p\u00e5 lekeareal blir opprettholdt slik det er i dag. Lekeplass er viktig for utemilj\u00f8, som sosial arena og er et viktig omr\u00e5de for rekreasjon og lek for barn og unge. Ved \u00e5 forlenge gang- og sykkelbro blir utvidelse av lekeareal muliggjort ved at tilgjengelig lekeareal under broen blir utvidet. St\u00f8ttemurer har en viktig funksjon \u00e5 holde terreng/vei p\u00e5 plass, slik at det vurderes som en stor fordel for sikkerhet b\u00e5de for mennesker, dyr og trafikk at st\u00f8ttemurene blir oppf\u00f8rt som prosjektert. Den st\u00f8rste ulempen ved \u00e5 dispensere er etter s\u00f8kers vurdering den generelle ulempen ved \u00e5 dispensere fra godkjente planer. S\u00f8ker vurderer likevel at det foreligger en kvalifisert overvekt av fordeler for \u00e5 godkjenne s\u00f8knaden. Dispensasjon fra byggegrense til offentlig vei i reguleringsbestemmelse punkt 1.5 jf veglova \u00a7 29 Jf bestemmelsene til reguleringsplan punkt 1.5, s\u00e5 er spesielle byggegrenser angitt i plankart og Vegloven skal gjelde n\u00e5r ikke annet er angitt. Da det ikke er vist byggegrense i plankart for tiltakene som det s\u00f8kes om, legger vi byggegrensen i Veglova til grunn. Det s\u00f8kes derfor om dispensasjon fra byggegrense til riksvei/fylkesvei samt til kommunal vei, da tiltak vil oppf\u00f8res n\u00e6rmere enn henholdsvis 50 og 15 meter til veimidte. Hensynet bak avstandsbestemmelsen i Veglova er \u00e5 ivareta hensynet til trafikksikkerhet, drift og vedlikehold av veien, arealbehov ved framtidig utbedring, og milj\u00f8et p\u00e5 eiendommene langs veien. SB-MC-CCA-09-ADM-000005 07.06.2023 Side 16 av 17 Rv555 Sotrasambandet \u2013 Area 09 - Janahaugen multiconsult.no S\u00f8knad om tillatelse til tiltak S\u00f8ker vurderer at de oms\u00f8kte tiltakene vanskelig kan anses \u00e5 v\u00e6re i konflikt med veianlegget eller trafikken. St\u00f8ttemurene vil v\u00e6re fordelaktig for veianlegget \u00e5 oppf\u00f8re mtp sikkerhet og tiltakene vil ikke utgj\u00f8re noen ulemper for fremtidig drift eller vedlikehold av veien. Konklusjon P\u00e5 bakgrunn av en samlet helhetsvurdering mener s\u00f8ker at hensynene bak bestemmelsene det dispenseres fra ikke blir vesentlig tilsidesatt ved \u00e5 innvilge oms\u00f8kt dispensasjon. Fordelene ved \u00e5 gi dispensasjon er videre klart st\u00f8rre enn ulempene etter en samlet vurdering. Vilk\u00e5rene for \u00e5 innvilge dispensasjon etter pbl \u00a7 19-2 er dermed innfridd, og vi anmoder Bergen kommune om \u00e5 innvilge dispensasjonen som oms\u00f8kt. Avslutningsvis Vi h\u00e5per s\u00f8knaden med dette inneholder tilstrekkelig informasjon for \u00e5 kunne behandles. Dersom det er behov for ytterligere opplysninger eller avklaringer, kan undertegnede kontaktes p\u00e5 epost thomas.skar@multiconsult.no eller p\u00e5 telefon 95753671. Med vennlig hilsen, Multiconsult Thomas Sk\u00e5r Sofie Vik R\u00e5dgiver/ansvarlig s\u00f8ker R\u00e5giver/ansvarlig s\u00f8ker SB-MC-CCA-09-ADM-000005 07.06.2023 Side 17 av 17 Bergen kommune Plan- og bygningsetaten Avd. byggesak DERES REF: BYGG-2023/13730-5| V\u00c5R REF: 10217313-03 Oslo, 01.09.2023 DOKUMENTKODE: SB-MC-CCA-09-ADM-000022 TILGJENGELIGHET: \u00c5pen Svar p\u00e5 mangelbrev Viser til kommunens mangelbrev i sak BYGG-2023/13730-5 (kommunes saksnr) datert 05.07.2023 der kommunen orienterer om at det er behov for tilleggsopplysninger til s\u00f8knad om etablering av VA-anlegg, bro til gang- og sykkelvei med tilh\u00f8rende st\u00f8ttemurer og lekeplass. Under blir brevet svar p\u00e5 punktvis. Det er s\u00f8kt dispensasjon for St\u00f8ttemur K954, men etter v\u00e5r vurdering er denne muren i henhold til regulert plassering. Eller er Gang og sykkelvei f\u00e5tt endret plassering i forhold til regulert l\u00f8sning? Vennligst avklar. Svar: Muren K954 vil ha samme plassering som i reguleringsplanen, men muren vil bli noe kortere enn vist p\u00e5 plankartet ettersom gang- og sykkelbroen blir lenger. Det blir ikke endret noe p\u00e5 traseen til gangveier eller sykkelvegen med fortau. Vi ber om en oppstilling av Omfang VA-anlegg som inng\u00e5r i s\u00f8knaden (med lengde p\u00e5 ledninger b\u00e5de nye og omlagte ledninger). Svar: Det blir ca. 500 meter med omlegginger og 400 meter nyanlegg. Dersom det er behov for dimensjoner (diameter) p\u00e5 ledninger, best\u00e5r VA-anlegget av f\u00f8lgende: Vannledninger: 150-250 mm, spillvannsledninger: 150-200 mm og overvannsledninger: 300-500 mm. Antar at opparbeiding av lekeplass ogs\u00e5 inng\u00e5r i s\u00f8knad om tillatelse til tiltak, vennligst avklar og send eventuell tegning p\u00e5 opparbeidingen. Svar: Opparbeiding av lekeplass inng\u00e5r ogs\u00e5 i s\u00f8knaden. Tegning p\u00e5 opparbeidelse ligger vedlagt, se vedlegg D1. Dokumentere eller bekrefte privatrettslig rettighet til alle oms\u00f8kte tiltak. Viser til blant annet til mottatte nabomerknader og pbl \u00a7 21-6 vedr\u00f8rende privatrettslige forhold. MULTICONSULT | Nedre Sk\u00f8yen vei 2 | Postboks 265 Sk\u00f8yen, 0213 Oslo | Tlf 21 58 50 00 | multiconsult.no NO 918 836 519 MVA VA, gang- og sykkelbro med tilh\u00f8rende st\u00f8ttemurer og lekeplass multiconsult.no Supplering av s\u00f8knad Svar: Alle privatrettslige rettigheter til tiltakene er ivaretatt. Statens vegvesen har ekspropriert i henhold til reguleringsplanen. Dersom det gj\u00f8res arbeid utenfor permanent ervervet areal inng\u00e5s det l\u00f8pende avtaler med grunneiere p\u00e5 dette. I Situasjonskart SB-MC-CCA-09ADM-000011, er det angitt en annen plassering av o_SF9 enn regulert. En slik omlegging kan etter v\u00e5r vurdering ikke sies \u00e5 v\u00e6re dekket av reguleringsplanens \u00a7 6.2 og krever etter v\u00e5r vurdering dispensasjon fra reguleringsplanens plassering av SF9. Svar: Det har blitt gjort en endring av SF9 som vi har vurdert \u00e5 v\u00e6re dekket av reguleringplanbestemmelse \u00a7 6.2. Gang- og sykkelvei o_SF9 har m\u00e5ttet bli justert pga s\u00f8yle fra gang- og sykkelbro (K309) ville kommet i ytterkanten av fortau slik gang- og sykkelvei er regulert. Dersom gang- og sykkelvei skulle bli plassert i henhold til regulert plassering, s\u00e5 kunne det hindret sikt samtidig som at situasjoner der flere trafikanter skulle passere dette punktet kunne f\u00f8rt til at noen valgte \u00e5 g\u00e5 ut i bilveien ved passerin g. Ved vurdering av om denne endringen dekkes av reguleringsplanens \u00a7 6.2, s\u00e5 har vi tatt utgangspunkt i m\u00f8tereferat fra forh\u00e5ndskonferanse 1. P\u00e5 s.4 i m\u00f8tereferatet, st\u00e5r det at: Endringen av SF9 vil f\u00f8re til tiln\u00e6rmet lik arealfordeling og vi vurder det derfor som at det er en endring som kan gj\u00f8res i tr\u00e5d med bestemmelse \u00a7 6.2. Subsidi\u00e6rt, dersom kommunen er uenig i v\u00e5r vurdering, s\u00e5 s\u00f8kes det om dispensasjon fra reguleringplan for endret plassering av gang- og sykkelvei o_SF9. Begrunnelse for s\u00f8knad om dispensasjon blir da som beskrivet ovenfor hvorfor gang- og sykkelveien b\u00f8r legges om pga bros\u00f8yle. SB-MC-CCA-09-ADM-000022 01.09.2023 Side 2 av 3 VA, gang- og sykkelbro med tilh\u00f8rende st\u00f8ttemurer og lekeplass multiconsult.no Supplering av s\u00f8knad Avslutningsvis Vi h\u00e5per s\u00f8knaden med dette inneholder tilstrekkelig informasjon for \u00e5 kunne behandles. Dersom det er behov for ytterligere opplysninger eller avklaringer, kan undertegnede kontaktes p\u00e5 epost thomas.skar@multiconsult.no eller p\u00e5 telefon 95753671. Med vennlig hilsen, Multiconsult Thomas Sk\u00e5r Mie Marie J\u00f8rstad R\u00e5dgiver/ansvarlig s\u00f8ker R\u00e5dgiver/ansvarlig s\u00f8ker SB-MC-CCA-09-ADM-000022 01.09.2023 Side 3 av 3 "
}