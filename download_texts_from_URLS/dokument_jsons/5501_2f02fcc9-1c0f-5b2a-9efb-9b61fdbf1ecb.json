{
  "dokument_id": "2f02fcc9-1c0f-5b2a-9efb-9b61fdbf1ecb",
  "doc_type": "case_presentation",
  "kommune": 5501,
  "tittel": "Endring av fleksitidsreglement",
  "url": "https://innsyn.tromso.kommune.no/application/getMoteDokument?dokid=2001886559",
  "tekst": "Arkivsaksnr. 24/14738-3 Saksbehandler H\u00e5kon Grepperud Saksgang M\u00f8tedato Arbeidsmilj\u00f8utvalget Unntatt offentlighet, jf. offl. \u00a7 14 Endring av fleksitidsreglement Kommunedirekt\u00f8rens innstilling til vedtak: Endring av fleksitidsreglementet tas til orientering Stig Tore Johnsen Mari Enoksen Hult Kommunedirekt\u00f8r Organisasjonsdirekt\u00f8r 1 Hva saken gjelder Dagens fleksitidsordning i Troms\u00f8 kommune ble vedtatt av administrasjonsutvalget i m\u00f8te 18.12.08 sak 25/08, og iverksatt 01.01.09. Som f\u00f8lge av ny HR-strategi, vedtatt av kommunestyret 25.10.23, og at arbeidslivet i enda st\u00f8rre grad har \u00e5pnet opp for st\u00f8rre fleksibilitet og individuell tilpasning n\u00e5r det kommer til arbeidstid, har Enhet for personal og organisasjon valgt \u00e5 gjennomg\u00e5 fleksitidsreglementet i kommunen og kommet med forslag til endringer. Saksutredning Arbeidsgruppen foresl\u00e5r at den ytre rammen for fleksitid utvides med 1 time. Dette mener vi vil gi de ansatte st\u00f8rre fleksibilitet i n\u00e5r de kan utf\u00f8re sitt arbeid samtidig som en ivaretar den ansattes rett til fritid. Vi foresl\u00e5r ogs\u00e5 at avregningsperiodene g\u00e5r fra \u00e5 v\u00e6re m\u00e5nedlig til \u00e5 v\u00e6re to ganger \u00e5rlig. \u00c5rsaken til dette er at det vil skape st\u00f8rre fleksibilitet for de ansatte, hvor de i perioder kan jobbe mye mens i andre perioder jobbe mindre. Det \u00f8nskes ogs\u00e5 en presisering om at delvis sykmeldte arbeidstakere kan opparbeide seg fleksitid s\u00e5 lenge dette er i tr\u00e5d med sykmeldingsgrad og i samr\u00e5d med lege og arbeidsgiver. N\u00e5r det gjelder avspasering av fleksitid, er arbeidsgruppens anbefaling at ansatte kun kan avspasere 180 timer \u00e5rlig, og kun kan overf\u00f8re 40 plusstimer og 10 minustimer mellom avregningsperiodene. Dette for \u00e5 hindre at ansatte opparbeider seg for store saldoer og som igjen vil g\u00e5 ut over driften p\u00e5 den enkelte enhet. Det er ogs\u00e5 \u00f8nskelig med en presiseres at leder kun m\u00e5 godkjenne avspasering av fleksitid dersom avspaseringen gjennomf\u00f8res i \u00abkjernetiden\u00bb. Dette vil v\u00e6re mest i samsvar med fleksitidens form\u00e5l, nettopp \u00e5 kunne selv regulere n\u00e5r en \u00f8nsker/har anledning til \u00e5 arbeide. Dagens fleksitidsreglement \u00e5pner for at en kan f\u00e5 utbetalt plusstid inntil 1 arbeidsdag dersom den ansatte slutter. Arbeidsgruppens anbefaling er at dette fjernes og at alt av fleksitid m\u00e5 avspaseres. Dette vil v\u00e6re mest \u00f8konomisk gunstig for Troms\u00f8 kommune og i tr\u00e5d med praksis iblant annet staten og Oslo kommune. Det samme anbefaler vi skal gjelde dersom ansatte bytter enhet internt i kommunen. I de tilfellene hvor en ansatte blir omplassert til \u00abannet passende arbeid\u00bb som f\u00f8lge av sykdom, anbefaler vi at den ansatte skal f\u00e5 \u00abta med seg\u00bb opparbeidet plusstid til ny enhet. Se vedlegg \u00abforslag til endring av fleksitidsreglementet\u00bb med vedlegg for ytterligere informasjon. Konklusjon Det anbefales \u00e5 endre dagens fleksitidsreglement. Vedtakskompetanse Arbeidsmilj\u00f8utvalget Vedlegg 1. Forslag til endring av fleksitidsreglementet med vedlegg 2 2. M\u00f8tereferat etter dr\u00f8fting med hovedtillitsvalgte og hovedverneombud 3 "
}