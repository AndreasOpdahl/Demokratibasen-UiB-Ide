{
  "dokument_id": "c103dca1-1133-52d0-b216-abbb3a1beab9",
  "doc_type": "case_attachment",
  "kommune": 4601,
  "tittel": "Reguleringsbestemmelser_datert 02.09.2024",
  "url": "https://bergen.kommune.no/politikere-utvalg/api/fil/bk360/11576357/Reguleringsbestemmelser-datert-02-09-2024",
  "tekst": " Reguleringsplan, detaljregulering for: jf. plan- og bygningsloven (pbl) kap. 12 Fana. Gnr. 9 bnr. 302 Eikelund Nasjonal arealplan-ID 4601_71160000 Saksnummer PLAN-2022/23281 Vedtatt av bystyret Siste revisjonsdato bestemmelser 02.09.2024 (vedtatt av bystyret) Det bekreftes at bestemmelsene er i samsvar med bystyrets vedtak. ______________________________ avdelingsleder REGULERINGSBESTEMMELSER (pbl \u00a7 12-7) 1. Planens hensikt Hensikten med reguleringsplanen er \u00e5 tilrettelegge for ny sm\u00e5husbebyggelse som tar utgangspunkt i eksisterende bebygde areal og hensyntar eiketr\u00e6r, natur- og landskapskvaliteter. S\u00f8rligste del av planomr\u00e5det overlapper med landskapsvernomr\u00e5det Rambj\u00f8ra, og planen skal sikre landskapsvernomr\u00e5det, gr\u00f8nnstruktur og friluftsinteresser i planomr\u00e5det. Langs kommunal vei Sandbrekkevegen legger planen til rette for videref\u00f8ring av gang- og sykkelvei. For utfyllende opplysninger vises det til planbeskrivelsen. 2. Fellesbestemmelser for hele planomr\u00e5det Funksjons- og kvalitetskrav (\u00a7 12-7 nr. 4) 2.1. Universell utforming 2.1.1. Prinsipp om universell utforming skal legges til grunn for all planlegging og gjennomf\u00f8ring av nye tiltak iht. TEK17. 2.1.2. Bygninger og uteoppholdsareal skal utformes slik at flest mulig kan benytte seg av disse, med prioritering av myke trafikanter. Det skal tilrettelegges for at g\u00e5ende f\u00e5r lett orienterbar, oversiktlig og trafikksikker fremkommelighet i planomr\u00e5det. 2.2. Estetisk utforming 2.2.1. Utbyggingen skal f\u00f8lge Byarkitektens arkitektur- og byformingstrategi, Arkitektur+, sine retningslinjer for estetikk og arkitektur. Side 1 av 11 Reguleringsbestemmelser Arealplan-ID 4601_71160000 2.2.2. Formingsveileder datert 30.05.2024 skal legges til grunn ved byggesaksbehandling. 2.2.3. Illustrasjonsplan datert 12.06.2024 er retningsgivende for utforming og disponering av planomr\u00e5det. 2.2.4. Ny bebyggelse og anlegg skal utformes med h\u00f8y arkitektonisk kvalitet, med funksjonell og arkitektonisk helhet til eksisterende omgivelser. 2.2.5. Alle nye boliger skal ha god kontakt med og tilpasses kvaliteter i uteomr\u00e5dene. Boligene skal utformes p\u00e5 en m\u00e5te som tilgjengeliggj\u00f8r uteomr\u00e5dene, ved \u00e5 ha vinduer vinklet mot tr\u00e6r, felles uteoppholdsareal eller Myravatnet. 2.2.6. Fasader p\u00e5 ny bebyggelse skal utformes i tre og tegl. Fargebruken skal ha en nedtonet palett for \u00e5 oppn\u00e5 harmoni med omkringliggende omgivelser, etter prinsipp i formingsveileder. 2.2.7. Ny bebyggelse skal utformes med pulttak eller skr\u00e5tak med minimum 15 graders vinkel. 2.3. Terrengbehandling og vegetasjon 2.3.1. Alle terrenginngrep skal skje mest mulig sk\u00e5nsomt. Un\u00f8dvendig utsprenging eller oppfylling skal unng\u00e5s. 2.3.2. Overganger mellom fyllinger/skj\u00e6ringer og eksisterende terreng skal avrundes og gj\u00f8res slik at det ser mest mulig naturlig ut. Fyllinger skal tils\u00e5s. 2.3.3. Murer skal gis en tiltalende utforming. Murer skal utf\u00f8res i naturstein eller lignende kvalitetsmateriale, eller ved gjenbruk av materialer fra planomr\u00e5det. Materialet fra gamle murer i planomr\u00e5det skal gjenbrukes i st\u00f8rst mulig grad. 2.3.4. Behandling av jordmasser skal f\u00f8lge anbefalte retningslinjer i notat 10224866-RIM-NOT-003, datert 25.08.2023. 2.3.5. Jordmasser med matjordkvaliteter som m\u00e5 flyttes, skal s\u00e5 langt som r\u00e5d er brukes til etablering av vegetasjonsdekker og beplantning innenfor planomr\u00e5det. 2.3.6. Ved tilf\u00f8rsel av nye masser eller gjenbruk av masser innenfor planomr\u00e5det er det krav om at disse er rene og fri for fr\u00f8 eller planterester fra arter i kategorien h\u00f8y risiko eller sv\u00e6rt h\u00f8y risiko p\u00e5 listen over fremmede arter. 2.3.7. Ny beplantning skal skje ved bruk av stedegne og pollinatorvennlige planter. Det tillates ikke bruk av fremmede arter. 2.3.8. Asketr\u00e6r skal s\u00e5 langt det er mulig bevares. Dersom asketr\u00e6r m\u00e5 fjernes, skal disse erstattes og nye tr\u00e6r skal gis tilstrekkelig areal for rotvekst. Asketr\u00e6r med h\u00f8yde over 3 meter som m\u00e5 erstattes, skal erstattes av asketr\u00e6r med stammediameter p\u00e5 18 cm eller mer. Det tillates flytting av eksisterende asketr\u00e6r innenfor planomr\u00e5det, dersom dette kan skje p\u00e5 en forsvarlig m\u00e5te. 2.4. VA-rammeplan og overvannsh\u00e5ndtering 2.4.1. VA-rammeplan datert 23.02.2024 skal legges til grunn for videre detaljprosjektering og byggesaksbehandling innenfor planomr\u00e5det. Endring av VA-rammeplan krever revisjon godkjent av Bergen Vann. 2.4.2. Overvann skal ledes bort fra bebygde deler av tomten p\u00e5 en slik m\u00e5te at det ikke f\u00f8rer til ulempe eller skade for andre. 2.5. Milj\u00f8kvalitet (\u00a7 12-7 nr. 3) 2.5.1. St\u00f8y Milj\u00f8verndepartementets retningslinjer for behandling av st\u00f8y i arealplanleggingen, T-1442, skal legges til grunn for tiltak innenfor planomr\u00e5det. Ved s\u00f8knad om igangsettingstillatelse skal det dokumenteres at st\u00f8yforholdene er ivaretatt. 2.5.2. Anleggsarbeid 2.5.2.a. I henhold til verneforskrift for Rambj\u00f8ra landskapsvernomr\u00e5de skal anleggsarbeid hensynta pattedyr og fugler mot un\u00f8dige forstyrrelser, s\u00e6rlig i hekketiden. 2.5.2.b. Det tillates ikke sprengeaktivitet i hekketiden for fugl i perioden april-juli. Side 2 av 11 Reguleringsbestemmelser Arealplan-ID 4601_71160000 2.5.2.c. I anleggsperioden skal bekken i bestemmelsesomr\u00e5de #3 g\u00e5 i r\u00f8r for \u00e5 skjermes mot avrenning fra anleggsomr\u00e5det og for \u00e5 unng\u00e5 videre utslipp til Myravatnet. Det tillates at bekken legges om med annen plassering midlertidig i anleggsperioden. 2.5.3. Ombruk 2.5.3.a. F\u00f8ringer for ombruk g\u00e5r fram av formingsveileder datert 30.05.2024. 2.5.3.b. Teglstein fra tak p\u00e5 eksisterende bebyggelse skal ombrukes i s\u00e5 stor grad som mulig i planomr\u00e5det, iht. formingsveileder datert 30.05.2024. 2.5.4. Milj\u00f8oppf\u00f8lgingsplan F\u00f8r oppstart av anleggsarbeidene skal det utarbeides en Milj\u00f8oppf\u00f8lgingsplan (MOP) i.h.t. Norsk Standard. Planen skal inneholde en risikovurdering av relevante aktiviteter i forhold til gjeldende milj\u00f8krav, og skal angi hensiktsmessige, risikoreduserende tiltak. F\u00f8lgende temaer skal inng\u00e5 i Milj\u00f8oppf\u00f8lgingsplanen (listen er ikke utt\u00f8mmende): a) H\u00e5ndtering av fremmede, skadelige plantearter b) Ivaretaking av hule eiker og annen verdifull vegetasjon, samt mest mulig skog og tr\u00e6r c) Tiltak for \u00e5 unng\u00e5 skade p\u00e5 fugler og dyr i anleggsfasen d) Bekke\u00e5pning inkludert h\u00e5ndtering av avrenning d) Avfallsh\u00e5ndtering e) Belysning/lysforurensning, st\u00f8y, st\u00f8v og vibrasjoner f) Forsvarlig masseh\u00e5ndtering g) Trafikksikkerhet for myke trafikanter, inndeling i trygge soner og sikring av skoleveg og turtras\u00e9 i anleggsfase h) Rigg- og marksikringsplan i) Risikovurdering av forurensningsfare knyttet til anleggsarbeid Milj\u00f8oppf\u00f8lgingsplan skal f\u00f8lge s\u00f8knad om igangsetting. 2.6. Energi, vannb\u00e5ren varme og fjernvarme (\u00a7 12-7 nr. 8) 2.6.1. Innenfor planomr\u00e5det skal alle nye bygg, anlegg og hovedombygginger tilknyttes fjernvarme. 2.6.2. Varmebehovet skal dekkes i samsvar med gjeldende teknisk forskrift p\u00e5 tidspunktet for prosjektering og utf\u00f8relse. 2.7. Samfunnssikkerhet (\u00a7 12-7 nr. 1, 2, 4) 2.7.1. For \u00e5 ivareta sikkerhet mot 200-\u00e5rsflom med klimap\u00e5slag skal ny bekk i bestemmelsesomr\u00e5de #3 og tilh\u00f8rende kulverter og brokonstruksjoner detaljutformes i henhold til Flomnotat (10224866- 01-RIVA-NOT-002, Multiconsult), datert 02.09.2024, eller senere oppdatert flomnotat utarbeidet av fagkyndige. 3. Bestemmelser til arealform\u00e5l 3.1. Bebyggelse og anlegg (\u00a7 12-5 nr. 1) 3.1.1. Fellesbestemmelser for bebyggelse og anlegg (felt BF, BB, T, RA, UTE) (\u00a7 12-5 nr. 1) Juridiske linjer 3.1.1.a. I felt BF1-BF3 skal bebyggelse oppf\u00f8res innenfor byggegrensen som er vist p\u00e5 plankartet. Der byggegrensen ikke er synlig p\u00e5 plankartet i felt BF1-BF3 og BB, ligger den i form\u00e5lsgrensen. 3.1.1.b. Regulerte eiendomsgrenser tillates justert med inntil 1 m. 3.1.1.c. Det tillates oppf\u00f8ring av mindre tiltak som trapper, belysning, forst\u00f8tningsmurer p\u00e5 inntil 1,5 m h\u00f8yde, plattinger, lette konstruksjoner som pergola o.l., parkeringsplasser for bil og Side 3 av 11 Reguleringsbestemmelser Arealplan-ID 4601_71160000 sykkelparkering, inkl. sykkelskur, utenfor byggegrensene i bebyggelse- og anleggsform\u00e5lene BF1-BF3 og BB, forutsatt at det ikke er i konflikt med frisikt eller sporingskurver for kj\u00f8ret\u00f8y. M\u00f8neh\u00f8yder 3.1.1.d. Regulerte m\u00f8neh\u00f8yder (MH k+m,d) er p\u00e5f\u00f8rt plankartet. Ved saltak representerer dette m\u00f8neh\u00f8yde, ved pulttak representerer dette \u00f8verste gesimsh\u00f8yde. 3.1.1.e. Mindre takoppstikk som piper, kanalsjakter/lufting og evt. oppbygg for ventilasjonsl\u00f8sning kan tillates ut over angitt m\u00f8neh\u00f8yde. Disse kan maksimalt overstige m\u00f8neh\u00f8yden med 0,5 m. Grad av utnytting 3.1.1.f. Maksimal tillatt utnyttelsesgrad (BRA m2) fremg\u00e5r av plankartet. Bruksareal til utend\u00f8rs bilparkering, parkeringsgarasje, sykkelparkering og boder i kjeller under bakken (bestemmelsesomr\u00e5de #2) er medregnet i tallet. 3.1.1.g. Areal- og kvalitetskrav til uteoppholdsareal g\u00e5r foran maksimalt tillatte grad av utnytting (BRA m2). Uteoppholdsareal 3.1.1.h. Det skal etableres minimum 75 m2 uteoppholdsareal per boenhet, der maksimalt 40 % kan etableres p\u00e5 altan. Minimum 40 % skal utformes som felles uteoppholdsareal. Alle boenheter skal ha noe privat uteoppholdsareal, der arealet skal ligge i direkte tilknytning til boligen. 3.1.1.i. Uteoppholdsareal som inng\u00e5r i arealkravet, skal ha f\u00f8lgende kvaliteter: - Slakere enn 1:3. - Skjermet mot st\u00f8y, forurensing og trafikkfare. - Skjermet mot vind, og minst halve arealet p\u00e5 bakkeplan skal ha sol i 4 timer ved v\u00e5rjevnd\u00f8gn. - Hensiktsmessig utforming med vekt p\u00e5 \u00e5 skape et variert og bredt tilbud for alle aldersgrupper, barn, ungdom, voksne og eldre, og god og sikker tilgjengelighet fra bolig. - Opparbeides med god og varig kvalitet. Parkering for bil og sykkel 3.1.1.j. Det skal etableres minimum 0,5 til maksimum 0,8 bilparkeringsplasser per 100 m2 bolig. Bilparkering skal l\u00f8ses i felles innend\u00f8rs parkeringsanlegg (bestemmelsesomr\u00e5de #2), privat carport/garasje og i parkeringsplasser utend\u00f8rs. Det tillates maksimalt 15 parkeringsplasser utend\u00f8rs. 3.1.1.k. Alle bilparkeringsplasser skal tilrettelegges for etablering av ladepunkt for el-bil. 3.1.1.l. Minimum 15% av bilparkeringsplassene skal avsettes til gjesteparkering. 3.1.1.m. Minimum 10% av bilparkeringsplassene skal v\u00e6re utformet og reservert for bevegelseshemmede. Disse plassene skal ha kortest mulig gangavstand og gunstig tras\u00e9 til innganger. 3.1.1.n. Det skal etableres minimum 4 sykkelparkeringsplasser per boenhet. Sykkelparkeringen skal v\u00e6re tyverisikker og ligge i le for nedb\u00f8r og vind. 3.1.1.o. Areal til sykkeloppstilling teller ikke med i uteoppholdsareal. Dokumentasjonskrav og s\u00e6rskilt underlag til byggesaksbehandlingen (\u00a7 12-7 nr. 12) 3.1.1.p. Sammen med s\u00f8knad om tillatelse til tiltak skal det vedlegges en utomhusplan, som bl.a. skal vise hvordan bestemmelsenes krav er tenkt oppfylt. Utomhusplanen skal leveres i m\u00e5lestokk 1:500 og vise: - Forholdet til nabobygg - Omriss av alle planlagte bygg - H\u00f8yde p\u00e5 eksisterende og planlagt terreng - Materialbruk p\u00e5 uteomhusarealene med utforming og opparbeiding av terreng, og hvordan h\u00f8ydeforskjeller tas opp ved terrengtilpasning - Skj\u00e6ringer, fyllinger, murer og gjerder Side 4 av 11 Reguleringsbestemmelser Arealplan-ID 4601_71160000 - Bekke\u00e5pning - M\u00f8blering og belysning p\u00e5 uteomr\u00e5der - Gang- og trappeforbindelser til, gjennom og internt i utbyggingsomr\u00e5det - Ny beplanting, og tr\u00e6r/vegetasjon som skal bevares/tilplantes - Tiltakets energil\u00f8sninger - Ev. nettstasjon - Plassering og utforming av kj\u00f8readkomst og utend\u00f8rs parkering - Renovasjonsl\u00f8sning og oppstillingsplass - Detaljplaner for overvannsh\u00e5ndtering som er i tr\u00e5d med godkjent VA-rammeplan (i plan og snitt, hvor h\u00f8yder, dimensjoner og fall etc. fremg\u00e5r) - Planen skal vise at utomhusarealene oppfyller fastsatte krav til st\u00f8rrelse og kvalitet - Parkering/sykkelparkering 3.1.1.q. Sammen med s\u00f8knad om midlertidig brukstilllatelse og/eller ferdigattest for felt BF1-BF3 og BB skal f\u00f8lgende dokumenteres: - Godkjent teknisk sluttdokumentasjon for private VA-anlegg. - Dokumentasjon p\u00e5 oppfyllelse av relevante rekkef\u00f8lgekrav, jf. pkt. 6. 3.1.2. Boligbebyggelse \u2013 frittliggende sm\u00e5husbebyggelse BF1 Type bebyggelse, tetthet, antall og boligsammensetning/st\u00f8rrelse 3.1.2.a. Innenfor felt BF1 skal det etableres tomannsboliger med maksimalt 10 boenheter. Utforming 3.1.2.b. Bygg skal etableres i eksisterende byggegroper. 3.1.3. Boligbebyggelse \u2013 frittliggende sm\u00e5husbebyggelse BF2 Type bebyggelse, tetthet, antall og boligsammensetning/st\u00f8rrelse 3.1.3.a. Innenfor felt BF2 skal det etableres frittliggende eneboliger med maksimalt 4 boenheter. Utforming 3.1.3.b. P\u00e5 nordsiden av felt BF2 tillates det ikke etablering av gjerder eller lignende hindringer utenfor byggegrense. Det skal sikres \u00e5pent omr\u00e5de for dyrepassasje i sammenhengende gr\u00f8ntkorridor. 3.1.4. Boligbebyggelse \u2013 frittliggende sm\u00e5husbebyggelse BF3 Type bebyggelse, tetthet, antall og boligsammensetning/st\u00f8rrelse 3.1.4.a. Innenfor felt BF3 skal det etableres frittliggende eneboliger med maksimalt 4 boenheter. 3.1.5. Boligbebyggelse \u2013 blokkbebyggelse BB Type bebyggelse, tetthet, antall og boligsammensetning/st\u00f8rrelse 3.1.5.a. Innenfor felt BB skal det etableres rekkehus med maksimalt 12 boenheter. 3.1.6. Offentlig tjenesteyting o_T1-T2 3.1.6.a. Felt o_T1-T2 er regulert til offentlig tjenesteyting i samsvar med kommuneplanens arealdel, KPA2018. 3.1.7. Renovasjonsanlegg f_RA 3.1.7.a. Innenfor felt f_RA skal det etableres renovasjonspunkt for boligene i felt BF1-3 og BB i henhold til renovasjonsteknisk plan. 3.1.7.b. Det skal benyttes l\u00f8sning med nedgravde bunnt\u00f8mte containere. 3.1.7.c. Nedkast p\u00e5 bakken, dekke og m\u00f8blering skal innpasses i det \u00f8vrige uteanlegget og gis en tiltalende utforming. 3.1.7.d. Renovasjonsarealet skal opparbeides med annen materialbruk i dekket enn tilgrensende veg f_V1 for \u00e5 skape et visuelt skille mellom arealene. Dette kan eksempelvis l\u00f8ses med striper eller hele dekker med brostein, grus eller lignende. 3.1.7.e. Arealet skal v\u00e6re tilgjengelig med lastebil. Side 5 av 11 Reguleringsbestemmelser Arealplan-ID 4601_71160000 3.1.8. Uteoppholdsareal f_UTE1-UTE2 3.1.8.a. Felt f_UTE1-UTE2 er felles uteoppholdsareal for boligene i BF1-BF3 og BB. 3.1.8.b. Felt f_UTE1-UTE2 skal gis en gr\u00f8nn og parkmessig opparbeiding. P\u00e5 arealene skal det etableres gangveger, sittegrupper og beplantning samt gj\u00f8res n\u00f8dvendige tiltak og terrengbehandling, slik at omr\u00e5dene fremst\u00e5r som tiltalende oppholdssteder. Det skal benyttes busker, tr\u00e6r og annen vegetasjon for \u00e5 gi variasjon i oppholdssoner og skjul med hensyn til dyreliv. 3.1.8.c. I f_UTE1-UTE3 skal det benyttes naturmaterialer som tre og stein. Det tillates ikke bruk av gummi i fallunderlag. 3.1.8.d. Gjennom f_UTE1-UTE2 skal det etableres en bekk for overvannsh\u00e5ndtering som samtidig skal gi opplevelseskvaliteter og muligheter for lek, jf. bestemmelsesomr\u00e5de #3. Det tillates etablert sm\u00e5 gangbroer i trekonstruksjon over bekken i f_UTE1-UTE2. 3.1.8.e. I hvert av feltene f_UTE1 og f_UTE2 er det tillatt \u00e5 etablere grillhytte, gapahuk eller lignede sm\u00e5 bygg p\u00e5 inntil 15 m2. 3.1.8.f. I felt f_UTE1 skal det tilrettelegges for lek for sm\u00e5 og store barn med eksempelvis sandkasse, balanseleker og hengek\u00f8ye, og plantes frukt-/b\u00e6rbusker og -tr\u00e6r. 3.1.8.g. I norddelen av felt f_UTE1 skal det tilrettelegges et omr\u00e5de med gresslette for fleksibel bruk til ballspill og annen lek/opphold. 3.1.8.h. Gjennom deler av f_UTE1 skal det etableres VA-trase (r\u00f8r) under bakken. Det tillates ikke etablering av tr\u00e6r med store rotsystem, murer eller lignende byggverk i en avstand n\u00e6rmere enn 4 m fra VA-r\u00f8rene. 3.1.9. Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) 3.1.9.a. F\u00f8lgende arealer skal v\u00e6re felles for angitte eiendommer: - f_UTE1-2 og f_RA er felles for boligene i BF1-3 og BB. 3.2. Samferdselsanlegg og teknisk infrastruktur (\u00a7 12-5 nr. 2) 3.2.1. Fellesbestemmelser for samferdselsanlegg og teknisk infrastruktur (felt V, KV, FO, GG, GS, AVG, AVT, PP) 3.2.1.a. Arealer for samferdselsanlegg og teknisk infrastruktur skal opparbeides i samsvar med bredde og kurvatur vist p\u00e5 plankartet og etter godkjente tekniske planer. Mindre tilpasninger p\u00e5 inntil 1 m innbyrdes mellom de ulike samferdselsform\u00e5lene er tillatt. Slike justeringer skal v\u00e6re godkjent av rette vegmyndighet. 3.2.1.b. Konstruksjon (i form av st\u00f8ttemur) langs Sandbrekkevegen skal v\u00e6re utformet i tr\u00e5d med krav gitt i H\u00e5ndbok N400 Bruprosjektering, og godkjent av Vegdirektoratet dersom murh\u00f8yden er over 5 m. Dokumentasjonskrav (\u00a7 12-7 nr. 12) 3.2.1.c. F\u00f8r det kan gis igangsettelsestillatelse for arbeid p\u00e5 kommunalt vegareal skal: - Aktuell vegmyndighet ha tilsendt og godkjent tekniske vegplaner av det offentlige vegomr\u00e5det med avkj\u00f8rsler. - Det v\u00e6re gjennomf\u00f8rt grunnunders\u00f8kelser for \u00e5 avklare fundamentering av nye st\u00f8ttemur til Kv 32890 Sandbrekkevegen. - Det utarbeides en trafikksikkerhetsplan for bygge- og anleggsfase for veganlegget. 3.2.2. Veg f_V1-V6, o_V7 3.2.2.a. Felt f_V1-V2 er utbedret felles veg til felt BF1-BF3 og BB. For \u00e5 bidra til lav kj\u00f8rehastighet skal vegareal over bro i #3 ha annen materialbruk i dekket. Dette kan eksempelvis l\u00f8ses med striper eller hele dekker med brostein eller lignende. 3.2.2.b. I snuhammer i f_V2 tillates etablert parkering med sykkelskur, under forutsetning at det ikke er til hinder for frisikt eller sporingskurver for liten lastebil. Side 6 av 11 Reguleringsbestemmelser Arealplan-ID 4601_71160000 3.2.2.c. Felt f_V3 er eksisterende felles veg Myravegen. 3.2.2.d. Felt f_V4 er ny felles veg som kobler seg p\u00e5 eksisterende driftveg til kommunalt pumpehus i f_GN2. Vegen skal opparbeides med grus eller annet permeabelt dekke og terrengtilpasses. 3.2.2.e. Felt f_V5 er eksisterende felles veg fra o_KV til gnr. 9 bnr. 3 og felt BF1-BF3 og BB. 3.2.2.f. Felt f_V6 er utbedret felles veg til ekisterende parkeringsplass i f_PP3. 3.2.2.g. Felt o_V7 er utbedret offentlig veg Nattlandsbotn. 3.2.3. Kj\u00f8reveg o_KV 3.2.3.a. Felt o_KV er utbedret offentlig kj\u00f8reveg Kv 32890 Sandbrekkevegen. 3.2.4. Fortau o_FO1-FO2 3.2.4.a. Felt o_FO1 er eksisterende offentlig fortau langs o_KV. 3.2.4.b. Felt o_FO2 nytt offentlig fortau langs o_KV. 3.2.5. Gang-/ sykkelveg o_GS1-GS2 3.2.5.a. Felt o_GS1-GS2 er ny offentlig gang- og sykkelveg langs o_KV. 3.2.6. Gangveg f_GG 3.2.6.a. Felt f_GG er ny felles gangveg som kobler seg til eksisterende parkeringsplass i f_PP3. 3.2.7. Annen veggrunn \u2013 tekniske anlegg o_AVT1-AVT3 3.2.7.a. Felt o_AVT1-AVT3 omfatter veggrunn som er n\u00f8dvendig for \u00e5 ivareta vegens funksjon samt tekniske anlegg og adkomst til disse. Innenfor feltene kan det etableres fyllinger, skj\u00e6ringer, rekkverk, gjerder, murer, st\u00f8yskjermer og andre n\u00f8dvendige installasjoner. 3.2.8. Annen veggrunn \u2013 gr\u00f8ntareal f_AVG1-AVG7, o_AVG8, f_AVG9-AVG10 og o_AVG11-AVG13 3.2.8.a. Felt f_AVG1-AVG7, o_AVG8, f_AVG9-AVG10 og o_AVG11-AVG13 omfatter veggrunn som i hovedsak skal v\u00e6re gr\u00f8ntareal, enten i form av eksisterende vegetasjon som er tatt vare p\u00e5, eller i form av ny opparbeiding og beplantning. For mindre omr\u00e5der som har en teknisk funksjon, kan hardt dekke med h\u00f8y kvalitet benyttes. Innenfor feltene kan det etableres fyllinger, skj\u00e6ringer, rekkverk, gjerder, murer, st\u00f8yskjermer og andre n\u00f8dvendige installasjoner. 3.2.8.b. I felt f_AVG1 skal det etableres beplantning som skaper et visuelt skille mellom turveg f_TV og felt BF2. 3.2.8.c. I felt o_AVG11 skal eksisterende natursteinsmur bevares i s\u00e5 stor grad som mulig og gjenoppbygges med eksisterende naturstein dersom muren ikke kan bevares. 3.2.8.d. Eventuelle gjerder, rekkverk og lignende i f_AVG1-AVG2, f_AVG4-AVG5 og f_AVG7 skal ikke hindre dyrepassasje i sammenhengende gr\u00f8ntkorridor. 3.2.9. Parkeringsplasser f_PP1-PP3 3.2.9.a. Felt f_PP1-PP2 er felles parkeringsplasser for felt BF1-BF3 og BB. 3.2.9.b. Felt f_PP3 er eksisterende parkeringsplass tilknyttet eiendom gnr. 9 bnr. 3. Side 7 av 11 Reguleringsbestemmelser Arealplan-ID 4601_71160000 3.2.10. Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) 3.2.10.a. F\u00f8lgende arealer skal v\u00e6re offentlige: o_V7, o_KV, o_FO1-FO2, o_GS1-GS2, o_AVG8, o_AVG11-AVG13, o_AVT1-AVT3. 3.2.10.b. F\u00f8lgende arealer skal v\u00e6re felles for angitte eiendommer: - Felt f_V1, f_V2 og f_V4, f_PP1-PP2 og f_AVG1-AVG5 er felles for BF1-BF3 og BB. - Felt f_V3 og f_AVG6-AVG7 er felles for eksisterende eiendommer som har rettigheter til veien. - Felt f_V5 er felles for BF1-BF3 og BB og eiendom gnr. 9 bnr. 3. - Felt f_V6, f_V6, f_PP3, f_GG og f_AVG9-AVG10 er felles for eiendom gnr. 9 bnr. 3. 3.3. Gr\u00f8nnstruktur (\u00a7 12-5 nr. 3) 3.3.1. Naturomr\u00e5de (felt f_GN1-2 og GN3) 3.3.1.a. I naturomr\u00e5dene f_GN1-GN2 og GN3 skal eksisterende naturmangfold ivaretas og tr\u00e6r og annen vegetasjon bevares. Det tillates mindre skj\u00f8tselstiltak for \u00e5 styrke naturlige \u00f8kosystemer. Omr\u00e5dene skal v\u00e6re tilgjengelig for allmennheten. 3.3.1.b. I f_GN1 tillates enkel, naturvennlig tilrettelegging for opplevelse, lek, fysisk aktivitet og rekreasjon. 3.3.1.c. I f_GN2 tillates kommunalt pumpehus, tilh\u00f8rende infrastruktur og driftsveg opprettholdt og vedlikeholdt. Gjennom felt f_GN2 tillates det etablert en bekk for overvannsh\u00e5ndtering, jf. bestemmelsesomr\u00e5de #3. 3.3.2. Turveg (felt f_TV) 3.3.2.a. Felt f_TV skal etableres som ny turveg som forbinder f_V1 Sandbrekkevegen med f_V3 Myravegen. 3.3.2.b. Turvegen skal v\u00e6re tilgjengelig for allmenheten, opparbeides med grus eller annet permeabelt dekke og ha en minimumsbredde p\u00e5 1,8 m. 3.3.2.c. Det tillates at plasseringen av turvegen forskyves med inntil 1 meter over form\u00e5lsgrensen mot f_UTE1 eller f_AVG1. 3.3.3. Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) 3.3.3.a. F\u00f8lgende arealer skal v\u00e6re felles for angitte eiendommer: - Felt f_GN1-GN2 og f_TV er felles for BF1-BF3 og BB. 3.4. Punktsymboler 3.4.1. Store eiketr\u00e6r og asketr\u00e6r vist med punktsymbol (1271) i plankartet tillates ikke fjernet eller vesentlig besk\u00e5ret uten kommunens tillatelse. 4. Hensynssoner (\u00a7\u00a7 12-6, 12-7 og 11-8) 4.1. Sikringssone frisikt (sone H140) 4.1.1. Innenfor frisiktsone H140 skal avkj\u00f8rsler ha fri sikt p\u00e5 0,5 meter over plan p\u00e5 tilgrensende veg. 4.2. Faresone ras- og skredfare (sone H310) 4.2.1. Skredfaren innenfor faresonen har st\u00f8rre \u00e5rlig sannsynlighet enn 1/100. Innenfor faresonen er det forbud mot tiltak i sikkerhetsklasse S1, S2 og S3 (jf. Byggteknisk forskrift \u00a7 7-3) f\u00f8r det er Side 8 av 11 Reguleringsbestemmelser Arealplan-ID 4601_71160000 gjennomf\u00f8rt sikringstiltak slik at tilstrekkelig trygghet oppn\u00e5s. Tilstrekkelig trygghet m\u00e5 dokumenteres av fagkyndige. 4.3. Bevaring naturmilj\u00f8 (sone H560) 4.3.1. Hensynssone H560 skal sikre ivaretakelse av store eiketr\u00e6r. 4.3.2. Innenfor hensynssonen tillates ikke tiltak som for\u00e5rsaker skader p\u00e5 eiketr\u00e6rnes krone og r\u00f8tter, vurdert av fagkyndig (arborist). 4.3.3. Det er tillatt med skj\u00f8tsel, der n\u00f8dvendig beskj\u00e6ring skal utf\u00f8res av fagkyndig. 4.4. Bevaring kulturmilj\u00f8 (sone H570) 4.4.1. Hensynssone H570 omfatter bevaring av kulturmilj\u00f8 Eldre vegfar \u00abDen Stavangerske postvei\u00bb. 4.5. B\u00e5ndlegging etter lov om naturvern (sone H720) 4.5.1. Hensynssone H720_1 omfatter Rambj\u00f8ra landskapsvernomr\u00e5de med plante- og dyrelivsfredning, fredet gjennom forskrift (FOR-1981-12-11-4731) ved kgl.res. av 11. des. 1981. Form\u00e5let med vernet er \u00e5 bevare en sjelden kombinasjon av flere s\u00e6regne naturtyper, og \u00e5 bevare sjeldne plante- og dyrearter. Omr\u00e5det er verdifullt for undervisning, forskning og rekreasjon. Bestemmelsene i verneforskriften er overordnet reguleringsbestemmelsene. 5. Bestemmelsesomr\u00e5der 5.1. Bestemmelsesomr\u00e5de #1 5.1.1. Innenfor bestemmelsesomr\u00e5de #1 er eksisterende trafo etablert under bakken. 5.1.2. Det skal sikres tilgang til trafo fra veg f_V2 for n\u00f8dvendig arbeid. 5.2. Bestemmelsesomr\u00e5de #2 5.2.1. Innenfor bestemmelsesomr\u00e5de #2 tillates etablering av parkeringsgarasje for bil, sykkelparkering og boder. 5.3. Bestemmelsesomr\u00e5de #3 5.3.1. Innenfor bestemmelsesomr\u00e5de #3 skal det gjennomf\u00f8res en bekke\u00e5pning som kobler sammen bekk fra Myravegen til Myravatnet. 5.3.2. Gjen\u00e5pning av bekken skal gj\u00f8res p\u00e5 en mest mulig naturlik m\u00e5te med naturlig kantvegetasjon langs bekken og uten bruk av betong og plastring av stor stein. Viktige biologiske funksjoner skal ivaretas i utformingen av bekken. Dersom fallforholdene tillater det, skal det legges ut gytegrus for \u00f8rret. Vegetasjon skal benyttes til \u00e5 styrke dyrs vandringskorridorer og opphold langs bekken. 5.3.3. Del av bekken gjennom felt f_UTE1-UTE2 skal etableres med variasjon i bredde og kurvatur for \u00e5 sikre gode oppholdskvaliteter og mulighet for lek. 5.3.4. Del av bekken gjennom felt f_GN2 og hensynssone H720 (Rambj\u00f8ra landskapsvernomr\u00e5de) skal etableres som naturbekk med minst mulig terrenginngrep. Denne delen av bekken skal ikke lyssettes. 5.3.5. Belysning av bekkeomr\u00e5det skal minimeres. Dersom det er behov for \u00e5 etablere lys, skal det begrenses til f\u00e5, utvalgte steder og utformes slik at dyreliv hensyntas. 5.3.6. Detaljutforming av bekken skal inng\u00e5 i utomhusplan, som m\u00e5 godkjennes av Bymilj\u00f8etaten og Statsforvalteren f\u00f8r igangsettelsestillatelse. Detaljutformingen skal utf\u00f8res av landskapsarkitekt i samarbeid med vassdragskyndig biolog og hydrolog. Side 9 av 11 Reguleringsbestemmelser Arealplan-ID 4601_71160000 5.4. Bestemmelsesomr\u00e5de #4 (midlertidig bygge- og anleggsomr\u00e5de) 5.4.1. Bestemmelsesomr\u00e5de #4 kan benyttes som midlertidig bygge- og anleggsomr\u00e5de for etablering av renovasjonsareal f_RA og f_PP2. Det tillates kun enkel terrengbearbeiding innenfor #4 for \u00e5 etablere skj\u00e6ring/mur p\u00e5 maksimalt 0,7 m h\u00f8yde og liten fylling p\u00e5 maksimalt 2 m h\u00f8yde og 4 m bredde. Arealet skal tilpasses tilgrensende terreng og tils\u00e5s. 5.4.2. Bestemmelsesomr\u00e5det skal snarest, og senest 1 \u00e5r etter ferdigstilling av renovasjonsarealet tilbakef\u00f8res til sitt opprinnelige arealform\u00e5l eller stedstilpasses til den stand det var i f\u00f8r inngrepet. 5.4.3. Midlertidig bygge- og anleggsomr\u00e5de opph\u00f8rer ved ferdigstilling av f_RA eller senest 10 \u00e5r fra planens ikrafttredelsestidspunkt. 5.5. Bestemmelsesomr\u00e5de #5 - #6 (midlertidig bygge- og anleggsomr\u00e5de) 5.5.1. Bestemmelsesomr\u00e5de #5 - #6 kan benyttes som bygge- og anleggsomr\u00e5de i byggeperioden for bygging av gang- og sykkelveg, fortau og utbedring av veganlegget for \u00f8vrig. Det kan gjennomf\u00f8res n\u00f8dvendige inngrep og anleggsarbeid med dette form\u00e5l. Dette gjelder ogs\u00e5 lagring av masser og lager. 5.5.2. Bestemmelsesomr\u00e5det skal snarest, og senest 1 \u00e5r etter ferdigstilling av veganlegget tilbakef\u00f8res til sitt opprinnelige arealform\u00e5l eller stedstilpasses til den stand det var i f\u00f8r inngrepet, eller i samsvar med avtale med grunneier. 5.5.3. Midlertidig bygge- og anleggsomr\u00e5de opph\u00f8rer ved ferdigstilling av veggrunn eller senest 10 \u00e5r fra planens ikrafttredelsestidspunkt. 5.6. Bestemmelsesomr\u00e5de #7 5.6.1. Innenfor bestemmelsesomr\u00e5de #7 skal breddeutvidelse av f_V1 (innersving mot f_AVG3) opparbeides med annet dekke/fargekontrast (brostein, grus eller lignende) enn eksisterende asfalt. Dekket skal v\u00e6re overkj\u00f8rbart, men skal bidra til at vegen oppleves smalere for kj\u00f8rende. 6. Rekkef\u00f8lgebestemmelser (\u00a7 12-7 nr. 10) 6.1. F\u00f8r igangsettingstillatelse 6.1.1. F\u00f8r det kan gis igangsettingstillatelse til utbygging i felt BF1-BF3 og BB skal dokumentasjon jf. pkt. 2.5.4 og 3.1.1.p sendes inn. 6.1.2. F\u00f8r det kan gis igangsettingstillatelse for arbeid p\u00e5 kommunalt vegareal skal dokumentasjonskrav jf. pkt. 2.5.4 og 3.2.1.c v\u00e6re oppfylt. 6.2. F\u00f8r bebyggelse tas i bruk (felt BF1-BF3 og BB) 6.2.1. F\u00f8r det kan gis midlertidig brukstillatelse/ferdigattest til bebyggelse i felt BF1-BF3 og BB skal: - Uteoppholdsareal iht. MUA-krav, felt f_UTE1-UTE2, f_RA, f_V1-V2, f_V4, f_V6, f_GG, f_AVG1-AVG5, f_PP1-PP2 og f_TV v\u00e6re opparbeidet. - Bekke\u00e5pning med sidearealer i bestemmelsesomr\u00e5de #3 v\u00e6re opparbeidet iht. godkjent utomhusplan. - Terreng i bestemmelsesomr\u00e5de #4 v\u00e6re opparbeidet. - Offentlig gang- og sykkelveg og kj\u00f8reveg med sideareal (felt o_V7, o_KV, o_FO2, o_GS1-GS2, o_AVG8, o_AVG11-AVG13, o_AVT1-AVT3) v\u00e6re opparbeidet. - Det dokumenteres godkjent teknisk sluttdokumentasjon for private VA-anlegg jf. pkt. 3.1.1.q. Side 10 av 11 Reguleringsbestemmelser Arealplan-ID 4601_71160000 6.3. Rekkef\u00f8lge i tid 6.3.1. Bekken i bestemmelsesomr\u00e5de #3 kan ikke \u00e5pnes opp ved \u00e5 fjerne r\u00f8r, f\u00f8r grunnarbeidene til felt BF1-BF3, BB og f_UTE1-UTE2 er gjennomf\u00f8rt og vegene f_V1 og f_V4 og turveg f_TV er ferdig opparbeidet. Dokumenter som gis juridisk virkning gjennom henvisning i bestemmelsene Formingsveileder, datert 30.05.2024 VA-rammeplan, datert 23.02.2024 Flomnotat, datert 02.09.2024 Side 11 av 11 Reguleringsbestemmelser Arealplan-ID 4601_71160000 "
}