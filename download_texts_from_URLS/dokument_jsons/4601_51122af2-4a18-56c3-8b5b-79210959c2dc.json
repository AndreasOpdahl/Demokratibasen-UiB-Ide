{
  "dokument_id": "51122af2-4a18-56c3-8b5b-79210959c2dc",
  "doc_type": "case_minutes",
  "kommune": 4601,
  "tittel": "Saksprotokoll UHSO, 14022024, Sak 18/24, Bosetting av flyktninger 2024",
  "url": "https://bergen.kommune.no/politikere-utvalg/api/fil/bk360/9914920/Innstilling-vedtak-Bosetting-av-flyktninger-2024",
  "tekst": "Bosetting av flyktninger 2024 Utvalg for helse og sosial behandlet saken i m\u00f8tet 14.02.2024 sak 18/24 og avga f\u00f8lgende innstilling: 1. Bergen kommune vedtar \u00e5 bosette 1000 flyktninger i 2024. 25 av disse vil v\u00e6re enslige mindre\u00e5rige, og fem av disse igjen under 15 \u00e5r. Det forventes i tillegg at det kommer 50 familiegjenforente i m\u00e5lgruppen. Byr\u00e5det vil komme tilbake til bystyret med statusmelding for bosettingen i l\u00f8pet av \u00e5ret. 2. Bystyret ber byr\u00e5det komme tilbake i Revidert budsjett 2024 og 2. tertialrapport 2024 med et detaljert ressursbehov som f\u00f8lge av \u00f8kningen i bosettingen, og foresl\u00e5 budsjettjusteringer p\u00e5 inntekts- og utgiftssiden. Det skal sikres at integreringstilskuddet og tilskuddet til enslige mindre\u00e5rige flyktninger dekker kommunens utgifter til bosetting og integrering av flyktninger i 2024. 3. Bystyret ber byr\u00e5det legge til rette for en flytting til og drift av Bergen inkluderingssenter som tar hensyn til et ekstraordin\u00e6rt h\u00f8yt antall bosatte flyktninger i kommunen. Dette inneb\u00e6rer \u00e5 styrke driftsorganisasjonen ved Bergen inkluderingssenter, og midlertidig ha lokaler for \u00e5 h\u00e5ndtere ekstraordin\u00e6r tilstr\u00f8mning av flyktninger i paviljong. Det er ogs\u00e5 viktig \u00e5 videref\u00f8re deler av arbeidet i Ressurssenteret for flyktninger. 4. Byr\u00e5det gis fullmakt til \u00e5 leie inn og kj\u00f8pe ledige boliger p\u00e5 det \u00e5pne marked for \u00e5 dekke bosetting av flyktninger. Kj\u00f8pene finansieres inntil videre ved bruk av ubundne investeringsfond. Byr\u00e5det kommer tilbake til bystyret med forslag til endelig finansiering i forbindelse med Revidert budsjett 2024 og 2. tertialrapport. 5. Prosjektet for koordinering av bosetting av flyktninger med behov for helse- og omsorgstjenester fortsetter i 2024. Utvalg for helse og sosials behandling F\u00f8lgende representanter tok ordet: Karl Strydom Eidesund (H), Jeron Joseph (A), Diane Alexandra Berbain (SV), Fauzia Hussain-Wiik (A), Per J\u00f8rgensen (Frp), Christine Henriksen \u00d8degaard (MDG), Torstein Dahle (R), Per Erik G\u00e5skjenn (KrF) Forslag fremsatt i utvalget: Fauzia Hussain-Wiik (A) fremsatte p\u00e5 vegne av A, SV, KrF og MDG f\u00f8lgende alternative forslag: Punkt 1: Bergen kommune vedtar \u00e5 bosette 1200 flyktninger i 2024. 25 av disse vil v\u00e6re enslige mindre\u00e5rige, og fem av disse igjen under 15 \u00e5r. Det forventes i tillegg at det kommer 50 familiegjenforente i m\u00e5lgruppen. Byr\u00e5det vil komme tilbake til bystyret med statusmelding for bosettingen i l\u00f8pet av \u00e5ret. Diane Berbain (SV) fremsatte p\u00e5 vegne av SV f\u00f8lgende tilleggsforslag i 9 punkter: 1. Bystyret ber byr\u00e5det innf\u00f8re en bemanningsnorm i sosialtjenesten som sikrer at ansatte har tid og rom for \u00e5 bli kjent med og f\u00f8lge opp den enkeltes behov for hjelp, samt \u00f8ke andelen ansatte i sosialtjenesten med sosialfaglig kompetanse. 2. Bystyret bevilger kr. 600 000,- til Selvhjelp for innvandrere og flyktninger (SEIF). 3. Bystyret finner det sv\u00e6rt uheldig at ukrainske flyktninger har f\u00e5tt f\u00e6rre norskoppl\u00e6ringstimer som f\u00f8lge av mangel p\u00e5 klasserom. Bystyret ber byr\u00e5det om \u00e5 snarest finne en alternativ l\u00f8sning som gir ukrainske flyktninger mer omfattende norskoppl\u00e6ring. 4. Bystyret finner det uheldig at ukrainske flyktninger utelukkende blir gitt norskundervisning i adskilte klasser, noe som gj\u00f8r at de f\u00e5r mindre anledning til \u00e5 snakke norsk. N\u00e5r dette skjer i kombinasjon med f\u00e6rre undervisningstimer, f\u00e5r ukrainske flyktninger et langt d\u00e5rligere spr\u00e5koppl\u00e6ringstilbud enn andre grupper. 5. Bystyret ber byr\u00e5det avklare snarlig en stabil l\u00f8sning for den midlertige utfordringen med manglende klasseromslokaler. 6. Bystyret ber byr\u00e5det legge til rette for at ansatte som jobber med undervisning av flyktninger tilbys hele stillinger. 7. Bystyret ber byr\u00e5det om \u00e5 lage en plan for hvordan h\u00e5ndtere flyktninger fra Palestina som med tiden vil komme Bergen. 8. Bystyret ber byr\u00e5det jobbe strategisk for at staten \u00f8ker det statlige integreringstilskuddet \u00f8kes slik at bosettingen ikke g\u00e5r utover kommunens \u00f8konomi, og at tjenestetilbudet kan opprettholdes. Bergen m\u00e5 ogs\u00e5 kreve at staten \u00f8ker midler til andre tilskudd som ekstratilskudd for personer med behov for store omsorgstjenester, enslige mindre\u00e5rige (EM) og for norskoppl\u00e6ring. 9. Bergen bystyre understrekar at Bergen kommune b\u00e5de har kompetanse, evne og vilje til \u00e5 ta imot langt fleire menneske til busetjing enn det staten ber oss om. Torstein Dahle (R) fremsatte p\u00e5 vegne av R f\u00f8lgende tilleggsforslag: Bystyret ber byr\u00e5det om \u00e5 treffe tiltak for at bosettingskapasiteten kan utvides slik at henvendelser fra IMDI kan im\u00f8tekommer fullt ut. Det er n\u00f8dvendig at bosetting av et h\u00f8yere antall kan skje p\u00e5 en fullverdig m\u00e5te, og det krever kapasitetsutvidende tiltak. Christian Haugen (FrP) fremsatte p\u00e5 vegne av ungdomsr\u00e5det f\u00f8lgende tilleggsforslag: Antall norsktimer for mindre\u00e5rige skal ikke begrenses. Merknader fremsatt i utvalget: Christian Haugen (FrP) fremsatte p\u00e5 vegne av ungdomsr\u00e5det f\u00f8lgende merknader: Merknad 1 De 25 enslige mindre\u00e5rige og barnefamilier b\u00f8r prioriteres s\u00e5 langt det er mulig. Merknad 2 Familiegjenforening b\u00f8r prioriteres og splittelse av familier b\u00f8r unng\u00e5s s\u00e5 langt det er mulig. Merknad 3 2 Lavere kvalifisert tolk er bedre enn ingen tolk. Tolker type E b\u00f8r benyttes i st\u00f8rre grad i kommunens tolketjenester. Merknad 4 Det skal vurderes underveis om muligheten for \u00e5 ta imot de siste 200 er til stede. Votering: Alternativt forslag til punkt 1 fra A, SV, KrF og MDG, fremsatt av Fauzia Hussain-Wiik (A) fikk 8 stemmer (A, SV KrF, MDG, R). Innstillingens punkt 1 ble tiltr\u00e5dt med 13 stemmer (FrP, H, PP, INP, KrF, BL, A, MDG). Innstillingens punkt 2-5 ble tiltr\u00e5dt enstemmig. Tilleggsforslag fra SV, fremsatt av Diane Berbain (SV) punkt 1-5 fikk 7 stemmer (SV, A, MDG, R). Tilleggsforslag fra SV, fremsatt av Diane Berbain (SV) fikk 3 stemmer (SV, R). Tilleggsforslag fra R, fremsatt av Torstein Dahle (R) fikk 7 stemmer (SV, R, A, MDG). Tilleggsforslag fra ungdomsr\u00e5det, fremsatt av Christian Haugen (FrP) fikk 7 stemmer (SV, R, A, MDG). Merknader fra ungdomsr\u00e5det, fremsatt av Christian Haugen fikk 0 stemmer. Byr\u00e5det behandlet saken i m\u00f8tet 25.01.2024 sak 21/24 Byr\u00e5det innstiller til bystyret \u00e5 fatte f\u00f8lgende vedtak: 1. Bergen kommune vedtar \u00e5 bosette 1000 flyktninger i 2024. 25 av disse vil v\u00e6re enslige mindre\u00e5rige, og fem av disse igjen under 15 \u00e5r. Det forventes i tillegg at det kommer 50 familiegjenforente i m\u00e5lgruppen. Byr\u00e5det vil komme tilbake til bystyret med statusmelding for bosettingen i l\u00f8pet av \u00e5ret. 2. Bystyret ber byr\u00e5det komme tilbake i Revidert budsjett 2024 og 2. tertialrapport 2024 med et detaljert ressursbehov som f\u00f8lge av \u00f8kningen i bosettingen, og foresl\u00e5 budsjettjusteringer p\u00e5 inntekts- og utgiftssiden. Det skal sikres at integreringstilskuddet og tilskuddet til enslige mindre\u00e5rige flyktninger dekker kommunens utgifter til bosetting og integrering av flyktninger i 2024. 3. Bystyret ber byr\u00e5det legge til rette for en flytting til og drift av Bergen inkluderingssenter som tar hensyn til et ekstraordin\u00e6rt h\u00f8yt antall bosatte flyktninger i kommunen. Dette inneb\u00e6rer \u00e5 styrke driftsorganisasjonen ved Bergen inkluderingssenter, og midlertidig ha lokaler for \u00e5 h\u00e5ndtere ekstraordin\u00e6r tilstr\u00f8mning av flyktninger i paviljong. Det er ogs\u00e5 viktig \u00e5 videref\u00f8re deler av arbeidet i Ressurssenteret for flyktninger. 4. Byr\u00e5det gis fullmakt til \u00e5 leie inn og kj\u00f8pe ledige boliger p\u00e5 det \u00e5pne marked for \u00e5 dekke bosetting av flyktninger. Kj\u00f8pene finansieres inntil videre ved bruk av ubundne investeringsfond. Byr\u00e5det kommer tilbake til bystyret med forslag til endelig finansiering i forbindelse med Revidert budsjett 2024 og 2. tertialrapport. 3 5. Prosjektet for koordinering av bosetting av flyktninger med behov for helse- og omsorgstjenester fortsetter i 2024. 4 "
}