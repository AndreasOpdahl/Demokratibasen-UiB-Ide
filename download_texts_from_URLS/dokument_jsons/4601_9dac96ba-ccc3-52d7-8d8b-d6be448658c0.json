{
  "dokument_id": "9dac96ba-ccc3-52d7-8d8b-d6be448658c0",
  "doc_type": "case_attachment",
  "kommune": 4601,
  "tittel": "KLAGE-2022_23920-22 Vedtak-%20Bergen%2011_147%20-%20Nattlands%C3%A5sen%201-%20tilbygg%20bolig- 1140602_1_1 (1)",
  "url": "https://bergen.kommune.no/politikere-utvalg/api/fil/bk360/9862265/KLAGE-2022-23920-22-Vedtak-20Bergen-2011-147-20-20Nattlands-C3-A5sen-201-20tilbygg-20bolig-1140602-1-1-1-",
  "tekst": " V\u00e5r dato: V\u00e5r ref: 18.01.2024 2023/7446 Deres dato: Deres ref: Malgorzata Blaszczyk Saksbehandler, innvalgstelefon Lille Skjolddalen 3 Karen Elin Bakke, 5557 2126 5222 NESTTUN Bergen kommune gnr. 11 bnr.147 - Nattlands\u00e5sen 1. Klage over vedtak om tillatelse til tilbygg til bolig mm Vi viser til klage over vedtak av 25.05.2022, samt til Bergen kommunes oversendelse av klagesaken hit den 11.05.2022. Vi beklager at saksbehandlingen hos oss har tatt lang tid. Vedtak Statsforvalteren i Vestland stadfester Bergen kommunes administrative vedtak av 25.05.2022, sak BYGG -2022/20016 (KLAGE-2022/23920). Sakens bakgrunn Vi forutsetter at partene er kjent med saksdokumentene og sakens tidligere behandling, men nevner f\u00f8lgende: Bergen kommune ga den 25.05.2022 tillatelse til tilbygg til bolig p\u00e5 tre etasjer, nytt trappeforl\u00f8p, garasjeanlegg med takterrasse, etablering av ny avkj\u00f8rsel og tilh\u00f8rende terrenginngrep i ovennevnte sak p\u00e5 n\u00e6rmere vilk\u00e5r. Tiltaket krever f\u00f8lgende dispensasjoner, som ogs\u00e5 er innvilget: \u2022 Reguleringsplan nummer 30670000 for oppf\u00f8ring av tilbygg p\u00e5 3 etasjer \u2022 fra gjeldende reguleringsplankart, for oppf\u00f8ring av tilbygg i regulert fellesareal \u2022 fra gjeldende reguleringsplankart jf. pbl \u00a7 29-4, med videre henvisning til veglova, for oppf\u00f8ring n\u00e6rmere byggegrense enn 7,5 m til veikant \u2022 KDP \u00a7 3.4 for oppf\u00f8ring av tilbygg garasjeanlegg \u2022 KPA \u00a7 3, Plankrav, for oppf\u00f8ring av tilbygg Vedtaket ble p\u00e5klaget av dere den 12.06.2022. Dere er naboer i Nattlands\u00e5sen 1A, gnr.11 bnr.168. Dere har anf\u00f8rt at huset med tilbygget vil bli dobbelt s\u00e5 stort, slik at husets struktur og utseende vil endre seg fra \u00e5 fremst\u00e5 utad som tomannsbolig til \u00e5 se ut som et rekkehus. Dere viser til at tomannsboliger er mer attraktive p\u00e5 markedet enn rekkehus. Tilbygget vil derfor p\u00e5virke interessen for- og verdien av eiendommen deres negativt. Videre mener dere at kommunen har lagt for mye vekt p\u00e5 tegningene i s\u00f8knaden som viser s\u00f8rsiden av bygget. Tilbygget p\u00e5 nordsiden er ikke tilstrekkelig vurdert, og det vil bli p\u00e5 18 kvm. Videre anf\u00f8rer dere at tilretteleggingsbehov kun gj\u00f8r seg gjeldende for 2. etasje i tilbygget, da tilkomst til 1. og 3. etg. vil v\u00e6re via trapper. Dette hensynet E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/8 er derfor ikke relevant for dispensasjonsvurderingene som er foretatt for \u00f8vrige deler av tilbygget, Dere kan ikke se at fordelene av et tilbygg p\u00e5 alle tre plan er vesentlig st\u00f8rre enn ulempene. Avslutningsvis anf\u00f8rer dere at etableringen av flere bad vil kunne f\u00f8re til en problematisk ekstrabelastning p\u00e5 tomannsboligens felles avl\u00f8psr\u00f8r. Vi viser til klagen i sin helhet. Utvalg for milj\u00f8 og byutvikling behandlet saken i m\u00f8te den 25.04.2023 under sak 179/23. Klagen ble ikke tatt til f\u00f8lge. Vedtaket ble fattet med 16 mot \u00e9n stemme. Saken ble deretter sendt oss som klageinstans. Vi viser for \u00f8vrig til sakens dokumenter som vi forutsetter at partene er kjent med. Statsforvalteren finner saken tilstrekkelig opplyst, jf. forvaltningsloven ( fvl.) \u00a7 33 siste ledd. Illustrasjoner Oversiktskart som viser tiltaket. Situasjonsplan Side: 3/8 Eksisterende situasjon. Tiltakshavers bolig til h\u00f8yre. Planlagt utvidelse. Tiltakshavers bolig til h\u00f8yre. Tegninger for planlagt fasade mot nord. Garasjen til venstre. Regelverk Statsforvalteren er gitt myndighet til \u00e5 avgj\u00f8re klager som gjelder enkeltvedtak etter plan- og bygningsloven (pbl.) , se pbl. \u00a7 1-9 og rundskriv T-2/09 fra Kommunal- og distriktsdepartementet. Vi kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven (fvl.) \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyre. Plangrunnlaget Eiendommen er regulert til bolig i reguleringsplan nummer 30670000 \u00c5RSTAD. GNR 11 BNR 5, \u00d8VRE NATTLAND. I KDP 9730000 \u00c5RSTAD/FANA/BERGENHUS. Side: 4/8 Kommunedelplan Land\u00e5s (KDP LAND\u00c5S) viser eiendommen som boligomr\u00e5de. Kommuneplanens arealdel 2018 (KPA2018) viser eiendommen som ytre fortettingssone, r\u00f8d veist\u00f8ysone, konsesjonsomr\u00e5de fjernvarme, aktsomhetsomr\u00e5de steinsprang, jord flomskred og sn\u00f8skred. Det framg\u00e5r av pbl. \u00a7\u00a7 11-6 og 12-4 at kommuneplanen, kommunedelplanen og reguleringsplanen er juridisk bindende for nye eller utvidelse av eksisterende tiltak. Dispensasjon Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Etter bestemmelsens andre ledd kan det ikke gis dispensasjon \u00abdersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler\u00bb. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. For boliger skal prinsippet om universell utforming ivaretas gjennom krav til tilgjengelighet. Det f\u00f8lger av lovforarbeidene1 at avvik fra arealplaner reiser s\u00e6rlig sp\u00f8rsm\u00e5l: \u00abDe ulike planene er som oftest blitt til gjennom en omfattende beslutningsprosess og er vedtatt av kommunens \u00f8verste folkevalgte organ, kommunestyret. Planene omhandler dessuten konkrete forhold. Det skal ikke v\u00e6re en kurant sak \u00e5 fravike gjeldende plan. Dispensasjoner m\u00e5 heller ikke undergrave planene som informasjons- og beslutningsgrunnlag. Ut fra hensynet til offentlighet, samr\u00e5d og medvirkning i planprosessen, er det viktig at endringer i planer av betydning ikke skjer ved dispensasjoner, men behandles etter reglene om kommuneplanlegging og reguleringsplaner. Innstrammingen er likevel ikke til hinder for at det f.eks. dispenseres fra eldre planer som ikke er fullt utbygget, og der reguleringsbestemmelsene er til hinder eller direkte motvirker en hensiktsmessig utvikling av de gjenst\u00e5ende eiendommene.\u00bb Vilk\u00e5rene i pbl. \u00a7 19-2 er rettslige vurderingsvedtak, ikke kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Dispensasjon krever begrunnet s\u00f8knad. Begrunnelsen for \u00e5 dispensere skal etter forvaltningspraksis v\u00e6re spesiell og gjelde s\u00e6rlig for tiltaket. Kommunen skal ikke dispensere ut fra mer generelle vurderinger. Estetikk -pbl. \u00a7 29-2 I f\u00f8lge pbl. \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen legge vekt p\u00e5 hensynet til viktige historiske, arkitektoniske og andre kulturelle verdier. 1 Ot. prp. nr. 32( 2007-2008) side 242. Side: 5/8 Vurderingen av visuelle kvaliteter h\u00f8rer under bygningsmyndighetenes forvaltningsskj\u00f8nn. Dette rettslige utgangspunktet er ogs\u00e5 lagt til grunn av Sivilombudet i sak SOM-2015-2528. V\u00e5r vurdering Tilretteleggingsbehov og dispensasjon S\u00f8knaden om tilbygget og garasje mot \u00f8st og nord er begrunnet med behovet for s\u00e6rlig tilrettelegging slik at familien kan fortsette \u00e5 bo i boligen. Dere anf\u00f8rer bl.a. at tilbygget er planlagt over tre etasjer. Tegningene viser imidlertid at bare andre etasje vil ha s\u00e6rlig tilrettelegging, da tilkomsten til plan \u00e9n og tre vil v\u00e6re via trapper. Det anf\u00f8res ogs\u00e5 at det er planlagt fire bad, som dere heller ikke mener det er behov for. Dere kan derfor ikke se at fordelene med et tilbygg over tre plan er vesentlig st\u00f8rre enn ulempene. Vilk\u00e5rene for \u00e5 gi dispensasjon f\u00f8lger som nevnt av pbl. \u00a7 19-2.Det er to vilk\u00e5r som begge m\u00e5 v\u00e6re oppfylt for at dispensasjon skal kunne gis. For det f\u00f8rste kan dispensasjon bare gis dersom hensynene bak bestemmelsene det dispenseres fra, hensynene i lovens form\u00e5lsbestemmelse eller nasjonale eller regionale interesser, ikke blir vesentlig tilsidesatt. Klagens innhold gir ikke n\u00e6rmere grunn til \u00e5 vurdere dette vilk\u00e5ret n\u00e6rmere. Vi viser til kommunens vurderinger som er gjort av dette vilk\u00e5ret i administrativt vedtak av 25.05.2022 og ved klagebehandlingen, og tiltrer disse. I tillegg m\u00e5 fordelene ved en dispensasjon v\u00e6re klart st\u00f8rre enn ulempene, jf. pbl. \u00a7 19-2. Behovet for s\u00e6rlig tilrettelegging er l\u00f8ftet frem som en fordel i denne saken. Tiltakshaver har helsemessige utfordringer, men vil f\u00e5 \u00f8ket livskvalitet gjennom tiltakene som er godkjent. Vi viser til at lovforarbeidene til plan- og bygningsloven forutsetter at individuelle forhold knyttet til s\u00f8kers person skal kunne vektlegges ved dispensasjonsvurderingen etter omstendighetene.2 Det er s\u00e5ledes forutsatt at det i saker hvor det foreligger helt spesielle sosialmedisinske, personlige og menneskelige forhold, kan slike hensyn tillegges vekt. Det er imidlertid understreket i forarbeidene at \u00abslike hensyn normalt ikke har avgj\u00f8rende vekt\u00bb.3 Hensynet til universell utforming st\u00e5r imidlertid i en s\u00e6rstilling ettersom prinsippet er nedfelt i lovens form\u00e5lsbestemmelser \u00a7 1-1 femte ledd. Det vil derfor v\u00e6re et s\u00e6rlig moment for \u00e5 gi dispensasjon, og kan etter forholdene v\u00e6re avgj\u00f8rende.4 I denne saken vurderer vi at de individuelle forholdene knyttet til s\u00f8kers person er \u00e5 anse som fordeler av stor vekt i vurderingen etter pbl. \u00a7\u00a7 19-2 og \u00a7 1-1 femte ledd ettersom tiltakshaver vil f\u00e5 en tilrettelagt bolig som vil gi \u00f8kt livskvalitet. Vi vil ogs\u00e5 vektlegge kommunens vurdering av at tilbygget ikke vil g\u00e5 vesentlig p\u00e5 bekostning av boligens s\u00e6rpregede arkitektur. Det er vist til f\u00f8lgende i rammetillatelsen av 25.05.2022: \u00abBoligen blir forlenget med samme m\u00f8neh\u00f8yde og volum som eksisterende hus, og med tilsvarende vindus og balkongutforming, samt materialutf\u00f8relse. Garasjen som etableres har et annet uttrykk enn bolighuset, men fordi garasje og bolig er plassert p\u00e5 hver side av et nytt trappeforl\u00f8p, er ikke de to tilbyggene i direkte kontakt med hverandre, hvilket gj\u00f8r at boligens arkitektoniske verdi ikke forringes. Videre har vi sett at plasseringen av tiltaket er den eneste mulige plassering av tiltak som kan tilpasninger for en helsemessig utfordrende situasjon. Tiltaket hadde ikke blitt bedre belyst gjennom utarbeiding av plan. Vi anser ogs\u00e5 presedensen til \u00e5 v\u00e6re minimal, da dispensasjonene vurderes i lys av 2 Ot. prp. nr. 32 (2007-2008) side 242. 3 Samme referanse. 4 O.J Pedersen m fl. \u00abPlan- og bygningsrett\u00bb del 2 tredje utgave side 222. Side: 6/8 en sv\u00e6rt spesiell helsemessig situasjon for tiltakshaver. Vi slutter oss til denne vurderingen. Det er imidlertid en ulempe at garasjeanlegget er noe stort. St\u00f8rrelsen p\u00e5 garasjeanlegget skyldes imidlertid behovet for flere kj\u00f8ret\u00f8y for \u00e5 im\u00f8tekomme en endring av livssituasjonen. Vi legger derfor til grunn at garasjens st\u00f8rrelse er tilpasset de s\u00e6rlig behovene som har oppst\u00e5tt. Det er ogs\u00e5 uheldig at uheldig at felles gr\u00f8ntarealer bygges ned, men plassering inn mot et veikryss hvor det alt er etablert h\u00f8ye murer reduserer omr\u00e5dets tilgjengelighet, Dere har ogs\u00e5 vist til at fordelene ved en dispensasjon likevel ikke er klart st\u00f8rre enn ulempene, da f\u00f8rste og tredje etasje i tilbygget bare er tilgjengelige per trapp. I likhet med Bergen kommune viser vi til at tilbygget er utformet p\u00e5 en slik m\u00e5te at det ivaretar b\u00e5de hensynet til tilrettelegging og hensynet til gode visuelle kvaliteter, og at en utvidelse av kun 2. etasje ville v\u00e6rt vanskelig \u00e5 utf\u00f8re p\u00e5 en tilfredsstillende m\u00e5te. Samtidig f\u00f8rer tiltaket til at eiendommen blir bedre utnyttet, uten at det i for stor grad g\u00e5r p\u00e5 bekostning av andre hensyn, som for eksempel arkitektur og regulert fellesareal. Vi er etter dette, og i likhet med Bergen kommune, kommet til at fordelen ved en dispensasjon er klart st\u00f8rre enn ulempene, jf. pbl. \u00a7 19-2. De kumulative vilk\u00e5rene for \u00e5 gi dispensasjon er etter dette oppfylt, jf. pbl. \u00a7 19-2. Kommunen \u00abkan\u00bb da gi dispensasjon i medhold av pbl. \u00a7 19-2. \u00abKan\u00bb-vurderingen er underlagt kommunens frie skj\u00f8nn, og Statsforvalteren skal derfor legge stor vekt p\u00e5 hensynet til det kommunale selvstyret i vurderingen av om dispensasjon skal gis, jf. fvl. \u00a7 34 andre ledd. Vi har ikke merknader til at kommunen har valgt \u00e5 gi dispensasjon i denne saken, men minner om at \u00abkan\u00bb- vurderingen skal synliggj\u00f8res i vedtaket. Pbl. \u00a7 29-2 Tilbygg p\u00e5 nordsiden Dere har ogs\u00e5 vist til at gjeldende at tilbygget p\u00e5 nordsiden ikke har blitt tilstrekkelig vurdert av kommunen. Dere anf\u00f8rer at fasaden mot nord vil bli endre totalt med et tilbygg p\u00e5 18 m2. Et slikt tilbygg vil etter deres vurdering endre husets struktur og hovedinngangen p\u00e5 nordsiden i betydelig grad. Vi forst\u00e5r anf\u00f8rselen slik at dere mener at tiltaket ikke har gode nok estetiske kvaliteter, jf. pbl. \u00a7 29- 2. Lovgiver har i forarbeidene til plan- og bygningsloven gitt uttrykk for at kommunen er best egnet til \u00e5 foreta de skj\u00f8nnsmessige vurderingene som pbl. \u00a7 29-2 gir uttrykk for, basert p\u00e5 lokal byggeskikk og lokalpolitisk styring av den visuelle utvikling i kommunen.5 De kommunale bygningsmyndighetene har derfor et fritt skj\u00f8nn ved vurderingen av om et tiltak har gode visuelle kvaliteter. Som klageinstans skal Statsforvalteren legge stor vekt p\u00e5 hensynet til det kommunale selvstyret ved pr\u00f8ving av det frie skj\u00f8nnet, jf. fvl. \u00a7 34 andre ledd tredje punktum. Kommunen vil likevel ha plikt til \u00e5 foreta en forsvarlig vurdering av tiltakets kvaliteter etter kriteriene i pbl. \u00a7 29-2, og vedtaket m\u00e5 begrunnes i tr\u00e5d med fvl. \u00a7 24 og 25. Kommunen har i vedtak av 25.05.2022 vist til f\u00f8lgende: \u00abVi vurderer at tilbygg bolig etableres som en videref\u00f8ring av boligens arkitektur, b\u00e5de n\u00e5r det gjelder volum, h\u00f8yde, vindusformat, ny balkong med tilsvarende rekkverk, og kledning. Vi understreker viktigheten med at boligens forlengelse er utf\u00f8rt i samme spr\u00e5kdrakt og materialutf\u00f8relse som opprinnelig tomannsbolig jfr innsendte tegninger. 5 Ot.prp. nr. 45 (2007-2008) side 230. Side: 7/8 I forbindelse med etablering av garasjeanlegg er utformingen av dette en tilrettelegging for tiltakshavers helsemessige tilstand. Garasjen er etablert med heis. Selv om garasjeanlegget har en annen utforming av boligen, vurderer vi at garasjen ikke vesentlig forringer eksisterende bolig. Garasjen underordner seg boligen tydelig i volum og h\u00f8yde. Det er vesentlig at det er prosjektert et trappeforl\u00f8p mellom bolig og garasjeanlegg, som gir boligen nok \u00abluft\u00bb til \u00e5 beholde sitt selvstendig uttrykk, uten at det arkitektoniske s\u00e6rpreget blir bygget ned. I likhet med Byantikvarens uttale av 18.05.22 er vi enige i at garasjen b\u00f8r utf\u00f8res med tett liggende rekkverk i trepanel tilsvarende boligens plan 2, for \u00e5 samspille bedre med boligens arkitektur. Vi godkjenner tiltaket p\u00e5 vilk\u00e5r om at rekkverket endrer uttrykk. Det skal foreligge reviderte tegninger av tiltaket senest ved s\u00f8knad om igangsettingstillatelse. Et hvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering, jf. plan- og bygningsloven \u00a7 29-2. Etter v\u00e5rt syn er bestemmelsen ivaretatt for oms\u00f8kte tiltak med vilk\u00e5r gitt i pkt. 2.2.\u00bb Videre har kommunen vurdert tilbygget p\u00e5 vedtakets side fire. Slik vi ser det har Bergen kommunen foretatt en grundig og forsvarlig vurdering av tiltaket opp mot pbl. \u00a7 29-2. Vi vurderer det slik at kravene til begrunnelse i fvl. \u00a7\u00a7 24 og 25 er oppfylt. Vi er ogs\u00e5 enig i de skj\u00f8nnsmessige vurderingene som kommunen har gjort etter pbl. \u00a7 29-2, og viser s\u00e6rlig til at tiltaket er godt tilpasset eksisterende bygg og vil heller ikke vil bryte med bygningsmassen i omr\u00e5det. Redusert verdi Dere har vist til at tiltaket vil redusere deres eiendom i verdi. Vi viser til at dette er et forhold av privatrettslig art, og som ikke reguleres av plan- og bygningsloven. Vi g\u00e5r derfor ikke n\u00e6rmere inn p\u00e5 denne anf\u00f8rselen. Belastning p\u00e5 avl\u00f8pssystemet Dere viser ogs\u00e5 til at boligen vil f\u00e5 fire bad. Dere anf\u00f8rer at den \u00f8kte belastningen p\u00e5 avl\u00f8pssystemet vil resultere i tette r\u00f8r, samt at levetiden p\u00e5 avl\u00f8psr\u00f8rene vil bli betydelig redusert. Vi viser til at tiltakshaver, ved ansvarlige representanter, har ansvar for \u00e5 prosjektere og utf\u00f8re avl\u00f8psanlegget slik at det tilfredsstiller kravene i TEK 17 \u00a7 15-8. Oppsummering Vi har med dette vurdert sakens faktiske og rettslige sider, men har ikke funnet grunn til \u00e5 endre administrativt vedtak av 25.05.2022. Klagen har ikke f\u00f8rt fram. Vedtaket v\u00e5rt er endelig og kan ikke p\u00e5klages videre, jf. fvl. \u00a7 28. Med hilsen Jorunn Fosse Fidjest\u00f8l Karen Elin Bakke seniorr\u00e5dgiver seniorr\u00e5dgiver Dokumentet er elektronisk godkjent Side: 8/8 Kopi til: SIVILARKITEKT JON EIRIK FJ\u00d8RTOFT R\u00f8tingavegen 339 5216 LEPS\u00d8Y Shailesh R Narawane Nattlands\u00e5sen 1 5231 Paradis BERGEN KOMMUNE Postboks 7700 5020 BERGEN Mottakerliste: Malgorzata Blaszczyk Lille Skjolddalen 3 5222 NESTTUN Janusz Blaszczyk Lille Skjolddalen 3 5222 NESTTUN "
}