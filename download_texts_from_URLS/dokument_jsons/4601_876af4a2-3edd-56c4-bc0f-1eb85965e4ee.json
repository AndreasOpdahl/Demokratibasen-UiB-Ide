{
  "dokument_id": "876af4a2-3edd-56c4-bc0f-1eb85965e4ee",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten, datert 09.03.2023",
  "url": "https://bergen.kommune.no/politikere-utvalg/api/fil/bk360/9463949/Uttalelse-fra-Bymiljoetaten-datert-09-03-2023",
  "tekst": " Bymilj\u00f8etaten SWECO NORGE AS V\u00e5r referanse: 2023/08664-2 Postboks 80 Sk\u00f8yen Saksbehandler: Marianne Rindedal Jetmundsen Dato: 9. mars 2023 0212 OSLO Deres ref.: Ytrebygda - gnr 106 bnr 226 - Eikeneset 33 - Nybygg bolig - \u00d8nske om dialog vedr. vilk\u00e5r- Svar fra Bymilj\u00f8etaten Saken gjelder Bymilj\u00f8etaten viser til henvendelse ang\u00e5ende en tidligere byggesak som gjelder oppf\u00f8ring av ny enebolig p\u00e5 adresse Eikeneset 33 (2018/03696-2). Bymilj\u00f8etaten, den gang Gr\u00f8nn Etat, frar\u00e5det ikke at det ble gitt dispensasjon til \u00e5 bygge bolig, men vurderte at det burde settes vilk\u00e5r om \u00e5 bevare st\u00f8rre furutr\u00e6r p\u00e5 tomten for \u00e5 dempe negativ fjernvirkning av boligen fra sj\u00f8. Dette vilk\u00e5ret har v\u00e6rt av vesentlig betydning for byggetillatelsen og det ble gitt en endelig tillatelse med f\u00f8lgende vilk\u00e5r stilt av Komite for milj\u00f8 og byutvikling: \u00abDet vert stilt vilk\u00e5r om at trea markert med svart i illustrasjonsplan datert 07.12.2017 skal bevarast.\u00bb Det er n\u00e5 en problemstilling knyttet til at det ikke lar seg gj\u00f8re \u00e5 beholde alle tr\u00e6rne som skulle bevares, slik det var vist p\u00e5 illustrasjonsplanen. Tr\u00e6rne og plantegningene er vurdert av arborist, og det konkluderes med at det ikke er realistisk \u00e5 bevare alle de nevnte tr\u00e6rne. Det vil skje og har skjedd skade i rotsone i forbindelse med graving og sprenging for \u00e5 bygge i henhold til gitt byggetillatelse, og arborist vurderer at tr\u00e6rne vil bli ustabile og utgj\u00f8re en risiko for aktuell eiendom, og omkringliggende eiendommer. For \u00e5 kunne fullf\u00f8re bygging av godkjent enebolig, vil det s\u00f8kes om \u00e5 endre vilk\u00e5ret stilt av Komite for milj\u00f8 og byutvikling. Det m\u00e5 fjernes seks tr\u00e6r (fire furutr\u00e6r og to bj\u00f8rketr\u00e6r). Et eksempelfoto som viser utf\u00f8rt gravingsarbeid sv\u00e6rt n\u00e6rme tr\u00e6rne og deres rotsone. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Vurdering Det ble stilt et vilk\u00e5r for byggetillatelse av bolig, og Bymilj\u00f8etaten anser det som sv\u00e6rt uheldig at det da ikke har blitt gjort tilstrekkelige tiltak for \u00e5 sikre tr\u00e6rne. Begrunnelsen for gitt vilk\u00e5r var skjerming og \u00e5 redusere husets fjernvirkning fra sj\u00f8. S\u00e6rlig furutr\u00e6rne er store, og det vil ta lang tid \u00e5 erstatte den funksjonen disse tr\u00e6rne har hatt, b\u00e5de biologisk og landskapsmessig. Selv med planting av nye tr\u00e6r, vil det ta lang tid \u00e5 f\u00e5 tilbake funksjonene det var som hensikt \u00e5 bevare i gitt vilk\u00e5r. Slik tr\u00e6rne st\u00e5r n\u00e5 som f\u00f8lge av byggetiltak, utgj\u00f8r de en risiko pga ustabilitet og det er vurdert av arborist at de b\u00f8r fjernes. Bymilj\u00f8etaten har f\u00e5tt tilsendt rapport og bilder, og er enig i at tr\u00e6rne b\u00f8r fjernes av sikkerhetsmessige grunner. Det blir foresl\u00e5tt \u00e5 plante seks nye tr\u00e6r som et avb\u00f8tende tiltak, tre furutr\u00e6r og tre bj\u00f8rketr\u00e6r. Utklipp fra illustrasjonsplan til venstre viser tr\u00e6r som m\u00e5 fjernes (markert i gult). Utklipp fra illustrasjonsplan til h\u00f8yre viser planteplan for nye tr\u00e6r (r\u00f8de markeringer er bj\u00f8rk, gr\u00f8nne er furu). Bymilj\u00f8etaten vurderer at beplantning av nye tr\u00e6r vist i illustrasjonsplan er et tilstrekkelig avb\u00f8tende tiltak. Dette ettersom skaden allerede er skjedd p\u00e5 de eksisterende tr\u00e6rne og det ikke lar seg gj\u00f8re \u00e5 bevare disse. Bymilj\u00f8etaten vurderer at det m\u00e5 stilles nytt vilk\u00e5r om at de nye tr\u00e6rne blir plantet slik som illustrert, og det m\u00e5 sikres at tr\u00e6rne har tilstrekkelig plass og gode levevilk\u00e5r. Det gjelder ogs\u00e5 de gjenv\u00e6rende tr\u00e6rne av de som skulle bevares. Med hilsen Bymilj\u00f8etaten Tord Honne Holgernes - avdelingsleder Marianne Rindedal Jetmundsen - saksbehandler/naturforvalter Dokumentet er godkjent elektronisk. Side 2 av 2 "
}