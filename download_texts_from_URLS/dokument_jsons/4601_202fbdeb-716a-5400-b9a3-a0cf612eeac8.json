{
  "dokument_id": "202fbdeb-716a-5400-b9a3-a0cf612eeac8",
  "doc_type": "meeting_minutes",
  "kommune": 4601,
  "tittel": "Protokoll utvalg for helse og sosial 05.02.2025",
  "url": "https://bergen.kommune.no/politikere-utvalg/api/fil/bk360/12053746/Protokoll-utvalg-for-helse-og-sosial-05-02-2025",
  "tekst": " BERGEN KOMMUNE Protokoll Utvalg for helse og sosial Den 05. feb. 2025 holdt utvalg for helse og sosial m\u00f8te i M\u00f8terom Store/Lille Milde, 2. etasje i Bergen R\u00e5dhus fra kl. 16:00 til kl.20:45. Til stede under opprop: Eivind N\u00e6vdal-Bolstad (H) Kjersti Pettersen (H) Karl Strydom Eidesund (H) Birgit Nistad (H) - vara Even S\u00f8rland (A) Fauzia Hussain-Wiik (A) Jeron Joseph (A) Per J\u00f8rgensen (FrP) Christian Emil Haugen (FrP) Diane Alexandra Berbain (SV) Ann Kristin Helland Ramstr\u00f8m (SV) Bjarte Bj\u00f8rsvik (MDG) - vara Frode H\u00e5kon Helleb\u00f8 (BL) Elin Brandt \u00c5dlandsvik (INP) Torstein Dahle (R) Per Erik G\u00e5skjenn (KrF) Tom-Ove Koteng Monsen (PP) Forfall: Bj\u00f8rn-Frode Schjelderup (H) Christine Henriksen \u00d8degaard (MDG) Delvis forfall Per J\u00f8rgensen (FrP) ble avl\u00f8st av Britt Kristi T\u00f8nnesen (FrP) fra kl.19.30 til m\u00f8teslutt. Fra byr\u00e5dsavdelingen for Byr\u00e5d Marte Monstad (FrP) eldre, helse og omsorg: Kommunaldirekt\u00f8r Kjell Wolff Fra byr\u00e5dsavdeling for Byr\u00e5d Charlotte Spurkeland (H) barnevern, sosiale tjenester Kommunaldirekt\u00f8r Bel\u00e9n Birkenes og mangfold: M\u00f8teleder: Utvalgsleder Christian Emil Haugen (FrP) Fra bystyrets kontor: Fagleder \u00d8ivind Hauge St\u00f8le R\u00e5dgiver Helene Halse 1 Muntlige innlegg og orienteringer Tidspunkt Aktivitet 16.10 \u2013 16.30 Orientering fra Statsforvalteren ved Liv Signe Navarsete og \u00d8ystein Breirem Jacobsen 16:40 \u2013 17:00 Orientering fra Bufetat ved regionsdirekt\u00f8r Marianne Kildedal 17:10 \u2013 17:15 Kommentarer fra FO ved Ola Mikalsen 17:20 - 17:25 Kommentarer fra byr\u00e5d for barnevern, sosiale tjenester og mangfold, Charlotte Spurkeland 17:25 \u2013 17:35 Muntlig innlegg om KLAR-studien ved Silje M\u00e6land 17:40 \u2013 17:50 Muntlig innlegg fra Driv - Senter for kvinnehelseforskning ved Helen Koldal 17:55 - 18:05 Orientering om bostedsl\u00f8se ved byr\u00e5d for barnevern, sosiale tjenester og mangfold, Charlotte Spurkeland. 2 Saksliste Saksnr. Arkivsak Sakstittel 2023/257814-67 Innkalling utvalg for helse og sosial 05.02.2025 2025/90196-1 Muntlige sp\u00f8rsm\u00e5l til m\u00f8te i utvalg for helse og sosial 05.02.2025 8/25 2025/90204-1 Innkomne svar p\u00e5 skriftlige sp\u00f8rsm\u00e5l til utvalg for helse og sosial 05.02.2025 9/25 2023/257817-28 Godkjenning av protokoll fra m\u00f8te 15.01.2025 10/25 2023/261673-28 Saker til gjennomsyn utvalg for helse og sosial 05.02.2025 11/25 2024/136313-3 Representantforslag fra Christine \u00d8degaard (MDG) og Katrine N\u00f8dtvedt (MDG) om kortere arbeidstid i hjemmesykepleien 12/25 2024/160045-8 H\u00f8ringsuttalelse - H\u00f8ring - NOU 2024:17 Kommersielle og ideelle akt\u00f8rers rolle i fellesskapets velferdstjenester 13/25 2024/192037-3 H\u00f8ringsuttalelse - Veileder til lov og forskrift for helse- og omsorgstjenester til innsatte i fengsel 14/25 2023/48804-17 Revidering av etisk standard i Bergen kommune 15/25 2023/241125-7 Forvaltningsrevisjon av sosiale tjenester 16/25 2024/153733-1 Kontrollutvalgets \u00e5rsrapportering 2024 17/25 2025/03653-1 Plan for kontrollutvalgets virksomhet i 2025 - m\u00f8te- og aktivitetsplan 18/25 2023/257818-31 Eventuelt til m\u00f8te helse og sosial 05.02.2025 3 Innkalling utvalg for helse og sosial 05.02.2025 Utvalg for helse og sosial behandlet saken i m\u00f8tet 05.02.2025: Det var ingen merknader til sakskart og innkallingen. [Lagre saksprotokoll] [Lagre vedtak] Muntlige sp\u00f8rsm\u00e5l til m\u00f8te i utvalg for helse og sosial 05.02.2025 Utvalg for helse og sosial behandlet saken i m\u00f8tet 05.02.2025: 9. Karl Strydom Eidesund (H) stilte sp\u00f8rsm\u00e5l om MO-senter p\u00e5 Gyldenpris. Byr\u00e5d Charlotte Spurkeland besvarte sp\u00f8rsm\u00e5let. 10. Fauzia Hussain-Wiik (A) stilte sp\u00f8rsm\u00e5l om h\u00e5ndtering av rusmilj\u00f8et etter omlegging av V\u00e5gsbunnen. Byr\u00e5d Charlotte Spurkeland besvarte sp\u00f8rsm\u00e5let. Fauzia Hussain-Wiik (A) stilte oppf\u00f8lgingssp\u00f8rsm\u00e5l. Byr\u00e5d Charlotte Spurkeland besvarte sp\u00f8rsm\u00e5let. 11. Diane Alexandra Berbain (SV) stilte sp\u00f8rsm\u00e5l om \u00abAnnes\u00bb oppf\u00f8lging av barnevernet. Byr\u00e5d Charlotte Spurkeland besvarte sp\u00f8rsm\u00e5let. Diane Alexandra Berbain (SV) stilte oppf\u00f8lgingssp\u00f8rsm\u00e5l. Byr\u00e5d Charlotte Spurkeland besvarte sp\u00f8rsm\u00e5let. 12. Bjarte Bj\u00f8rsvik (MDG) stilte sp\u00f8rsm\u00e5l om Allehelgens gate 5 som MO-senter. Byr\u00e5d Charlotte Spurkeland besvarte sp\u00f8rsm\u00e5let. 13. Jeron Joseph (A) stilte sp\u00f8rsm\u00e5l om n\u00e5r det kommer en avklaring om Allehelgensgate 5 som passende MO-senter. Byr\u00e5d Charlotte Spurkeland besvarte sp\u00f8rsm\u00e5let. Jeron Joseph (A) stilte oppf\u00f8lgingssp\u00f8rsm\u00e5l Byr\u00e5d Charlotte Spurkeland besvarte sp\u00f8rsm\u00e5let. 14. Ann Kristin Helland Ramstr\u00f8m (SV) om situasjonen ved MO - senteret Gyldenpris. Byr\u00e5d Charlotte Spurkeland besvarte sp\u00f8rsm\u00e5let. Ann Kristin Helland Ramstr\u00f8m (SV) stilte oppf\u00f8lgingssp\u00f8rsm\u00e5l. Byr\u00e5d Charlotte Spurkeland besvarte sp\u00f8rsm\u00e5let. [Lagre saksprotokoll] [Lagre vedtak] 8/25 Innkomne svar p\u00e5 skriftlige sp\u00f8rsm\u00e5l til utvalg for helse og sosial 05.02.2025 Utvalg for helse og sosial behandlet saken i m\u00f8tet 05.02.2025 sak 8/25: F\u00f8lgende saker ble sendt ut i forkant av m\u00f8tet: - Svar p\u00e5 skriftlige sp\u00f8rsm\u00e5l nr. 1 fra Christian Haugen (FrP) om styrking av tiltak mot vold i n\u00e6re relasjoner og partnerdrap - Svar p\u00e5 skriftlig sp\u00f8rsm\u00e5l nr. 2 fra Christian Haugen (FrP) om bemanning og servicemedarbeidere p\u00e5 sykehjem under Arbeiderpartiets byr\u00e5dsperiode - Utvalg for helse og sosial 4 - Svar p\u00e5 skriftlig sp\u00f8rsm\u00e5l nr. 3 fra Christian Haugen (FRP) om tiltak for trygghet i offentlige rom: 'Ask for Angela' i Bergen - Utvalg for helse og sosial - Svar p\u00e5 skriftlig sp\u00f8rsm\u00e5l nr. 4 fra Christian Haugen (FRP) om manglende ressurser hos barnevernet - Utvalg for helse og sosial - Svar p\u00e5 skriftlig sp\u00f8rsm\u00e5l nr. 5 fra Christian Haugen (FRP) til sosialbyr\u00e5den om omfanget av overgrep fra ansatte i barnevernet mot barn i Bergen - utvalg for helse og sosial - Svar p\u00e5 skriftlig sp\u00f8rsm\u00e5l nr. 7 fra Fauzia Hussein-Wiik (A) til sosialbyr\u00e5den om h\u00f8yt sykefrav\u00e6r i barnevernet \u2013 utvalg for helse og sosial [Lagre saksprotokoll] [Lagre vedtak] 9/25 Godkjenning av protokoll fra m\u00f8te 15.01.2025 Utvalg for helse og sosial behandlet saken i m\u00f8tet 05.02.2025 sak 9/25 og fattet f\u00f8lgende vedtak: Protokollen ble godkjent. Utvalg for helse og sosials behandling Ingen representanter tok ordet. [Lagre saksprotokoll] [Lagre vedtak] 10/25 Saker til gjennomsyn utvalg for helse og sosial 05.02.2025 Utvalg for helse og sosial behandlet saken i m\u00f8tet 05.02.2025 sak 10/25: F\u00f8lgende dokumenter ble sendt ut i forkant av m\u00f8tet: - Orienteringsskriv - H\u00f8ringsuttalelse til forslag om endringer i forskrift om sosiale tjenester for personer uten fast bopel i Norge - H\u00f8ringsuttalelse til forslag om endringer i forskrift om sosiale tjenester for personer uten fast bopel i Norge - Orienteringsskriv - H\u00f8ringsuttale til H\u00f8ring - Pilotering av ambulant spesialisthelseteam til barn og unge med h\u00f8y risiko for \u00e5 skade andre - H\u00f8ringsuttale til H\u00f8ring - Pilotering av ambulant spesialisthelseteam til barn og unge med h\u00f8y risiko for \u00e5 skade andre - H\u00f8ringsuttalelse - Fysisk aktivitet i forebygging og behandling - anbefaling om fysisk aktivitet ved depresjon - H\u00f8ringsuttalelse - Kompetansekrav for leger i kommunale helse- og omsorgstjeneste - Referat fra AU-m\u00f8te, UHSO 28. januar 2025 - Orienteringsskriv - H\u00f8ringsuttalelse - Fysisk aktivitet i forebygging og behandling - anbefaling om fysisk aktivitet ved depresjon Utvalg for helse og sosials behandling Ingen representanter tok ordet. [Lagre saksprotokoll] [Lagre vedtak] 5 11/25 Representantforslag fra Christine \u00d8degaard (MDG) og Katrine N\u00f8dtvedt (MDG) om kortere arbeidstid i hjemmesykepleien Utvalg for helse og sosial behandlet saken i m\u00f8tet 05.02.2025 sak 11/25 og avga f\u00f8lgende innstilling: Bystyret avviser representantforslaget p\u00e5 bakgrunn av svar fra byr\u00e5det. Utvalg for helse og sosials behandling F\u00f8lgende representanter tok ordet: Bjarte Bj\u00f8rsvik (MDG), Karl Styrdom Eidesund (H), Even S\u00f8rland (A), Christian Emil Haugen (FrP), Diane Alexandra Berbain (SV) Torstein Dahle (R), Per-Erik G\u00e5skjenn (KrF), Fauzia Hussain-Wiik (A), Ann Kristin Ramstr\u00f8m (SV), Kjersti Pettersen (H), Elin Brandt \u00c5dlandsvik (INP). Forslag fremsatt i utvalget: Bjarte Bj\u00f8rsvik (MDG) fremsatte p\u00e5 vegne av MDG innstillingen (forslagsstillers forslag til vedtak): Bystyret ber byr\u00e5det sette i gang et pilotprosjekt med redusert arbeidstid i hjemmesykepleien i Bergen, med m\u00e5l om \u00e5 \u00f8ke rekrutteringen og redusere sykefrav\u00e6ret Christian Emil Haugen (FrP) fremsatte p\u00e5 vegne av H, FrP, INP, BL og PP f\u00f8lgende alternative forslag: Bystyret avviser representantforslaget p\u00e5 bakgrunn av svar fra byr\u00e5det. Fauzia Hussain-Wiik (A) fremsatte p\u00e5 vegne av A og MDG, f\u00f8lgende tilleggsforslag i 3 punkter: 1. Bystyret ber byr\u00e5det om en systematisk evaluering med \u00e5 sammenligne frav\u00e6rstall, rekruttering og trivsel f\u00f8r og etter innf\u00f8ringen. 2. Bystyret ber byr\u00e5det om \u00e5 pr\u00f8ve ut kortere arbeidsdag i stillinger der rekrutteringsutfordringene er s\u00e6rlig store, for \u00e5 vurdere o tiltaket bidrar til \u00f8kt s\u00f8king og lavere turnover. 3. Bystyret ber byr\u00e5det om \u00e5 jobbe for bedre organisering av arbeidstiden for \u00e5 sikre effektiv drift selv med kortere dager. Diane Alexandra Berbain (SV) fremsatte p\u00e5 vegne av SV, f\u00f8lgende tilleggsforslag: 1. Bystyret ber byr\u00e5det sammen med tillitsvalgte om \u00e5 legge en plan for gradvis innf\u00f8ring av seks timers arbeidsdag med full l\u00f8nnskompensasjon i kommunen. 2. P\u00e5 bakgrunn av vedtak i sak 194/21, ber utvalget at byr\u00e5det presenterer synspunktene fra de tillitsvalgte i denne saken i forkant av behandlingen i bystyrem\u00f8tet. 6 Votering: Alternativt forslag fra H, FrP, INP, BL og PP, fremsatt av Christan Emil Haugen (FrP) ble vedtatt med 10 stemmer (H, FrP, INP, BL, KrF, PP). Forslagstillers forslag til vedtak, fremsatt av Bjarte Bj\u00f8rsvik (MDG) fikk 7 stemmer (A, SV, MDG, R). Tilleggsforslag punkt 1-3 fra A og MDG, fremsatt av Fauzia Hussain-Wiik (A), fikk 7 stemmer (A, SV, MDG, R). Tilleggsforslag 1 fra SV, fremsatt av Diane Alexandra Berbain (SV) fikk 4 stemmer (SV, MDG, R). Tilleggsforslag 2 fra SV, fremsatt av Diane Alexandra Berbain (SV) fikk 7 stemmer (A, SV, MDG, R). Forslagsstillers forslag til vedtak: Bystyret ber byr\u00e5det sette i gang et pilotprosjekt med redusert arbeidstid i hjemmesykepleien i Bergen, med m\u00e5l om \u00e5 \u00f8ke rekrutteringen og redusere sykefrav\u00e6ret. [Lagre saksprotokoll] [Lagre vedtak] 12/25 H\u00f8ringsuttalelse - H\u00f8ring - NOU 2024:17 Kommersielle og ideelle akt\u00f8rers rolle i fellesskapets velferdstjenester Utvalg for helse og sosial behandlet saken i m\u00f8tet 05.02.2025 sak 12/25 og fattet f\u00f8lgende vedtak: Bergen kommune avgir h\u00f8ringsuttalelse til \u00abH\u00f8ring - NOU 2024:17 Kommersielle og ideelle akt\u00f8rers rolle i fellesskapets velferdstjenester\u00bb slik den fremkommer av byr\u00e5dets forslag. Utvalg for helse og sosials behandling F\u00f8lgende representanter tok ordet: Kjersti Pettersen (H), Fauzia Hussain-Wiik (A), Christian Emil Haugen (FrP), Diane Alexandra Berbain (SV), Bjarte Bj\u00f8rsvik (MDG), Torstein Dahle (R), Per-Erik G\u00e5skjenn (KrF), Eivind N\u00e6vdal-Bolstad (H). Forslag fremsatt i utvalget: Fauzia Hussain-Wiik (A) fremsatte p\u00e5 vegne av A og MDG, f\u00f8lgende alternative forslag: Bergen kommune har et grunnleggende ansvar for \u00e5 sikre innbyggerne gode velferdstjenester n\u00e5r de trenger det. I dag leveres mange av disse tjenestene i kommunal regi, men kommunen samarbeider ogs\u00e5 med eksterne akt\u00f8rer for \u00e5 dekke befolkningens behov. Bergen kommune ser imidlertid en klar fordel i \u00e5 styrke kommunens egen tjenesteproduksjon og samarbeidet med ideelle akt\u00f8rer fremfor kommersielle leverand\u00f8rer. Ideelle akt\u00f8rer har lenge v\u00e6rt en viktig del av velferdssektoren og har vist evne til \u00e5 kombinere h\u00f8y kvalitet med et sterkt samfunnsansvar. De har en unik evne til \u00e5 trekke inn frivillige ressurser og skape fellesskapsl\u00f8sninger som er b\u00e5de b\u00e6rekraftige og tilpasset innbyggernes behov. Det er viktig at midler bevilget til velferd skal g\u00e5 direkte til tjenesten og ikke ende opp som profitt for kommersielle akt\u00f8rer. Bergen kommune mener at det er en 7 riktig strategi \u00e5 gradvis fase ut kommersielle akt\u00f8rer innen velferdstjenestene og heller styrke kommunale tjenester samt samarbeid med ideelle akt\u00f8rer. For \u00e5 m\u00f8te de \u00f8kende utfordringene innen velferdstjenester, inkludert demografiske endringer og en presset kommune\u00f8konomi, er det avgj\u00f8rende \u00e5 sikre stabile og forutsigbare tjenester. Erfaringer fra blant annet sykehjemsdrift og barnevern viser at en overdreven avhengighet av kommersielle akt\u00f8rer kan skape ustabilitet og s\u00e5rbarhet i tilbudet. Kommunen har klare krav til hvordan helsetjenestene skal utf\u00f8res, og selv om tjenestene privatiseres, vil kommunen fortsatt bestemme hvordan leverand\u00f8rene skal gj\u00f8re jobben. Bergen kommune mener derfor at velferdstjenester skal fokusere p\u00e5 kvalitet og tilgjengelighet for alle, uten at profittmotivet skal styre prioriteringene. Gode tjenester forutsetter forutsigbare og trygge arbeidsvilk\u00e5r for de ansatte. Kommersielle akt\u00f8rer ofte konkurrerer p\u00e5 lavere l\u00f8nns- og arbeidsvilk\u00e5r, noe som p\u00e5 sikt kan svekke kvaliteten i tjenestene. Bergen kommune mener at gode arbeidsforhold, faste stillinger og trygge pensjonsordninger er n\u00f8dvendige for \u00e5 sikre en stabil og kompetent arbeidsstyrke. NOU 2024:17 vurderer tre ulike modeller for regulering av velferdstjenester: 1. All tjenesteproduksjon i offentlig regi: Full utfasing av b\u00e5de ideelle og kommersielle akt\u00f8rer. 2. Tjenesteproduksjon med offentlige og ideelle tilbydere: Utfasing av kommersielle akt\u00f8rer. 3. Tjenesteproduksjon med offentlige, ideelle og kommersielle tilbydere: Strengere regulering av kommersielle akt\u00f8rer. Bergen kommune mener at modell 2, der tjenesteproduksjonen ivaretas av offentlige og ideelle tilbydere, er det mest hensiktsmessige alternativet for \u00e5 sikre kvalitet, stabilitet og demokratisk kontroll over velferdstjenestene. En gradvis utfasing av kommersielle akt\u00f8rer vil bidra til en mer rettferdig og b\u00e6rekraftig velferdsmodell, der ressursene g\u00e5r direkte til tjenestene fremfor \u00e5 generere overskudd for private eiere. Bergen kommune mener at en for rask avvikling av kommersielle akt\u00f8rer uten tilstrekkelig oppbygging av offentlige alternativer kan skape kapasitetsproblemer. Det er derfor viktig med en godt planlagt overgang, der kommunale tjenester bygges opp parallelt med en styrking av ideelle akt\u00f8rer. Dette gjelder spesielt innen barnevern og rusomsorg, hvor erfaringer viser at en sterk offentlig og ideell sektor er avgj\u00f8rende for stabilitet og kvalitet. Videre erkjenner Bergen kommune at regulering av velferdsmarkedet m\u00e5 skje i tr\u00e5d med E\u00d8S-avtalen og internasjonale forpliktelser. Samtidig mener kommunen, at det b\u00f8r utredes hvordan det E\u00d8S-rettslige handlingsrommet kan utnyttes for \u00e5 styrke ideell drift basert p\u00e5 langsiktige avtaler snarere enn anbudskonkurranser. Diane Alexandra Berbain (SV) fremsatte p\u00e5 vegne av SV, f\u00f8lgende alternative forslag: Bergen kommune avgir h\u00f8ringsuttalelse til \u00abH\u00f8ring - NOU 2024:17 Kommersielle og ideelle akt\u00f8rers rolle i fellesskapets velferdstjenester\u00bb slik den fremkommer av Fagforbundet sitt h\u00f8ringssvar. Votering: Alternativt forslag fra A og MDG, fremsatt av Fauzia Hussain-Wiik (A), fikk 7 stemmer (A, SV, MDG, R). Alternativt forslag fra SV, fremsatt av Diane Alexandra Berbain (SV) fikk 3 stemmer (SV, R). Forslag til vedtak ble vedtatt med 10 stemmer (H, FrP, INP, BL, KrF, PP). 8 Byr\u00e5det innstiller til utvalg for helse og sosial \u00e5 fatte f\u00f8lgende vedtak: Forslaget og utvalgets vedtak er likelydende. [Lagre saksprotokoll] [Lagre vedtak] 13/25 H\u00f8ringsuttalelse - Veileder til lov og forskrift for helse- og omsorgstjenester til innsatte i fengsel Utvalg for helse og sosial behandlet saken i m\u00f8tet 05.02.2025 sak 13/25 og avga f\u00f8lgende vedtak: Bergen kommune avgir h\u00f8ringsuttalelse til \u00abVeileder til lov og forskrift for helse- og omsorgstjenester til innsatte\u00bb slik den fremkommer av byr\u00e5dets forslag. Utvalg for helse og sosials behandling F\u00f8lgende representanter tok ordet: Even S\u00f8rland (A), Bjarte Bj\u00f8rsvik (MDG). Forslag fremsatt i utvalget: Even S\u00f8rland (A) fremsatte p\u00e5 vegne av A, f\u00f8lgende alternative forslag i 5 punkt: Bergen kommune avgir h\u00f8ringsuttalelse til \u00abVeileder til lov og forskrift for helse- og omsorgstjenester til innsatte\u00bb slik den fremkommer av byr\u00e5dets forslag, med f\u00f8lgende endringer: 1. De to f\u00f8rste avsnittene under overskriften \"Importmodellen\" erstattes med: Bergen kommune mener at prinsippet om at det er de ordin\u00e6re offentlige myndighetene som skal levere tjenester ogs\u00e5 til de innsatte i fengslene, er viktig \u00e5 holde fast ved, ogs\u00e5 i m\u00f8te med utfordringene samfunnet st\u00e5r overfor med helsepersonellmangel og flere som vil trenge helsehjelp. Importmodellen, som n\u00e5 kalles forvaltningssamarbeidsmodellen (jf. Straffegjennomf\u00f8ringsloven \u00a7 4), er en viktig del av normalitetsprinsippet i norske fengsler. Modellen har bidratt b\u00e5de til \u00e5 bedre tilbudene til de innsatte og til st\u00f8rre \u00e5penhet om fengselsvirksomheten. Den sikrer ogs\u00e5 at de som har ansvar for fengselsinnsatte, har den samme kompetanse og mulighet for \u00e5 f\u00f8lge med p\u00e5 utviklingen p\u00e5 sitt fagfelt som de som arbeider med tjenesteyting i samfunnet ellers. Det er vesentlig \u00e5 rette for tverretatlig samordning, samarbeid og informasjonsutveksling mellom kriminalomsorgen og kommunale tjenesteytere. God kvalitet p\u00e5 samarbeidet vil v\u00e6re avgj\u00f8rende for \u00e5 lykkes med \u00e5 gi et faglig forsvarlig og b\u00e6rekraftig helsetilbud for innsatte. Bergen kommune ser det som viktig \u00e5 styrke denne samhandlingen, ogs\u00e5 med sikte p\u00e5 \u00e5 oppn\u00e5 det overordnede m\u00e5let om redusert tilbakefall til kriminalitet. Behovet for, og rommet for, et aktivt og fleksibelt forvaltningssamarbeid kan med fordel komme tydeligere frem i veilederen. 2. Siste avsnitt under overskriften \"Importmodellen\" erstattes med: Innsatte har krav p\u00e5 helsetjenester p\u00e5 lik linje med befolkningen ellers, og veilederen gir konkretiseringer som kan bidra til \u00e5 gi tjenester til innsatte av god kvalitet. Forventningene som kommer til uttrykk i denne veilederen vil inneb\u00e6re en styrking av tjenestetilbudet til innsatte i forhold til dagens niv\u00e5. Bergen kommune st\u00f8tter dette fullt 9 ut, ut fra prinsippet om likeverdige tjenester, men p\u00e5peker likevel at det vil utfordre kapasiteten og b\u00e6rekraften i de kommunale helse- og omsorgstjenestene. Her er det n\u00f8dvendig at staten tar den \u00f8konomiske konsekvensen av styrkingen. N\u00f8dvendige ressurser m\u00e5 uansett tilf\u00f8res kommuner som har ansvar for fengselshelsetjenestene, jf. det finansielle ansvarsprinsipp. 3. Andre avsnitt under overskriften \"Det finansielle ansvarsprinsipp\" strykes. 4. De to siste avsnittene under overskriften \"Det finansielle ansvarsprinsipp\" strykes. 5. De tre f\u00f8rste avsnittene under overskriften \"Helsetjenester i hjemmet og praktisk bistand\" erstattes med: Riksrevisjonens skriver i sin unders\u00f8kelse av helse-, oppl\u00e6rings- og velferdstjenester til innsatte i fengsel (Dokument 3:4 (2022\u20132023)) at \"Behovet for helsetjenester er st\u00f8rre blant innsatte enn i befolkningen for \u00f8vrig. De innsattes behov for tjenester har endret seg i takt med at de har blitt eldre, og flere innsatte enn tidligere har sammensatte og mer alvorlige helseutfordringer.\" Bergen kommune ser behovet for at helse- og omsorgstjenestene til innsatte utvikler seg for \u00e5 sikre de innsatte et likeverdig tilbud med befolkningen for \u00f8vrig. Kommunen opplever likevel at det trengs tydeligere avklaringer om i hvilken grad og hvordan kommunen har ansvar for \u00e5 yte helsetjenester i hjemmet og praktisk bistand til innsatte. I Bergen kommune har det ikke v\u00e6rt praksis \u00e5 tildele helsetjenester i hjemmet til innsatte i fengsel. Det er ogs\u00e5 pekt p\u00e5 at n\u00e5r det gjelder personlig assistanse, er dette en tjeneste som er videref\u00f8rt fra Sosialtjenesteloven, og som en if\u00f8lge den opprinnelige reguleringen ikke hadde rett p\u00e5 under fengselsopphold. Bergen kommune ber ogs\u00e5 om at saksbehandlingsregler knyttet til vedtak om innsattes helsetilbud klargj\u00f8res. Det er viktig \u00e5 sikre innsattes innflytelse p\u00e5 eget helsetilbud, inkludert egens\u00f8knader og klager. Samtidig mener kommunen at fengselshelsetjenesten og kriminalomsorgen skal samvirke tett og b\u00f8r kunne bruke andre metoder for \u00e5 avdekke behov og sikre forsvarlige helse- og omsorgstjenester til innsatte. Votering: Alternativt forslag fra A, fremsatt av Even S\u00f8rland (A) fikk 8 stemmer (A, SV, MDG, R, KrF). Forslag til vedtak ble vedtatt med 9 stemmer (H, FrP, INP, BL, PP). Byr\u00e5det innstiller til utvalg for helse og sosial \u00e5 fatte f\u00f8lgende vedtak: Forslaget og utvalgets vedtak er likelydende. [Lagre saksprotokoll] [Lagre vedtak] 14/25 Revidering av etisk standard i Bergen kommune Utvalg for helse og sosial hadde saken til orientering i m\u00f8tet 05.02.2025 sak 14/25: Utvalg for helse og sosial tok saken til orientering. 10 Utvalg for finans, kultur og n\u00e6ring innstiller til bystyret. Utvalg for helse og sosials behandling F\u00f8lgende representanter tok ordet: Ann Kristin Ramstr\u00f8m (SV), Jeron Joseph (A), Diane Alexandra Berbain (SV), Torstein Dahle (R ), Eivind N\u00e6vdal-Bolstad (H), Per-Erik G\u00e5skjenn (KrF), Bjarte Bj\u00f8rsvik (MDG), Even S\u00f8rland (A). Merknader fremsatt i utvalget: Fauzia Hussain-Wiik (A) fremsatte p\u00e5 vegne av A, f\u00f8lgende merknader: Merknad 1 Bystyret understreker at f\u00f8lgende avsnitt i den etiske standarden ogs\u00e5 gjelder for folkevalgte i Bergen kommune \u00abBergen kommune skal v\u00e6re en organisasjon som inkluderer. Det betyr at du skal vise respekt for ulikheter og verdsette mangfold. Mangfold er ulikhet i kj\u00f8nn, etnisitet, religion, livssyn, seksuell orientering, kj\u00f8nnsidentitet og kj\u00f8nnsuttrykk, politisk standpunkt, alder og funksjonsniv\u00e5. Merknad 2 Bystyret understreker at det er verdsatt og \u00f8nsket at ansatte deltar i den offentlige debatten og at ansattes ytringsfrihet m\u00e5 vernes om. Torstein Dahle (R) fremsatte p\u00e5 vegne av R, f\u00f8lgende merknader: Merknad 1 I punkt 6 er f\u00f8lgende formulering for svak: \u00abN\u00e5r du behandler en sak eller tar en avgj\u00f8relse, skal du ikke la deg p\u00e5virke av personlige interesser eller hensyn som ikke gjelder saken.\u00bb Den b\u00f8r erstattes av n\u00e5gjeldende formulering: \u00abDersom en har personlige interesser i en sak en har faglig ansvar for, eller for \u00f8vrig deltar i behandlingen av, skal en avst\u00e5 fra \u00e5 tilrettelegge grunnlaget for eller treffe beslutning i saken. Forholdet skal tas opp med n\u00e6rmeste overordnede\u00bb. Merknad 2 Bystyret ber om \u00e5 f\u00e5 en sak om utfordringer og forbedringsmuligheter mht. varsling fra ansatte i Bergen kommune. Spesielt m\u00e5 det legges vekt p\u00e5 hvordan varsleren kan bli bedre beskyttet og ivaretatt. Votering: Merknad 1-2 fra A, fremsatt av Fauzia Hussain-Wiik (A) fikk 7 stemmer (A, SV, MDG, R). Merknad 1-2 fra R, fremsatt av Torstein Dahle (R) fikk 8 stemmer (A, SV, MDG, R, KrF). Byr\u00e5det behandlet saken i m\u00f8tet 09.01.2025 sak 12/25 Byr\u00e5det innstiller til bystyret \u00e5 fatte f\u00f8lgende vedtak: Bystyret vedtar revidert etisk standard for Bergen kommune. [Lagre saksprotokoll] [Lagre vedtak] 15/25 Forvaltningsrevisjon av sosiale tjenester 11 Utvalg for helse og sosial hadde saken til orientering i m\u00f8tet 05.02.2025 sak 15/25: Utvalg for helse og sosial tok saken til orientering. Kontrollutvalget innstiller til bystyret. Utvalg for helse og sosials behandling F\u00f8lgende representanter tok ordet: Jeron Joseph (A), Christian Emil Haugen (FrP), Diane Alexandra Berbain (SV), Bjarte Bj\u00f8rsvik (MDG), Torstein Dahle (R), Eivind N\u00e6vdal-Bolstad (H), Elin \u00c5dlandsvik (INP). Merknader fremsatt i utvalget: Fauzia Hussain-Wiik (A) fremsatte p\u00e5 vegne av A, f\u00f8lgende 10 merknader: Merknad 1 NAV b\u00f8r bruke enklere spr\u00e5k og bedre struktur i brev og dokumenter, slik at brukerne lettere forst\u00e5r innholdet. Merknad 2 Det b\u00f8r gjennomf\u00f8res jevnlige tester og oppl\u00e6ring i klart spr\u00e5k for \u00e5 sikre tydelig og forst\u00e5elig kommunikasjon. Merknad 3 Kommunen b\u00f8r forenkle spr\u00e5ket og gj\u00f8re nettsidene mer brukervennlige, slik at informasjonen blir lettere \u00e5 finne. Merknad 4 Bruk av bilder, videoer og en bedre s\u00f8kefunksjon kan hjelpe brukerne med \u00e5 finne det de trenger raskere. Merknad 5 Det b\u00f8r v\u00e6re faste rutiner for hvordan brukere f\u00e5r r\u00e5dgivning, slik at alle f\u00e5r like god hjelp. Merknad 6 Digitale l\u00f8sninger, som chat eller videosamtaler, kan gi brukerne flere m\u00e5ter \u00e5 f\u00e5 hjelp p\u00e5. Merknad 7 Det b\u00f8r etableres en felles praksis for arbeidet med kvalifiseringsprogrammet p\u00e5 tvers av NAV-kontorene for \u00e5 sikre lik behandling av alle deltakere. Merknad 8 Identifisering av aktuelle deltakere b\u00f8r styrkes ved \u00f8kt oppl\u00e6ring av ansatte og bedre informasjon til potensielle deltakere utenfor NAV-systemet. Merknad 9 Rutinene for arbeidsevnevurderinger, individuell plan og brukermedvirkning b\u00f8r forbedres for \u00e5 sikre at alle deltakere f\u00e5r en helhetlig og tilpasset oppf\u00f8lging. Merknad 10 Det b\u00f8r innf\u00f8res bedre systemer for evaluering og oppf\u00f8lging av deltakernes utbytte av programmet, slik at tiltak kan justeres etter behov. Christan Emil Haugen (FrP) fremsatte p\u00e5 vegne av Eldrer\u00e5det, f\u00f8lgende merknader: 12 Merknad 1 Bystyret konstaterer at dette i hovudsak er ein rein formell forvaltingsrevisjon, og har ikkje spesielle merknader til funna utover at dei b\u00f8r utviklast vidare. Merknad 2 Bystyret meiner at innhaldet i og organiseringa av dei sosiale tenestene er ei utfordring for Bergen kommune, og ber byr\u00e5det prioritera arbeidet med \u00e5 gjera tenestene meir form\u00e5lstenlege enn dei er i dag, jf t.d. alle som lever i utanforskap i Bergen kommune. Torstein Dahle (R) fremsatte p\u00e5 vegne av R, f\u00f8lgende merknader: Merknad 1 Kommunen m\u00e5 spesielt arbeide med \u00e5 forbedre kommunikasjonen med innbyggere med svak digital kompetanse, med fremmedspr\u00e5klige og mennesker med kulturbakgrunn der muntlig kommunikasjon er dominerende. Merknad 2 Det b\u00f8r opprettes en muntlig veiledningsordning og s\u00f8knadshjelp i \u00e5pningstiden i publikumsomr\u00e5det ved alle NAV-avdelinger i Bergen kommune. Votering: Merknad 1-10 fra A, fremsatt av Fauzia Hussain-Wiik (A) fikk 7 stemmer (A, SV, MDG, R). Merknad 1-2 fra Eldrer\u00e5det, fremsatt av Christan Emil Haugen (FrP) fikk 3 stemmer (FrP(1), MDG, R). Merknad 1-2 fra R, fremsatt av Torstein Dahle (R) fikk 4 stemmer (SV, MDG, R). Kontrollutvalget behandlet saken i m\u00f8tet 21.01.2025 sak 3/25 og traff f\u00f8lgende vedtak: 1. Kontrollutvalget tar Deloittes rapport \u00abForvaltningsrevisjon av sosiale tjenester\u00bb til orientering. 2. Kontrollutvalget tar opplysningene i h\u00f8ringsuttalelsene fra byr\u00e5den til orientering. 3. Kontrollutvalget sender rapporten til bystyret. Innstilling til bystyret: 1. Bystyret tar Deloittes rapport \u00abForvaltningsrevisjon av sosiale tjenester\u00bb til orientering. 2. Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonen. 3. Bystyret ber byr\u00e5det rapportere til kontrollutvalget om hvordan revisors anbefalinger er fulgt opp innen utgangen av juli 2025. [Lagre saksprotokoll] [Lagre vedtak] 16/25 Kontrollutvalgets \u00e5rsrapportering 2024 Utvalg for helse og sosial hadde saken til orientering i m\u00f8tet 05.02.2025 sak 16/25: Utvalg for helse og sosial tok saken til orientering. 13 Kontrollutvalget innstiller til bystyret. Utvalg for helse og sosials behandling Ingen representanter tok ordet. Kontrollutvalget behandlet saken i m\u00f8tet 21.01.2025 sak 6/25 og traff f\u00f8lgende vedtak: 1. Kontrollutvalgets \u00e5rsrapportering for 2024 blir godkjent slik den foreligger. 2. Kontrollutvalgets \u00e5rsrapportering for 2024 blir sendt til bystyret til orientering. Innstilling til bystyret: Bystyret tar kontrollutvalgets \u00e5rsrapportering for 2024 til orientering. [Lagre saksprotokoll] [Lagre vedtak] 17/25 Plan for kontrollutvalgets virksomhet i 2025 - m\u00f8te- og aktivitetsplan Utvalg for helse og sosial hadde saken til orientering i m\u00f8tet 05.02.2025 sak 17/25: Utvalg for helse og sosial hadde saken til orientering. Kontrollutvalget innstiller til bystyre. Utvalg for helse og sosials behandling F\u00f8lgende representanter tok ordet: Diane Alexandra Berbain (SV) Kontrollutvalget behandlet saken i m\u00f8tet 21.01.2025 sak 7/25 og traff f\u00f8lgende vedtak: 1. Kontrollutvalget vedtar vedlagt \u00abPlan for kontrollutvalgets virksomhet 2025 \u2013 m\u00f8te- og aktivitetsplan.\u00bb 2. Kontrollutvalget sender \u00abPlan for kontrollutvalgets virksomhet 2025 \u2013 m\u00f8te- og aktivitetsplan\u00bb til bystyret til orientering. Innstilling til bystyret: Bystyret tar \u00abPlan for kontrollutvalgets virksomhet 2025 \u2013 m\u00f8te- og aktivitetsplan\u00bb, til orientering. [Lagre saksprotokoll] [Lagre vedtak] 18/25 Eventuelt til m\u00f8te helse og sosial 05.02.2025 Utvalg for helse og sosial behandlet saken i m\u00f8tet 05.02.2025 sak 18/25: F\u00f8lgende representanter tok ordet: Diane Alexandra Berbain (SV), Christan Emil Haugen (FrP), Fauzia Hussain-Wiik (A) 14 Diane Alexandra Berbain (SV) fremsatte p\u00e5 vegne av A, SV, MDG og R f\u00f8lgende forslag om h\u00f8ring: H\u00f8ring om lovbrudd knyttet til utforming av arbeidsplasser og HMS i BEHO og BBSM Utvalg for helse og sosial skal i l\u00f8pet av v\u00e5ren 2025 gjennomf\u00f8re en h\u00f8ring om som vil ta for seg utforming av arbeidsplasser og HMS-lovbrudd som g\u00e5r utover de ansatte i byr\u00e5dsavdelingen for eldre, helse og omsorg og byr\u00e5dsavdelingen for barnevern, sosiale tjenester og mangfold. Utvalget er bekymret for om ansatte og tjenestebrukere utsettes for uforsvarlige forhold, og \u00f8nsker \u00e5 f\u00e5 oversikt over hvorvidt kommunen har s\u00f8kt n\u00f8dvendig bruksrett etter plan- og bygningsloven for \u00e5 drive tjenestene. H\u00f8ringen vil ogs\u00e5 ta for seg de arbeidsplassene som ikke er samtykket til Arbeidstilsynet, og de som Arbeidstilsynet aldri har bes\u00f8kt. Det inkluderer lokalene som kommunen leier. I lys av BAs kartlegging av institusjoner i BBSM og Arbeidstilsynets tilsyn i BEHO slik Kontrollutvalget tok opp i januar 2025, \u00f8nsker utvalget \u00e5 komme til bunns i blant annet f\u00f8lgende: \u2022 Tidligere kartlegging av arbeidsplasser for BBSM og BEHO siden 2017 og status p\u00e5 funnene \u2022 Oversikt over hvor mange tjenestesteder hvor bruk ikke er i henhold til hva bygget er godkjent til \u2022 Hvordan kommunen ut\u00f8ver sin plikt som arbeidsgiver om \u00e5 risikovurdere arbeidsplassene og drive internkontroll ift HMS \u2022 Hvor ligger ansvaret for \u00e5 f\u00f8lge opp uforsvarlige forhold, og at det ikke blir det? \u2022 Hvorfor har funn i BBSM sin tidligere kartlegging stoppet opp? \u2022 Hvilke budsjettmidler er satt av til \u00e5 rette opp? \u2022 Hvorfor f\u00e5r utvalgsmedlemmer / bystyret informasjon via media, og ikke av byr\u00e5dene i v\u00e5re fora? Christan Emil Haugen (FrP) fremsatte p\u00e5 vegne av H, FrP, BL, INP og PP forslag om f\u00f8lgende fremdriftsplan for h\u00f8ringen: \u2022 Partiene som \u00f8nsker \u00e5 delta med en representant melder tilbake til utvalgsleder og bystyrets kontor innen tirsdag 11. februar kl 12:00 hvilket medlem fra partiet de vil stille med. \u2022 Det kalles inn til f\u00f8rste m\u00f8te i arbeidsgruppen tirsdag 18. februar kl 10:00-11:00. (det vil v\u00e6re anledning til \u00e5 delta p\u00e5 teams) \u2022 Det kalles inn til andre m\u00f8te i arbeidsgruppen tirsdag 04. mars kl 10:00-11:00. (det vil v\u00e6re anledning til \u00e5 delta p\u00e5 teams) \u2022 Det foresl\u00e5s at arbeidsgruppen ferdigstiller et utkast til program og dokumentasjon til UHSO-m\u00f8tet 12. mars, og at endelig program og dokumentasjon vedtas i UHSO- m\u00f8tet 09. april. 15 \u2022 Byr\u00e5dsavdelingene f\u00e5r frist til \u00e5 oversende dokumentasjon til 01. juni 2025. Votering: Forslag til vedtak fra FrP, fremsatt av Christan Emil Haugen (FrP) ble vedtatt enstemmig. Forslag til vedtak fra SV, fremsatt av Diane Alexandra Berbain (SV) ble vedtatt enstemmig. [Lagre saksprotokoll] [Lagre vedtak] 16 "
}