{
  "dokument_id": "2613e4d1-a75e-5d97-87c2-1adc3ba80c1a",
  "doc_type": "case_attachment",
  "kommune": 5501,
  "tittel": "Vedlegg 2 Reguleringsbestemmelser 20240311",
  "url": "https://innsyn.tromso.kommune.no/application/getMoteDokument?dokid=2001812687",
  "tekst": "Vedlegg 1906-3 Troms\u00f8 kommune Datert: 11.03.2024 Vedtatt av kommunestyret: Vedtatt endret: Reguleringsplan for Ringveien N\u00e6ringspark Reguleringsbestemmelser Detaljregulering PlanID: 1906 Saksnummer: 1. Planens hensikt Form\u00e5let med planarbeidet er tilretteleggelse for utvikling av eiendommen til n\u00e6ringsarealer i form av lager-, logistikk- og forretningsarealer. Planen sikrer videre opparbeidelse av ny samlevei fra \u00d8rnevegen til Ringveien. 2. Fellesbestemmelser for hele planomr\u00e5det 2.1 Dokumentasjonskrav (\u00a7 12-7 nr. 12) I medhold av plan- og bygningslovens \u00a7 12-7 gis f\u00f8lgende fellesbestemmelser: S\u00f8knad om rammetillatelse 2.1.1 Ved s\u00f8knad om rammetillatelse for ny bebyggelse, skal det dokumenteres at rimelige skj\u00f8nnhetshensyn er tatt. Dokumentasjonen skal vise forholdet til b\u00e5de det bebygde og ubebygde landskap og naboskap, og begrunne de valgte l\u00f8sningene. 2.1.2 Ved s\u00f8knad om rammetillatelse for ny bebyggelse og tiltak skal det vedlegges utomhusplan for aktuelt byggeomr\u00e5de og tilgrensende andel av planomr\u00e5dets fellesarealer i m\u00e5lestokk 1:200. Utomhusplanen skal vise bebyggelse og anlegg i sammenheng med adkomstsituasjoner, herunder avfallsh\u00e5ndtering, oppstillingsplass for utrykningskj\u00f8ret\u00f8y samt adkomst og oppstilling for eventuelle varemottak, parkeringsplasser og intern trafikksituasjon. Utomhusplanen skal utarbeides i tr\u00e5d med planens vedlagte situasjonsplan datert 22.02.2024. 2.1.3 Det skal ved s\u00f8knad om rammetillatelse vedlegges detaljert st\u00f8yprosjektering som viser eventuelle avb\u00f8tende tiltak p\u00e5 st\u00f8yutsatte uteoppholdsareal og boligfasader p\u00e5 st\u00f8yf\u00f8lsom bebyggelse i tilgrensende omr\u00e5der. Avb\u00f8tende tiltak skal f\u00f8lge anbefalinger gitt i planens vedlagte st\u00f8yutredning, datert 24.06.2020. 2.1.4 Det skal ved s\u00f8knad om rammetillatelse for f\u00f8rste byggetrinn vedlegges en helhetlig plan for gjennomf\u00f8ring/utbygging av hele n\u00e6ringsparken, herunder trinnvis utbygging og forholdet til masseuttak/landskapsinngrep samt trinnvis utbygging og anleggelse av infrastruktur. Det skal videre dokumenteres hvordan skj\u00e6ringer, terrenginngrep og masseuttak skal re-vegeteres og gis en landskapsmessig helhetlig utforming etter ferdigstillelse av det enkelte oms\u00f8kte tiltak. Eventuelle avvik fra den helhetlige planen i s\u00f8knader om rammetillatelse for senere byggetrinn skal dokumenteres og begrunnes. 2.1.5 Det skal ved s\u00f8knad om rammetillatelse dokumenteres et helhetlig konsept med utformingsveileder og landskapsplan for bebyggelse og terrenginngrep innenfor n\u00e6ringsparken. Herunder plan for masseuttak med beskrivelse av revegetering og terrengbearbeiding. Dokumentasjonen skal ta stilling til bebyggelsens og terrengets karakter, b\u00e5de i forhold til fjernvirkning og n\u00e6rvirkning. Det skal dokumenteres og beskrives prinsipper for terrenginngrep mot eksisterende terreng og vegetasjon, prinsipper for terreng mot bygg, prinsipper for fargevalg og materialbruk p\u00e5 b\u00e5de fasader og store takflater. Det kan ikke gis brukstillatelse eller ferdigattest for ny bebyggelse f\u00f8r tiltak i landskapsplanen er gjennomf\u00f8rt. S\u00f8knad om igangsettingstillatelse 2.1.6 Ved s\u00f8knad om igangsettingstillatelse for ny bebyggelse, skal det foreligge dokumentasjon p\u00e5 godkjente planer for vann- og avl\u00f8psl\u00f8sninger. De tekniske planene skal utarbeides p\u00e5 bakgrunn av planens vedlagte rammeplan for VAO, datert 03.03.2023, godkjent av Troms\u00f8 kommune. Godkjennelsesmyndighet er Troms\u00f8 kommune, seksjon for vann og avl\u00f8p. 2.1.7 Ved s\u00f8knad om igangsettingstillatelse for tiltak innenfor planomr\u00e5det, som omfatter uttak av masser, skal det dokumenteres at hensynet til ras og skredfare er ivaretatt og lagt til grunn for utviklingen. 2.1.8 Det skal ved s\u00f8knad om igangsettingstillatelse, p\u00e5 bakgrunn av planens vedlagte grunnunders\u00f8kelse, dokumentere tilfredsstillende byggegrunn og grunnforhold. 2.1.9 Ved s\u00f8knad om igangsettingstillatelse for ny bebyggelse, skal det vedlegges en anleggsplan. Planen skal redegj\u00f8re for beskyttelse av omgivelsene mot st\u00f8y og andre ulemper i bygge- og anleggsfasen. Planen skal redegj\u00f8re for plassering av maskiner og annet utstyr, omr\u00e5der for lagringsbrakker og brakkerigg, trafikkavvikling, massetransport, driftstider, trafikksikkerhet for g\u00e5ende og syklende, renhold, st\u00f8vdemping og st\u00f8yforhold. N\u00f8dvendige avb\u00f8tende tiltak skal v\u00e6re etablert f\u00f8r bygge- og anleggsarbeider kan igangsettes. For \u00e5 oppn\u00e5 tilfredsstillende milj\u00f8forhold i anleggsfasen, skal luftkvalitets- og st\u00f8ygrenser f\u00f8lge Milj\u00f8verndepartementets retningslinjer for behandling av luftkvalitet og st\u00f8y i arealplanleggingen, T-1520 og T-1442. Anleggsplanen skal utarbeides i tr\u00e5d med anbefalinger gitt planens vedlagte st\u00f8yutredning for anleggsst\u00f8y, datert 29.11.2023. 2.2 \u00d8vrige fellesbestemmelser 2.2.1 F\u00f8lgende forhold fremg\u00e5r av plankart: Form\u00e5lsgrenser, bestemmelsesomr\u00e5der, hensynssoner og utnyttelsesgrad 2.2.2 Kulturminner Skulle det under bygge- og anleggsarbeid komme fram gjenstander eller andre spor som kan vise eldre aktivitet i omr\u00e5det, m\u00e5 arbeidet stanses. Melding sendes Sametinget og Troms og Finnmark fylkeskommune omg\u00e5ende, jf. kulturminneloven \u00a7 8 annet ledd. 2.2.3 Offentlig samferdselsanlegg, teknisk infrastruktur og gr\u00f8nnstruktur Offentlige samferdselsanlegg, teknisk infrastruktur og gr\u00f8nnstruktur skal opparbeides i tr\u00e5d med til enhver tid gjeldende kommunaltekniske normer, herunder for veger og gr\u00f8ntanlegg, vann- og avl\u00f8p og belysningsnorm for Troms\u00f8 kommune. Der det er eksisterende anlegg, skal oppgradering skje iht. kommunalteknisk norm. Slik utbygging kan kun gj\u00f8res i samsvar med tekniske detaljplaner som p\u00e5 forh\u00e5nd skal v\u00e6re godkjent av det til enhver tid ansvarlige fagorgan i kommunen. (\u00a7 12-7 nr. 4) 2.2.4 Vann, avl\u00f8p og overvann Tekniske detaljplaner for vann, avl\u00f8p og overvann skal utarbeides i tr\u00e5d med VAO \u2013 rammeplan, datert 03.03.2023 og akseptbrev til VAO-rammeplan. Avvik mellom tekniske detaljplaner og VAO-rammeplan kan utl\u00f8se behov for revisjon av VAO-rammeplan 2.2.5 Grad av utnytting Det tillates inntil 120 000 kvm BRA ny tilf\u00f8rt bygningsmasse innenfor byggeomr\u00e5dene. Bruksareal beregnes uten tillegg for tenkte plan. 2.2.6 Masseuttak Det tillates inntil 1 000 000 m3 masseuttak innenfor planomr\u00e5det, hvorav 100 000m3 er forbehold uttak for etablering av parkeringskjeller. Tillatelse til uttak av masser er avgrenset til n\u00f8dvendige uttak for det enkelte utbyggingstiltak som oms\u00f8kes. Masseuttak og etterarbeid i form av revegetering og terrengbearbeiding f\u00f8lger av bestemmelsenes dokumentasjonskrav. 2.2.7 Samfunnssikkerhet H\u00f8yderestriksjonsflater/hinderflater i restriksjonsplanen for Troms\u00f8 Lufthavn Det m\u00e5 ikke etableres bygg, p\u00e5bygg eller anlegg som gjennomtrenger h\u00f8ydebegrensninger (r\u00f8de stiplede linjer) for snittene A-F (figur 2) i notat fra DNV (12KE9ZJ-13 / FUNN), datert 21.12.2012, vedr\u00f8rende nytt utbyggingsforslag for Ringveien N\u00e6ringspark og effekt p\u00e5 risiko for flyoperasjoner p\u00e5 Troms\u00f8 Lufthavn. Tiltakshaver er ansvarlig for \u00e5 sette opp hinderlys p\u00e5 ny bebyggelse innenfor planomr\u00e5det i samr\u00e5d med Avinor. Det er ikke tillatt med t\u00e5rnkran av hensyn til flysikkerheten. Dersom det skal benyttes mobilkran, m\u00e5 tiltakshaver p\u00e5 forh\u00e5nd s\u00f8ke Troms\u00f8 lufthavn om godkjennelse av kranbruken. Det stilles krav om at mobilkranen er utstyrt med fast r\u00f8dt hinderlys p\u00e5 bomspissen og at den m\u00e5 kunne senkes i forbindelse med flygninger til/fra Troms\u00f8 lufthavn. Tiltakshaver skal f\u00f8r mobilkranen kan tas i bruk, ha p\u00e5 plass n\u00f8dvendig prosedyre med varslingsrutiner for direkte kontakt mellom kontrollt\u00e5rnet ved Troms\u00f8 lufthavn og ansvarlig kranf\u00f8rer. Tiltakshaver er ansvarlig for \u00e5 gjennomf\u00f8re en risikoanalyse i samr\u00e5d med Troms\u00f8 lufthavn for \u00e5 sjekke ut om kranbruken er akseptabel med hensyn til flysikkerheten. Inn- og utflygningsprosedyrer ved Troms\u00f8 lufthavn Planlagte tiltak (bebyggelse og anlegg) m\u00e5 ikke komme i konflikt med gjeldende inn- og utflygningsprosedyrer ved Troms\u00f8 lufthavn. Byggerestriksjoner for flynavigasjonsanlegg Planomr\u00e5det er vurdert nedenfor med hensyn til byggerestriksjonskrav (BRA-krav) for flynavigasjonsanleggene ved lufthavnen, jf. \u00a7\u00a7 7-1, 7-2 og 7-3 i Forskrift om krav til lufttrafikktjenester og ytere av lufttrafikkstyrings- og flysikringstjenester (ATM/ANS) m.m. av 1.06.2022. Krav til radiotekniske vurderinger Ved etablering av alle nye bygg/p\u00e5bygg/anlegg skal tiltakshaver sende s\u00f8knad til Avinor for radioteknisk vurdering og godkjenning. Med s\u00f8knaden m\u00e5 det f\u00f8lge konkrete fasadetegninger, tegninger av tak, materialvalg, plassering og fasaderetning. Ved all bruk av anleggsmaskiner innenfor 500 meter fra rullebanens senterlinje eller dens forlengelse skal tiltakshaver sende s\u00f8knad til Avinor for radioteknisk vurdering og godkjenning. Med s\u00f8knaden m\u00e5 det f\u00f8lge en fremdriftsplan som viser hvordan arbeidet skal gjennomf\u00f8res, herunder bruk av maskiner. Det aksepteres ikke bruk av t\u00e5rnkran til oppf\u00f8ring av ny bebyggelse. Ved all bruk av mobilkran skal tiltakshaver sene s\u00f8knad til Avinor for radioteknisk vurdering og godkjenning. Med s\u00f8knaden m\u00e5 det f\u00f8lge n\u00f8yaktig posisjon og st\u00f8rrelse p\u00e5 mobilkranen. Turbulensforhold ved Troms\u00f8 lufthavn Planlagt tiltak som vil f\u00e5 en h\u00f8yde over rullebanen st\u00f8rre enn 1/35-del av avstanden vinkelrett til rullebanens senterlinje eller dennes forlengelse med 2km (basert p\u00e5 terskelh\u00f8yde), er betinget av Avinors godkjenning med henblikk p\u00e5 turbulens. Det samme gjelder tiltak som planlegges etablert p\u00e5 terreng som er lavere enn rullebanen, dersom tiltaket i seg selv er h\u00f8yere enn 1/35-del av avstanden vinkelrett til rullebanens senterlinje eller dennes forlengelse. Planer og opplysninger for tiltaket skal forelegges Avinor for turbulensvurdering, p\u00e5 slik form at Avinor entydig kan danne seg et bilde av tiltaket, med m\u00e5lsatt plassering ift. Rullebane, spesielt minste avstand fra tiltak til rullebanens senterlinje (eller forlengelse av denne), dimensjoner, samt h\u00f8yde p\u00e5 tiltaket, inkl. maksimal h\u00f8yde p\u00e5 tiltaket over terreng, samt terrengformasjoner rundt tiltaket. Dersom Avinor finner at det er n\u00f8dvendig med en mer detaljert turbulensanalyse skal tiltakshaver, som grunnlag for Avinors turbulensvurdering, s\u00f8rge for og bekoste innhenting av str\u00f8mningsanalyse fra anerkjent leverand\u00f8r utf\u00f8rt i henhold til Avinors retningslinjer. Sprengningsarbeider \u2013 Varsling Tiltakshaver skal av hensyn til flysikkerheten opprette en skriftlig prosedyre om forh\u00e5ndsvarsling og samordning av sprengningsarbeider med kontrollt\u00e5rnet ved Troms\u00f8 lufthavn. Farlig eller villedende belysning Av hensyn til sikkerheten for lufttrafikken sved Troms\u00f8 lufthavn skal det utarbeides en belysningsplan for planlagt ny bebyggelse og tilh\u00f8rende uteomr\u00e5der som oversendes Avinor for vurdering og godkjenning. Belysningsplanen m\u00e5 ogs\u00e5 omhandle anleggsperioden. Forebyggende tiltak mot \u00abbirdstrike\u00bb ved Troms\u00f8 lufthavn Ny infrastruktur (bygg/anlegg) og endringer i landarealer som kommer i ber\u00f8ring/ligger i n\u00e6rheten av inn- og utflygning samt etablerte soner for n\u00f8dprosedyrer, m\u00e5 utformes slik at de ikke tiltrekker seg fugler for hvile, mat eller hekking. Det stilles krav om lukket h\u00e5ndtering av avfall utend\u00f8rs. Opparbeidelse av overvannstras\u00e9 vest for Ringvegen p\u00e5 Avinors eiendom Anleggsarbeider i forbindelse med opparbeidelse av overvannstras\u00e9 inne p\u00e5 Avinors eiendom m\u00e5 av hensyn til flysikkerheten utf\u00f8res i samsvar med Avinors gjeldende sikkerhetskrav p\u00e5 flyside. 3. Bestemmelser til arealform\u00e5l 3.1 Bebyggelse og anlegg (\u00a7 12-5 nr. 1) 3.1.1 Kombinert bebyggelse og anlegg \u2013 Forretning, industri og lager, sosikode 1812(BKB1-2) a) Omr\u00e5dene er avsatt til kombinerte form\u00e5l, forretning, industri og lager. b) Det tillates inntil 120 000 m2 BRA samlet innenfor byggeomr\u00e5dene. c) Underform\u00e5l har f\u00f8lgende arealgrenser: Forretning detaljhandel inntil 3 000m2 BRA Forretning plasskrevende inntil 27 000m2 BRA Lager/Industri inntil 90 000m2 BRA d) Maksimal byggeh\u00f8yde f\u00f8lger av hinderflate for lufthavnen, etter Avinors til enhver tids gjeldende regler. e) Byggegrense samsvarer med form\u00e5lsgrense. f) Det tillates direkte avkj\u00f8ring fra tilst\u00f8tende offentlig vei til bebyggelse innenfor byggeomr\u00e5det. Avkj\u00f8ringer skal ha tilfredsstillende siktlinjer og man\u00f8vreringsareal i henhold til kommunal norm. g) Det tillates overflateparkering og varelevering innenfor byggeomr\u00e5det. Arealbruk utomhus ut over dette, som eventuelt lagring av varer og utstyr, skal avklares i byggesak og utformes i tr\u00e5d med prinsipper godkjent i uteromsplan, utformingsveileder og landskapsplan ved rammes\u00f8knad. h) Avfallsh\u00e5ndtering og renovasjon skal v\u00e6re i lukket system. i) Deler av byggeomr\u00e5dene omfattes av bestemmelsesomr\u00e5dene #1-2. j) Det tillates ikke ny bebyggelse eller uttak av masser innenfor BKB2 f\u00f8r BKB1 og o_SKV3 og o_SF2 er ferdig utbygd/opparbeidet. Unntak er uttak av masser for etablering av o_SKV4 og o_SF1 med n\u00f8dvendige skj\u00e6ringer og terrengtilpasninger. Ber\u00f8rte omr\u00e5der innenfor BKB2 skal revegeteres etter ferdigstillelse av de oms\u00f8kte byggetiltak. k) Det tillates masseuttak for byggeomr\u00e5dene ned til angitte koteh\u00f8yder p\u00e5 planens situasjonsplan, med en n\u00f8yaktighet p\u00e5 +/- 1 meter. Unntak er anleggelse av kjelleretasjer. Masseuttak for kjelleretasjer tillates under angitte koteh\u00f8yder. 3.1.2 Vann og avl\u00f8psanlegg \u2013 offentlig o_SVA (sosikode 2140) a) Arealet er avsatt til offentlig vann og avl\u00f8psanlegg b) Det skal sikres adkomst for drift og vedlikehold inn til omr\u00e5det. 3.2 Samferdselsanlegg og teknisk infrastruktur (\u00a7 12-5 nr. 2) 3.2.1 Fellesbestemmelser samferdselsanlegg a) Det tillates n\u00f8dvendige skj\u00e6ringer og fyllinger for anleggelse av offentlig veganlegg utenfor planomr\u00e5det og i areal avsatt til annen veggrunn gr\u00f8nnstruktur. b) Arealer benyttet til etablering av veganlegg skal opparbeides etter helhetlig landskapsplan, godkjent ved rammetillatelse og revegeteres etter ferdigstillelse. c) Det tillates etablering av offentlig vann- og avl\u00f8pssystemer samt overvannsl\u00f8sninger under og i tilknytning til regulerte samferdselsanlegg. d) Det skal sikres adkomst for drift og vedlikehold for overnevnte VAO-systemer. 3.2.2 Veg \u2013 offentlig o_SV (sosikode 2010) a) Omr\u00e5det er avsatt til offentlig trafikkareal- veg, med tilh\u00f8rende anlegg i krysset mot \u00d8rnevegen 3.2.3 Kj\u00f8reveg \u2013 offentlig o_SKV1-7 (sosikode 2011) a) Omr\u00e5dene er avsatt til offentlig trafikkareal- kj\u00f8reveg. b) Det tillates avkj\u00f8ring til bebyggelse innenfor BKB1 direkte fra b\u00e5de o_SKV3 og o_SKV4. c) Det skal tilrettelegges for sn\u00f8lagringsplasser langs o_SKV3 og o_SKV4. Det skal p\u00e5ses at lagringen ikke er til hinder for framkommelighet eller sikt langs veien for andre trafikanter. d) Ved uttak av masser for etablering av o_SKV4 tilknyttet utvikling innenfor BKB1 skal terrenget innenfor BKB2 revegeteres og tilpasses. e) Ved uttak av masser for etablering av o_SKV3 og o_SF2 skal ber\u00f8rte omr\u00e5der innenfor o_GF tilfylles, planeres og revegeteres. 3.3 Gr\u00f8nstruktur (\u00a7 12-5 nr. 3) 3.3.1 Friomr\u00e5de - offentlig o_GF (sosikode ) a) Omr\u00e5det er avsatt til offentlig friomr\u00e5de. b) Det tillates opparbeiding og vedlikehold av stier gjennom friomr\u00e5det c) Det tillates offentlig infrastruktur under grunnen innenfor friomr\u00e5det d) Det tillates st\u00f8yskjerm innenfor o_GF mot tilgrensende bebyggelse. 4. Bestemmelser til hensynssoner / bestemmelsesomr\u00e5der 4.1 Hensynssone H_410 1-3 - Infrastruktursoner i grunnen a) Omr\u00e5dene er avsatt til hensynssone for infrastruktur i grunnen. b) Det skal sikres bruk av arealene til flom- og overvannsh\u00e5ndtering, inkludert tilgang og drift. c) Det skal sikres bruk av arealene til offentlig vann og avl\u00f8psledninger, inkludert tilgang og drift. 4.2 Bestemmelsesomr\u00e5de #1 Vegetasjons- og gr\u00f8ntsoner a) Det skal etableres vegetasjons- og gr\u00f8ntsone gjennom hele byggeomr\u00e5det i minimum 40 meters bredde innenfor bestemmelsesomr\u00e5det. b) Vegetasjonssonen skal knyttes til eksisterende bekkefar som g\u00e5r gjennom omr\u00e5det. c) Det skal opparbeides tursti/snarvei for fotgjengere fra G/S-vei langs Ringveien opp til friomr\u00e5der \u00f8st for industriparken. d) Det tillates parkmessig opparbeiding med mindre m\u00f8bleringssoner for opphold, herunder benker og belysning. e) Det tillates skil\u00f8ype i vinterhalv\u00e5ret. f) Bebyggelse innenfor eller inntil bestemmelsessonen skal plasseres og utformes slik at terrengforskjeller tas opp langs fasader. g) Det tillates ikke skj\u00e6ringer som krever sikring i form av gjerde eller tilsvarende mot gr\u00f8ntsonen. h) Utvendig lagring er ikke tillatt innenfor eller mot vegetasjons- og gr\u00f8ntsone. 4.3 Bestemmelsesomr\u00e5de #2 terrengtilpasning a) Det skal etableres vegetasjonssoner i utsprengte og bearbeidete skr\u00e5ninger innenfor bestemmelsesomr\u00e5dene. b) Masseuttak og terrengtilpasning skal gj\u00f8res slik at omr\u00e5det kan vegeteres. c) Det tillates kun bebyggelse innenfor bestemmelsesomr\u00e5det dersom denne bygges inn i skj\u00e6ringer og terrengforskjeller tas i fasadene. 5. Rekkef\u00f8lgebestemmelser 5.1 F\u00f8r igangsettingstillatelse Det kan ikke gis igangsettingstillatelse for ny bebyggelse innenfor planomr\u00e5det f\u00f8r: a) VAO-anlegg, flomveger og overvannsl\u00f8sninger vist i planens rammeplan for VAO, datert 03.03.2023, er ferdig opparbeidet. b) F\u00f8lgende samferdselsarealer, inkludert gr\u00f8fter og tilgrensende gr\u00f8nt vegareal, er opparbeidet i sin helhet: o_SKV2-3,5, o_SF2, o_SGS2-6. c) Det kan ikke gis igangsettingstillatelse for bebyggelse innenfor BKB2 f\u00f8r o_SKV4 og o_SF1 er opparbeidet. d) f\u00f8r nytt kryss p\u00e5 Erling Kjeldsens veg og forlengelse av internveg \u00c6rfuglvegen helt frem til \u00d8rnevegen er etablert. e) ny internveg fra \u00d8rnevegen forbi Vestre Mortensnes og til Ringveien n\u00e6ringspark er opparbeidet. f) f\u00f8r etableringen av kollektivfelt langs Ringvegen fra Gi\u00e6verbukta til \u00d8rnevegen er ferdigstilt. g) Det kan ikke gis igangsettingstillatelse for masseuttak eller andre bygningstiltak innenfor BKB2 f\u00f8r BKB1 og o_SKV3 og o_SF2 er ferdig utbygget og opparbeidet. Unntak er uttak av masser og etablering av o_SKV4, o_SF1 inkludert teknisk infrastruktur med n\u00f8dvendige skj\u00e6ringer og terrengtilpasninger. 5.2 F\u00f8r bebyggelse tas i bruk Det kan ikke gis midlertidig brukstillatelse eller ferdigattest for tiltak innenfor planomr\u00e5det f\u00f8r: a) Godkjent VA-ferdigmelding fra gjeldende fagorgan for privat VAO- infrastruktur/private tilkoblinger til offentlig nett foreligger. b) Skj\u00e6ringer og terrenginngrep er tilfyllt, planert og revegetert. c) Tilh\u00f8rende del av bestemmelsesomr\u00e5de #2 er opparbeidet. Igangsettingstillatelser og tidsbegrenset midlertidig brukstillatelser kan likevel gis, dersom det gjennom utbyggingsavtale eller annet avtaleverk foreligger tilstrekkelig sikkerhet for at rekkef\u00f8lgekravene vil bli oppfylt. Ferdigattest kan ikke utstedes f\u00f8r rekkef\u00f8lgekravene er opparbeidet og innfridd. Dokumenter som gis juridisk virkning gjennom henvisning i bestemmelsene F\u00f8lgende dokumenter i planmaterialet er gitt juridisk virkning gjennom henvisning i planens bestemmelser - VAO-rammeplan, datert 03.03.2023 med supplerende notat datert 02.11.2023. - St\u00f8yutredning, datert 24.06.2020 - St\u00f8yutredning anleggsperiode, datert 29.11.2023. - Situasjonsplan datert 22.02.2024 "
}