{
  "dokument_id": "258d56f5-b82d-5813-b5ce-8bdcea054805",
  "doc_type": "case_attachment",
  "kommune": 4601,
  "tittel": "Fagnotat datert 03.07.2023",
  "url": "https://bergen.kommune.no/politikere-utvalg/api/fil/bk360/8556356/Fagnotat-datert-03-07-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/13571-3 (Arbeidssted) Saksbehandler: Runar Sagstad Haugen Dato: 03.07.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 168/570/0/0 Formanns vei 12, Parkeringsplass Klager Bygg Prosjekt AS v/ Roy G Nj\u00e5stad p\u00e5 vegne av tiltakshaver Anne Marthe Dyvi og Nj\u00e5rd H\u00e5kon Gudbrandsen i klage datert 31.05.2023. Det s\u00f8kes bare om dispensasjoner i denne s\u00f8knaden. Det s\u00f8kes om dispensasjon fra KPA2018 \u00a7 14 (krav til uteoppholdsareal). Dispensasjon fra kommunedelplanens \u00a7 10.4 (s\u00e6rskilt krav om at hager i omr\u00e5det ikke skal Tiltaket gjenbygges), og fra kommunedelplanen \u00a7 10.5 (maksimal tomteutnyttelse). Hensikten med s\u00f8knadene er \u00e5 legalisere en parkeringsplass p\u00e5 eiendommen som er bygget mellom 2017-2019. S\u00f8knad om dispensasjon fra KPA2018 pkt. 14 om krav til uteoppholdsareal avsl\u00e5s, jf. plan- og bygningsloven \u00a7 19-2. S\u00f8knad om dispensasjon fra Kommunedelplan for Sandviken \u2013 Fjellsiden nord \u00a7 10.4 om nedbygging av Vedtaket hager avsl\u00e5s, jf. plan- og bygningsloven \u00a7 19 2. S\u00f8knad om dispensasjon fra Kommunedelplan Sandviken \u2013 Fjellsiden nord \u00a7 10.5 om tomteutnyttelse avsl\u00e5s, jf. plan- og bygningsloven \u00a7 19-2. Vedtaket er datert 11.05.2023. Eiendommen er ikke regulert. KPA2018 viser eiendommen som Sentrumsform\u00e5l \u2013 Byfortettingssone BY og den ligger innenfor hensynssonene Bestemmelsesomr\u00e5de #4, H570_2 Planstatus Kulturmilj\u00f8 Ladeg\u00e5rden, og H570_7 Kulturmilj\u00f8 historisk sentrum. I kommunedelplan for BERGENHUS. KDP SANDVIKEN - FJELLSIDEN NORD er eiendommen vist som Boligomr\u00e5der. Eiendommen ligger i planomr\u00e5de E: Skanselien \u2013 Mulen \u2013 Heien - Breist\u00f8len. Det anf\u00f8res at det foreligger grunnlag for \u00e5 kunne gi oms\u00f8kte Klagegrunner dispensasjoner. Det vises til klagen datert 31.05.2023 i sin helhet og pkt. 2 i dette fagnotatet. Behov for ytterligere Ja. Det m\u00e5 innhentes samtykke fra nabo (jf. pbl \u00a7 29-2 tredje ledd bokstav saksbehandling ved a.), eller oms\u00f8kes og gis dispensasjon for plassering av parkeringsplass eventuell omgj\u00f8ring inntil nabogrensen mot Formanns vei 10 (jf. pbl \u00a729-4 annet ledd). Anbefalt vedtak Vedtaket datert 11.05.2023 opprettholdes. Klagen tas ikke til f\u00f8lge. Med hilsen Plan- og bygningsetaten Vivian Ruth Meyer seksjonsleder Ulf S\u00e6terdal fungerende etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Parkeringsplassen som oms\u00f8kes er etablert mellom 2017-2019. Tidligere eier av eiendommen har f\u00e5tt avslag p\u00e5 \u00e5 anlegge parkeringsplass p\u00e5 stedet i vedtak datert 01.03.2021 (saksnr. 202029990/8, Bergenhus gnr 168 bnr 570 Formannsvei 12. Tilbygg bolig m.m.). S\u00f8knaden som n\u00e5 innsendes inneb\u00e6rer en s\u00f8knad om en mindre parkeringsplass enn vedtaket fra 2021. Uteomr\u00e5det i 2017 Uteomr\u00e5det i 2022 1.2. Opplysninger av vesentlig betydning for behandling av klagen Parkeringsplassen er inntegnet med en plassering inntil eiendomsgrensen mot Formanns Vei 10 (gbnr. 168/569). I tr\u00e5d med SAK10 \u00a7 4-1 bokstav f, nr. 10 kan parkeringsplasser plasseres 1 meter fra nabogrensen. Det er derfor n\u00f8dvendig \u00e5 innhente enten: 1. Samtykke fra Formanns Vei 10 jf. pbl \u00a7 29-4 tredje ledd bokstav b, eller 2. Det m\u00e5 innhentes en s\u00f8knad og innvilges dispensasjon fra pbl \u00a7 29-4 annet ledd. Avstanden til nabo er ikke oms\u00f8kt eller behandlet i vedtaket datert 11.05.2023. Naboeiendommen Formanns vei 10 (gbnr. 168/569) har i dag en etablert parkeringsplass p\u00e5 eiendommen. Denne er heller ikke godkjent eller oms\u00f8kt etter plan- og bygningsloven, og det foreligger en ulovlighetssak ogs\u00e5 for denne. Parkeringsplassen p\u00e5 Formanns Vei 10 fikk en tillatelse av Bymilj\u00f8etaten til at det kunne etablereres en avkj\u00f8rsel til kommunal vei der i 2007 (sak: 200708882-2). En slik tillatelse gir bare en rett til \u00e5 etablere en avkj\u00f8rsel, og anleggelse av parkeringsplassen ville krevd en s\u00f8knad med dispensasjoner etter plan- og bygningsloven. Bymilj\u00f8etaten har ogs\u00e5 bekreftet at selve avkj\u00f8rselen heller ikke er bygget i tr\u00e5d med vedtaket fra 2007 (se sak: 2021/08508-3). Saksnummer KLAGE-2023/13571 Side 2 av 6 Parkeringsplassen p\u00e5 Formanns Vei 12 er anlagt omtrent 10 \u00e5r etter parkeringsplassen p\u00e5 Formanns Vei 10. Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Uttale fra Byantikvaren datert 10.05.2023: \u00abVi ser at det reviderte forslaget i st\u00f8rre grad tar hensyn til hagearealet. Vi er likevel litt bekymret for presedensvirkningen. Det er derfor viktig at den oms\u00f8kte parkeringen i st\u00f8rre grad blir en del av hagen, og at man reetablerer mer gr\u00f8nt, vi anbefaler grus som underlag og at det etableres en l\u00f8vhekk mot naboen i s\u00f8r.\u00bb Vedtak fra Bymilj\u00f8etaten datert 12.07.2022: Bymilj\u00f8etaten godkjenner at det etableres en avkj\u00f8rsel til eiendommen p\u00e5 n\u00e6rmere bestemte vilk\u00e5r. Det vises til vedtaket i sin helhet som er vedlagt. 2. Om klagen Klagen er datert 31.05.2023 og fagetaten oppsummerer klagen slik: Byantikvaren som skal ivareta historiske og antikvariske interesser motsetter seg ikke tiltaket, men anbefaler mindre endringer som ivaretar gr\u00f8nne verdier. Dette sees i sammenheng med avslaget som ble gitt i 2021. Dagens bolig er bygget f\u00f8r kravene om uteoppholdsareal og krav til parkering i nyere kommuneplan og kommunedelplan. Ved \u00e5 etablere en parkeringsplass p\u00e5 eiendommen vil man innfri hvert fall det ene kravet (kravet til parkeringsplass i dagens KPA2018). I forbindelse med utbygging av Mulebanen vil det bli tilrettelagt for beboerparkering. Antall parkeringsplasser her er derimot blitt redusert i forhold til opprinnelig plan. Det vil p\u00e5 langt n\u00e6r erstattet dagens overflateparkering i omr\u00e5det som i forbindelse med planarbeidet (plan id 64180000) er vurdert til \u00e5 v\u00e6re ca. 290 plasser. En privat parkeringsplass vil ogs\u00e5 medf\u00f8re mulighet for \u00e5 etablere lader for el-bil. Planlagte tiltak er reversible, og en etablering av parkeringsplass vil ikke medf\u00f8re en varig svekkelse av kulturminneverdier. Gjenv\u00e6rende hageareal har meget gode kvaliteter. Etablering av privat parkering vil delvis bidra til en tryggere parkering, og klimahensyn taler for tiltaket i form av at el-bil lader kan etableres p\u00e5 egen grunn. Tiltaket vil heller ikke inneb\u00e6re etablering av en ny parkeringsplass, men heller v\u00e6re en erstatning for gateparkering som er planlagt fjernet. Kommunen henviser ogs\u00e5 til avslag p\u00e5 biloppstillingsplass for gbnr. 168/564, men klager viser til at dette tiltaket innebar et vesentlig st\u00f8rre inngrep. Det bes om at kommunen sitt vedtak omgj\u00f8res. Subsidi\u00e6rt at det gis en tidsbegrenset tillatelse i f.eks. 10 \u00e5r. Dispensasjoner kan gis p\u00e5 vilk\u00e5r om at biloppstillingsplassen utformes i samsvar med Byantikvarens anbefaling. Det vises til klagen datert 31.05.2023 i sin helhet. Saksnummer KLAGE-2023/13571 Side 3 av 6 3. Vurdering av klagen Omr\u00e5det boligen ligger i er i kommunedelplanen for Sandviken - Fjellsiden nord, avsatt til boligomr\u00e5der. Av form\u00e5let i denne planen trekkes s\u00e6rlig frem \u00a7 2 pkt. 1 og 5: \u00ab\u00c5 sikre at Sandviken og Fjellsiden Nord utvikles videre som et h\u00f8yverdig boligomr\u00e5de ved \u00e5 stille krav til nye byggeprosjekt i planomr\u00e5det. Kravenes form\u00e5l er \u00e5 sikre h\u00f8ye estetiske verdier ved tilpassing eller fornyelse som understreker bokvalitet i boligomr\u00e5dene.\u00bb Og \u00ab\u00c5 sikre de historiske og de gr\u00f8nne verdiene i eksisterende gr\u00f8ntomr\u00e5der, spesielt langs Fjellveien\u00bb. Videre trekkes det frem at omr\u00e5det ligger innenfor hensynssone 570 (Kulturmilj\u00f8, Ladeg\u00e5rden) som sier: \u00abBoligutbygging fra perioden 1870-1940. Omr\u00e5det har et typisk Bergens s\u00e6rpreg. \u00d8vre Ladeg\u00e5rden har trehusutbygging fra 1870- og 1880-\u00e5rene i stram kvartalsstruktur tilpasset bratt terreng. Nedre Ladeg\u00e5rden har massiv, 4 etasjers leieg\u00e5rdsutbygging fra 1880- og 90-\u00e5rene, i tr\u00e5d med reguleringsplanen fra 1888. Ellers samordnede boligprosjekter fra 1910-40 i form av frittliggende sm\u00e5hus og sammenhengende, lav murg\u00e5rdsbebyggelse, der hagene er viktige strukturer. Eldre kulturminner finnes som spredte objekter i omr\u00e5det. Sentrale element er bebyggelsesstruktur, hager og gr\u00f8ntomr\u00e5der. Disse er s\u00e5rbare og b\u00f8r bevares\u00bb (fagetaten sine understrekninger). Bestemmelsene det s\u00f8kes om dispensasjon fra: I kommunedelplanen \u00a7 10.4 er en av bestemmelsene: \u00abHagene skal ikke gjenbygges. Det er tillatt med nye uthus dersom de underordner seg hovedbyggenes form, og akseptable lysforhold opprettholdes.\u00bb Bestemmelsen i \u00a7 10.5 lyder: \u00abMaksimal tomteutnyttelse skal v\u00e6re 60%-TU.\u00bb KPA2018 \u00a7 14.3.3 lyder: \u00abDet skal etableres minimum 40 m2 uteoppholdsareal pr boenhet. Maks 50 % p\u00e5 tak/altan. Minimum 50 % skal utformes som fellesareal eller offentlig tilgjengelig areal. Minst 50 % av enhetene i store prosjekt skal ha privat uteoppholdsareal. Alle disse bestemmelsen s\u00f8kes det om dispensjon fra. Anf\u00f8rsel om at tiltaket ikke medf\u00f8rer en varig svekkelse av kulturminneverdier Klager viser til at: \u00abDet er bekreftet at planlagte tiltak er reversibelt. S\u00e5nn sett trenger ikke etablering av parkering i Formanns vei 12 bety en varig svekkelse av kulturminneverdiene. Som vi har p\u00e5pekt tidligere, kan behovet for parkering endre seg i fremtiden og muliggj\u00f8re tilbakef\u00f8ring av hageanlegget som helhet.\u00bb Fagetaten bemerker her at n\u00e5r det f\u00f8rst er gitt en tillatelse til tiltaket har eier et rettskrav p\u00e5 \u00e5 beholde tiltaket. En eventuell tilbakef\u00f8ring i fremtiden vil v\u00e6re prisgitt at gjeldende eier \u00f8nsker og s\u00f8ker om en tilbakef\u00f8ring til hage. Fagetaten kan ikke vektlegge en slik mulighet, utgangspunktet er at tillatelser som gis vil v\u00e6re varige. Unntak kan tenkes dersom dispensasjoner gis midlertidig. Slik midlertidighet anbefales i s\u00e5 tilfelle \u00e5 gis en synlighet ved at det kreves tinglyst. Det er allikevel ikke en l\u00f8sning fagetaten anbefaler i denne saken. Kvalitet p\u00e5 uteoppholdsarealer Klager viser til at: \u00abN\u00e5r det gjelder tilgang til p\u00e5 godt privat uteareal anser vi at dette er ivaretatt ved at gjenv\u00e6rende uteareal har meget gode kvaliteter.\u00bb S\u00f8ker viser til at uteoppholdsarealene fra f\u00f8r ikke innfrir kravene til arealer i KPA2018 \u00a7 14.3.3, og at det ikke er mulig \u00e5 innfri dette heller. Saksnummer KLAGE-2023/13571 Side 4 av 6 Fagetaten bemerker her at selv om utearealene fra f\u00f8r ikke innfrir kravene, s\u00e5 kan vi ikke se gode grunner for at det skal v\u00e6re et argument for ytterliggere fjerning av uteareal. Heller ikke klager sin anf\u00f8rsel om at de gjenv\u00e6rende arealene har gode kvaliteter kan vi se at skal utgj\u00f8re et moment for \u00e5 fravike arealkravene. At utearealene har gode kvaliteter er en forutsetning etter KPA2018 \u00a7 14.2 for i det hele tatt \u00e5 regne med arealet som uteareal. Det kan heller ikke sees forhold ved gjenv\u00e6rende uteareal som gj\u00f8r at de har meget gode kvaliteter utover det som forventes. Status p\u00e5 parkeringsanlegget Parkeringsanlegget under mulebanen er under bygging. I bestemmelsene til reguleringsplanen er det krevd at samtlige parkeringsplasser under Mulebanen skal tilrettelegges for el-bil ladere. Det vil bli soneparkering for beboere i anlegget, og de fleste av plassene skal v\u00e6re avsatt til beboerparkering. Det er planlagt 50-parkeringsplasser, hvor reguleringsplanen tillater at maksimalt 12 av disse er for idrettsanlegget, resterende blir beboerparkering. I forhold til dagens overflateparkering i omr\u00e5det er det lagt opp til at noen av parkeringsplassene i gaten skal saneres. Det vises til Byr\u00e5det sin sak: 2021/65454-3 8 s. 13- 14), hvor det konkluderes med at planen legger opp til sanering av 35 overflateparkeringer i planen. Det har under denne prosessen v\u00e6rt dialog med Bymilj\u00f8etaten om hvor mange parkeringsplasser det kan v\u00e6re aktuelt \u00e5 sanere utenfor planomr\u00e5det, men Bymilj\u00f8etaten har ikke kommet med noe konklusjon p\u00e5 dette forel\u00f8pig. Anlegget er planlagt \u00e5 st\u00e5 ferdig i august 2024. Subsidi\u00e6r anf\u00f8rsel om \u00e5 gi midlertidig tillatelse S\u00f8ker viser i s\u00f8knaden og klagen til at tiltaket f.eks. kan gis en varighet p\u00e5 10 \u00e5r. Slik fagetaten forst\u00e5r det begrunnes det med at behovet kan endre seg i fremtiden, f.eks. ved at en kan bruke mer bildeling i fremtiden. Fagetaten anser ikke en midlertidig dispensasjon som en hensiktsmessig l\u00f8sning av en slik sak. En midlertidig tillatelse med bakgrunn i at det kanskje skjer endringer i transportbehovet i fremtiden, og da behovet for en parkeringsplass, kan vi ikke se at kan vektlegges. Etter v\u00e5r mening blir det noe spekulativt \u00e5 basere dispensasjoner p\u00e5 hva som kan skje i fremtiden, s\u00e5 lenge det ikke foreligger konkrete holdepunkter for dette. Tillatelser skal baseres p\u00e5 dagens forhold, frem til noe annet vedtas i lov eller bestemmelser jf. pbl \u00a7 21-4. En midlertidighet p\u00e5 10 \u00e5r som foresl\u00e5s er relativt lenge. Vi kan ikke se at en midlertidig dispensasjon vil gj\u00f8re at dispensasjonsvilk\u00e5rene vil ansees som innfridd, s\u00e6rlig ikke av en s\u00e5 omfattende varighet som foresl\u00e5s her. En slik tillatelse vil etter v\u00e5r mening f\u00f8re til at problemet utsettes. Slike dispensasjoner vil ogs\u00e5 skape press p\u00e5 forlengelse n\u00e5r en eiendom over tid har innrettet seg etter en gitt tillatelse. Tillatelsen gis til eiendommen, etter lengre tid er det ikke usannsynlig at eiendommen har andre eiere, noe som igjen ansees \u00e5 vanskeliggj\u00f8re en eventuell reversering. Dersom det allikevel vurderes \u00e5 gi en midlertidig dispensasjon av lengre varighet anbefales det derfor at det settes vilk\u00e5r om tinglysning. Naboeiendommen Formanns Vei 14 (gbnr. 168/576) fikk en slik midlertidig tillatelse i 2010 (sak. 200818404/22), til parkering p\u00e5 \u00f8stsiden av bygget (mot Formanns vei). Den ble gitt p\u00e5 f\u00f8lgende vilk\u00e5r: \u00abDet gis midlertidig tillatelse inntil beboeranlegg er etablert i omr\u00e5det. N\u00e5r det er fullf\u00f8rt tilbakef\u00f8res det til opprinnelig preg med engelskinspirerte hager\u00bb. Dette anlegget er n\u00e5 under bygging, og planlagt ferdigstilt i august 2024. Saksnummer KLAGE-2023/13571 Side 5 av 6 Avslutningsvis Boligen ligger i et omr\u00e5de med gode kvaliteter for familieboliger. Det er tatt inn s\u00e6rlige bestemmelser for \u00e5 verne og hindre nedbygging av resterende hager i nabolaget. For vurderingen av dispensasjonsvilk\u00e5rene viser vi i sin helhet til vedtaket av 11.05.2023. Fagetaten kan ikke se at det foreligger noen spesielle forhold ved denne konkrete eiendommen som skal tilsi at det er grunnlag for \u00e5 fravike bestemmelsene i kommuneplanen og kommunedelplanen. Momentene som p\u00e5pekes i s\u00f8knaden og klagen er etter fagetaten sin vurdering generelle anf\u00f8rsler som \u00aballe\u00bb eiendommene i nabolaget kan anf\u00f8re. Fagetaten mener det ikke b\u00f8r gis dispensasjon p\u00e5 slikt grunnlag. Dersom det er et politisk \u00f8nske om \u00e5 gi tillatelser til at eiendommene kan anlegge parkeringsplasser, b\u00f8r det l\u00f8ses gjennom en revidering av kommunedelplanen. Det vil i s\u00e5 tilfelle skape mer forutsigbarhet og likhet i tilsvarende saker. 4. Konklusjon Vedtaket datert 11.05.2023 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Klage datert 31.05.2023 5. Avslag datert 11.05.2023 6. Uttale fra Byantikvaren datert 10.05.2023 7. Bymilj\u00f8etatens vedtak datert 12.07.2022 8. Dispensasjonss\u00f8knad datert 12.10.2022 og 10.02.2023 9. Tegning Saksnummer KLAGE-2023/13571 Side 6 av 6 "
}