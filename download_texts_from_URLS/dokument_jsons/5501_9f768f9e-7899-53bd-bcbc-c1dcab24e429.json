{
  "dokument_id": "9f768f9e-7899-53bd-bcbc-c1dcab24e429",
  "doc_type": "case_attachment",
  "kommune": 5501,
  "tittel": "Notat vurdering klimatilpasning (1)",
  "url": "https://innsyn.tromso.kommune.no/application/getMoteDokument?dokid=2001895214",
  "tekst": "Deres ref. V\u00e5r ref. Saksbehandler Dato PLAN-22/01517-48 Johanne Kryger 26.06.2024 +47 92200148 Notat vurdering klimatilpasning Siden vedtak av gjeldende plan 0253 \u2013 Kommunedelplan for Stakkevollvegen byutviklingsomr\u00e5de 2019 har bevissthet og viktighet rundt temaet klimatilpasning \u00f8kt. Omr\u00e5det p\u00e5 nedsiden av Stakkevollvegen vil s\u00e6rlig bli utsatt for konsekvenser av havniv\u00e5stigninger, stormflo og b\u00f8lgep\u00e5virkning samt \u00f8kt overvann. Tillegg m\u00e5 man sikre seg mot sammenfall at disse hendelser. H\u00e5ndtering av konsekvensene ved klimaendringene er et av fokusomr\u00e5dene i p\u00e5g\u00e5ende revisjon av KPA. Arbeidet med klimatilpasning bygger p\u00e5 konsepter utviklet i prosjektet klimatilpasset utbygging langs sj\u00f8en. Et av grepene som foresl\u00e5s i forslag til ny KPA som ble lagt ut p\u00e5 offentlig ettersyn 20.04.2023 er at dagens krav om VAO-rammeplan og OSG-rammeplan erstattes av et krav om felles rammeplan. Et av hovedargumentene for krav om felles rammeplan er at konsekvensene av klimaendringene utl\u00f8ser behov for l\u00f8sninger for klimatilpasning som b\u00e5de knytter seg til VAO-infrastruktur, gr\u00f8nne arealer og veger og samtidig m\u00e5 klimatilpasningsl\u00f8sninger for f.eks. havniv\u00e5stigninger og overvann ses i sammenheng. Sidel\u00f8pene med planprosessen for ny KPA arbeides den med utvikling av veileder for feles rammeplan. Det vurderes ikke hensiktsmessig at sp\u00f8rsm\u00e5let om hvordan klimatilpasning skal h\u00e5ndteres i plan- og byggesaker behandles s\u00e6rskilt i KDP for Stakkevollvegen byutviklingsomr\u00e5de. Dette b\u00f8r h\u00e5ndteres gjennom p\u00e5g\u00e5ende KPA-revisjon. Det som er viktig \u00e5 vurdere i den konkrete planendring i forhold til klimatilpasning er arealbruken ligger til rette for en klimarobust utvikling av omr\u00e5det. Omr\u00e5det er utsatt for konsekvenser av havniv\u00e5stigninger, stormflo og b\u00f8lgep\u00e5virkning og \u00f8kt nedb\u00f8r. Det er kartlagt en flomveg som krysser ESSO-tomta. Det m\u00e5 sikres fall p\u00e5 flomvegen helt til sj\u00f8en. Mange plasser langs Stakkevollvegen har eksisterende fyllinger et lavere terrengniv\u00e5 enn det som det vil stilles krav til for nye fyllinger. En sannsynlig framtidig situasjon vil derfor v\u00e6re at terrenget p\u00e5 nedsiden av Stakkevollvegen vil v\u00e6re lavere n\u00e6rmest Stakkevollvegen enn for terrenget for nye utfyllinger langs sj\u00f8en. Dette stiller krav til at det etableres lavere soner, som trekker seg inn fra sj\u00f8en til lavereliggende terreng, for \u00e5 sikre utl\u00f8p av overvann. For \u00e5 sikre en klimatilpasset utbygging i laveste sone langs Stakkevollvegen m\u00e5 h\u00e5ndtering av overvann og sikring med stormflo ses i sammenheng, og sikring mot stormflo b\u00f8r ses i sammenhengende omr\u00e5der som minimum strekker seg fra flomveg til flomveg. Da store deler av ESSO-tomta avsettes til park vil konsekvensene med \u00e5 la deler av omr\u00e5det oversv\u00f8mme ved ekstremhendelser for stormflo eller overvann v\u00e6re mindre i forhold til i utbygde omr\u00e5der. Ved \u00e5 ikke tillate utfylling p\u00e5 ESSO-tomta skapes en uavhengighet til terrenget p\u00e5 utfyllingene mot nord og s\u00f8r, dette gir gode muligheter for \u00e5 etablere en sikker flomveg over ESSO-tomta og at framtidige fyllinger innenfor utbyggingsomr\u00e5dene kan legges p\u00e5 sikker koteh\u00f8yde. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 "
}