{
  "dokument_id": "a678000b-2ac2-5b2e-9647-05d8a8c54a94",
  "doc_type": "case_attachment",
  "kommune": 4601,
  "tittel": "Notat om elektromagnetisk str\u00e5ling datert 18.03.2022",
  "url": "https://bergen.kommune.no/politikere-utvalg/api/fil/bk360/10214397/Notat-om-elektromagnetisk-straling-datert-18-03-2022",
  "tekst": " 8Oppdragsgiver: H\u00e5ne Invest AS Oppdragsnavn: Reguleringsplan Hetlevikstraumen Oppdragsnummer: 537057-01 Utarbeidet av: Thomas Fischer/Linda Telle Oppdragsleder: Linda Telle Dato: 18.03.2022 Tilgjengelighet: \u00c5pent Notat Utredning og beregning av Elektromagnetisk str\u00e5ling fra kraftlinje - Bj\u00f8rndalsbrotet Innledning 1 Magnetfelt fra h\u00f8yspenningsanlegg og gjeldende kunnskapsstatus 2 Feltstyrke rundt kraftlinjen 3 Situasjon, Bj\u00f8rndalsbrotet BBB1 4 Situasjon, Laksev\u00e5g, Gnr. 122, Bnr. 3 - Bj\u00f8rndalsbr\u00e5tet BBB2 4.1. Vurdering av situasjon ved BBB2 5 Vurderinger alternative l\u00f8sninger, tiltak og kostnader 5.1. Vurderinger alternative l\u00f8sninger planutforming 5.2. Vurderinger alternative tiltak og kostnader 6 Oppsummering Kilder Versjonslogg: 03 18.03.2022 Oppdatert f\u00f8r innsending til BK LT TFI 02 17.01.22 Oppdatert etter innspill fra oppdragsgiver LT TFI 01 04.12.21 NOTAT: Elektromagnetisk str\u00e5ling fra kraftlinje TFI/LT xx VER. DATO BESKRIVELSE AV KS asplanviak.no 1 Innledning Asplan Viak er engasjert av H\u00e5ne Invest AS for \u00e5 utarbeide planforslag for Bj\u00f8rndalsbr\u00e5tet I planomr\u00e5det og like \u00f8st for byggeform\u00e5let g\u00e5r Statnett sin 300 kV transmisjonsnettledning (kraftlinje) L0406-Fana-Litlesotra. I perioden med p\u00e5g\u00e5ende reguleringsplanarbeid har det skjedd en endring i last p\u00e5 linjen grunnet ny ringledning. Endringen har medf\u00f8rt en lavere last p\u00e5 ledningen enn tidligere og det er blitt utf\u00f8rt nye beregninger for \u00e5 se om dette har medf\u00f8rt endring i verdiene for str\u00e5ling p\u00e5 planlagte boliger i omr\u00e5det. Denne utredningen viser resultat av beregning med de nye lastene. Dokumentet inneholder ogs\u00e5 beregningen sett opp mot byggenes plassering i forhold til feltet og feltstyrke, beskrivelse av dagens kunnskapsstatus, forvaltningsstrategi og gir informasjon om prosess, vurdering av tiltak og alternative l\u00f8sninger for planutformingen. asplanviak.no 2 1 Magnetfelt fra h\u00f8yspenningsanlegg og gjeldende kunnskapsstatus Med bakgrunn i str\u00e5levernforskriften \u00a7\u00a7 5 og 6, er det satt en grenseverdi for elektromagnetisk feltstyrke for bebyggelse n\u00e6rt h\u00f8yspenningsanlegg. Grenseverdien er 200 mT. I tillegg til grenseverdien har Statens str\u00e5levern satt et utredningskrav p\u00e5 0,4 mT. Statens str\u00e5levern har utarbeidet en brosjyre til bruk i slike tilfeller, \u00abBebyggelse n\u00e6r h\u00f8yspenningsanlegg \u2013 Informasjon om magnetfelt fra h\u00f8yspenningsanlegg\u00bb. I praksis betyr dette at, det i alle byggeprosjekter der gjennomsnittlig forventet feltstyrke fra en kraftlinjene er over 0,4 mT, m\u00e5 gjennomf\u00f8res en utredning. En utredning skal ta for seg byggenes plassering i forhold til feltet og feltstyrke, men ogs\u00e5 beskrive dagens kunnskapsstatus, forvaltningsstrategi og vurdere tiltak og alternative l\u00f8sninger. Det er viktig \u00e5 presisere at 0,4 mT er et utredningsniv\u00e5 satt av norske myndigheter og ikke en grenseverdi. Figur 1: Utsnitt av plankart (datert 08.1.21). Byggene plasseres inne de gule feltene merket BBB1 og BBB2, innenfor byggegrense (stiplet linje). asplanviak.no 3 2 Feltstyrke rundt kraftlinjen K\u00e5re Eidem fra Statnett har utf\u00f8rt beregning av elektromagnetisk feltstyrke fra kraftlinjen, resultatene er presentert i figuren under. Lest ut fra figuren oppst\u00e5r utredningsgrensen p\u00e5 0,4 mT ved ca. 45m fra senterleder. Figur 2: Beregnet elektromagnetisk feltstyrke (datert 04.11.2021) basert p\u00e5 forbruk siste 12 mnd. Figur og beregninger utf\u00f8rt av K\u00e5re Eidem fra Statnett. Utlest fra figur er det 0,4 mT ved en avstand p\u00e5 ca. 45 m fra senterleder. Utlest fra figur er det i underkant av 0,8 mT ved 28 m fra senterleder verd asplanviak.no 4 3 Situasjon, Bj\u00f8rndalsbrotet BBB1 Figur 3 viser BBB1 lengst bort fra kraftlinjen. Utredningsgrensen er ca. 45 m fra senterleder. P\u00e5 det n\u00e6rmeste er avstand til byggegrensen for BBB1 ca. 65 m fra senterleder. BBB1 sitt byggeareal ligger dermed utenfor grensen for utredning og vurderer at det ikke er n\u00f8dvendig \u00e5 foreta ytterligere utredning eller \u00e5 gj\u00f8re andre tiltak ifm. elektromagnetiske felt fra kraftlinjen ifm. BBB1. Figur 3: Utsnitt av illustrasjon som viser Kraftlinje (inntegnet i gr\u00e5tt) og avstand fra (senterleder inntegnet i r\u00f8dt) p\u00e5 illustrasjonsplan. Minste avstand fra senterleder Kraftlinje til byggegrensen er ca. 65 m. asplanviak.no 5 4 Situasjon, Laksev\u00e5g, Gnr. 122, Bnr. 3 - Bj\u00f8rndalsbr\u00e5tet BBB2 Figur 4 viser BBB2 n\u00e6rmest kraftledningen og byggearealet for BBB2 ligger innenfor grensen for utredning. Utredningsgrensen er ca. 45 m fra senterleder. P\u00e5 det n\u00e6rmeste er byggegrensen ca. 28 m fra senterleder. Det er dermed n\u00f8dvendig \u00e5 foreta ytterligere utredning eller \u00e5 gj\u00f8re andre tiltak ifm. elektromagnetiske felt fra kraftlinjen ifm. BBB2. Figur 4: Utsnitt av illustrasjon som viser Kraftlinje (inntegnet i gr\u00e5tt) og avstand fra (senterleder inntegnet i r\u00f8dt) p\u00e5 illustrasjonsplan. Minste avstand fra senterleder Kraftlinje til byggegrensen er ca. 28 m. Feltstyrke ved 28m er lest ut fra figuren til \u00e5 v\u00e6re i underkant av 0,8 mT (mellom 0,75-0,8 mT) asplanviak.no 6 4.1. Vurdering av situasjon ved BBB2 Det eneste alternative tiltaket for \u00e5 komme under utredningsniv\u00e5et p\u00e5 0,4 \u03bcT i denne saken er st\u00f8rre avstand til kraftlinjen. Dette er ikke vurdert \u00e5 v\u00e6re et alternativ ettersom det vil gi store terrenginngrep i kollen som er regulert til felles uteoppholdsareal og gr\u00f8nnstruktur. I henhold til publikasjonen Bebyggelse n\u00e6rt h\u00f8yspenningsanlegg er det ikke dokumentert negativ helseeffekt av elektromagnetisk str\u00e5ling ved verdier lavere enn 200 \u03bcT. Det er tidligere utf\u00f8rt en vurdering av feltstyrke for BBB2 og resultatet var da at feltstyrken for bygg var v\u00e6re mellom 1,09 \u03bcT og 2,14 \u03bcT. I den forbindelse innhentet Plan og Bygningsetaten v/Kathrine Tellebon uttalelse fra Helsevernenheten. Sitat: \u00abVi har sett p\u00e5 saken og sammenlignet med DSA sin veiledning til forvaltningspraksis som ogs\u00e5 er beskrevet i brosjyren som forslagsstiller henviser til. Siden det her er snakk om nye boliger vil en aktuell vurdering v\u00e6re om boligene skal etableres i et byomr\u00e5de med arealknapphet \u2013 skal boligene etableres i et viktig/prioritert fortettingsomr\u00e5de hvor det er vanskelig \u00e5 finne egnede tomter til nye boliger? Slik vi tolker beskrivelsen av forvaltningspraksis er det oftest i tilfeller der niv\u00e5ene ligger p\u00e5 0,5 \u2013 1 mikrotesla og det er snakk om byomr\u00e5der med arealknapphet at det gis unntak for nybygg. Det aktuelle bygget har feltniv\u00e5er over dette.\u00bb Siden det f\u00f8rste gang ble hentet in data for feltstyrke i BBB2 har situasjonen endret seg til det bedre, slik at n\u00e5v\u00e6rende niv\u00e5er er innenfor forvaltningspraksis sitt akseptable niv\u00e5. Det er etablert ny ringledning og belastning p\u00e5 den aktuelle kraftlinjen har falt betraktelig. \u00c5rsgjennomsnitt for str\u00f8mstyrke falt fra 817 A til 375 A noe som har f\u00f8rt til at feltstyrken ogs\u00e5 er svakere. Situasjonen i dag er at h\u00f8yeste forventede feltstyrke er i underkant av 0,8 \u03bcT (mellom 0,75- 0,8mT). Dette betyr at niv\u00e5et p\u00e5 feltstyrken i BBB2 er innenfor de niv\u00e5ene det gis unntak for i gjeldende forvaltningspraksis. 5 Vurderinger alternative l\u00f8sninger, tiltak og kostnader 5.1. Vurderinger alternative l\u00f8sninger planutforming Intensjonen med planforslaget er \u00e5 tilrettelegge for boligfortetting ved Bj\u00f8rndalsbrotet og regulere omr\u00e5det slik at plankravet gitt i kommuneplanens bestemmelser \u00a7 3 oppfylles. asplanviak.no 7 Planomr\u00e5det ligger ogs\u00e5 inne i sonen for strategisk planprogram for Loddefjord som skal sikre en helhetlig, samordnet og planmessig utvikling som er fremtidsrettet og b\u00e6rekraftig. Omr\u00e5det har relativ sentral beliggenhet i sitt bydelssenter, Loddefjord (Vestkanten), og ligger heller ikke langt fra bydelssenteret Oasen i Fyllingsdalen og det er kort vei (gangavstand) til sentrale servicefunksjoner, skole og barnehage. Ved fortetting i denne sone skal det v\u00e6re grei sykkelavstand og gode gang- og sykkelforbindelser til bydelssenter. P\u00e5 omstartsm\u00f8tet med Bergen kommune ble det besluttet \u00e5 legge KPA 2018 sine f\u00f8ringer for bestemmelser og retningslinjer til grunn for utarbeidelsen av planforslaget (p\u00e5 dette tidspunktet var KPA 2010 fortsatt gjeldende). I et tidligere planforslag ble omr\u00e5det regulert til konsentrert sm\u00e5husbebyggelse, mens stedsanalyse og mulighetsstudie som ble utarbeidet innledningsvis i dette planarbeidet vurderte det som mer hensiktsmessig totalt sett \u00e5 til rette for lavblokkbebyggelse. Arbeidet med enkel stedsanalyse og mulighetsstudie tok blant annet for seg premisser for planarbeidet, analyse av dagens situasjon (natur, landskapstrekk, trafikk osv.) og beskrev ulike forslag til plangrep og utbygging av planomr\u00e5det. P\u00e5 grunnlag av befaring i planomr\u00e5det og stedsanalysen, ble det testet ut forskjellige konsepter for boligbebyggelse/ utforming/ plassering p\u00e5 planomr\u00e5de mm. Etter hvert ble det vurdert at arealene s\u00f8r og nord for kollen i planomr\u00e5det vil v\u00e6re best egnet til utbygging. Da ville en kunne ivareta mye av kollens karakteriske trekk og silhuettvirkning, som vil v\u00e6re gunstig med tanke p\u00e5 n\u00e6r- og fjernvirkning. En ville ogs\u00e5 f\u00e5 avstand til kraftledning og sikre gode felles uteoppholdsareal. Det ble avholdt m\u00f8te med BK for \u00e5 g\u00e5 gjennom stedsanalysen/ mulighetsstudie og kommunen kom med forslag til \u00f8nsker til justeringer. asplanviak.no 8 Som f\u00f8lge av dette er blant annet antall enheter redusert og l\u00f8sning samt plassering av boliger justert. Det foresl\u00e5tte plangrepet viser derfor to bygningsvolum som legger seg p\u00e5 hver side av den sentrale kollen i planomr\u00e5det. I sone 3 skal det if\u00f8lge KPA 2018 legges opp til fortetting og en variert boligbebyggelse. KPA2018 sier ogs\u00e5 at det skal tilrettelegges for et variert og mangfoldig bygningsmilj\u00f8, med s\u00e6rlig vekt p\u00e5 variasjon i boligtilbudet. Nabolaget til planomr\u00e5det best\u00e5r av Bj\u00f8rndalsbrotet borettslag og en del eneboliger i s\u00f8r. Nabolaget planomr\u00e5det ligger i har en variert alderssammensetning og det etablert og stabilt bomilj\u00f8. Planforslaget vil med etablering av leilighetsbygg bidra til et mer variert boligtilbud og flere boliger tilrettelagt med livsl\u00f8psstandard i n\u00e6romr\u00e5det. Dette ble ogs\u00e5 poengtert i planetaten sitt fagnotat ved f\u00f8rste gangs behandling som et viktig bidrag for variasjonen i omr\u00e5det, og en styrke ved planforslaget. 5.2. Vurderinger alternative tiltak og kostnader I planprosessen har det v\u00e6rt dialog og m\u00f8ter med Statnett der avstand og tiltak i forbindelse med anleggsgjennomf\u00f8ring har v\u00e6rt diskutert. Statnett presiserte da at bebyggelse m\u00e5tte ligge utenfor sikkerhetssone og informerte om utredningskrav iht. str\u00e5ling. St\u00f8rre avstand til BBB2 ble diskutert som eneste aktuelle tiltak for \u00e5 redusere str\u00e5ling fra kraftlinjen. Dette ble i fortsettelsen ikke vurdert \u00e5 v\u00e6re et alternativ ettersom det vil gi store terrenginngrep i kollen, eventuelt \u00f8ke fjernvirkning, \u00f8delegge for felles uteoppholdsareal og gr\u00f8nnstruktur og p\u00e5f\u00f8re ekstra kostnader. Underveis har det v\u00e6rt dialog med borettslaget for \u00e5 samordne/oppdatere deres VA- anlegg for felles bruk. Dette har ikke f\u00f8rt frem og vil p\u00e5f\u00f8re betydelige merkostnader i forhold til utbygging for planomr\u00e5de. (Grovt estimert til MNOK 2-2.5 ekstra) Bymilj\u00f8etaten har stilt krav til utvidelse av veg og fortau, selv om det ikke er utbygger som utl\u00f8ser kravet med sitt antall boliger. Dersom utbygger skal st\u00e5 for utbygging av dette, vil det ogs\u00e5 medf\u00f8re ekstrakostnader. Planomr\u00e5de legger opp til totalt 17 nye boliger i felt BBB1 og BBB2. En utbygging av BBB2 er helt n\u00f8dvendig for at det totale prosjektet skal kunne b\u00e6re merkostnadene med VA-anlegget, utbedring av fortau og veg, samt merkostnadene det viktige hensynet til kollen har f\u00f8rt til i detaljering/utforming av omr\u00e5det allerede i reguleringsplanarbeidet. Faller BBB2 bort vil det ikke v\u00e6re \u00f8konomisk b\u00e6rekraft i prosjektet. Det er derfor avgj\u00f8rende for \u00f8konomien i prosjektet at b\u00e5de BBB1 og BBB2 bygges ut asplanviak.no 9 Det har v\u00e6rt dialog og flere m\u00f8ter med b\u00e5de Bergen kommune og Statnett underveis. M\u00e5leresultatene for feltstyrken som forel\u00e5 for kommunen i 2019 var h\u00f8yere den gang enn n\u00e5, uten at grensene skissert i forvaltningspraksis for utbygging av nye boligenheter ble nevnt hverken av Bergen kommune eller andre. Etter v\u00e5rt syn var det p\u00e5 dette tidspunktet en eventuelt skulle ha stoppet planarbeidet. Siden da har H\u00e5ne Invest AS brukt betydelige midler p\u00e5 utvikling/planlegging av eiendommen. Siden en med oppdatert kunnskap n\u00e5 ligger innenfor de verdier som har blitt im\u00f8tekommet gjennom forvaltningspraksis, vil det v\u00e6re urimelig om en ikke skal benytte mulighetene som ligger i forvaltningspraksis. Tiltak for \u00e5 kunne reduserer feltstyrken i oppholdsrom ytterligere m\u00e5 vurderes i neste fase. Da er det naturlig \u00e5 vurdere om det er mulig/hensiktsmessig \u00e5 plassere oppholdsrom (stue og/eller soverom) bort fra kraftlinjen 6 Oppsummering Situasjonen i dag er at det ikke foreligger krav til utredning for BBB1, mens beregnet h\u00f8yeste forventede feltstyrke er i underkant av 0,8 \u03bcT (mellom 0,75 og 0,8 \u03bcT) for BBB2. Dette betyr at niv\u00e5et for BBB2 er innenfor de niv\u00e5ene det gis unntak for i gjeldende forvaltningspraksis. For BBB2 er eneste alternative tiltaket for \u00e5 komme under utredningsniv\u00e5et p\u00e5 0,4 \u03bcT i denne saken st\u00f8rre avstand til kraftlinjen. Dette er et alternativ som ikke er aktuelt ettersom det vil gi store terrenginngrep i kollen som er regulert til felles uteoppholdsareal og gr\u00f8nnstruktur. Innhold og plassering av rom er ikke gjennomf\u00f8rt i reguleringsplanfasen. Et annet tiltak for \u00e5 kunne reduserer feltstyrken ytterligere kan v\u00e6re at en i neste fase vurderer om det er mulig/hensiktsmessig \u00e5 plassere oppholdsrom (stue og/eller soverom) bort fra kraftlinjen. Faller BBB2 bort vil det heller ikke v\u00e6re \u00f8konomisk b\u00e6rekraft i prosjektet. Det er derfor avgj\u00f8rende for \u00f8konomien i prosjektet at b\u00e5de BBB1 og BBB2 bygges ut. Den planlagte utbyggingen bidrar til flere boliger og fortetting i et prioritert omr\u00e5de. Planomr\u00e5det vil tilf\u00f8re omr\u00e5det \u00f8kt variasjon i boligmasser, samt forbedre tilbudet av boliger med livsl\u00f8psstandard. asplanviak.no 10 Siden en med oppdatert kunnskap n\u00e5 ligger innenfor de verdier som har blitt im\u00f8tekommet gjennom forvaltningspraksis, vil det v\u00e6re urimelig om en ikke skal benytte mulighetene som ligger i forvaltningspraksis. V\u00e5r vurdering er derfor at det pga. ulemper/kostnader ved tiltak som \u00f8ker avstanden, eventuelt krav til reduksjon i antall enheter ikke kan forsvares n\u00e5r beregnet feltstyrke er innenfor det en kan gis unntak for, og at det derfor b\u00f8r kunne anbefales bebyggelse i begge feltene BBB1 og BBB2. I bestemmelsene anbefales en bestemmelse om \u00e5 videre vurdere plassering av oppholdsrom for \u00e5 tilstrebe lengre avstand til linjen, men at andre forhold som lysinnfall mm m\u00e5 tas med i en totalvurdering for \u00e5 konkludere plassering. Kilder \uf0b7 Statnett, v/K\u00e5re Eidem. Kare.Eidem@statnett.no> \uf0b7 Statens Str\u00e5levern, Brosjyre: \u00abBebyggelse n\u00e6r h\u00f8yspenningsanlegg\u00bb \uf0b7 Statens Str\u00e5levern, Str\u00e5levernrapport 2005,8 \u00abForvaltningsstrategi om magnetfelt og helse ved h\u00f8yspentanlegg\u00bb asplanviak.no 11 "
}