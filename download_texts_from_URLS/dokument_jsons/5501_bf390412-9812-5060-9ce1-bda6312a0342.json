{
  "dokument_id": "bf390412-9812-5060-9ce1-bda6312a0342",
  "doc_type": "case_attachment",
  "kommune": 5501,
  "tittel": "Akseptbrev VAO-rammeplan",
  "url": "https://innsyn.tromso.kommune.no/application/getMoteDokument?dokid=2001979966",
  "tekst": "&Troms\u00f8 lL;Jkommune SWECO NORGE AS AVD TROMS\u00d8 Hjalmar Johansens gate 23 9007 TROMS\u00d8 Kjell Strandli Deres ref.: V\u00e5r ref.: Saksbehandler: Dato: 22/14383-6 Ingrid Ann Berg 16.12.2022 +47 91541985 Aksept av revidert VAO-rammeplan - Sm\u00e5hus G\u00e5sv\u00e6rvegen omsorgsboliger Viser til innsendte VAO-rammeplan mottatt: 02.11.2022, med mindre revisjon 02.12.2022. I henhold til planbestemmelser pkt. 11.2.1 i Kommuneplanenes arealdel 2017-2026 skal det ved utarbeidelse av alle reguleringsplaner inng\u00e5 en VAO-rammeplan. Planen skal beskrive prinsippl\u00f8sninger for omr\u00e5det, og deres sammenheng med overordnet hovedsystem for vannforsyning, avl\u00f8p og overvannsh\u00e5ndtering. I tillegg skal den dimensjonere de n\u00f8dvendige vannforsynings-, avl\u00f8ps- og overvannssystemer inklusive flomveger. Dersom rammeplanen konkluderer med at det m\u00e5 avsettes areal til VAO-anlegg, spesielt p\u00e5 bakkeniv\u00e5, m\u00e5 disse arealene legges inn med rett form\u00e5l i reguleringsplankartet. Med bakgrunn i dette er innsendt VAO-rammeplan behandlet av Seksjon for vann og avl\u00f8p. Grunnlag for godkjenning: Beskrivelse: Datert: VAO-rammeplan for sm\u00e5hus G\u00e5sv\u00e6rvegen 02.12.2022 Tegning H-100 G\u00e5sv\u00e6rvegen VAO-rammeplan 02.12.2022 Kostnadsoverslag VAO-anlegg 01.11.2022 Tilbakemelding fra Troms\u00f8 Brann og redning 03.11.2022 VAO-rammeplan for Sm\u00e5hus G\u00e5sv\u00e6rvegen omsorgsboliger, aksepteres med forutsetninger som beskrives under. Merknader i dette akseptbrevet m\u00e5 hensyntas i reguleringsplanen. Akseptert VAO-rammeplan med vedlegg er stemplet digitalt, datert 12.12.2022 og sendes kun ut digitalt til utbygger/konsulent og Troms\u00f8 kommune ihht. kopi-liste. Dette akseptbrev samt digitalt stemplet VAO-rammeplan med vedlegg skal inng\u00e5 i komplett plangrunnlag som sendes til Seksjon for byutvikling, Byplan. Oppsummering av hovedpunkter i VAO-rammeplanen og eventuelle forutsetninger for aksept: Vannforsyning Privat stikkledning til forbruksvann, samt eget uttak til sprinklervann dersom det skal etableres i bygg, tilkobles eksisterende kommunal ledning i G\u00e5sv\u00e6rvegen eller i gangveg ved E8/Troms\u00f8ysundvegen. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 940 Org.nr.: Foretaksregisteret NO 9 4 0 101 1 0 1 808 808 MVA Telefon: 77 79 00 00 Side 2 av 3 Eksisterende vannkummer i omr\u00e5det har uttak for slokkevann, og dekker planomr\u00e5dets slokkevannsbehov. Brann og redning har ingen innvendinger til slokkevannsl\u00f8sningen slik den presenteres i VAO-rammeplanen. Det er ikke behov for kapasitets\u00f8kende tiltak p\u00e5 eksisterende nett, verken n\u00e5r det gjelder forbruksvann eller slokkevann. Avl\u00f8psh\u00e5ndtering Privat stikkledning for spillvann f\u00f8res til eksisterende kommunal spillvannsledning i G\u00e5sv\u00e6rvegen eller i gangveg ved E8. Det er ikke behov for kapasitets\u00f8kende tiltak p\u00e5 eksisterende nett. Avl\u00f8psledning fra bolig i Vengs\u00f8yvegen som krysser planomr\u00e5det f\u00f8r p\u00e5kobling kommunalt nett i G\u00e5sv\u00e6rvegen, m\u00e5 ivaretas i det videre arbeidet. Overvannsh\u00e5ndtering Overvann fra omr\u00e5det skal ledes til eksisterende kommunal overvannsledning i G\u00e5sv\u00e6rvegen. Overvann skal IKKE ledes til kommunal avl\u00f8psledning i gangvegen ved E8. Det skal etableres sandfang f\u00f8r p\u00e5slipp til offentlig nett (grunnet fare for sedimentering i ledningen pga. lite fall til sj\u00f8). Det er ikke satt krav om fordr\u00f8yningsmagasin for overvann, siden planomr\u00e5det ligger nederst i nedb\u00f8rsfeltet og overvannet vil n\u00e5 sj\u00f8 f\u00f8r vannet oppstr\u00f8ms fyller ledningen. Flomveger Vann fra omr\u00e5det oppstr\u00f8ms har avrenning gjennom planomr\u00e5det, og dette vannet avskj\u00e6res med ny overvannsgr\u00f8ft i \u00f8vre del av planomr\u00e5det, og videre ned i eksisterende/ny gr\u00f8ft langs G\u00e5sv\u00e6rvegen og til eksisterende sandfang i krysset G\u00e5sv\u00e6rvegen/Troms\u00f8ysundvegen. Eksisterende sandfang i krysset G\u00e5sv\u00e6rvegen/Troms\u00f8ysundvegen eies/driftes av Statens vegvesen, og bruk av denne avklares med eier. Ved store regnhendelser vil vann renne over E8 og f\u00f8lge definert og fremtidig etablert flomveg til sj\u00f8. Det etableres stikkrenne med \u00d8 400 mm under avkj\u00f8ring til planomr\u00e5det, samt at det etableres lavbrekk over stikkrenne som vil fungere som flomveg ved st\u00f8rre regnhendelser. !avbrekk Eierskap til VAO-infrastrukturen og kostnader for etablering Det skal kun etableres privat VAO-anlegg i dette prosjektet, og alle kostnader ved etableringen tilh\u00f8rer utbygger. Konsekvenser for reguleringsplanbestemmelsene og reguleringsplankartet Troms\u00f8 kommune har utarbeidet \u00abMal for standard reguleringsplanbestemmelser\u00bb, og det anmodes om at malen benyttes for denne planen. Dersom malen ikke benyttes, m\u00e5 det innhentes innspill fra Seksjon for vann og avl\u00f8p til reguleringsplanbestemmelsene. Akseptert VAO-rammeplan danner grunnlaget for utarbeidelse av teknisk detaljplan for vann og avl\u00f8p. For tekniske detaljplaner stiller Troms\u00f8 kommune ved Seksjon for vann og avl\u00f8p tekniske, \u00f8konomiske og formelle krav som tiltakshaver/utbygger skal innfri f\u00f8r anleggsarbeider vedr\u00f8rende vann og avl\u00f8p kan starte. Dette gjelder der Troms\u00f8 kommune skal uttale seg som eier/fremtidig eier av kommunens vann- og avl\u00f8psledninger med tilh\u00f8rende installasjoner, n\u00e5r privat ledningsnett tilkobles kommunalt ledningsnett og i egenskap av \u00e5 v\u00e6re vannleverand\u00f8r, avl\u00f8pstransport\u00f8r og avl\u00f8psmottaker. Utbygger plikter \u00e5 melde fra til Seksjon for vann og avl\u00f8p om endringer som har betydning for den aksepterte VAO-rammeplan. ei Side 3 av 3 Med vennlig hilsen Mona Pettersen Ingrid Ann Berg Leder Plan og utbygging Milj\u00f8ingeni\u00f8r/planlegger Seksjon for vann og avl\u00f8p, Plan og utbygging Dokumentet er elektronisk godkjent. Kopi til: Seksjon for eiendom Seksjon for vann og avl\u00f8p, Kundeservice v/ Ann Kristin Bjerkemo TROMS\u00d8 KOMMUNE SEKSJON FOR BYUTVIKLING, VEG v/ Torkild Jensen TROMS\u00d8 BRANN OG REDNING KF v/ Kaj Christiansen TROMS\u00d8 KOMMUNE, SEKSJON FOR BYUTVIKLING, BYGGESAK Enhet for park, idrett og friluft v/ Nina Schneider TROMS\u00d8 KOMMUNE, SEKSJON FOR BYUTVIKLING, BYPLAN ei "
}