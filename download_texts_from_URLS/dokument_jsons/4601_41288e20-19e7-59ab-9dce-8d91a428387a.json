{
  "dokument_id": "41288e20-19e7-59ab-9dce-8d91a428387a",
  "doc_type": "case_presentation",
  "kommune": 4601,
  "tittel": " Medvirkning ved anskaffelser og tilrettelegging av arbeidet ",
  "url": "https://bergen.kommune.no/politikere-utvalg/api/fil/bk360/10446824/Framstilling--Medvirkning-ved-anskaffelser-og-tilrettelegging-av-arbeidet-",
  "tekst": " Hovedarbeidsmilj\u00f8utvalget Saksframstilling V\u00e5r referanse: 2024/30038-2 Saksbehandler: Henry Johan Berg Medvirkning ved anskaffelser og tilrettelegging av arbeidet Hva saken gjelder: Saken ble f\u00f8rste gang lagt frem til behandling 22.februar 2024 i sak 8/24. Utvalget vedtok da enstemmig f\u00f8lgende: \u00abSaken utsettes for n\u00e6rmere klargj\u00f8ring av oppdraget.\u00bb Saken legges n\u00e5 frem igjen i etterf\u00f8lgende saksfremstilling og forslag til vedtak. Bergen Kommune har i mange sammenhenger ute store bestillinger p\u00e5 hjelpemidler som arbeidstakerne skal benytte. Det kan v\u00e6re alt fra datasystemer, bilavtaler til mindre innkj\u00f8p som kun treffer en enhet. Dette er avtaler som i siste instans n\u00e5r den enkelte arbeidstaker i sitt arbeid. Vernetjenesten og de tillitsvalgte erfarer at man ikke alltid tar inn vernetjenesten n\u00e5r man skal utarbeide anbud og innhold i avtalene. Arbeidsmilj\u00f8loven \u00a7 6-2 sl\u00e5r fast at verneombudet skal tas med p\u00e5 r\u00e5d under planlegging og gjennomf\u00f8ring av tiltak som har betydning for arbeidsmilj\u00f8et innenfor ombudets verneomr\u00e5de. Erfaring viser at det ikke alltid er tatt h\u00f8yde for bruk og funksjonalitet i den grad som arbeidstakerne hadde \u00f8nsket, og som da f\u00f8rer til un\u00f8dig belastning og stress i arbeidsutf\u00f8relsen. Vi \u00f8nsker at arbeidsgiver i st\u00f8rre grad sikrer at vernetjenesten er tilstrekkelig koblet p\u00e5 i utarbeidelse av kravspesifikasjon og risikoanalyse f\u00f8r anbud legges ut. Videre er det relevant \u00e5 nevne at anskaffelser som p\u00e5virke arbeidsmilj\u00f8et skal behandles i AMU og eller HAMU. Forslag til vedtak: 1. Arbeidsgiver utvikler rutiner som sikrer medvirkning fra vernetjenesten i forbindelse med innkj\u00f8psavtaler b\u00e5de p\u00e5 konsern, byr\u00e5dsavdeling og den enkelte enhet. 2. Arbeidsgiver legger til rette for behandling i relevant AMU. Dato: 14. mai 2024 Henning \u00c5sheim - ledende hovedverneombud Dokumentet er godkjent elektronisk. 1 "
}