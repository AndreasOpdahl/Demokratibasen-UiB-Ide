{
  "dokument_id": "d4cb8b70-0972-5871-84f0-0b383b99f1b6",
  "doc_type": "case_attachment",
  "kommune": 4601,
  "tittel": "Hydrologisk vurdering, bekk ved Ekerdalen i Bergen",
  "url": "https://bergen.kommune.no/politikere-utvalg/api/fil/bk360/11116723/Hydrologisk-vurdering-bekk-ved-Ekerdalen-i-Bergen",
  "tekst": " Oppdragsgiver: Elisabeth og Andreas Skogseth Oppdragsnavn: Hydraulisk vurdering, Ekerdalen i Bergen Oppdragsnummer: 641689-01 Utarbeidet av: Marianne Myhre Odberg Oppdragsleder: S\u00f8lvi Amland Dato: 25.08.2023 Tilgjengelighet: \u00c5pent Hydrologisk vurdering, bekk ved Ekerdalen i Bergen 1. Innledning 2. Hydraulikk i bekk 3. Bekk med utl\u00f8p i Nord\u00e5svannet, Ekerdalen 3.1. Flomvannf\u00f8ring 3.2. Nord\u00e5svannet, koteh\u00f8yde stormflo 3.3. Kapasitet, bekkens tverrsnitt 3.4. Erosjon 3.5. Sammendrag Kilder Versjonslogg: 01 01.09.23 Hydrologisk vurdering, bekk ved Ekerdalen i Bergen MMO SA VER. DATO BESKRIVELSE AV KS asplanviak.no 1 1. Innledning I 2016 ble det satt opp en mur p\u00e5 begge sider langs bekk som renner ut i Nord\u00e5svannet ved Ekerdalen i Bergen kommune, se Figur 3-1. I 2023 har kommunen kommet med p\u00e5legg om \u00e5 fjerne muren som er etablert langs bekkens vestside, langs eiendom med gardsnummer 36 og bruksnummer 599. Ved fjerning av muren p\u00e5 vestsiden av bekken er det uttrykt bekymring for om dette kan endre flomfaren negativt langs bekkens vestside, samt om det kan oppst\u00e5 utgraving/erosjon over tid. Dette notatet gir en overordnet vurdering av hvilken effekt eventuell fjerning av mur kan ha p\u00e5 bekk og hydraulikken i bekken. Vurderingene omfatter: - Kort beskrivelse av hydraulikk i bekk (kapittel 2) - Hydrologisk vurdering av bekk ved Ekerdalen (kapittel 0) o Vurdering av \u00f8kt flomfare som f\u00f8lge av fjerning av mur (kapittel 3.1 til 3.3) o Vurdering av fare for \u00f8kt erosjon som f\u00f8lge av at muren fjernes (kapittel 3.4) Det er viktig \u00e5 merke seg at de hydrauliske vurderingene for den aktuelle bekken i dette notatet er overordnet. Vurderingen gir likevel en god indikasjon p\u00e5 effekten av \u00e5 fjerne muren, med tanke p\u00e5 fare for oversv\u00f8mmelse og \u00f8kt erosjon. 2. Hydraulikk i bekk N\u00e5r arealet i tverrsnittet til bekker og vassdrag endres, kan dette ogs\u00e5 f\u00f8re til en endring i vannhastighet, flomvannstand og f\u00f8lgelig flomvannets utbredelse i omr\u00e5det. Dette vises av formel 1, som sier at vannf\u00f8ring er lik vannhastighet gange arealet vannet fyller. Formel 1: Q=v\u00b7A Q = vannf\u00f8ring m3/s V = hastighet m/s A = arealet (bekkens bredde \u00b7 vannh\u00f8yde) m2 asplanviak.no 2 NVE skriver i sin veileder 3/2022 Sikkerhet mot flom at innsnevringer eller redusert hydraulisk kapasitet skaper kritiske punkt i elva. Kritiske punkt i vassdrag er definert i NVEs veileder Flaumfare langs bekker, r\u00e5d og tips om kartlegging (NVE 3/2015) som tekniske inngrep eller naturgitte forhold som ved \u00f8kt vannf\u00f8ring kan f\u00f8re til flomfare. Endring av eksisterende teknisk inngrep kan igjen endre flom- og erosjonsforholdene. Dette betyr at n\u00e5r det tas areal fra en side av bekkens tverrsnitt, eller bekkens flomsone, s\u00e5 kan dette gi \u00f8kt flomfare andre steder langs vassdraget. Flomfaren \u00f8kes enten ved \u00f8kt flomvannstand, og at flomvannets utbredelse f\u00f8lgelig endres, eller i form av h\u00f8yere vannhastighet som igjen kan gi \u00f8kt fare for erosjon. F\u00f8r de to murene ble etablert langs bekken, var ogs\u00e5 terrenget lavere p\u00e5 begge sider av bekken. Bekken hadde flomsletter p\u00e5 begge sider. Dersom det hadde blitt etablert en mur og man hadde hevet terrenget p\u00e5 \u00f8stsiden av bekken, kunne dette forverret flomsituasjonen og gitt en \u00f8kt fare for erosjon langs vestsiden av bekken. Dersom muren fjernes p\u00e5 vestsiden av bekken, mens den beholdes p\u00e5 \u00f8stsiden, kan dette gi samme type problemer som beskrevet ovenfor. asplanviak.no 3 3. Bekk med utl\u00f8p i Nord\u00e5svannet, Ekerdalen Asplan Viaks oppdragsgiver, og eier av gardsnummer 36 og bruksnummer 599, informerer om at det i 2016ble godkjent etablering av natursteinsmur langs bekkens \u00f8stside, og at det i samme prosess ble satt opp natursteinsmur p\u00e5 vestsiden av bekken. Vestsiden av bekken grenser mot gardsnummer 36 og bruksnummer 599. Form\u00e5let med \u00e5 etablere mur p\u00e5 begge sider av bekken, var \u00e5 hindre ensidig utgraving av masser som f\u00f8lge av endret fart p\u00e5 vannet. Plassering av mur som kommunen \u00f8nsker fjernet er markert i Figur 3-1. Figuren viser at det er etablert mur p\u00e5 begge sidene av bekken og at muren har samme h\u00f8yde p\u00e5 begge sider av bekken. Oversikt over terrengsituasjonen f\u00f8r tiltak ble utf\u00f8rt er vist i Figur 3-2. Gnr. 56, bnr. 599, Bergen kommune Figur 3-1 Omr\u00e5det hvor muren som skal fjernes langs bekken, er markert med r\u00f8d sirkel. \u00c5rstall: 2016 (Kilde: FINN historiske kart) asplanviak.no 4 Gnr. 56, bnr. 599, Bergen kommune Figur 3-2 Omr\u00e5det f\u00f8r det ble etablert mur langs bekk, \u00e5rstall: 2014 (Kilde: FINN historiske kart) Flomvannstand og vannhastighet i bekken som renner gjennom Ekerdalen, med utl\u00f8p i Nord\u00e5svannet, p\u00e5virkes b\u00e5de av avrenning fra nedb\u00f8rfeltet og av vannstanden i Nord\u00e5svannet. NVE anbefaler i sin veileder Sikkerhet mot flom (NVE 3/2022) at det ved beregning av flomvannstand benyttes 1-\u00e5rs stormflo som nedre grensebetingelse n\u00e5r bekker og elver renner ut i havet. Ved vurdering av bekketverrsnittets kapasitet er det derfor sett p\u00e5 situasjonen hvor 1- \u00e5rs stormflo i Nord\u00e5svannet inntreffer samtidig med dimensjonerende flom i bekken. Ved vurdering av fare for erosjon er vannhastigheten st\u00f8rst n\u00e5r vannstanden i Nord\u00e5svannet er lavest, det er derfor beregnet vannhastighet i bekken ved dimensjonerende flom i bekken og lav vannstand i Nord\u00e5svannet. For \u00e5 vurdere en eventuell \u00f8kt fare for flom og erosjon som f\u00f8lge av fjerning av mur, er det utf\u00f8rt beregning av: - Dimensjonerende flom (kapittel 3.1) - Nord\u00e5svannet, koteh\u00f8yde stormflo (kapittel 3.2) - Vurdering av om dagens bekketverrsnitt h\u00e5ndterer en flomsituasjon (kapittel 3.3) - Vannhastighet (kapittel 3.4) asplanviak.no 5 3.1. Flomvannf\u00f8ring Det er valgt dimensjonerende flomvannf\u00f8ring ut fra krav i teknisk regelverk. I f\u00f8lge TEK17 \u00a77-2 skal bolighus ligger utenfor 200- \u00e5rs flomsone og 200- \u00e5rs flomvannf\u00f8ring inkludert klimap\u00e5slag er beregnet for bekken. Beregning av flomvannf\u00f8ring er utf\u00f8rt i henhold til NVEs Veileder for flomberegning (1/2022), for detaljert beskrivelse av metodikk henvises det til denne veilederen og vedlegg 1 i dette notatet. Nedb\u00f8rfeltet for den aktuelle bekken er presentert i Figur 3-3, terrenget indikerer tydelig at nedb\u00f8rfeltet strekker seg lenger s\u00f8r for Dolvikvegen. P\u00e5 grunn av manglende informasjon om kulverter langs Dolvikveien er det valgt \u00e5 avslutte nedb\u00f8rfeltet nord for Dolvikvegen. Denne beregningen anses derfor ikke som konservativ. Estimert nedb\u00f8rfelt har et areal p\u00e5 2.3 ha. Nedb\u00f8rfeltet er bratt med en stor andel tette flater, dette gj\u00f8r at feltet responderer raskt p\u00e5 nedb\u00f8ren og flomtoppen blir f\u00f8lgelig h\u00f8y. Det er benyttet rasjonale formel for beregning av flomvannf\u00f8ring. Beregnet 200- \u00e5rs flomvannf\u00f8ring inkludert klimap\u00e5slag for bekk som renner ut i Nord\u00e5svannet ved Ekerdalen er 1.5 m3/s. Denne verdien benyttes i videre vurderinger, da oppstr\u00f8ms lukkede systems kapasiteter ikke er hensyntatt i denne overordnede vurderingen. Figur 3-3 Definert nedb\u00f8rfelt til bekk (Kilde: Scalgo) asplanviak.no 6 3.2. Nord\u00e5svannet, koteh\u00f8yde stormflo 1 \u00e5rs stormflo i Nord\u00e5svannet er beskrevet i rapporten Flomsonekart Apeltunvassdraget utarbeidet av NVE og Norconsult i 2017, kapittel 2.1.5. Vannstand ved 1 \u00e5rs stormflo er kote + 1.0, 1 \u00e5rs stormflo inkludert klimap\u00e5slag kote + 1.7. Dette stemmer ogs\u00e5 med oppgitt koteh\u00f8yde for 1-\u00e5rs stormflo Kartverkets sehavninva.no (vedlegg 2). Bekkebunnen fra utl\u00f8p kulvert (se Figur 3-4), ligger p\u00e5 kote + 0.8 og faller jevnt f\u00f8r den munner ut i Nord\u00e5svannet. I omr\u00e5det hvor mur er foresl\u00e5tt fjernet er bekkebunn p\u00e5 ca. kote + 0.4 til kote + 0.0. Ved 1 \u00e5rs stormflo inkludert klimap\u00e5slag i Nord\u00e5svannet er bekkens tverrsnitt fullt. Det er derfor valgt \u00e5 se p\u00e5 situasjonen med 1- \u00e5rs stormflo eks. klimap\u00e5slag, samtidig med 200- \u00e5rs flomvannf\u00f8ring inkludert klimap\u00e5slag. Figur 3-4 Tverrsnitt, terreng langs bekkebunn (Kilde: hoydedata.no) asplanviak.no 7 3.3. Kapasitet, bekkens tverrsnitt Det er unders\u00f8kt om oppgitt tverrsnitt kan h\u00e5ndtere 200- \u00e5rs flomvannf\u00f8ring, inkludert klimap\u00e5slag og 1- \u00e5rs stormflo. Beregningene er utf\u00f8rt i Hydraulic Toolbox. Resultatet er vist i Figur 3-5 og viser at tverrsnittet ikke h\u00e5ndterer denne flomsituasjonen. Detaljert inndata og beregnede parametere er vist i vedlegg 3. Dersom muren reduseres kun p\u00e5 den ene siden av bekken, vil dette f\u00f8re til at omr\u00e5det vest for bekken hyppigere opplever at flomvann fra bekken renner inn over omr\u00e5det i vest. Figur 3-5 Beregnet koteh\u00f8yde ved 1-\u00e5rs stormflo og 200- \u00e5rs flomvannf\u00f8ring asplanviak.no 8 3.4. Erosjon Beregnet vannhastighet ved dimensjonerende flomvannf\u00f8ring og lavvannstand i Nord\u00e5svannet, beregnet med Hydraulic toolbox, er 2.9 m/s. Detaljert inndata og beregnede parametere er vist i vedlegg 4. Basert p\u00e5 en overordnet vurdering av beregnet vannhastighet mot hjulstr\u00f8ms kurve, er det fare for erosjon ved denne vannhastigheten. Figur 3-6 Hjulstr\u00f8ms kurve (Kilde: NVEs Vassdragsh\u00e5ndboka) 3.5. Sammendrag Resultatene viser at vestsiden av bekken vil v\u00e6re s\u00e5rbar for oversv\u00f8mmelse og erosjon, dersom muren p\u00e5 vestsiden rives mens den p\u00e5 \u00f8stsiden f\u00e5r st\u00e5. Utf\u00f8rte beregninger viser at oppgitt tverrsnitt ikke kan h\u00e5ndtere en flom i vassdraget som sammenfaller med 1 \u00e5rs stormflo i Nord\u00e5svannet. Ved \u00e5 fjerne muren p\u00e5 vestsiden av bekken kan dette f\u00f8re til at vannet vil renne hyppigere over bekkekanten og inn over eiendommen med gardsnummer 36 og bruksnummer 599. Beregnet vannhastighet for dagens situasjon indikerer fare for erosjon; faren for erosjon kan ogs\u00e5 v\u00e6re h\u00f8yere sammenlignet med situasjonen f\u00f8r det ble etablert en mur p\u00e5 \u00f8stsiden av bekken. asplanviak.no 9 Kilder \u2022 NVE 3/2022: Sikkerhet mot flom \u2022 NVE 3/2015: Flaumfare langs bekker, r\u00e5d og tips om kartlegging \u2022 NVE rapport nr. 70/2017: Flomsonekart, Apeltunvassdraget \u2022 NVE 2010. Vassdragsh\u00e5ndboka \u2022 Kartverket. Sehavniva.no \u2022 Scalgo.com asplanviak.no 10 Vedlegg 1 \u2013 flomberegning Rasjonale formel, beregning av flomvannf\u00f8ring Den rasjonale formel best\u00e5r av en ligning som beregner flomvannf\u00f8ring som en direkte funksjon av avrenningsfaktor og regnintensitet. Q = C x i x A x Kf C er avrenningsfaktoren, og er hentet fra NVEs Vassdragsh\u00e5ndboka. I dette tilfellet er C verdien satt til 0.91. i [l/s per ha] er regnintensitet. Denne er hentet fra IVF-data fra nedb\u00f8rm\u00e5lestasjon \u00abBergen- Sandsli\u00bb, denne m\u00e5lestasjonen har 25 \u00e5r med data og IVF kurven tilh\u00f8rende denne m\u00e5lestasjonen er definert med kvalitetsklasse \u00abGod (1)\u00bb fra meteorologisk institutt. Nedb\u00f8rens varighet er satt til konsentrasjonstiden til feltet. Denne er beregnet med formler gitt i NVEs veileder, som bruker inngangsparameterne h\u00f8ydeforskjell, feltlengde og effektiv sj\u00f8prosent. Beregnet konsentrasjonstid p\u00e5 6 minutter. A er nedb\u00f8rfeltets areal i hektar. Kf er klimap\u00e5slag, anbefalt klimap\u00e5slag er hentet fra klimaservicesenter.no. En oppsummering av grunnlag benyttet i flomberegning med den rasjonale formel, samt beregnet vannf\u00f8ring for 200-\u00e5rsflom, er gitt i Tabell 3-1. Tabell 3-1 Beregnet 200- \u00e5rs flomvannf\u00f8ring inkludert klimap\u00e5slag Felt Areal Konsentrasjonstid Avrenningsfaktor Regnintensitet Klimap\u00e5slag 200- 200- [ha] [min] [-] [l/s per ha] [%] \u00e5rs \u00e5rs flom flom [m3/s] inkl. klima [m3/s] Bekk, 2.3 3 0.91 470 50 1.0 1.5 Ekerdalen asplanviak.no 11 Vedlegg 2 \u2013 sehavniva.no asplanviak.no 12 asplanviak.no 13 Vedlegg 3 \u2013 beregning av kapasitet, Hydraulic toolbox H\u00f8yde p\u00e5 mur og bekkens bredde er m\u00e5lt inn av oppdragsgiver: - Muren er 160 cm fra topp mur til bunn bekk, og bredde bunn bekk er cirka 100 cm - Det antas at sidekant bekk reduseres fra 160 cm til 100 cm p\u00e5 vestsiden dersom muren fjernes Innm\u00e5lingene er benyttet i beregningen. asplanviak.no 14 Vedlegg 4 \u2013 beregnet vannhastighet, Hydraulic toolbox asplanviak.no 15 "
}