{
  "dokument_id": "d842fede-ac04-55f9-b62d-4813220b53f3",
  "doc_type": "case_attachment",
  "kommune": 4601,
  "tittel": "Trafikknotat 2 - Mobilitet og tilkomst datert 29_08_2024",
  "url": "https://bergen.kommune.no/politikere-utvalg/api/fil/bk360/11652888/Trafikknotat-2-Mobilitet-og-tilkomst-datert-29-08-2024",
  "tekst": "Notat Fra: Sivilingeni\u00f8r Helge Hopen AS Til: Skanska Eiendomsutvikling AS v/Kenneth Mikkelsen Dato: 22.12.2021, rev. 15.8.2022, 10.5.2024 og 29.8.2024 Tema: Fondveggen Nesttun. Notat 2: Mobilitet og tilkomst. __________________________________________________________________________ Bakgrunn Det er startet opp reguleringsarbeid for Fondveggen Nesttun, gnr.43, bnr. 1072, \u00d8stre Nesttunvegen. Forslagsstiller er Skanska Eiendomsutvikling AS. Form\u00e5let med planen er \u00e5 tilrettelegge for boligbebyggelse. Forel\u00f8pig er det estimert et utbyggingspotensiale p\u00e5 ca. 200 boenheter. I referat fra oppstartsm\u00f8te 28.4.2021 ber Plan- og bygningsetaten i Bergen kommune om at det utarbeides en helhetlig vurdering av parkeringssituasjonen p\u00e5 Nesttun, og en analyse av tilkomstalternativer til planomr\u00e5det: \u2022 Det skal utarbeides en helhetlig vurdering av parkeringssituasjonen for Nesttun tidlig i planprosessen. Vurderingen skal legges til grunn for valg av l\u00f8sning for parkering. \u2022 Det skal utarbeides en analyse som vurderer ulike alternativer for adkomst tidlig i planprosessen, herunder mobilitet og gjennomf\u00f8ring. M\u00e5 vurderes i sammenheng med parkering. Adkomst over gr\u00f8nnstruktur kan ikke tillates. Det er utarbeidet et Notat 1 med en helhetlig parkeringsvurdering, datert 20.8.2021, oppdatert 29.8.2024. I foreliggende Notat 2 er det foretatt en innledende mobilitetsanalyse og analyse av alternative tilkomstl\u00f8sninger til planomr\u00e5det basert p\u00e5 anbefalt parkeringsstrategi i Notat 1 av 20.8.2021. Det vil bli senere, n\u00e5 planforslaget begynner \u00e5 ta form, bli utarbeidet en samlet mobilitetsplan og trafikkanalyse med oppsummering av mobilitets- og trafikkl\u00f8sninger for Fondveggen Nesttun. Kapittel om Mobilitet i notatet er revidert 29.8.2024 basert p\u00e5 nye forutsetninger om parkeringsdekning og gangforbindelse til Nesttun sentrum, samt oppdaterte RVU-data. Notatet er utarbeidet av Sivilingeni\u00f8r Helge Hopen p\u00e5 oppdrag for Skanska Eiendomsutvikling AS. Parkeringsstrategi Notat 1 konkluderer med f\u00f8lgende strategi for tilkomst og parkering til planomr\u00e5det: 1. Forhandle om avtale om kj\u00f8p/leie av eksisterende p-plasser (Teigland, Nesttun Parkering) 2. Vurdere mulighetene for en begrenset parkering under bygg i s\u00f8r med tilkomst fra rundkj\u00f8ring ved Hardangervegen. 3. Vurdere mulighetene for parkering ved boligomr\u00e5det via Midtunvegen 4. Samlet vurdering av kombinasjonsmuligheter, avhengig av resultat fra punkt 1. Sivilingeni\u00f8r Helge Hopen AS Telefon : 91 55 33 90 E-post: helge.hopen@bergen.online.no \u00d8yjordslien 26, 5038 Bergen Org.nr.: 988 387 029 MVA 1 Mobilitet Avgrensning Det vil bli utarbeidet en samlet mobilitetsplan i tilknytning til reguleringsplanen. Mobilitetsplanen vil ha en overordnet del med beregning av turproduksjon og reisemiddelfordeling. Hensikten med overordnet del i mobilitetsplanen er \u00e5 vurdere tiltak eller tilpasninger i planen som kan begrense bilbruken for reiser til/fra planomr\u00e5det. Dette vil blant annet v\u00e6re gjennom \u00e5 tilrettelegge for \u00e5 l\u00f8se transportbehovet i st\u00f8rst mulig grad med gange, sykkel og kollektiv. I tillegg vil mobilitetsplanen inneholde en beskrivelse av \u00abhverdagsmobiliteten\u00bb, dvs. l\u00f8sninger for tilkomst og funksjonalitet for g\u00e5ende, syklende, kj\u00f8rende, herunder tilkomst for varetransport, n\u00f8detater, renovasjon etc., samt fremkommelighet og trafikksikkerhet for G/S- trafikken. I dette notatet foretas det noen innledende mobilitetsvurderinger som grunnlag for vurdering og sammenstilling av de aktuelle tilkomstl\u00f8sningene til planomr\u00e5det. Tilgjengelighet Planomr\u00e5det ligger i direkte tilknytning til Bybanen mellom holdeplassene Nesttun sentrum og Nesttun terminal. Gjennom videre planlegging av gangtilkomster til/fra planomr\u00e5det forutsettes det etablert god tilgjengelighet til bybanestoppene fra boligene i Fondveggen. Planomr\u00e5det har ogs\u00e5 god tilgjengelighet til overordnet sykkelveinett i omr\u00e5det. Definert sykkelnett i Sykkelstrategi for Bergen 2019-30 Figur 1. Illustrasjon av planomr\u00e5dets tilgjengelighet til kollektiv- og sykkelnettet. Illustrasjonen som f\u00f8lger, viser planlagte gangforbindelser mellom planomr\u00e5det og Nesttun sentrum. 2 Figur 2. Illustrasjon av planlagte gangforbindelser til Nesttun sentrum. (Norconsult AS). 3 Transport\u00f8konomisk Institutt har utarbeidet en indeks for tilgang til kollektivtransport. I PROSAM-rapport 218, 2015 er indeksen videreutviklet, og det er etablert en mer finmasket inndeling i beskrivelsen av kollektivtilgjengelighet, blant annet for \u00e5 skille ut den delen av befolkningen som har et s\u00e6rdeles godt tilbud som kan forventes \u00e5 konkurrere godt mot bilen: Figur 3. Definisjon av tilgang til kollektivtransport (PROSAM-rapport 218 / Urbanet Analyse). Med den skisserte gangforbindelsen til Nesttun sentrum i fig. 2 er hele planomr\u00e5det innenfor en gangavstand p\u00e5 500 meter til bybanestoppet / kollektivterminalen, og ligger med dette i kategorien S\u00c6RDELES GOD kollektivtilgjengelighet, m.a.o. beste klassifiseringsgruppe. Turproduksjon I en forel\u00f8pig beregning av turproduksjon, tas det utgangspunkt i f\u00f8lgende forutsetninger: Antall boenheter: ca. 200 Boligareal ca. 20.000 m2 BRA Parkeringsdekning 0,4 p-plasser pr. 100 m2 Planomr\u00e5det ligger innenfor arealkategori BY, med krav til parkering p\u00e5 0,6 - 1,2 p-plasser pr. 100 m2. Parkeringsdekningen er m.a.o. lavere enn kravet i KPA 2018. Turproduksjonen er beregnet p\u00e5 grunnlag av data fra den nasjonale reisevaneunders\u00f8kelsen (RVU) fra 2023, med datauttak for Bergen (Opinion, 14.3.2024). Her er det registrert i snitt 2,62 personturer pr. dag pr. person. Bilf\u00f8rerandelen for hele Bergen kommune er p\u00e5 ca. 36%. For Fondveggen er det ut fra en samlet vurdering av parkeringsdekningen, lokaliseringen tett p\u00e5 Nesttun sentrum og tilgjengelighet til kollektiv- og sykkelnettet, estimert en bilf\u00f8rerandel signifikant under snitt for Bergen. Tilretteleggingen med kort gangavstand til et bredt service- og handelstilbud samt et h\u00f8yfrekvent, moderne kollektivtilbud, gj\u00f8r det mulig for mange \u00e5 klare seg uten bil, eller med bildeleordning. Den reviderte parkeringsdekningen p\u00e5 0,4 plasser pr. 100 m2 bygger opp under dette. Gangavstanden fra boligene til parkeringsanlegget er ogs\u00e5 en faktor som styrker kollektiv, sykkel og gange i konkurranse med bil, og bygger opp under en lav bilf\u00f8rerandel. Data for bilf\u00f8rerandel i de enkelte bydelene (RVU 2019) viser at bilf\u00f8rerandelen i de mest urbane omr\u00e5dene i Bergen kan komme ned mot 20% og ogs\u00e5 under dette. For Bergenhus bydel er snittet for bilf\u00f8rerandene 18%. Samlet vurdert er det grunnlag for \u00e5 forvente en lav bilf\u00f8rerandel, p\u00e5 niv\u00e5 ned mot snittet for Bergenhus bydel. Det ansl\u00e5s at det er mulig en bilf\u00f8rerandel ned mot 20% p\u00e5 sikt. 4 Fordeling p\u00e5 \u00f8vrige reisemidler er ansl\u00e5tt med utgangspunkt i en sammenligning med gjennomsnittlig fordeling for Bergenhus bydel, med en vektlegging av planomr\u00e5dets gode kollektivtilgjengelighet. Det er regnet med 2,0 personer i snitt pr. bolig, og 1 bes\u00f8ksreise til hver 5. bolig pr dag i snitt. Dette gir f\u00f8lgende beregning av turproduksjon og reisemiddelfordeling: Tabell 1. Forel\u00f8pig beregning av turproduksjon til/fra planomr\u00e5det. Reisemiddel Personturer pr. d\u00f8gn Andel Bilf\u00f8rer 226 20 % Bilpassasjer 90 8% Kollektiv 282 25 % Sykkel 113 10 % Gange 406 36 % Annet 11 1% Sum 1 128 100 % Reisemiddelfordeling personreiser 40 % 36 % 36 % 35 % 30 % 29 % 25 % 25 % 20 % 20 % 18 % 15 % 10 % 10 % 9% 8% 5% 5% 3% 1% 0% Bilf\u00f8rer Bilpassasjer Kollektiv Sykkel Gange Annet Snitt Bergen Planomr\u00e5det Figur 4. Beregnet, langsiktig reisemiddelfordeling for personreiser til/fra planomr\u00e5det sammenlignet med gjennomsnittlig reisemiddelfordeling for alle personreiser i Bergen (RVU 2023). Vurdering av m\u00e5loppn\u00e5else Planomr\u00e5det har en gunstig lokalisering tett p\u00e5 kollektivknutepunkt og sykkelnett. Dette gir et godt utgangspunkt for en betjening av omr\u00e5det i tr\u00e5d med overordnede m\u00e5l for areal- og transportplanlegging. Det er lagt opp til en parkeringsdekning under laveste niv\u00e5 innenfor parkeringsbestemmelsene i KPA (ca. 0,4 p-plasser pr. 100 m2 bolig). Sammen med planomr\u00e5dets gode tilgjengelighet med kollektiv, sykkel og gange gir dette en forventet lav bilandel for personturer (20%) sammenlignet med gjennomsnittet for Bergen (36%). 5 Planomr\u00e5det forventes \u00e5 generere ca. 1.100 daglige personturer, der ca. 25% er forventet \u00e5 bli dekket av kollektivtransporten. Bilandelen p\u00e5 ca. 20% tilsvarer en biltrafikk til/fra planomr\u00e5det p\u00e5 ca. 200 -250 \u00c5DT og en \u00f8kt trafikkbelastning mot hovedveinettet p\u00e5 opp mot ca. 20-25 kjt./time (tur/retur) fordelt p\u00e5 de alternative tilkomstveiene til parkering. Samlet sett vurderes mobilitetsplanen \u00e5 v\u00e6re realistisk i forhold til planomr\u00e5dets lokalisering og tilgjengelighet, samt kapasitet p\u00e5 kollektiv- og sykkelveinettet. Mobilitetsplanen vurderes \u00e5 v\u00e6re i tr\u00e5d med overordnet m\u00e5lsetting om \u00e5 begrense bilbruk og st\u00f8tte opp under kollektiv, sykkel og gange. 6 Tilkomstmuligheter Alternativer Det er sett n\u00e6rmere p\u00e5 3 alternative muligheter for tilkomst og parkering. Figur 5. Illustrasjon av muligheter for tilkomst og parkering til Fondveggen Nesttun. Alternativ Vurdering Alt. 1, Teigland, utleie Forslagsstiller er i forhandlinger med Teigland om utleie av eksisterende parkeringsplasser i p-anlegg. Alt. 2, Nesttun Parkering Forslagsstiller er i dialog med eier av Nesttun Parkering med sikte p\u00e5 \u00e5 avklare muligheter for samordning av l\u00f8sninger for tilkomst, renovasjon og ev. utleie av parkeringsplasser. Alt. 3, Midtunvegen Det vil v\u00e6re tilkomst til eiendommen fra Midtunvegen for n\u00f8dvendig funksjonalitet som varetransport/flyttebiler, n\u00f8detater etc. Basert p\u00e5 etterf\u00f8lgende trafikkanalyse vil det bli vurdert om det er mulighet for en begrenset parkering for beboere, eksempelvis HC-plaser og bildeleplasser. Gjennom \u00e5 l\u00f8se parkeringsbehovet prim\u00e6rt ved utleie/kj\u00f8p av ledig parkeringskapasitet i eksisterende p-anlegg, vil man bygge opp under en effektiv, milj\u00f8vennlig og samfunns\u00f8konomisk god parkeringsl\u00f8sning. Fysiske inngrep i natur/terreng og ressursbruk til \u00e5 bygge nye parkeringsplasser unng\u00e5s. Kombinasjonen av kort gangavstand til bybanestoppet og noe lengre forbindelse til parkeringsanlegget vil v\u00e6re med \u00e5 styrke en mobilitetsstrategi basert p\u00e5 \u00e5 fremme kollektivtransporten. Tilkomst via Midtunvegen vil dekke en del n\u00f8dvendig funksjonalitet som tilkomst for vareleveranser, flyttebiler, renovasjon, n\u00f8detater samt eventuell HC-parkering mv. Hvorvidt det skal etableres noe parkering for beboere (f.eks. delebiler), vurderes i det etterf\u00f8lgende. Her vil begrensningene i forhold til trafikksituasjonen v\u00e6re avgj\u00f8rende. 7 Trafikkforutsetninger I det etterf\u00f8lgende er det gjort trafikkvurderinger for hver av de tre tilkomstalternativene. For Alternativ 3, er det gjort en detaljert trafikkanalyse, fordi her handler det om ev. etablering av nye parkeringsplasser. Alternativ 1 og 2 er basert p\u00e5 bruk av eksisterende, godkjente parkeringsplasser, og for disse alternativene er det gjort en mer overordnet og prinsipiell trafikkvurdering. Alle trafikkvurderingene er basert p\u00e5 forventede, dimensjonerende trafikkmengder 10-20 \u00e5r fram i tid. I denne vurderingen er det tatt h\u00f8yde for nyskapt trafikk til/fra planomr\u00e5det iht. beregningene av turproduksjon og reisemiddelfordeling i forrige kapittel. For annen trafikkutvikling er det lagt til grunn nullvekstm\u00e5let for personbiltransporten, dvs. dagens trafikkniv\u00e5. I prinsippet vil en tilkomstl\u00f8sning basert p\u00e5 utleie av eksisterende, godkjent parkeringskapasitet (Alternativ 1 og 2) ikke bidra til trafikk\u00f8kning i forhold til et framskrevet 0-alternativ med full utnyttelse av plassene til kundeparkering for n\u00e6ring/handel. Mest sannsynlig vil trafikkmengden reduseres ved at trafikkmengde pr. parkeringsplass er lavere for boligreiser enn bes\u00f8ks-/kundeparkering til n\u00e6ring. Det likevel gjort en overordnet trafikk- vurdering for \u00e5 belyse aktuelle problemstillinger ved tilkomstalternativene 1 og 2. Trafikkvurdering - Alternativ 1, Teigland For \u00e5 belyse de trafikale problemstillingene i signalkrysset Nesttunvegen/Sandalsvegen, er det gjort en kapasitetsanalyse med et regneeksempel som viser effekten av trafikkmengden som utbyggingen skaper, isolert sett. Beregningene er utf\u00f8rt med trafikkmodellen SIDRA Intersection. Tabellen viser beregnet kapasitet i de ulike tilfartene til krysset. Dette er sammenstilt med tidligere beregnet trafikk\u00f8kning som f\u00f8lge av utbyggingen av Fondveggen, ca. 40 kjt/time i makstimen (revidert trafikkberegning pr. 2.4.2024 er ca. 20-25 kjt./timen). Tabell 2. Andel av kapasiteten i lyskrysset som trafikkskapningen til/fra Fondveggen utnytter. Svingebevegelse Kapasitet Trafikkmengde Kapasitetsutnytelse Venstresving inn mot Sandalsvegen fra nord 281 13 5% H\u00f8yresving inn mot Sandalsvegen fra s\u00f8r 510 13 3% H\u00f8yresving ut mot Nesttunvegen 636 7 1% Venstresving ut mot Nesttunvegen 244 7 3% Tabellen viser at trafikken til/fra parkeringsplassene \u00f8remerket Fondveggen ikke vil utnytte mer enn mellom 1% og 5% av kapasiteten p\u00e5 de ulike svingebevegelsene i lyskrysset. Ved eventuell periodevis overbelastning av svingebevegelsene til/fra sidevei, vil trafikkavviklingen p\u00e5 hovedveien (Fv.582, Nesttunvegen) og i kollektivaksen ikke bli ber\u00f8rt ved at trafikken mot sidevei har egne svingefelt. Samlet vurdert vil utnyttelsen av eksisterende parkeringsplasser ikke endre trafikksituasjonen i lyskrysset sammenlignet med et framskrevet 0-alternativ innenfor vedtatte planer. Isolert sett vil trafikken til/fra planomr\u00e5det bare utnytte en marginal del av kapasiteten i krysset, og trafikkavviklingen p\u00e5 hovedvei og langs kollektivaksen er skjermet fra sideveistrafikken. 8 N\u00e5r det gjelder trafikksikkerhet, er det if\u00f8lge Nasjonal vegdatabank kun registrert 1 ulykke i krysset de siste 10 \u00e5rene (2010-2020). Det var en konflikt mellom avsvingende kj\u00f8ret\u00f8y og Bybanen. Ulykkesstatistikken gir ikke grunnlag for \u00e5 definere krysset som et ulykkespunkt. Det er ikke identifisert spesielle risikoelementer, bortsett fra risiko knyttet til kj\u00f8ring p\u00e5 r\u00f8dt lys. Eventuelle behov for tiltak knyttet til \u00e5 tydeliggj\u00f8re signalanlegget for trafikantene slik at man reduserer risikoen for kj\u00f8ring p\u00e5 r\u00f8dt lys, er vegmyndighetenes ansvar. Trafikkvurdering - Alternativ 2, Nesttun Parkering Det er gjort en kapasitetsberegning av rundkj\u00f8ringen Hardangervegen/Nesttunvegen for \u00e5 dokumentere dagens trafikksituasjon, og konsekvenser av endring i trafikkmengde i arm til Nesttun Parkering. Dimensjonerende trafikkmengder for ettermiddagsrushet i dagens situasjon er hentet fra Statens vegvesen sitt faste tellepunkt p\u00e5 Fv.582, Nesttunvegen, samt tilgjengelige korttidstellinger i arm fra Hardangervegen og Nesttunvegen. Beregningene viser f\u00f8lgende belastningsgrad i dagens situasjon: Figur 6. Belastningsgrad (trafikk/kapasitet) \u2013 dagens situasjon og endring i belastningsgrad og forsinkelser ved \u00f8kende trafikkmengde ut over dagens niv\u00e5. Kapasitetsberegningene viser at rundkj\u00f8ringen har tilstrekkelig kapasitet til \u00e5 h\u00e5ndtere dagens trafikkmengde, og en kapasitetsreserve p\u00e5 ca. 20% ut over dagens trafikkniv\u00e5. Rundkj\u00f8ringen er lite sensitiv for \u00f8kende trafikkmengde til/fra arm til Nesttun Parkering. \u00d8kende trafikk vil ikke gi tilbakeblokkering mot hovedkryssene ved E39. Eventuell \u00f8kende trafikkmengde i rundkj\u00f8ringen vil f\u00f8rst g\u00e5 ut over kapasiteten p\u00e5 Fv.582 gjennom Nesttun sentrum. Her er det allerede i dag noe k\u00f8dannelser knyttet til begrenset kapasitet langs Fv.582 mot kryssomr\u00e5det ved E39. Det er imidlertid forventet at disse trafikkavviklingsproblemene blir vesentlig redusert i 2022 n\u00e5r E39 flyttes til R\u00e5dal. Samlet vurdert har rundkj\u00f8ringen tilstrekkelig kapasitet og trafikken til/fra Nesttun Parkering er i stor grad uavhengig av trafikkavviklingen p\u00e5 overordnet veinett. 9 Trafikkvurdering - Alternativ 3, Midtunvegen Problemstillinger Midtunvegen er en kommunal vei med funksjon som samlevei for boliger og skolevei til Midtun skole. Gaten har ensidig fortau og en kj\u00f8rebanebredde p\u00e5 ca. 4 - 5 meter. Fartsgrense er 30 km/t og det er fartshumper i gaten. Midttunvegen er vikepliktsregulert mot Hardangervegen, og det er signalanlegg for kryssende gangtrafikk (med trykknapp). Krysset har ingen kanalisering, og det er busstopp/busslomme i Hardangervegen like vest for krysset. Mot krysset med Hardangervegen er det bratt skr\u00e5ning p\u00e5 vestsiden av Midtunvegen og rekkverk langs fortau. Det er ellers flere murer langs den \u00f8stlige vegkanten. Figur 7. Midtunvegen ned mot kryss med Hardangervegen. Grunnlag Det er utf\u00f8rt en trafikkanalyse av tilkomstalternativet til planomr\u00e5det via Midtunvegen. Grunnlaget for trafikkvurderingene er: - trafikkdata fra Nasjonal vegdatabank - trafikktelling/krysstelling i krysset Midtunvegen/Hardangervegen - gang/sykkeltelling i Midtunvegen og kryss Midtunvegen/Hardangervegen - maskinell radarm\u00e5ling i Midtunvegen (fartsniv\u00e5 og trafikkmengder) Trafikkmengder Det er utf\u00f8rt en maskinell trafikktelling med radar i Midtunvegen i oktober 2021. M\u00e5lingen viser f\u00f8lgende n\u00f8kkeldata: \u00c5DT: 440 kjt/d\u00f8gn Snitt fartsniv\u00e5: 27,8 km/t 85%-percentil: 33,0 km/t (85% av trafikken kj\u00f8rte saktere enn dette) 10 M\u00e5linger pr. ukedag: 600 526 500 465 440 428 418 413 398 400 300 200 100 0 onsdag torsdag fredag l\u00f8rdag s\u00f8ndag mandag tirsdag Fra Hardangerv Mot Hardangerv SUM Figur 8. M\u00e5lt trafikkmengde i Midtunvegen i uke 42/43, 2021. Detaljer fra radarm\u00e5lingen er vist i Vedlegg 1. N\u00e5r det gjelder Hardangervegen, viser Nasjonal vegdatabank en trafikkmengde p\u00e5 5.200 \u00c5DT. Trafikkmengdene i krysset Midtunvegen/Hardangervegen i makstimen ettermiddag er p\u00e5 grunnlag av radarm\u00e5ling og krysstelling beregnet som f\u00f8lger: Figur 9. Trafikkmengder makstime ettermiddag Midtunvegen X Hardangervegen. 11 Kryssutforming Det er sett n\u00e6rmere p\u00e5 vegnormalenes krav til kryssutforming med dagens trafikkmengde. Figur 10. Dimensjonerende trafikk i forhold til krav til kanalisering i Statens vegvesen sin H\u00e5ndbok V121. Figur 11. Krav til signalregulering av kryss, Statens vegvesen H\u00e5ndbok N303. Figurene viser at det ikke er krav til kanalisering i krysset med dagens trafikkmengder. Krav til \u00e5 signalregulere krysset er ikke innfridd. En trafikk\u00f8kning i krysset vil i henhold til kriteriene i V121, utl\u00f8se krav til venstresvingefelt, men her m\u00e5 en rekke andre forhold tas i betraktning, herunder kapasitet i krysset og trafikksikkerhet, det vises til etterf\u00f8lgende analyser. Signalregulering av gangfeltet er en egen vurdering basert p\u00e5 hensynet til trafikksikkerhet. 12 Trafikkavvikling og kapasitet Krysset Hardangervegen/Midtunvegen har i dag tilfredsstillende kapasitet og god trafikkflyt. Figur 12. Beregnet belastningsgrad, ettermiddag for kryss Midtunvegen/Hardangervegen. Figur 13. Snitt forsinkelser (sek. pr. kj\u00f8tet\u00f8y) i kryss Midtunvegen/Hardangervegen \u2013 dagens situasjon. Krysset har stor kapasitetsreserve og t\u00e5ler over 10 ganger s\u00e5 mye sideveistrafikk som i dagens situasjon innenfor praktisk kapasitetsgrense. Dette betyr at hensynet til kapasitet ikke er en utslagsgivende faktor i sp\u00f8rsm\u00e5let om venstresvingefelt. 13 Trafikksikkerhet Det er ikke registrert trafikkulykker i Midtunvegen. I kryss Midtunvegen/Hardangervegen er det registrert 1 ulykke de siste 15 \u00e5rene (Nasjonal vegdatabank). Dette var en ulykke i 2009 der fotgjenger krysset Hardangervegen. Det er foretatt m\u00e5linger av gang- og sykkeltrafikken i kryssomr\u00e5det Midtunvegen og Hardangervegen b\u00e5de morgen og ettermiddag. Figur 14. Antall g\u00e5ende/syklende i makstimen, morgen (pr. 30 min). Figur 15. Antall g\u00e5ende/syklende i makstimen, ettermiddag M\u00e5lingene viser at det er mye gangtrafikk i kryssomr\u00e5det, s\u00e6rlig i morgenrushet der mange skolebarn krysser Hardangervegen i tidsrommet rundt kl. 0800 - 0830. Det ble foretatt en m\u00e5ling av adferden ved krysningspunktet over Hardangervegen ettermiddag. Registreringen viste f\u00f8lgende adferd for de 34 som krysset vegen: Antall kryssinger Gr\u00f8nt lys 17 R\u00f8dt lys 12 Utenom gangfelt 5 14 M\u00e5lingen viser at bare 50% av de som krysset Hardangervegen gikk p\u00e5 \u00abgr\u00f8nn mann\u00bb. De \u00f8vrige krysset vegen p\u00e5 en m\u00e5te som i henhold til Trafikksikkerhetsh\u00e5ndboken (T\u00d8I) inneb\u00e6rer stor risiko. \u00c5rsaken til at s\u00e5 mange g\u00e5r p\u00e5 r\u00f8dt, har trolig sammenheng med trafikkmengden i Hardangervegen. Trafikkniv\u00e5et er relativt lavt, og dette gir i perioder store tidsluker der det ikke er biltrafikk p\u00e5 hovedveien. Mange velger derfor \u00e5 krysse, og ikke vente p\u00e5 gr\u00f8nt lys. Dette er i utgangspunktet ikke forbundet med stor risiko, men kryssing p\u00e5 r\u00f8dt lys eller utenfor gangfelt har stor risiko hvis dette gj\u00f8res mellom korte tidsluker for biltrafikken p\u00e5 hovedvei. Lysforholdene er i slike tilfeller en avgj\u00f8rende faktor. Fartsgrensen er 30 km/t b\u00e5de p\u00e5 hovedvei og i sidevei, og dette er en avgj\u00f8rende faktor for \u00e5 opprettholde god trafikksikkerhet. Vurderingen av trafikksikkerheten langs Midtunvegen og i kryss Midtunvegen/Hardangervegen kan oppsummeres som f\u00f8lger: \u2022 P\u00e5 grunn av lav hastighet og fysisk fartsdemping, samt tilrettelegging med fortau, vurderes trafikksikkerheten i Midtunvegen \u00e5 v\u00e6re sv\u00e6rt god. \u2022 Utfordringen for trafikksikkerheten er krysningspunktet over Hardangervegen. Dette er skolevei, og kryssingen er i dag tilrettelagt med signalregulert gangfelt. Lavt fartsniv\u00e5 og begrenset trafikkmengde bidrar til \u00e5 holde risikoen lav, men registreringen av adferd gir grunn til \u00e5 stille sp\u00f8rsm\u00e5l ved om trafikkreguleringen ivaretar trafikksikkerheten p\u00e5 best mulig m\u00e5te. Det anbefales \u00e5 vurdere alternative kryssregulering. Figur 16. Kryssingen av Hardangervegen fra Midtunvegen er del av skoleveien til Midtun skole, og trafikksikkerheten i krysningspunktet er et sentralt tema. 15 Vurdering av avb\u00f8tende tiltak Kanalisering av kryss Midtunvegen/Hardangervegen I henhold til vegnormalene vil en trafikk\u00f8kning i krysset Midtunvegen i prinsippet utl\u00f8se krav til venstresvingefelt. Det er laget en forel\u00f8pig skisse som viser omfanget av en eventuell kanalisering: Figur 17. Illustrasjon av arealinngrep ved kanalisering av kryss Midtunvegen / Hardangervegen. Kanalisering av krysset frar\u00e5des med f\u00f8lgende begrunnelse: \u2022 Venstresvingefelt vurderes \u00e5 gi d\u00e5rligere trafikksikkerhet for myke trafikanter i krysset. Venstresvingefelt gir lengre kryssingslengde over Hardangervegen. Dette gir \u00f8kt eksponering av myke trafikanter mot biltrafikken. Kryssing p\u00e5 r\u00f8dt lys over de to kj\u00f8refeltene i Hardangervegen inneb\u00e6rer stor risiko ved at biler i venstresvingefeltet hindrer sikt til gjennomg\u00e5ende trafikk i Hardangervegen. \u2022 Kapasiteten i krysset er sv\u00e6rt god, og en kanalisering vil ikke ha praktisk betydning for trafikkflyt eller forsinkelser i verken Hardangervegen eller Midtunvegen. Kollektivtrafikkens fremkommelighet i Hardangervegen vil ikke endres med venstresvingefelt. Etablering av venstresvingefelt er p\u00e5 denne bakgrunn ikke hensiktsmessig, verken i forhold til kapasitet/trafikkavvikling eller trafikksikkerhet. Trafikksikring av gangkryssingen over Hardangervegen Selv om risikoniv\u00e5et er vurdert relativt lavt i dagens situasjon p\u00e5 grunn av lavt fartsniv\u00e5 i krysset og relativt lav trafikkmengde, anbefales det \u00e5 vurdere alternativ kryssregulering. Et alternativ som kan bidra til lavere risikoniv\u00e5 er opph\u00f8yd gangfelt. Dette er et tiltak som har erfaringsvis stor ulykkesreduserende effekt. Dette tiltaket kan vurderes uavhengig av utbyggingen av Fondveggen og eventuell tilkomst til planomr\u00e5det via Midtunvegen. 16 Tilrettelegging for g\u00e5ende i Midtunvegen Det anbefales \u00e5 tilrettelegge tilkomsten til planomr\u00e5det via Midtunvegen p\u00e5 en slik m\u00e5te at fremkommeligheten b\u00e5de for myke trafikanter og kj\u00f8rende trafikk blir bedre. For Midtunvegen fra Hardangervegen og frem til avkj\u00f8rsel til planomr\u00e5det, anbefales f\u00f8lgende vegstandard: Kj\u00f8rebanebredde: 5,5 meter Fortausbredde: 2,5 meter Konklusjon Det er gjort en samlet vurdering av kapasitetsforhold og trafikksikkerhet i Midtunvegen og i krysset Midtunvegen/Hardangervegen. Hovedkonklusjonen er at en \u00f8kt trafikkmengde i Midtunvegen ikke vil p\u00e5virke verken kapasitetsforhold eller trafikksikkerheten i kryssomr\u00e5det i vesentlig grad. Krysset har stor kapasitetsreserve, og utfordringene i forhold til trafikksikkerhet er i hovedsak uavhengig av trafikkmengden til/fra sidevei. Kanalisering av krysset frar\u00e5des. Kanalisering vil ikke ha praktisk innvirkning p\u00e5 trafikkavviklingen, og trafikksikkerheten vil bli forverret gjennom \u00f8kt krysningslengde for myke trafikanter over Hardangervegen. Det anbefales \u00e5 vurdere alternativ regulering av gangkryssingen over Hardangervegen, eksempelvis opph\u00f8yd gangfelt. Denne vurderingen kan gj\u00f8res uavhengig av sideveistrafikken til/fra Midttunvegen. Den avgj\u00f8rende faktoren i forhold til \u00e5 begrense biltrafikken til/fra planomr\u00e5det via Midtunvegen, er hensynet til fremkommelighet og utrygghetsf\u00f8lelse for myke trafikanter i Midtunvegen som bl.a. er skolevei. Det er ikke grunnlag for \u00e5 si at trafikksikkerheten langs Midtunvegen er utfordrende, men biltrafikk i gaten er en ulempe for myke trafikanter og vil p\u00e5virke fremkommelighet og utrygghetsf\u00f8lelse for g\u00e5ende/syklende. Ut fra hensynet til myke trafikanter, anbefales det derfor \u00e5 begrense tilgjengeligheten til planomr\u00e5det via Midtunvegen til n\u00f8dvendig tilkomst for varelevering, flyttebiler, renovasjon og n\u00f8detater, samt eventuell HC-parkering. Det kan eventuelt vurderes \u00e5 etablere et begrenset antall parkeringsplasser (eksempelvis bildelering), for \u00e5 stimulere til \u00e5 redusere behovet for parkeringsplasser. 17 Supplerende trafikkvurdering \u2013 kryss Nesttunvegen/Sandalsvegen Bakgrunn Bergen kommune, Byplan avholdt et m\u00f8te med Vestland fylkeskommune 30.11.21 for \u00e5 dr\u00f8fte problemstillinger knyttet til parkering p\u00e5 Nesttun og tilkomstalternativer for Fondveggen. I etterkant av m\u00f8tet ble forslagstiller bedt om \u00e5 supplere analysene, det vises til referat i arbeidsm\u00f8te mellom kommunen og forslagsstiller 17.12.2021, der det ble p\u00e5pekt f\u00f8lgende innspill fra fylkeskommunen: \u00abVLFK ber om at det utarbeides en trafikkanalyse som ser p\u00e5 kapasiteten og trafikkavviklingen i rundkj\u00f8ring (Nesttunvegen/Hardangervegen), krysset (Hardangervegen/Midtunvegen), og lyskrysset ved bybanen/terminalen. Sistnevnte er presset, og her er det flere ulykker. Dette m\u00e5 utredes\u00bb Arbeidsprogram for supplerende trafikkanalyse ble bekreftet i oppf\u00f8lgende arbeidsm\u00f8te med Vestland fylkeskommune 14.6.2022. Hensikten med supplerende trafikkvurdering er \u00e5 belyse kapasitet, trafikksikkerhet og mobilitet i det signalregulerte krysset Nesttunvegen/Sandalsvegen ved Nesttun kollektivterminal. Vestland fylkeskommune er spesielt opptatt av trafikksikkerheten knyttet til Bybanen og viser til at det har inntruffet ulykker i krysset med Bybanen. Planomr\u00e5det i Fondveggen vil benytte eksisterende parkeringsplasser ved Fondvegggen. Det skal gj\u00f8res regneeksempler med kapasitetsberegning av krysset for dagens situasjon, og med en teoretisk \u00f8kning i trafikkmengde tilsvarende bruk av 90 p-plasser (Alt. 1a), og til sammenligning; \u00f8kt bruk av 90 p-plasser til n\u00e6ring/handel (Alt. 1b). I tillegg skal mobilitet/fremkommelighet for myke trafikanter i kryssomr\u00e5det vurderes. Grunnlag Trafikkvurderingen bygger p\u00e5 f\u00f8lgende kilder og grunnlagsinformasjon: \u2022 Trafikk- og ulykkesdata fra Nasjonal veidatabank \u2022 Automatisk trafikktelling (radar) i \u00d8stre Nesttunvegen v/kollektivterminalen (Vedlegg 2) \u2022 Videofilm og krysstelling av svingebevegelser for biltrafikk, ettermiddagsrush \u2022 Videofilm og telling av gangm\u00f8nster og adferd for myke trafikanter \u2022 Ulykkesdata og statistikk for hendelser ved Bybanen levert av Bybanen AS Det ble 9.8.2022 avholdt et m\u00f8te med sikkerhetsansvarlig i Bybanen AS med gjennomgang av risikoanalyser og problemstillinger knyttet til hendelser/uhell med Bybanen i krysset. Kapasitetsberegningene er utf\u00f8rt med trafikkmodellen SIDRA Intersection. 18 Dagens trafikksituasjon Trafikkmengder Trafikkmengden i Nesttunvegen er ca. 12.000 \u00c5DT s\u00f8r for krysset, og ca. 8.000 \u00c5DT nord for krysset. Trafikkmengden p\u00e5 tilf\u00f8rselsveien til parkeringsanlegget (\u00d8stre Nesttunveg) er m\u00e5lt til ca. 2.200 \u00c5DT (se vedlegg 2). Kapasitet Kapasitetsberegningene viser at krysset har relativt lav belastningsgrad og stor kapasitetsreserve. H\u00f8yeste belastningsgrad ettermiddag er i tilfart fra Nesttunvegen fra nord. Sideveiene har god samlet kapasitet, men hovedveien er prioritert i signalanlegget, s\u00e5 det er periodevis noe forsinkelser fra sidevei. Ut fra Sandalsvegen er snitt forsinkelser beregnet til ca. 18 sekunder pr. kj\u00f8ret\u00f8y. Figur 18. Beregnet belastningsgrad (trafikk/kapasitet) i kryss Nesttunvegen/Sandalsvegen. Alternativ 0 \u2013 dagens situasjon. 19 Trafikksikkerhet N\u00e5r det gjelder ordin\u00e6r trafikk, er dette et sv\u00e6rt lite ulykkesbelastet kryss. I l\u00f8pet av de siste 15 \u00e5rene er det ikke registrert noen ordin\u00e6re trafikkulykker med personskade for biltrafikk/myke trafikanter (ekskl. Bybanen). N\u00e5r det gjelder ulykker knyttet til Bybanen, er det i Nasjonal veidatabank, registrert 1 ulykke med personskade de siste 15 \u00e5rene. Ulykken inntraff i 2020 og var et sammenst\u00f8t mellom Bybanen og bil ut fra Sandalsvegen som kj\u00f8rte p\u00e5 r\u00f8dt lys. Analyser av statistikk fra Bybanen AS for perioden 2016 \u2013 2022 (til og med juli) viser at det har v\u00e6rt totalt 66 sammenst\u00f8t mellom Bybanen og personbiler/syklister/fotgjengere i hele Bergen. 3 av disse hendelsene (5%) var i kryssomr\u00e5det ved Nesttun kollektivterminal. I tillegg til sammenst\u00f8t, registreres det ogs\u00e5 hendelser med s\u00e5kalt farebrems, dvs. situasjoner (nesten-ulykke) der Bybanen m\u00e5 br\u00e5bremse pga. risiko for sammenst\u00f8t. Ser vi p\u00e5 summen av antall sammenst\u00f8t og farebrems er det registrert ca. 450 hendelser siden 2016 p\u00e5 hele bybanenettet. 33 av disse inntraff p\u00e5 Nesttun, og 15 av disse (3%) var knyttet til konflikt med biltrafikk til/fra Sandalsvegen. De \u00f8vrige 18 hendelsen p\u00e5 Nesttun var knyttet til konflikt/hendelser mellom Bybanen og myke trafikanter. \u00c5rsak til hendelsene i forbindelse med trafikk til/fra Sandalsvegen, er at bilistene kj\u00f8rer p\u00e5 r\u00f8dt lys. Det er dialog mellom Bybanen AS og veimyndighetene om tiltak som kan gj\u00f8re signalanlegget tydeligere for bilistene som krysser Bybanesporet. Figur 19. \u00c5rsaken til hendelsene med konflikt mellom Bybanen og biltrafikk til/fra Sandalsvegen er at noen biler kj\u00f8rer p\u00e5 r\u00f8dt lys. Gr\u00f8nt lys rett frem rett ved h\u00f8yresvingefeltet fra s\u00f8r kan v\u00e6re en faktor som er med \u00e5 p\u00e5virke trafikantene og for\u00e5rsake kj\u00f8ring p\u00e5 r\u00f8dt lys til h\u00f8yre. Foto: Google. 20 Fremkommelighet/mobilitet for myke trafikanter Det er gjort en kartlegging av gang- og sykkelm\u00f8nsteret i \u00d8stre Nesttunveg ved lyskrysset. Tellinger i makstimen ettermiddag viser f\u00f8lgende antall g\u00e5ende og syklende: Figur 20. Registrert gangm\u00f8nster og trafikkmengder for g\u00e5ende i \u00d8stre Nesttunveg ved terminalen. Figur 21. . Registrert kj\u00f8rem\u00f8nster og trafikkmengder for syklende i \u00d8stre Nesttunveg ved terminalen. Generelt er vei- og kollektivsystemet i kryssomr\u00e5det arealkrevende. Dette betyr lange kryssingslengder og redusert fremkommelighet for g\u00e5ende og syklende. Registreringene viser at de aller fleste myke trafikanter benytter tilrettelagte gangakser og krysningspunkt, dvs. lite \u00abvillkryssing\u00bb. Fartsniv\u00e5et i \u00d8stre Nesttunveg er lavt. Snittfarten er m\u00e5lt til 29 km/t. Dette tilsier god trafikksikkerhet for myke trafikanter, og ulykkesstatistikken underbygger dette. 21 Framtidig trafikksituasjon med utbygging Trafikkmengder I mobilitetsplanen (versjon av 15.8.2022) er det beregnet en trafikkskapning til Fondveggen totalt p\u00e5 ca. 360 \u00c5DT, basert p\u00e5 126 parkeringsplasser. Med 90 parkeringsplasser ved Teigland p\u00e5 Nesttun, tilsvarer dette en \u00c5DT p\u00e5 ca. 260 \u00c5DT. Makstimetrafikk i lyskrysset er beregnet ut fra normale d\u00f8gnvariasjonskurver. Trafikk\u00f8kningen i \u00d8stre Nesttunvegen er beregnet til ca. 12 % pga. boligtrafikken til 90 p- plasser (Alt. 1a). I alternativet med tilsvarende \u00f8kt utnyttelse til n\u00e6ring/handel, dvs. full utnyttelse av 90 nye p-plasser til kundeparkering/n\u00e6ring (Alt. 1b), er trafikkmengden i \u00d8stre Nesttunvegen beregnet \u00e5 \u00f8ke med ca. 40%. Dette regnestykket bygger p\u00e5 en forventet gjennomsnittlig parkeringstid p\u00e5 2 timer, og 10 timers \u00e5pningstid, dvs. en utskiftning p\u00e5 5 biler pr. parkeringsplass. Kapasitet Kapasitetsberegningene med \u00f8kt trafikk knyttet til bruk av 90 nye parkeringsplasser viser kun marginale endringer i belastningsgrad og forsinkelser sammenlignet med 0-alternativet: d Figur 22 Beregnet belastningsgrad (trafikk/kapasitet) i kryss Nesttunvegen/Sandalsvegen. Alternativ 1a \u2013 \u00f8kt trafikk tilsvarende 90 p-plasser til boligform\u00e5l. 22 Figur 23. Beregnet belastningsgrad (trafikk/kapasitet) i kryss Nesttunvegen/Sandalsvegen. Alternativ 1b \u2013 \u00f8kt trafikk tilsvarende 90 p-plasser til n\u00e6ring/handel. Ingen av utbyggingsalternativene 1a eller 1b gir signifikante endringer i belastningsgrad fra dagens situasjon. I begge alternativene er snitt forsinkelser fra Sandalsvegen den samme som i 0-alternativet (18 sek.). Trafikk\u00f8kningen i regneeksemplene 1a og 1b er sv\u00e6rt liten sett i forhold til totalbelastningen i krysset, og har derfor ingen praktisk innvirkning p\u00e5 kapasitet og trafikkavvikling. Trafikksikkerhet Utbyggingsalternativene medf\u00f8rer sv\u00e6rt liten endring i trafikkmengder/eksponering, og har derfor ingen vesentlig p\u00e5virkning p\u00e5 den generelle trafikksikkerheten i krysset. N\u00e5r det gjelder risikoforholdene knyttet til potensielle konflikter mellom bil og Bybane, vil \u00f8kt trafikk til/fra Sandalsvegen v\u00e6re en ulempe med tanke p\u00e5 registrerte risikoforhold og hendelser knyttet til kj\u00f8ring p\u00e5 r\u00f8dt lys. Alternativ 1b kommer her vesentlig d\u00e5rligere ut ved en forventet \u00f8kning av sideveistrafikken fra \u00d8stre Nesttunveg p\u00e5 ca. 40% p\u00e5 d\u00f8gnbasis, mens boligalternativet (1a) gir en \u00f8kning p\u00e5 ca. 10%. Problemstillingen b\u00f8r uansett m\u00f8tes ved \u00e5 vurdere tiltak i kryssomr\u00e5det som kan redusere risikoen for kj\u00f8ring p\u00e5 r\u00f8dt lys. Boligutbyggingen vil gi \u00f8kt eksponering av g\u00e5ende og syklende, men det er ikke vurdert vesentlige risikoelementer for g\u00e5ende og syklende i omr\u00e5det \u2013 s\u00e5 dette har heller ingen praktisk innvirkning p\u00e5 trafikksikkerheten. 23 Fremkommelighet/mobilitet for myke trafikanter Boligutbyggingen vil gi \u00f8kt eksponering av g\u00e5ende og syklende, men vil ikke endre den faktiske situasjonen med redusert fremkommelighet pga. et arealkrevende vei- og kollektivsystem i krysset. Det er ikke funnet avb\u00f8tende tiltak som kan gi bedre fremkommelighet for myke trafikanter. Samlet vurdering og anbefaling Mobilitet Planomr\u00e5det har en gunstig lokalisering tett p\u00e5 kollektivknutepunkt og sykkelnett. Dette gir et godt utgangspunkt for en betjening av omr\u00e5det i tr\u00e5d med overordnede m\u00e5l for areal- og transportplanlegging. Det er lagt opp til en parkeringsdekning p\u00e5 0,4 p-plasser pr. 100 m2 bolig. Sammen med planomr\u00e5dets gode tilgjengelighet med kollektiv, sykkel og gange gir dette en forventning om \u00e5 komme ned mot en bilf\u00f8rerandel av personreisene p\u00e5 ca. 20% p\u00e5 sikt, som er vesentlig lavere enn gjennomsnittet for Bergen (ca. 36% pr. 2023). Samlet sett vurderes mobilitetsplanen \u00e5 v\u00e6re realistisk i forhold til planomr\u00e5dets lokalisering og tilgjengelighet, samt kapasitet p\u00e5 kollektiv- og sykkelveinettet. Mobilitetsplanen vurderes \u00e5 v\u00e6re i tr\u00e5d med overordnet m\u00e5lsetting om \u00e5 begrense bilbruk og st\u00f8tte opp under kollektiv, sykkel og gange. Parkeringsl\u00f8sning B\u00e5de Alternativ 1, Teigland og Alternativ 2, Nesttun Parkering er basert p\u00e5 utleie av eksisterende, godkjente parkeringsplasser. Trafikkvurderingene tilsier at dette er gjennomf\u00f8rbare l\u00f8sninger som ikke vil bidra til trafikk\u00f8kning ut over rammene for et framskrevet 0-alternativ med bruk av parkeringsplassene til n\u00e6ring/kundeparkering. Det synes forel\u00f8pig ikke mulig \u00e5 komme til en avtale om utleie av parkeringsplasser ved Nesttun Parkering. Det er derfor lagt opp til \u00e5 dekke parkeringsbehovet gjennom utleie/kj\u00f8p av tilgjengelige parkeringsplasser i P-anlegg ved Teigland. Parkeringsdekning i eksisterende P-hus, Teigland vil bli kombinert med tilkomst via Midtunvegen for en begrenset trafikkmengde/funksjonalitet. Dette vil v\u00e6re praktisk tilkomst for vareleveranser, flyttebiler, renovasjon, n\u00f8detater samt eventuell HC-parkering. Gjennom \u00e5 l\u00f8se parkeringsbehovet prim\u00e6rt ved utleie/kj\u00f8p av ledig parkeringskapasitet i eksisterende p-anlegg, vil man bygge opp under en effektiv, milj\u00f8vennlig og samfunns\u00f8konomisk god parkeringsl\u00f8sning. Fysiske inngrep i natur/terreng og ressursbruk til \u00e5 bygge nye parkeringsplasser unng\u00e5s. \u00c5 ha all parkering til Fondveggen i et parkeringshus i nordre del av planomr\u00e5det gir noe gangavstand til bilen for deler av planomr\u00e5det. Dette vil v\u00e6re med \u00e5 styrke en mobilitetsstrategi basert p\u00e5 \u00e5 fremme kollektivtransporten. 24 Tilkomst Tilkomsten til P-anlegget ved Teigland er via eksisterende veinett. Utnyttelse av eksisterende parkeringsplasser vil ikke endre trafikksituasjonen i lyskrysset Nesttunvegen/Sandalsvegen sammenlignet med et framskrevet 0-alternativ innenfor vedtatte planer. Tilkomsten for en begrenset trafikkmengde/funksjonalitet via Midtunvegen vil ikke p\u00e5virke verken kapasitetsforhold eller trafikksikkerhet i kryssomr\u00e5det Midtunvegen/Hardangervegen i vesentlig grad. Krysset har stor kapasitetsreserve, og utfordringene i forhold til trafikksikkerhet er i hovedsak uavhengig av trafikkmengden til/fra sidevei. Ut fra hensynet til fremkommelighet og utrygghetsf\u00f8lelse for myke trafikanter i Midtunvegen, anbefales det \u00e5 begrense tilgjengeligheten til planomr\u00e5det via Midtunvegen til n\u00f8dvendig tilkomst for varelevering, flyttebiler, renovasjon og n\u00f8detater, samt eventuell HC-parkering. Supplerende analyse av kapasitet, trafikksikkerhet mm. i kryss Nesttunv./Sandalsv. Trafikkmengden p\u00e5 tilf\u00f8rselsveien til parkeringsanlegget (\u00d8stre Nesttunveg) er m\u00e5lt til ca. 2.200 \u00c5DT (se vedlegg 2). En \u00f8kt bruk av parkeringsanlegget tilsvarende 90 boligparkeringsplasser vil \u00f8ke trafikken i \u00d8svtre Nesttunveg med ca. 12% (Alt. 1a). I alternativet med tilsvarende \u00f8kt utnyttelse til n\u00e6ring/handel, dvs. bruk av 90 p-plasser til kundeparkering/n\u00e6ring (Alt. 1b), er trafikkmengden i \u00d8stre Nesttunvegen beregnet \u00e5 \u00f8ke med ca. 40%. Dette regnestykket bygger p\u00e5 en forventet gjennomsnittlig parkeringstid p\u00e5 2 timer, og 10 timers \u00e5pningstid, dvs. en utskiftning p\u00e5 5 biler pr. parkeringsplass Kapasitetsberegningene viser at krysset Nesttunvegen/Sandalsvegen har relativt lav belastningsgrad og stor kapasitetsreserve. Krysset har normale forsinkelser knyttet til signalutvekslingen, der sidevei har lavest prioritet. Ut fra Sandalsvegen er snitt forsinkelser beregnet til ca. 18 sekunder pr. kj\u00f8ret\u00f8y i dagens situasjon. Trafikk\u00f8kningen i regneeksemplene 1a og 1b er sv\u00e6rt liten i makstimen, sett i forhold til totalbelastningen i krysset. Ingen av utbyggingsalternativene 1a eller 1b gir signifikante endringer i kapasitet og trafikkavvikling i forhold til 0-alternativet (dagens situasjon). Utbyggingsalternativene medf\u00f8rer sv\u00e6rt liten endring i trafikkmengder/eksponering, og har derfor ingen vesentlig p\u00e5virkning p\u00e5 den generelle trafikksikkerheten i krysset. Boligutbyggingen vil gi \u00f8kt eksponering av g\u00e5ende og syklende, men det er ikke vurdert vesentlige risikoelementer for g\u00e5ende og syklende i omr\u00e5det \u2013 s\u00e5 dette har heller ingen praktisk innvirkning p\u00e5 trafikksikkerheten. N\u00e5r det gjelder risikoforholdene knyttet til potensielle konflikter mellom bil og Bybanen, vil \u00f8kt trafikk til/fra Sandalsvegen v\u00e6re en ulempe med tanke p\u00e5 registrerte risikoforhold og hendelser knyttet til kj\u00f8ring p\u00e5 r\u00f8dt lys. Alternativ 1b kommer her vesentlig d\u00e5rligere ut ved en forventet \u00f8kning av sideveistrafikken fra \u00d8stre Nesttunveg p\u00e5 ca. 40% p\u00e5 d\u00f8gnbasis, mens boligalternativet (1a) gir en \u00f8kning p\u00e5 ca. 12%. Problemstillingen b\u00f8r uansett m\u00f8tes ved \u00e5 vurdere tiltak i kryssomr\u00e5det som kan redusere risikoen for kj\u00f8ring p\u00e5 r\u00f8dt lys. 25 Vedlegg 1. Radarm\u00e5ling Midtunvegen Midtunvegen radar uke 432/43, 2021 M\u00e5leperiode: Fra: Tirsdag 19/10 kl 2300 Til: Onsdag 27/10 kl 1200 Merknader: Vanlig h\u00f8stuke etter h\u00f8stferien. Vekslende v\u00e6r, mye regn. Mulig det var sn\u00f8 og glatt noen timer fredag 22/10 formiddag, men det har ikke p\u00e5virket resultatet p\u00e5 en merkbar m\u00e5te. Plassering og retning: Plassert p\u00e5 skiltstolpe for 30-sone. Fartsgrense: 30-sone i omr\u00e5det Farten p\u00e5 m\u00e5lestedet p\u00e5virkes av fartsdempere, kurve, smal veg, n\u00e6rhet til kryss. Resultat av m\u00e5lingene: M\u00e5lingene viser st\u00f8rre trafikk inn i omr\u00e5det enn ut av omr\u00e5det. Forskjellene er ikke s\u00e5 store bortsett fra p\u00e5 s\u00f8ndag. Dette kan skyldes en st\u00f8rre andel hjemreiser fra helgeturer e.l. Gjennomsnittshastighet: 28 kmt 85% Fraktil :33 km/t \u00c5DT : ca. 440 kjt/t Maks timetrafikk morgen kl 07-08: 30 kjt/t Maks timetrafikk ettermid. kl 16-17: 44 kjt/t Fordeling av trafikk, antall kj\u00f8ret\u00f8y og andel Sm\u00e5 kj\u00f8ret\u00f8y (Sykkel, moped, sparkesykkel) 13 0,4 % Middels (vanlig biler) 3301 98 % Store 53 1,6 % 26 Vedlegg 2. Radarm\u00e5ling \u00d8stre Nesttunveg M\u00e5leperiode: Mandag 23/5-22 ca. kl. 1515 til fredag 3/6 ca. kl.1210 Plassering av radar Radaren plassert p\u00e5 lysmast Radarplassering vist med r\u00f8dt. M\u00e5lestrekning vist med bl\u00e5tt. \u2022 Incoming, mot radaren, er trafikk fra Phus \u2022 Outgoing, fra radaren, er trafikk fra Sandalsvegen Merknader: Torsdag 26 mai er Kr Himmelfartsdag. Dagen etter er skolefri. Fartsgrense: 50 km/t Resultat fartsniv\u00e5: Gjennomsnittshastighet 29 km/t 85% fraktil 36 km/t (85% av trafikken hadde lavere fartsniv\u00e5 enn dette) Resultat trafikkmengder Beregnet \u00c5DT: 2210 kjt/d\u00f8gn Tungtrafikkandel: 5,7 % Trafikkfordeling i forhold til st\u00f8rrelse: Kj\u00f8ret\u00f8ytype Antall m\u00e5lt Andel i % Sm\u00e5 kj\u00f8ret\u00f8y (sykkel, moped, motorsykkel) 415 1,7 Middels (vanlige biler) 22338 92,6 Store 1382 5,7 27 Trafikkmengder \u2013 hele dager: Merknader: Torsdag 26 (f\u00f8rste torsdag i diagrammet) er Kristi Himmelfarts dag. Fredag 27 er skolefri. 28 "
}