{
  "dokument_id": "8eda8fe9-56e5-5fbe-a3a9-a02eb0373f74",
  "doc_type": "case_attachment",
  "kommune": 4601,
  "tittel": "FW_ H\u00f8ring  - Forslag til endringer i reglene om s\u00f8knad og dokumentasjon i byggesaker _Sak ID# 28742_",
  "url": "https://bergen.kommune.no/politikere-utvalg/api/fil/bk360/12618162/FW-Horing-Forslag-til-endringer-i-reglene-om-soknad-og-dokumentasjon-i-byggesaker-Sak-ID-28742-",
  "tekst": "Fra: \"Hovedpostmottak\" Sendt: onsdag 7. mai 2025 15:42:35 Til: \"Postmottak planogbygg\" <postmottak.planogbygg@bergen.kommune.no> Emne: FW: H\u00f8ring - Forslag til endringer i reglene om s\u00f8knad og dokumentasjon i byggesaker [Sak ID# 28742] Categories: Gr\u00f8nn kategori From: Direktoratet for byggkvalitet <ikkesvar@dibk.no> Sent: Wednesday, May 7, 2025 1:42:31 PM (UTC+00:00) Monrovia, Reykjavik To: Hovedpostmottak <Hovedpostmottak@bergen.kommune.no> Subject: H\u00f8ring - Forslag til endringer i reglene om s\u00f8knad og dokumentasjon i byggesaker [Sak ID# 28742] H\u00f8ring - Forslag til endringer i reglene om s\u00f8knad og dokumentasjon i byggesaker Forslag til endringer i reglene om s\u00f8knad og dokumentasjon i byggesaker P\u00e5 oppdrag fra Kommunal- og distriktsdepartementet sender Direktoratet for byggkvalitet p\u00e5 h\u00f8ring et forslag om endring av byggesaksforskriften (SAK10) kapittel 5 S\u00f8knad og dokumentasjon og kapittel 6 Kommunens saksbehandling. Bakgrunn for endringsforslaget Form\u00e5let med endringene er \u00e5 tydeliggj\u00f8re kravene til s\u00f8knad og dokumentasjon for s\u00f8knadspliktige tiltak og hvilke opplysninger som er n\u00f8dvendig i den enkelte byggesaken. Forslaget skal bidra til \u00e5 redusere antall mangelfulle s\u00f8knader. Vi foresl\u00e5r i tillegg \u00e5 tydeliggj\u00f8re hva kommunens vedtak om byggetillatelse som minimum skal inneholde. Dette skal bidra til \u00e5 gj\u00f8re det enklere \u00e5 se hva kommunen skal vurdere i byggesakene, og sikre likere saksbehandling. Direktoratets forslag m\u00e5 ses i sammenheng med Kommunal- og distriktsdepartementet sitt h\u00f8ringsforslag om \u00e5 tydeliggj\u00f8re og effektivisere reglene om tidsfrister for saksbehandling og gebyrbortfall i byggesaker. Se mer om departementets h\u00f8ring under. Gjennomf\u00f8ring av h\u00f8ringen Du finner h\u00f8ringsdokumentene og gir h\u00f8ringssvaret ditt i v\u00e5r elektroniske h\u00f8ringsl\u00f8sning. Vi ber om at du bare gir innspill til forslagene som er p\u00e5 h\u00f8ring. Alle som \u00f8nsker, kan sende inn h\u00f8ringsuttalelse selv om de ikke st\u00e5r oppf\u00f8rt i adresselisten. H\u00f8ringsfrist H\u00f8ringsfristen er 6. september 2025. Sp\u00f8rsm\u00e5l til h\u00f8ringen kan rettes til Caroline Wille. Mer om Kommunal- og distriktsdepartementets h\u00f8ring Direktoratets forslag m\u00e5 ses i sammenheng med Kommunal- og distriktsdepartementet sitt h\u00f8ringsforslag om \u00e5 tydeliggj\u00f8re og effektivisere reglene om tidsfrister for saksbehandling og gebyrbortfall i byggesaker, som er p\u00e5 h\u00f8ring parallelt. Departementet foresl\u00e5r \u00e5 endre utgangspunktet for beregning av saksbehandlingsfrister i plan- og bygningslovgivningen. Forslaget inneb\u00e6rer at saksbehandlingsfristene starter \u00e5 l\u00f8pe n\u00e5r s\u00f8knaden er \u00abmottatt\u00bb i kommunen. Departementet foresl\u00e5r videre at kommunen gis en utvidet og lovfestet adgang til \u00e5 avvise en s\u00f8knad der etterspurte opplysninger ikke blir sendt inn innen en gitt frist, og at kommunens ensidige adgang til \u00e5 forlenge saksbehandlingsfristen utvides. H\u00f8ringsnotatet til denne h\u00f8ringen og muligheten til \u00e5 sende inn h\u00f8ringssvar finner du p\u00e5 regjeringens nettsider. Med hilsen Per-Arne Horne Direkt\u00f8r Direktoratet for byggkvalitet "
}