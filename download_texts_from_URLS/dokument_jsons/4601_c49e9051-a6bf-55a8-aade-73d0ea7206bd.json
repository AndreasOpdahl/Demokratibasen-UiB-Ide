{
  "dokument_id": "c49e9051-a6bf-55a8-aade-73d0ea7206bd",
  "doc_type": "case_attachment",
  "kommune": 4601,
  "tittel": "Fagnotat datert 04.04.2024",
  "url": "https://bergen.kommune.no/politikere-utvalg/api/fil/bk360/10734031/Fagnotat-datert-04-04-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/11335-3 (Arbeidssted) Saksbehandler: Mariell Karlsson Vikne Dato: 04.04.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 105/303/0/0 Mildevegen 62. Utlegging av flytebrygge med landgang Ansvarlig s\u00f8ker Alutec AS v/ \u00d8yvind Pedersen p\u00e5 vegne av tiltakshaver Hvem klager? Ronald Toppe ved e-post datert 23.02.2024. Plassering av flytebrygge med landgang. Flytebryggen har m\u00e5l 2x12 Tiltaket meter, mens landgangen m\u00e5ler 1x7 meter. Avslagsvedtak datert 05.02.2024. S\u00f8knad om tillatelse til plassering av flytebrygge med landgang avsl\u00e5s jf. KPA2018 \u00a7 3.1 Plankrav, \u00a7 6.1 Byggegrense langs sj\u00f8 og fra arealform\u00e5let Kombinerte form\u00e5l i sj\u00f8 og Vedtaket vassdrag jf. \u00a7 32.9 og pbl. \u00a7 29-2 Visuelle kvaliteter. S\u00f8knad om dispensasjon fra kommuneplanens arealdel \u00a7 6.1 Byggegrense langs sj\u00f8 og fra arealform\u00e5let Kombinerte form\u00e5l i sj\u00f8 og vassdrag jf. \u00a7 32.9 avsl\u00e5s jf. pbl. \u00a7 19-2. Eiendommen er ikke detaljregulert og tiltaket inng\u00e5r derfor kun i Planstatus kommuneplanen: KPA2018, planID 65270000, ikrafttr\u00e5dt 19.06.2019. Arealform\u00e5l: Kombinert form\u00e5l i sj\u00f8 og vassdrag Tiltaket har ingen negative konsekvenser for naturmangfoldet, fordelene ved tiltaket er klart st\u00f8rre enn ulempene, saksbehandlingsfeil ved at Klagegrunner klager ikke ble gjort oppmerksom p\u00e5 at tiltaket krevde dispensasjon fra KPA2018 \u00a7 3.1 plankrav samt anf\u00f8rsel om usaklig forskjellsbehandling. Behov for ytterligere Tiltaket er avhengig av dispensasjon fra KPA2018 \u00a7 3.1 Plankrav. Slik saksbehandling ved dispensasjon m\u00e5 oms\u00f8kes og innvilges ved eventuell omgj\u00f8ring. eventuell omgj\u00f8ring Anbefalt vedtak Avslagsvedtak datert 05.02.2024 opprettholdes. Klagen tas ikke til f\u00f8lge. Med hilsen Plan- og bygningsetaten Tarje I. Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Ved befaring 14.06.2023 i ULOV-2022/25779 ble det konstatert at det er plassert flytebrygge med landgang i sj\u00f8en og at det er lagt betongdekke p\u00e5 eksisterende kai. Etter gjennomgang av v\u00e5rt arkiv kunne vi ikke se at det var gitt tillatelse til \u00e5 plassere flytebrygge med landgang i sj\u00f8 og legge betongdekke p\u00e5 eksisterende kai. Basert p\u00e5 flyfoto og informasjon fra hjemmelshaver ble det sl\u00e5tt fast at flytebryggen og landgangen ble plassert mellom 2014- 2016. I ulovlighetssaken ble det avst\u00e5tt \u00e5 forf\u00f8lge betongdekket p\u00e5 kaien og samtidig gjort oppmerksom p\u00e5 at selv om betongdekket ikke forf\u00f8lges, betyr det ikke at situasjonen er godkjent etter plan- og bygningsloven. Det ble gitt p\u00e5legg om \u00e5 fjerne flytebryggen og landgangen i ULOV-2022/25779-9 den 28.09.2023. Den 13.11.2023 mottok vi s\u00f8knad om plassering av flytebrygge med landgang. Flytebryggen har m\u00e5l 2x12 meter mens landgangen m\u00e5ler 1x7 meter. Det ble gitt avslag p\u00e5 denne s\u00f8knaden i BYGG-2023/17265-11 den 05.02.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3 og det er mottatt merknad fra g\u00e5rdsnummer 105 bruksnummer 22 ved Hans Fredrik Lind\u00f8en-Kjellnes som opplyser blant annet at han og familien har f\u00e5tt benytte oms\u00f8kte flytebrygge til sin landstedsb\u00e5t og at han setter stor pris p\u00e5 dette da hans eiendom (Mildevegen 60) tross lang strandlinje ikke har egnet b\u00e5tfort\u00f8yningsplass. Lind\u00f8en-Kjellnes h\u00e5per dette er med p\u00e5 \u00e5 styrke s\u00f8knaden. Bymilj\u00f8etaten har gitt uttalelse datert 12.01.2024. Tiltaket er avhengig av dispensasjon fra KPA2018 \u00a7 6.1 byggegrense langs sj\u00f8 og fra arealform\u00e5l kombinert form\u00e5l i sj\u00f8 og vassdrag jf. \u00a7 32.9.1 hvor det fremg\u00e5r at \u00abInngrep og faste installasjoner tillates ikke\u00bb. Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Etter en samlet vurdering mener Bymilj\u00f8etaten at landgangen med tilh\u00f8rende flytebrygge ved \u00e5 strekke seg langt ut i sj\u00f8en og \u00e5 ligge tett p\u00e5 innfallsporten til viken innenfor eiendommen, bidrar til privatisering. Det kan gi redusert opplevelse av tilgjengelighet for allmennheten til viken. Omr\u00e5det med viken har fremdeles noen f\u00e5 arealer med kvaliteter i strandsonen for allmennheten \u00e5 oppholde seg p\u00e5. Bymilj\u00f8etaten frar\u00e5der at det gis dispensasjon for det oms\u00f8kte tiltaket. S\u00f8knaden er sendt Statsforvalteren for uttalelse, men det er ikke mottatt noen tilbakemelding. 2. Om klagen Klagen er omfattende og gjengis bare i hovedtrekk her. Klager har anf\u00f8rt at det ikke er tatt hensyn til realiteten bak s\u00f8knaden om flytebryggen og lister opp flere elementer, blant annet at det er lav vanndybde med muddergrunn og at flytebryggen er avgj\u00f8rende for tilkomst til sj\u00f8 slik at hytten, naustet og steinbryggen kan brukes slik intensjonen var da eiendommen ble bygget i 1975. Klager p\u00e5peker videre at Saksnummer KLAGE-2024/11335 Side 2 av 7 flytebryggen er felles og at hyttenaboen ogs\u00e5 fort\u00f8yer b\u00e5ten sin der. Etter klagers syn er flytebryggen lite synlig fra terrenget rundt viken og knapt synlig fra sj\u00f8siden siden den ligger tett inntil to naust. Klager mener videre, med henvisning til rapport fra R\u00e5dgivende Biologer, at flytebryggen er et lite omfattende og reversibelt inngrep uten konsekvenser for naturforekomster. Videre har klager kommentert p\u00e5 flere av p\u00e5standene i avslaget. Klager opplever at det er d\u00e5rlig forvaltningsskikk og mangelfull saksbehandling \u00e5 ikke opplyse om at tiltaket krever dispensasjon fra plankrav. Klager er overrasket over at bygningsmyndighetene ikke ser grunn til \u00e5 kommentere nabomerknaden da klager hevder naboens bruk av flytebryggen viser at omr\u00e5det ikke er privatisert og at en felles flytebrygge er et m\u00e5l i Statlige planretningslinjer for differensiert forvaltning av strandsonen langs sj\u00f8en. Klager hevder videre, med henvisning til rapport utarbeidet av R\u00e5dgivende Biologer, at flytebryggen ikke vil forringe landskapet idet R\u00e5dgivende Biologer skriver at flytebryggen ikke reduserer omr\u00e5denes attraktivitet siden den ligger inneklemt mellom andre vesentlig st\u00f8rre naustomr\u00e5der med flytebrygger og sm\u00e5b\u00e5tanlegg, og videre at den kun medf\u00f8rer en marginal reduksjon i areal og/eller fysisk endring i omr\u00e5det. Klager hevder at det ikke kan v\u00e6re negativt og til ulempe for s\u00f8knaden at Statsforvalteren ikke har uttalt seg idet Statsforvalteren har \u00abrett og plikt til \u00e5 delta i planleggingen n\u00e5r den ber\u00f8rer deres saksfelt\u00bb jf. pbl. \u00a7 3-2 tredje avsnitt. Under henvisning til rapporten skrevet av R\u00e5dgivende Biologer, argumenterer klager for at det ikke er registrert prioriterte naturtyper eller forekomster av r\u00f8dlistearter og at flytebryggen har ingen/ubetydelig virkning p\u00e5 det verdifulle naturmangfoldet i Vestrepollen verken p\u00e5 kort eller lang sikt slik at tiltaket ikke vil ha negative konsekvenser for naturforekomster. Klager p\u00e5peker ogs\u00e5 at flytebryggen er avgj\u00f8rende for tilkomst til sj\u00f8 og klager hevder etter dette at ulempene ved dispensasjon ikke er klart st\u00f8rre enn fordelene. Til sist har klager vist til tilsvarende s\u00f8knader; kaidekke, adkomst-pir, landgang og platting mellom trapp og brygge p\u00e5 V\u00e5ganeset 45 samt oppf\u00f8ring av enebolig i Mildevegen 68. Det vises til klagen i sin helhet. 3. Vurdering av klagen Saksbehandlingsfeil Klager opplever at det er d\u00e5rlig forvaltningsskikk og mangelfull saksbehandling \u00e5 ikke opplyse om at tiltaket krever dispensasjon fra plankrav. Det fremg\u00e5r av forvaltningsloven \u00a7 17 at forvaltningsorganet skal p\u00e5se at saken er s\u00e5 godt opplyst som mulig f\u00f8r vedtak treffes. Siden det i denne saken ogs\u00e5 er gitt avslag p\u00e5 flere andre grunnlag, henholdsvis avslag p\u00e5 dispensasjon fra KPA2018 \u00a7 6.1 byggegrense langs sj\u00f8 og fra arealform\u00e5let kombinerte form\u00e5l i sj\u00f8 og vassdrag jf. \u00a7 32.9 anser vi det ikke hensiktsmessig \u00e5 ettersp\u00f8rre dispensasjonss\u00f8knad fra \u00a7 3.1 plankrav ogs\u00e5. Denne dispensasjonen ville v\u00e6rt gebyrbelagt og siden det er gitt avslag p\u00e5 s\u00f8knaden p\u00e5 andre grunnlag har vi ikke bedt om at dispensasjon fra plankrav oms\u00f8kes. Saksnummer KLAGE-2024/11335 Side 3 av 7 Dispensasjon fra KPA2018 \u00a7 6.1 Byggegrense langs sj\u00f8 og vassdrag og \u00a7 32.9 Arealform\u00e5let kombinerte form\u00e5l i sj\u00f8 og vassdrag For at det skal kunne gis dispensasjon, m\u00e5 ikke form\u00e5let bak bestemmelsen det blir dispensert fra, lovens form\u00e5lsbestemmelse eller nasjonale eller regionale interesser bli satt vesentlig til side. I tillegg m\u00e5 fordelene v\u00e6re klart st\u00f8rre enn ulempene, jf. pbl. \u00a7 19-2. Begge vilk\u00e5rene m\u00e5 v\u00e6re oppfylt for at det skal kunne gis dispensasjon. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt hindre at tilgjengeligheten til sj\u00f8 og vassdrag reduseres. Tilsvarende skal arealform\u00e5let kombinert form\u00e5l i sj\u00f8 sikre natur og allment friluftsliv. Etter KPA2018 \u00a7 32.9.1 tillates ikke inngrep og faste installasjoner i dette form\u00e5let. Etablering av en flytebrygge med landgang anses som et byggetiltak og en fast installasjon. Det er i dette henseende ikke relevant om tiltaket er reversibelt eller ei slik klager argumenterer med. Det er heller ikke relevant for denne vurderingen at viken hvor flytebryggen er lagt ut har lav vanndybde og er fylt opp med mudder. En flytebrygge med landgang, slik oms\u00f8kt, vil medf\u00f8re at det visuelle inntrykket av en ytterligere utbygget strandsone gj\u00f8r at omr\u00e5det fremst\u00e5r mindre tiltalende og det vil p\u00e5virke naturopplevelsen negativt. Landskapshensyn og hensynet til ur\u00f8rt natur i seg selv utgj\u00f8r vektige moment og bevaring av ubebygde deler av strandlinjen har en selvstendig landskapsverdi. Tiltakets plassering i viken medf\u00f8rer ogs\u00e5 at viken fra sj\u00f8siden oppfattes privatisert og lite tilgjengelig for allmennheten. En flytebrygge med landgang vil dermed vesentlig tilsidesette de hensyn bestemmelsene i kommuneplanen og form\u00e5lsbestemmelsene i plan- og bygningsloven skal ivareta. Vilk\u00e5rene i pbl. \u00a7 19-2 er kumulative, det vil si at begge m\u00e5 v\u00e6re oppfylt for at dispensasjon skal kunne innvilges. Fordi form\u00e5let bak bestemmelsene det blir dispensert fra og lovens form\u00e5lsbestemmelse blir satt vesentlig til side ved etablering av oms\u00f8kt tiltak, kan det ikke gis dispensasjon i denne saken. Vi velger likevel \u00e5 knytte noen kommentarer til fordelene og ulempene ved \u00e5 innvilge oms\u00f8kte dispensasjoner. Etter pbl. \u00a7 19-2 er det krav om at fordelene er \u00abklart st\u00f8rre enn\u00bb ulempene for at det skal kunne gis dispensasjon. Disse fordelene skal etter forarbeidene (Prop. 169 L (2020-2021) normalt ikke omfatte personlige, menneskelige fordeler utenom i helt spesielle tilfeller, og disse skal normalt vektlegges restriktivt. Vi har forst\u00e5else for at flytebryggen gir klager tilkomst til sj\u00f8 og at den benyttes av b\u00e5de hyttenabo og klager slik at en fordel ved \u00e5 innvilge dispensasjon er at klager og hyttenabo Saksnummer KLAGE-2024/11335 Side 4 av 7 har tilkomst til sj\u00f8 og kan benytte hytte, naust og steinbrygge slik intensjonen var da eiendommen ble bygget i 1975. Det er mulighet for tilkomst til sj\u00f8 selv uten oms\u00f8kte tiltak, ved \u00e5 innrette bruken etter de stedlige forholdene. Vi gj\u00f8r ogs\u00e5 oppmerksom p\u00e5 at det ikke er relevant for saken hvorvidt en privat flytebrygge med landgang benyttes av \u00e9n eller to familier idet kystlinjen er forbeholdt allmennheten, og ikke bare enkelte familier. Statlige planretningslinjer for differensiert forvaltning av strandsonen langs sj\u00f8en datert 28.05.2021 som skal legges til grunn i planleggingen og ved behandlingen av dispensasjonss\u00f8knader plasserer Bergen kommune i sone 2 hvor presset p\u00e5 arealene er stort. Det fremg\u00e5r av retningslinjene at byggeforbudet som hovedregel skal praktiseres strengt i planleggingen og at dispensasjoner skal unng\u00e5s i sentrale omr\u00e5der der presset p\u00e5 arealene er stort. Form\u00e5let med retningslinjene er ikke, slik klager hevder, \u00e5 v\u00e6re positiv til etablering av felles flytebrygger, snarere tvert imot. Klager har videre, med henvisning til pbl. \u00a7 3-2 tredje avsnitt, anf\u00f8rt at det ikke vil v\u00e6re negativt og til ulempe for s\u00f8knaden at Statsforvalteren ikke har uttalt seg idet Statsforvalteren har rett og plikt til \u00e5 delta i planleggingen n\u00e5r den ber\u00f8rer deres saksfelt. Det at Statsforvalteren ikke har uttalt seg konkret i saken vil ikke kunne tolkes i retning av at det ikke er negativt og til ulempe for s\u00f8knaden idet Statsforvalteren i sine generelle brev datert 11.06.2022 og 20.06.2022 har uttalt seg p\u00e5 generelt grunnlag om saker om dispensasjon for tiltak i strandsonen, p\u00e5 land og knyttet til land, som flytebrygger i saker hvor tiltakshaver s\u00f8ker om tiltak som er oppf\u00f8rt uten tillatelse. Statsforvalteren presiserer at sakene og tiltakets virkninger skal vurderes som dispensasjon for nye tiltak, som om de ikke er utf\u00f8rt og gir i brevene en generell bakgrunn for Statsforvalteren sin vurdering av tiltak i strandsonen i Bergen. Eventuelle individuelle forhold kommer i tillegg. Statsforvalteren vektlegger muligheten for atkomst for allmennheten inne i naustomr\u00e5der som viktigere enn utbyggingsinteressen for den enkelte tomteeier. Statsforvalteren trekker ogs\u00e5 fram blant annet Milde i s\u00f8ndre bydel hvor en m\u00e5 v\u00e6re varsom med all ytterligere utbygging fordi presset her er stort. Statsforvalteren mener det b\u00f8r v\u00e6re slutt p\u00e5 nye private kaier og flytebrygger og at plassering av fritidsb\u00e5ter m\u00e5 skje i sm\u00e5b\u00e5thavner og sm\u00e5b\u00e5tanlegg. Fagetaten er enig med Statsforvalteren i at det er uheldig med bit-for-bit nedbygging av strandsonen. Hensynet til allmennhetens interesse av en uber\u00f8rt strandlinje vil etter fagetatens syn veie tyngre enn enkeltpersoners interesse av privat flytebrygge. Fagetaten er etter dette kommet til at fordelene, som er av ren privat karakter, ikke er \u00abklart st\u00f8rre\u00bb enn ulempene tiltaket vil medf\u00f8re for allmennheten. Vilk\u00e5rene for \u00e5 gi dispensasjon etter pbl. \u00a7 19-2 er dermed ikke oppfylt. Dispensasjon fra KPA2018 \u00a7 3.1 Plankrav Denne dispensasjonen er ikke oms\u00f8kt eller behandlet. Ved eventuell omgj\u00f8ring m\u00e5 det s\u00f8kes om dispensasjon fra KPA2018 \u00a7 3.1 plankrav. Saksnummer KLAGE-2024/11335 Side 5 av 7 Visuelle kvaliteter Klager hevder videre, med henvisning til rapport utarbeidet av R\u00e5dgivende Biologer, at flytebryggen ikke vil forringe landskapet idet R\u00e5dgivende Biologer skriver at flytebryggen ikke reduserer omr\u00e5denes attraktivitet siden den ligger inneklemt mellom andre vesentlig st\u00f8rre naustomr\u00e5der med flytebrygger og sm\u00e5b\u00e5tanlegg, og videre at den kun medf\u00f8rer en marginal reduksjon i areal og/eller fysisk endring i omr\u00e5det. Vi gj\u00f8r oppmerksom p\u00e5 at det er opp til plan- og bygningsetaten \u00e5 vurdere tiltak etter plan- og bygningsloven, ikke R\u00e5dgivende Biologer. Det fremg\u00e5r av retningslinjene at strandsonen er visuelt s\u00e5rbar for nye tiltak, herunder flytebrygger og lignende. Fagetaten er av den oppfatning at oms\u00f8kte flytebrygge medf\u00f8rer at den naturlige strandlinjen brytes p\u00e5 en m\u00e5te slik at strandsonen ikke ser uber\u00f8rt ut lengre, og det er derfor ogs\u00e5 gitt avslag med hjemmel i pbl. \u00a7 29-2 visuelle kvaliteter. Det er ikke relevant for saken at R\u00e5dgivende Biologer er av den oppfatning at flytebryggen ikke vil forringe landskapet eller redusere omr\u00e5denes attraktivitet. Usaklig forskjellsbehandling Til sist har klager vist til tilsvarende s\u00f8knader; kaidekke, adkomst-pir, landgang og platting mellom trapp og brygge p\u00e5 V\u00e5ganeset 45 samt oppf\u00f8ring av enebolig i Mildevegen 68. Det f\u00f8lger av ulovfestet rett at det bare er usaklig forskjellsbehandling som kan medf\u00f8re ugyldighet. Saklig forskjellsbehandling er tillatt. Sivilombudsmannen (n\u00e5 Sivilombudet) presiserte i \u00e5rsmeldingen for 2002 (s. 320) at en anf\u00f8rsel om forskjellbehandling kun skal f\u00f8re fram dersom det dreier seg om like saker, b\u00e5de i faktisk og rettslig henseende. Det m\u00e5 derfor vurderes om tilfellet i foreliggende sak er b\u00e5de faktisk og rettslig lik sakene som klager viser til. Bygningsmyndighetene har for \u00f8vrig adgang til \u00e5 endre praksis i lignende saker uten at dette medf\u00f8rer forskjellsbehandling s\u00e5 lenge praksisen er konsekvent. Forbudet mot usaklig forskjellsbehandling er en begrensning i forvaltningens frie skj\u00f8nn og retter seg ikke mot rettsbruken. Vurderingen av om vilk\u00e5rene i pbl. \u00a7 19-2 2. avsnitt er rettsanvendelsesskj\u00f8nn, og en anf\u00f8rsel om usaklig forskjellsbehandling vil derfor ikke ha relevans i vurderingen av om vilk\u00e5rene for dispensasjon er til stede, se Sivilombudsmannens uttalelse under sak 2017/1231. Det er derfor ikke tale om usaklig forskjellsbehandling med henvisning til de to nevnte eiendommene. Selv om sp\u00f8rsm\u00e5let om usaklig forskjellsbehandling ikke kommer p\u00e5 spissen, vil fagetaten likevel kommentere anf\u00f8rslene. N\u00e5r det gjelder Mildevegen 68 hvor det i BYGG-2023/16637 ble gitt rammetillatelse til \u00e5 rive eksisterende bolighus samt nybygg enebolig med garasje i underetasje den 17.01.2024 s\u00e5 dreier denne saken seg om riving og oppf\u00f8ring av en enebolig mens foreliggende sak gjelder oppf\u00f8ring av flytebrygge med landgang. Disse sakene er f\u00f8lgelig ikke rettslig like, og det kan derfor uansett ikke v\u00e6re tale om usaklig forskjellsbehandling med henvisning til denne saken. N\u00e5r det gjelder V\u00e5ganeset 45 ga UMBY i KLAGE-2023/10141 tillatelse til legalisering av kaidekke, adkomst-pir, flytebrygge, landgang og platting mellom trapp og brygge og Saksnummer KLAGE-2024/11335 Side 6 av 7 dispensasjon fra KPA2018 \u00a7\u00a7 3.1 plankrav, 6.1.1 byggegrense langs sj\u00f8, 32.2.2 bruk og vern samt pbl. \u00a7 29-4 avstand fra nabogrense for legalisering av tiltakene i BYGG-2022/27959. Dette er en eiendom som er lokalisert i Bergen nord, mens eiendommen i foreliggende sak er lokalisert i Bergen s\u00f8r. Det er ulike omr\u00e5der og f\u00f8lgelig lokale forskjeller som medf\u00f8rer at elementene i dispensasjonsvurderingen vektes ulikt. Blant annet kan det nevnes at store deler av V\u00e5ganeset best\u00e5r av et fullt ut regulert boligomr\u00e5de. Vi kan derfor ikke se at sakene det er vist til i klagen er sammenlignbare med foreliggende sak og at de reiser de samme sp\u00f8rsm\u00e5l med hensyn til omfang av verneverdige strandsoneverdier. 4. Konklusjon Avslagsvedtak datert 05.02.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Klage datert 23.02.2024 5. Avslag datert 05.02.2024 6. Uttalelse fra Bymilj\u00f8etaten datert 12.01.2024 7. Notat Biologisk mangfold datert 24.10.2023 8. Nabomerknad 9. S\u00f8knad 10. Tegninger Saksnummer KLAGE-2024/11335 Side 7 av 7 "
}