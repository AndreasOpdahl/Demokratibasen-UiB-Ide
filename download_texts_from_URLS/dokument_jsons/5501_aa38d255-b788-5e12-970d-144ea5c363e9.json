{
  "dokument_id": "aa38d255-b788-5e12-970d-144ea5c363e9",
  "doc_type": "case_attachment",
  "kommune": 5501,
  "tittel": "Planbestemmelser (B_1980)",
  "url": "https://innsyn.tromso.kommune.no/application/getMoteDokument?dokid=2001979957",
  "tekst": "Reguleringsbestemmelser til detaljreguleringsplan 1980 \u2013 G\u00e5sv\u00e6rvegen sm\u00e5husbebyggelse gnr/bnr 17/800 m.fl Dato: 13.12.2024 1. Planens hensikt Hensikten med reguleringsplanen er \u00e5 legge til rette for konsentrert sm\u00e5husbebyggelse innenfor planomr\u00e5det med tilh\u00f8rende parkeringsareal og uteoppholdsareal. 2. Fellesbestemmelser for hele planomr\u00e5det 2.1. Dokumentasjonskrav (\u00a7 12-7 nr. 12) S\u00f8knad om rammetillatelse 2.1.1. Redegj\u00f8relse for estetisk og funksjonell egnethet Ved s\u00f8knad om rammetillatelse skal det dokumenteres at tiltaket innehar gode visuelle kvaliteter b\u00e5de i seg selv og i forhold til dets funksjon. Dokumentasjonen skal vise forholdet til b\u00e5de det bebygde og ubebygde landskap og naboskap, og begrunne de valgte l\u00f8sningene. 2.1.2. Utomhusplan Ved s\u00f8knad om rammetillatelse skal det vedlegges utomhusplan for planomr\u00e5det i m\u00e5lestokk 1:200 som viser bebyggelse og anlegg i sammenheng med atkomstsituasjoner, uteoppholdsarealer, terrengforhold og -behandling, avfallsh\u00e5ndtering, sn\u00f8depot, overvannsh\u00e5ndtering, parkeringsplasser, sykkelparkering, plassering av st\u00f8yskjermer, plassering av voll, plassering av gjerde mot naboer og universell utforming. Utomhusplanen skal indikere minste uteoppholdsareal for boenhetene. Utomhusplanen skal vise l\u00f8sning for en fortaussnipp mot G\u00e5sv\u00e6rvegen som tilrettelegger for kryssing av veg for g\u00e5ende. Utomhusplanen skal vise l\u00f8sning for etablering av en universelt utformet gangveg fra boenhetene og ned til fortau langs Troms\u00f8ysundvegen. S\u00f8knad om igangsettelse 2.1.3. Tekniske detaljplaner Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur, samt private felles vann- og avl\u00f8psanlegg, skal det ved s\u00f8knad om igangsettingstillatelse til tiltak legges ved dokumentasjon for at tekniske detaljplaner er godkjent av kommunens ansvarlige fagorgan. 2.1.4. Luftkvalitet Ved s\u00f8knad om igangsettelse skal skal det vedlegges en luftkvalitetsvurdering i tr\u00e5d med T-1520 med redegj\u00f8relse for at konklusjoner er tatt til etterretning. Se bestemmelse 3.1.2.2 for krav til avb\u00f8tende tiltak. 2.1.5. Anleggsplan Ved s\u00f8knad om igangsettingstillatelse skal det vedlegges en anleggsplan. Planen skal redegj\u00f8re for beskyttelse av omgivelsene mot st\u00f8y og andre ulemper i bygge -og anleggsfasen. Planen skal redegj\u00f8re for plassering av maskiner og annet utstyr, omr\u00e5der for lagringsbrakker og brakkerigg, trafikkavvikling, massetransport, driftstider, trafikksikkerhet for g\u00e5ende og syklende, renhold, st\u00f8vdemping og st\u00f8yforhold. N\u00f8dvendige beskyttelsestiltak etableres f\u00f8r bygge- og anleggsarbeider kan igangsettes. For \u00e5 oppn\u00e5 tilfredsstillende milj\u00f8forhold i anleggsfasen skal luftkvalitets- og st\u00f8ygrenser f\u00f8lge Milj\u00f8verndepartementets retningslinjer for behandling av luftkvalitet og st\u00f8y i arealplanleggingen, T-1520 og T-1442. 2.2. \u00d8vrige fellesbestemmelser 2.2.1. Kulturminner Skulle det under bygge- og anleggsarbeid komme fram gjenstander eller andre spor som kan vise eldre aktivitet i omr\u00e5det, m\u00e5 arbeidet stanses. Melding sendes Sametinget og Troms og Finnmark fylkeskommune omg\u00e5ende, jf. kulturminneloven \u00a7 8 annet ledd. 2.2.2. Plankart F\u00f8lgende forhold fremg\u00e5r av plankart: form\u00e5l, byggegrense, grad av utnyttelse, maksimalt tillatt byggeh\u00f8yde og atkomst (\u00a7 12-7 nr. 1 og 2). 2.2.3. Teknisk detaljplan Tekniske detaljplaner for vann, avl\u00f8p og overvann skal utarbeides i tr\u00e5d med VAO \u2013 rammeplan, datert 10.02.2023 og akseptbrev til VAO-rammeplan datert 16.12.2022. Avvik mellom tekniske detaljplaner og VAO-rammeplan kan utl\u00f8se behov for revisjon av VAO-rammeplan og endring av reguleringsplan. (\u00a7 12-7 nr. 4) Tekniske detaljplaner skal samordne l\u00f8sninger fra VAO-rammeplan. (\u00a7 12-7 nr. 4) 2.2.4. Bindende elementer i uteromsplan I_1980 Prinsipper og l\u00f8sninger som vist i reguleringsplanens uteromsplan I_1980 skal f\u00f8lges (\u00a7 12-7 nr. 1, 2, 4 og 7). Dette gjelder: \u2022 Uteoppholdsareal \u2022 Bilparkering \u2022 Avkj\u00f8rsel \u2022 Avfallsbeholdere \u2022 Universelt utformet gangveg \u2022 Fortaussnipp \u2022 Sn\u00f8deponi \u2022 Terrengbearbeidelse og vegetasjon \u2022 Areal avsatt til beplantning, gress og permeable overflater skal ikke asfalteres 3. Bestemmelser til arealform\u00e5l 3.1. Bebyggelse og anlegg (\u00a7 12-5 nr.1) 3.1.1. Konsentrert sm\u00e5husbebyggelse (\u00a712-7 nr. 1) (felt BK) 3.1.1.1 Type bebyggelse (\u00a712-7 nr.1) Innenfor form\u00e5lsomr\u00e5det kan det oppf\u00f8res inntil fire boenheter. Disse skal oppf\u00f8res som to tomannsboliger. 3.1.1.2 Utnyttelse (\u00a712-7 nr.1) Samlet bruksareal innenfor form\u00e5lsomr\u00e5det skal ikke overskride 550 m2 BRA. Plan som har himling lavere enn 0,5 m over terrengets gjennomsnittsniv\u00e5 rundt bygningen medregnes ikke. 3.1.1.3 Byggeh\u00f8yder (\u00a712-7 nr.1) Bebyggelsens h\u00f8yde (maksimal m\u00f8neh\u00f8yde) skal ikke overstige kote c +11,0. H\u00f8ydebegrensningen gjelder ikke piper og ventilasjonshetter. Disse kan etableres maks 70 cm over regulert koteh\u00f8yde. 3.1.1.4 Plassering (\u00a712-7 nr.1) All bebyggelse skal plasseres innenfor angitt byggegrense. Det tillates opparbeidelse av en terrengvoll med en maksimal h\u00f8yde p\u00e5 1,5 m m\u00e5lt fra gang-/sykkelveg langs Troms\u00f8ysundvegen. Terrengvollen kan ligge utenfor angitt byggegrense. Det tillates oppf\u00f8rt gjerde og hekk mot nabo i s\u00f8r og \u00f8st (gnr/bnr 17/253, 17/81, 17/1164 og 17/1458) utenfor byggegrensen. Uteoppholdsareal, parkeringsplass for bil og sykkel, intern gangveg og fortaussnipp tillates etablert utenfor byggegrense som vist p\u00e5 uteromsplan I_1980. 3.1.1.5 Takform (\u00a712-7 nr.1) Alle bygninger med boenheter innenfor planomr\u00e5det skal ha saltak. 3.1.1.6 Utforming og materialbruk (\u00a712-7 nr.1) Bygninger innenfor planomr\u00e5det skal ha en ensartet utforming og samstemt material- og fargebruk slik at bebyggelsen framst\u00e5r enhetlig. Material for fasade skal i hovedsak v\u00e6re i tre. Det tillates ikke utvendige tekniske installasjoner p\u00e5 takflater og fasader med unntak av bygningsintegrerte solcellepanel/solfangere. Luft-til-luft varmepumpe kan tillates dersom utedel av installasjonen bygges eller rammes inn med material- og fargebruk som harmonerer med fasaden den monteres p\u00e5/mot. 3.1.1.7 Parkering (\u00a712-7 nr.7) Innenfor felt BK tillates det \u00e5 etablere 3 overflateparkeringsplasser, hvorav en skal v\u00e6re tilrettelagt i henhold til krav for HC-parkering. Det skal etableres minimum 8 sykkelparkeringsplasser til beboere som skal v\u00e6re under tak. To gjesteparkering for sykkel tillates etablert som vist i uteromsplanen. 3.1.1.8 Renovasjon (\u00a712-7 nr.4) Det skal etableres avfallbeholdere p\u00e5 terreng som skal v\u00e6re innel\u00e5st i brannsikre kabinett og ha innkastluker for avfall. Dimensjonering og plassering skal skje i samr\u00e5d med leverand\u00f8r av renovasjonstjenester. 3.1.2. Milj\u00f8kvalitet (\u00a7 12-7 nr. 3) (felt BK) 3.1.2.1 St\u00f8y Det skal utf\u00f8res avb\u00f8tende tiltak for \u00e5 oppn\u00e5 tilfredsstillende lydforhold: \u2022 Bebyggelse med boenheter skal ligge utenfor r\u00f8d st\u00f8ysone, som vist av st\u00f8yrapport datert 21.10.2024 \u2022 Bygningsmassen m\u00e5 utarbeides som st\u00f8yskjerm slik at stille side for medregnet uteoppholdsareal oppn\u00e5s. Stille deler av felles uteoppholdsareal skal ha st\u00f8yniv\u00e5 p\u00e5 Lden \u2264 55 dB fra vegtrafikk \u2022 Alle boenheter skal ha minst en fasade som vender mot stille side. Minst halvparten av st\u00f8yf\u00f8lsomme rom, herunder minimum ett soverom i hver boenhet m\u00e5 vende mot stille side, der st\u00f8yniv\u00e5 Lden \u2264 55 dB og L5AF \u2264 70 dB fra vegtrafikk. \u2022 St\u00f8yf\u00f8lsomme rom som ikke har mulighet for naturlig lufting mot stille side skal enten ha \u00abdempet\u00bb fasade, st\u00f8yreduserende luftel\u00f8sning eller andre tiltak for kj\u00f8ling slik som balansert ventilasjon. \u2022 Medregnet uteoppholdsareal skal ligge p\u00e5 stille side, utenfor gul st\u00f8ysone. 3.1.2.2 Luftkvalitet Det skal utf\u00f8res avb\u00f8tende tiltak for \u00e5 oppn\u00e5 tilfredsstillende krav til luftkvalitet: \u2022 Etablering av en ca. 1,5 m h\u00f8y voll m\u00e5lt fra fortau langs Troms\u00f8ysundvegen med et minimum 2m h\u00f8yt vegetasjonsbelte m\u00e5lt fra innvendig gulvniv\u00e5 i boliger. Vegetasjonsbeltet etableres med vintergr\u00f8nn vegetasjon og plasseres mellom bebyggelse og Troms\u00f8ysundvegen. Beskrivelse av hvordan vollen integreres i terrenget skal inkluderes i redegj\u00f8relse, jf. 2.1.1. \u2022 Plassering av luftinntak i lamin\u00e6re luftsoner minimum 2,5 meter over innvendig gulvniv\u00e5 og ikke mot Troms\u00f8ysundvegen. 4. Bestemmelser til bestemmelsesomr\u00e5der 4.1. Bestemmelser til bestemmelsesomr\u00e5de #1 (\u00a7 12-7 nr. 1-14) 4.1.1. Terrengvoll Innenfor bestemmelsesomr\u00e5det tillates etablering av terrengvoll i tr\u00e5d med bestemmelser om luftkvalitet, jf. 3.1.2.2. Terrengvoll skal plasseres slik at gr\u00f8fter og sideareal ved tilgrensende veger kan utformes i tr\u00e5d med vegnormal N100:2023 langs Troms\u00f8ysundvegen og kommunalteknisk norm langs G\u00e5sv\u00e6rvegen. 5. Rekkef\u00f8lgebestemmelser 5.1. F\u00f8r bebyggelsen tas i bruk 5.1.1. Tiltak innenfor planomr\u00e5det Det kan kan ikke gis midlertidig brukstillatelse eller ferdigattest for tiltak innenfor planomr\u00e5det f\u00f8r: \u2022 Uteoppholdsareal, bilparkering, sykkelparkering, avkj\u00f8rsel, renovasjon, universelt utformet gangveg og fortaussnipp jf. pkt. 2.2.4 er etablert. \u2022 Voll med vegetasjon jf. pkt. 2.2.4 og 4.1.1 er etablert. \u2022 1 m h\u00f8yt gjerde med langsg\u00e5ende hekk i grensen mot eiendommer gnr/bnr 17/253, 17/81, 17/1164 og 17/1458 i s\u00f8r er etablert. 5.1.2. VA-ferdigmelding Det kan ikke gis midlertidig brukstillatelse eller ferdigattest f\u00f8r det foreligger godkjent VA- ferdigmelding fra gjeldende fagorgan for privat VAO-infrastruktur/private tilkoblinger til offentlig nett. 6. Dokumenter som gis juridisk virkning gjennom henvisning i bestemmelsene \u2022 VAO \u2013 rammeplan, datert 10.02.2023. \u2022 Akseptbrev til VAO-rammeplan datert 16.12.2022. \u2022 Bindende elementer fra uteromsplan, datert 17.12.2024 jf. pkt. 2.2.4 "
}