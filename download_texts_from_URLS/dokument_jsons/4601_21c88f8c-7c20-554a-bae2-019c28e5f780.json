{
  "dokument_id": "21c88f8c-7c20-554a-bae2-019c28e5f780",
  "doc_type": "case_attachment",
  "kommune": 4601,
  "tittel": "Presentasjon for UMBY - saksnr 58-25",
  "url": "https://bergen.kommune.no/politikere-utvalg/api/fil/bk360/12226652/Presentasjon-for-UMBY-saksnr-58-25",
  "tekst": " BELLEVUE UMBY 6.3.2025 SAKSNR. 58/25 Side 1 [REF: FAGNOTAT PBE] A) Fagnotat fra PBE 31.1.25 Fagetaten kan ikke se at det p\u00e5 noe tidspunkt var hensikten \u00e5 kunne tillate at Bellevue-bygget kan rives. Det kan fremst\u00e5 som at denne forutsetningen var s\u00e5 klar at Bergen kommune har glemt \u00e5 s\u00f8rge for at dette sikres tilstrekkelig i bestemmelsen (v\u00e5r understrekning). Skal tiltakshaver ta f\u00f8lgende av at Bergen kommune har glemt? B) Fagnotat fra PBE 31.1.25 Etter fagetatens syn vil det derav v\u00e6re begrenset hvor inngripende et midlertidig forbud vil v\u00e6re. Vi mener at forslagsstiller og tiltakshaver selv m\u00e5 b\u00e6re ansvaret for at det kort tid etter vedtakelsen av reguleringsplanen legges frem en rapport som anbefaler riving av bygget, og vi mener det.er.noe. p\u00e5fallende at det aldri har v\u00e6rt lagt frem som et alternativ i planprosessen. Det har ikke v\u00e6rt et scenario som forslagsstiller har tatt opp og oppgitt i underlagsdokumentene til vedtatt reguleringsplan (v\u00e5r understrekning). Dette er beviselig feil og at det er p\u00e5fallende oppleves kompromitterende, jeg kan ikke komme p\u00e5 \u00e5 ha opplevd lignende utsagn fra en profesjonell part tidligere (sign. erik berstad). C) Begrunnelse fra PBE ref. Vedtak om uavhengig kontroll (29.1.25) Bakgrunnen for v\u00e5rt krav om uavhengig kontroll er at oms\u00f8kt riving er basert p\u00e5 vurderinger i tilstandsrapport datert 30.08.2024, som etter v\u00e5r vurdering ikke gir et fullverdig kunnskapsgrunnlag. Innledningsvis viser rapporten at vurderingene som er gjort, er basert.p\u00e5.visuell.befaring og synlige forhold p\u00e5 stedet. Det er ikke.gjort.fysiske.pr\u00f8ver.eller.unders\u00f8kelser, og all nedjustering av bygningsdelers b\u00e6reevne fremst\u00e5r derfor \u00e5 v\u00e6re basert p\u00e5 visuell registrering av overflater. PBE gir uttrykk for at vi ikke har gjort fysiske pr\u00f8ver eller unders\u00f8kelser. Det er feil. Det er gjennomf\u00f8rt flere fysiske pr\u00f8ver av geoteknikker. PBE har regelrett oversett GEO-rapporten. Videre: Oms\u00f8kt demontering/rivning er ikke alene basert p\u00e5 tilstandsrapporten fra H2-Byggeteknikk slik PBE later til \u00e5 tro. Oms\u00f8kt demontering/rivning er f\u00f8rst og fremst basert p\u00e5 den geotekniske rapporten, fra Head Energy Geo. Denne geotekniske rapporten og vurderingen vedr. ustabilitet i st\u00f8ttemur og fare for utrasing er alts\u00e5 oversett av PBE. De har da ikke f\u00e5tt forst\u00e5else for problem- stillingen p\u00e5 Bellevue og forslaget om midlertidig forbud er derfor fremmet p\u00e5 helt feil grunnlag. Merk at etterspurt uavhengig kontroll er utf\u00f8rt og levert PBE. Rapporten fra NODE bekrefter konklusjonene i rapportene fra Head Energy og H2 Byggeteknikk. Side 2 [UTKLIPP FRA GEOTEKNISK RAPPORT FRA HEAD ENERGY GEO AS] Head Energy GEO AS, Geoteknisk vurdering av mur, grunnforhold og fundamentering. \u2022 Eksisterende mur viser tydelige tegn p\u00e5 bevegelse og tiltak for \u00e5 hindre fremtidig utrasing er n\u00f8dvendig. \u2022 Det er betydelig tykkelse av fyllmasser bak mur langs st\u00f8rstedelen av tilbygg fra ca. 1900. Pr\u00f8vegraving viser at fyllmasser inneholder en del organisk materiale og over tid, presser jordtrykk mur utover. \u2022 Basert p\u00e5 innm\u00e5lt fjellflate og pr\u00f8vegraving er det uegnede fyllmasser under ytre del av tilbygg fra ca. 1900. \u2022 Milj\u00f8unders\u00f8kelse viser at fyllmasser b\u00e5de utenfor tilbygg og under tilbygg har h\u00f8y grad av forurensing. Dette medf\u00f8rer antatt behov for masseutskiftning. \u2022 For \u00e5 redusere jordtrykk og dermed videre utfordringer med mur m\u00e5 bygg fundamenteres p\u00e5 fjell og ikke p\u00e5 l\u00f8smasser. Side 3 [BYGGTEKNISK RAPPORT FRA H2 BYGGETEKNIKK AS] Side 4 [PROSJEKTERING - UAVHENGIG KONTROLL \u2013 KONSTRUKSJONSSIKKERHET, FRA NODE AS] Side 5 [OMS\u00d8KT TILTAK - 100% I TR\u00c5D MED REGULERINGSBESTEMMELSER OG BINDENDE ILLUSTRASJONER] NB: Det er utarbeidet en grundig og konkret plan for bevaring (bl.a. etter r\u00e5d fra Byantikvar). Om \u00f8nskelig kan denne ettersendes. Vi har lagt ned betydelig med ressurser for \u00e5 kartlegge, registrere og beskrive alle bygningselementer og detaljer med kulturhistorisk verdi. Side 6 [JURIDISK \u2013 Punkter fra Camilla Hegg\u00f8 Olsen / Kluge (advokat)] Pga knapp tid er dette \u00ablimt inn\u00bb fra epost fra v\u00e5r advokat (erik berstad). N\u00e5r det gjelder innlegget, har jeg satt opp punkter her som jeg tenker er viktige \u00e5 f\u00e5 frem for UMBY: Kommunen har ikke et reelt behov for \u00e5 nedlegge midlertidig forbud mot tiltak: \uf0a7 UMBY skal vurdere om det er et reelt behov for \u00e5 nedlegge midlertidig forbud mot tiltak. Det er det ikke i denne saken. \uf0a7 Det er s\u00f8kt om demontering av eksisterende bygning og gjenoppf\u00f8ring \u2013 tiltakene er i tr\u00e5d med reguleringsplan for Bellevue vedtatt 8. mai 2024, og videref\u00f8rer kulturminne Bellevue. \uf0a7 Bakgrunnen for at det er s\u00f8kt om demontering: st\u00f8ttemuren har betydelige svekkelser og m\u00e5 sikres/istandsettes \u2013 det krever demontering av bygningen (jf. rapporten fra Head Energy Geo AS). Andre rapporter i saken fra H2 Byggeteknikk AS og Node r\u00e5dgivende ingeni\u00f8rer AS viser at konstruksjonen har slike mangler/svekkelser at konstruksjonen m\u00e5 tas ned. \uf0a7 Det er ikke riktig slik PBE antyder i fagnotatet at Bellevuebakken 9 AS har fors\u00f8kt \u00e5 tilbakeholde informasjon for \u00e5 f\u00e5 vedtatt planen p\u00e5 en enkel m\u00e5te. Betydelige svekkelser i st\u00f8ttemuren ble oppdaget ifb. prosjektering for rammes\u00f8knad. Alt av funn med rapporter og informasjon ble umiddelbart oversendt til Byantikvaren, og gjennomg\u00e5tt i veiledningsm\u00f8te med dem, f\u00f8r vi fortsatte arbeidet med rammes\u00f8knaden (september 24). \uf0a7 Problemet med bygningsmassen er til stede uavhengig av et midlertidig forbud og et ev. senere forbud i reguleringsplanen mot demontering/riving av bygningsmassen \u2013 man kommer alts\u00e5 ikke noe lenger med et midlertidig forbud \u2013 problemet med st\u00f8ttemuren og konstruksjonen er reelt, og m\u00e5 utbedres for \u00e5 unng\u00e5 fremtidig utrasing. (Jeg ville vist tegningen i rapporten fra Head Energy Geo AS, siden denne viser hvordan tiltakene.m\u00e5.gj\u00f8res.under.bygget.) Side 7: S\u00f8knaden er i tr\u00e5d med reguleringsplanen og sikrer videref\u00f8ring av Bellevues kulturminnehistoriske verdi: \uf0a7 Bellevuebakken 9 AS har et like sterkt \u00f8nske som kommunen om \u00e5 videref\u00f8re Bellevues kulturminnehistoriske verdi. Derfor har det v\u00e6rt viktig \u00e5 samarbeide med Byantikvaren b\u00e5de i planprosessen og i byggesaken for \u00e5 sikre at bygget som oppf\u00f8res videref\u00f8rer Bellevues arkitektoniske kvalitet og kulturhistoriske verdier. \uf0a7 Gjennom planen er det vedtatt bindende illustrasjoner som tiltakshaver m\u00e5 f\u00f8lge ved gjenoppf\u00f8ringen av Bellevue. Det er ogs\u00e5 gjennom planbestemmelsene stilt en rekke kvalitetskrav til arkitektoniske kvaliteter og materialvalg, samt angitt konkrete bygningsdeler som skal restaureres/rehabiliteres og brukes videre. Dette har vi forholdt oss til fullt ut ved utarbeidelsen av s\u00f8knaden. Vis til denne reguleringsbestemmelser vedr. hensynssone kulturmilj\u00f8: \uf0a7 Det er utarbeidet bevaringsplan (etter r\u00e5df\u00f8ring med Byantikvar) som angir hva som skal demonteres og kan brukes p\u00e5 nytt etter rehabilitering, og tiltakshaver vil utarbeide dokumentasjon p\u00e5 bygget ifm. demonteringen i tr\u00e5d med f\u00f8ringer fra Byantikvaren. \uf0a7 Oms\u00f8kt tiltak ivaretar planens intensjon om \u00e5 videref\u00f8re Bellevues kulturhistoriske verdi fullt ut \u2013 vise bilder, illustrasjoner og fasadetegninger. Side 8 VEDTAK I UMBY Avslutningsvis ville jeg sagt litt om konsekvensene av et midlertidig forbud mot tiltak. Og be om at UMBY treffer f\u00f8lgende vedtak: 1. Det vedtas ikke midlertidig forbud mot tiltak i felt BBB i detaljregulering for Bergenhus. Gnr. 166 bnr. 1550, Bellevuebakken, boliger (arealplan-ID 70310000). 2. Saken sendes til plan- og bygningsetaten for videre behandling av s\u00f8knad om rammetillatelse av 17. desember 2024. Tiltakshavers egne kommentarer: Dersom det mot v\u00e5re r\u00e5dgivende ingeni\u00f8rer og uavhengig kontrollorgan sine anbefalinger skulle vedtas et midlertidig forbud, faller byr\u00e5dets innstilling p\u00e5 sin egen urimelighet. En sikring av bygningsmassen, som medf\u00f8rer at st\u00f8ttemuren ikke repareres sikrer IKKE eiendommen og tilst\u00f8tende naboer. Ref punkt 2 i byr\u00e5dets innstilling. Dette punktet m\u00e5 i tilfelle endres slik at sikkerheten p\u00e5 eiendommen og naboeiendommer ivaretas fullt ut. Det m\u00e5 \u00e5pnes for at allerede innsendt rammes\u00f8knad behandles i forhold til godkjent reguleringsplan. Det kan eventuelt legges innen bestemmelse (administrativt) som regulerer krav til dokumentasjon (som allerede foreligger). SE OGS\u00c5 BILDER SOM F\u00d8LGER (TATT I G\u00c5R 4. MARS). BILDENDE TALER FOR SEG SELV. "
}