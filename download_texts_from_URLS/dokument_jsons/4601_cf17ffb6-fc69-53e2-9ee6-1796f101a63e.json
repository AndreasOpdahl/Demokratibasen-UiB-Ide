{
  "dokument_id": "cf17ffb6-fc69-53e2-9ee6-1796f101a63e",
  "doc_type": "case_attachment",
  "kommune": 4601,
  "tittel": "Tillatelse av 07.06.24 fra Plan- og Bygningsetaten til oppretting av eiendom",
  "url": "https://bergen.kommune.no/politikere-utvalg/api/fil/bk360/11164686/Tillatelse-av-07-06-24-fra-Plan-og-Bygningsetaten-til-oppretting-av-eiendom",
  "tekst": " Plan- og bygningsetaten Agnar Blindheim V\u00e5r referanse: DELE-2023/15888-27 Saksbehandler: Anne Lise Fjelde Skjelvik Dalavegen 120 Epost: postmottak.planogbygg@bergen.kommune.no 5131 NYBORG Dato: 07.06.2024 Tillatelse til opprettelse og endring av eiendom Eiendom : Gnr 191 Bnr 5 Adresse : Heiane 80 Tiltakets art : S\u00f8knad om opprettelse og endring av eiendom Hjemmelshaver/ : Jostein Skjerve/Agnar Blindheim s\u00f8ker Vi viser til s\u00f8knad mottatt 18.09.2023 og tilleggsdokumentasjon mottatt 02.10.2023, 25.02.2024, 29.02.2024, 03.04.2024, 05.04.024 og 05.06.2024. 1. S\u00f8knaden gjelder: \u2022 Fradeling av 1 bebygd boligparsell fra gnr. 191 bnr. 5 Tiltaket krever dispensasjon fra kommuneplanens bestemmelser \u00a7 31, \u00abLandbruks-, natur- og friluftsform\u00e5l\u00bb. Det er s\u00f8kt om en slik dispensasjon. 2. VEDTAK Det gis tillatelse til: \u2022 Fradeling av 1 bebygd boligparsell fra gnr. 191 bnr. 5 2.1 Nye grenser Nye grenser er godkjent som vist p\u00e5 vedlagt delingskart datert 07.06.2024 i m\u00e5lestokk 1:1000 med saksnummer DELE-2023/15888. 2.2 Vann og avl\u00f8p Bergen Vann har gitt utslippstillatelse for eksisterende bolig datert 07.03.2024 med saksnummer 202/36637. Vilk\u00e5r og krav i vedtaket skal etterkommes. 2.3 Dispensasjoner Det gis dispensasjon fra kommuneplanens arealdel \u00a7 31 \u00abLandbruks-, natur- og friluftsform\u00e5l\u00bb, jf. plan- og bygningsloven \u00a7 19-2. 3. BEGRUNNELSE FOR VEDTAKET Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Under f\u00f8lger punktvis v\u00e5r begrunnelse for vedtak som oppsummeres til slutt. 3.1 Planstatus Eiendommen er ikke regulert. I kommunedelplan for \u00c5sane sentrale deler er eiendommen vist som LNF- omr\u00e5de. Kommuneplanens arealdel viser eiendommen som landbruks-, natur- og friluftsform\u00e5l og den ligger innenfor hensynssone sammenhengende landbruk og hensynssone kulturmilj\u00f8, Mellingen. 3.2 Nabovarsling S\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra eier av gnr. 191 bnr. 5. Jostein Skjerve: Innledning Harris Advokatfirma AS bist\u00e5r Jostein Skjerve, hjemmelshaver av gnr. 191, bnr. 5 i Bergen kommune. Skjerve har mottatt nabovarsel ifm. Agnar Blindheims s\u00f8knad om \u00abmatrikulering av areal/oppretting av ny grunneigedom\u00bb. Blindheim s\u00f8ker fradelt teig fra gnr. 191, bnr. 5, hvor Skjerve som nevnt er hjemmelshaver. Kvittering for nabovarsel er datert 16. september, og merknadsfristen er oppgitt \u00e5 v\u00e6re 14 dager. Merknadene i dette brevet er dermed rettidige. P\u00e5 vegne av Skjerve gj\u00f8res det gjeldende at vilk\u00e5rene for fradeling av parsellen ikke er oppfylt. I korte trekk vises det til at den oms\u00f8kte parsellen ligger i LNF-omr\u00e5de i kommuneplanens arealdel. Arealform\u00e5let er rettslig bindende for fremtidig arealbruk, jfr. pbl. \u00a7 11-6. annet ledd. I LNF-omrader er det ikke tillatt med fradeling eller bygging til andre form\u00e5l enn landbruksform\u00e5l eller n\u00e6ringsvirksomhet basert p\u00e5 brukets ressursgrunnlag, jf. pbl. \u00a7 11-7 nr. 5 bokstav a. Fradeling er derfor avhengig av dispensasjon fra arealform\u00e5let. Vilk\u00e5rene for dispensasjon i \u00a7\u00a719-1 og 19-2 er ikke oppfylt. For det f\u00f8rste er s\u00f8knaden ikke grunngitt, jfr. \u00a7 19-1. Videre er fordelene ved \u00e5 gi dispensasjon ikke \u00abklart st\u00f8rre enn ulempene\u00bb, ettersom fradeling vil ha negativ innvirkning p\u00e5 landbrukseiendommen til Skjerve. Hensynet bak arealform\u00e5let LNF blir videre \u00abvesentlig tilsidesatt\u00bb ved fradeling, jfr. \u00a7 19-2. Ulemper for landbrukseiendommen Harris Advokatfirma har p\u00e5 vegne av Skjerve klaget p\u00e5 vedtak om fradeling etter jordloven \u00a7 12, sak 2023/219389-4, fordi fradeling etter Skjerves syn vil v\u00e6re til ulempe for landbrukseiendommen. Vedlegg 1: Klage p\u00e5 vedtak om fradeling etter jordloven \u00a7 12. I klagen redegj\u00f8res det for ulempene fradeling vil inneb\u00e6re for landbrukseiendommen. Disse ulempene er relevante i vurderingen av om det skal gis dispensasjon etter pbl. \u00a7 19-2 For det f\u00f8rste vises til at teigen som s\u00f8kes fradelt er plassert sentralt p\u00e5 landbruksenheten, selv om den ligger p\u00e5 andre siden av veien i forhold til hovedbruket. En ser tydelig p\u00e5 kartet at den aktuelle teigen ligger tett p\u00e5 den \u00f8vrige bebyggelsen: Saksnummer DELE-2023/15888 Side 2 av 14 Dersom teigen fradeles med eget g\u00e5rds- og bruksnummer, vil det f\u00e5 en selvstendig omsetningsverdi. Jostein Skjerve vil da risikere \u00e5 f\u00e5 et \u00abfremmedelement\u00bb midt i landbruksenheten, som kan skape driftsmessige ulemper. Parsellen vil ligge s\u00e5 tett p\u00e5 landbruksareal at det kan oppst\u00e5 konflikter som gjelder jordbruksst\u00f8y og lukt, som kan p\u00e5virke b\u00e5de eksisterende og fremtidig drift. Teigen som s\u00f8kes fradelt ligger dessuten i et omr\u00e5de hvor det drives noe aktivt landbruk, og grenser til beitemark som tilh\u00f8rer landbruket. Fylkesmannen i Sogn og Fjordane sin sak 2016/2323-423.1 er relevant i denne sammenhengen. Saken gjaldt klage over avslag p\u00e5 s\u00f8knad om dispensasjon til fradeling av parsell med v\u00e5ningshus i Bergen kommune. Fylkesmannen i Sogn og Fjordane ble oppnevnt som settefylkesmann for \u00e5 avgj\u00f8re klagesaken. Fradelingen ville ikke medf\u00f8re tap av landbruksjord. Statsforvalteren avslo dispensasjonss\u00f8knaden, og la avgj\u00f8rende vekt p\u00e5 de negative sidene ved at landbrukseiendommen fragmenteres: \u00abEn fradeling medf\u00f8rer at det vil bli st\u00e5ende et bolighus midt inne i landbruksareal. Parsellen ligger b\u00e5de relativt n\u00e6rme driftsbygningen (ca. 30 meter), i tillegg til at den ligger mellom landbruksarealet og driftsbygningen og har samme adkomstvei. Parsellen vil derfor v\u00e6re mer p\u00e5virket av driften enn andre boliger i omr\u00e5det. Vi vurderer derfor at parsellen ligger s\u00e5 tett p\u00e5 landbruksareal at det kan oppst\u00e5 konflikter som gjelder jordbruksst\u00f8y og lukt. Slike konflikter kan med tiden v\u00e6re med \u00e5 legge b\u00e5nd p\u00e5 b\u00e5de eksisterende og fremtidig-drift av arealet. Boligen vil ogs\u00e5 v\u00e6re fritt omsettelig. Dette gj\u00f8r at det ikke kan legges vekt p\u00e5 private forhold, slik som den n\u00e6re tilknytningen mellom (...) og den som skal drive landbruksarealet i dag. Vi viser ogs\u00e5 til at kommunen ikke b\u00f8r gi dispensasjon i hensynssone for landbruk n\u00e5r det kan oppst\u00e5 konflikt og ulemper for driften. Som ovenfor viser vi til at parsellen er plassert n\u00e6r driftssenteret p\u00e5 g\u00e5rden. For \u00e5 sikre form\u00e5let med hensynssonen er det s\u00e6rlig viktig at tiltak som kan p\u00e5virke landbruket eventuelt skjer etter langsiktig planarbeid, ikke gjennom dispensasjoner. Vi vurderer derfor at fradelingen setter landbrukshensynene, som LNF-form\u00e5let i kommuneplanen skal ivareta, vesentlig til side.\u00bb Situasjonen er som nevnt sammenlignbar i foreliggende sak. De negative sidene ved at landbrukseiendommen fragmenteres, taler for at landbrukshensynene som LNF-form\u00e5let skal ivareta, blir vesentlig tilsidesatt. Jostein Skjerve overtok g\u00e5rden i 2010, og har n\u00e5 voksne barn som melder interesse for \u00e5 overta, og barnebarn som vokser til. G\u00e5rdsenheten er fin, ligger byn\u00e6rt og i et viktig turomr\u00e5de for \u00c5sanes befolkning. Den er godt plassert for produksjon av mat, for eksempel Saksnummer DELE-2023/15888 Side 3 av 14 som markedshage, og kan formidle kulturhistorie, h\u00e5ndverk og identitet i en helhet. Fradeling av arealet vil forringe verdien av g\u00e5rden og muligheten for \u00e5 skape en praktisk og \u00f8konomisk b\u00e6rekraftig g\u00e5rdsenhet for fremtidige generasjoner. Skjerve har i lengre tid hatt planer om \u00e5 tilrettelegge for markedshagedyrking p\u00e5 eiendommen. M\u00e5lgruppen vil da v\u00e6re interesserte dyrkere som \u00f8nsker \u00e5 leie jord til dyrking av eksempelvis gr\u00f8nnsaker. Slikt landbruk bidrar til \u00e5 oppfylle mange av b\u00e6rekraftm\u00e5lene, og blir tilrettelagt for i en rekke kommuner. Illustrasjonsfotoer p\u00e5 neste side viser id\u00e9/plan for fremtidig utnyttelse av g\u00e5rden. Det \u00f8verste bilde viser eiendommen i dag, mens det nederste viser en av mulighetene for markedshagedyrking. En del av planen er \u00e5 benytte landbrukseiendommen som bes\u00f8ksg\u00e5rd. Eiendommen har stor kulturhistorisk verdi, og byggene som Agnar Blindheim s\u00f8ker om \u00e5 fradele er autentiske g\u00e5rdsbygg som er over 100 \u00e5r gamle. Dersom bygningene skilles ut som egne matrikkelenheter med selvstendig omsetningsverdi, vil dette hindre muligheten for \u00e5 presentere bygningene til publikum. Dette gj\u00f8r at g\u00e5rden mister mulighet til \u00e5 formidle kulturhistorie, h\u00e5ndverk og identitet i en helhet. Det fremg\u00e5r av Ot.prp.nr.32 (2007-2008) p\u00e5 s.242 at avvik fra arealplaner reiser s\u00e6rlige sp\u00f8rsm\u00e5l. De ulike planene er som oftest blitt til gjennom en omfattende prosess, og planene omhandler dessuten konkrete forhold. Det skal ikke v\u00e6re kurant \u00e5 fravike gjeldende plan. Dispensasjonen m\u00e5 heller ikke undergrave planene som informasjons- og beslutningsgrunnlag. Det skal normalt ikke v\u00e6re anledning til \u00e5 gi dispensasjon n\u00e5r hensynene bak bestemmelsene det er s\u00f8kt dispensasjon fra fremdeles gj\u00f8r seg gjeldende med styrke. Som det fremg\u00e5r av argumentasjonen ovenfor, gj\u00f8r hensynene seg fremdeles Saksnummer DELE-2023/15888 Side 4 av 14 gjeldende med styrke i denne saken, og fradeling vil inneb\u00e6re at hensynene bak LNF- form\u00e5let vesentlig blir tilsidesatt, jfr. pbl. \u00a7 19-2. Det er dermed ikke adgang til \u00e5 gi dispensasjon. En kan heller ikke se at \u00abfordelene ved \u00e5 gi dispensasjon skal v\u00e6re klart st\u00f8rre enn ulempene\u00bb, jfr. \u00a7 19-2 annet ledd. I denne saken vil fordelene ved fradeling f\u00f8rst og fremst v\u00e6re av privat karakter. Kommunal- og moderniseringsdepartementet har skrevet i tolkningsuttalelse til plan- og bygningsloven \u00a7 19-2 at man m\u00e5 gj\u00f8re en bredere vurdering av fordelene enn bare fordelene for den enkelte s\u00f8ker. I sak 2016/2323-423.1 understrekte derfor Fylkesmannen at \u00abdet hovedsakelig er plangrunnlaget og arealbrukshensyn som tillegges sterk vekt etter plan- og bygningsloven. Fylkesmannen viste til de samme argumentene som ble vektlagt i vurderingen av om hensynene bak LNF-omr\u00e5det ble \u00abvesentlig tilsidesatt\u00bb, og konkluderte dermed med at \u00abfordelene ved \u00e5 gi dispensasjon ikke er klart st\u00f8rre enn ulempene\u00bb. Tilsvarende er tilfellet i v\u00e5r sak. Vilk\u00e5ret er ikke oppfylt. P\u00e5 vegne av Jostein Skjerve, hjemmelshaver til gnr. 191, bnr. 5 i Bergen kommune, anmodes det om at s\u00f8knaden om fradeling avsl\u00e5s. S\u00f8kers svar p\u00e5 nabomerknaden: Kommentarer fra nabo og eier av gbnr. 191/5 b\u00e6rer preg av at de fortsatt fors\u00f8ker \u00e5 motsette seg Agnar Blindheim sitt eierskap til parsell med adresse Dalavegen 120, selv etter at eierskapet har v\u00e6rt fastsl\u00e5tt i to rettsavgj\u00f8relser. En opprettelse av egen matrikkel vil v\u00e6re en endelig formalisering av en prosess som de \u00e5penbart ikke \u00f8nsker. Eksempelvis fors\u00f8kte eier av gbnr. 191/5, etter at dommen var rettskraftig, seg p\u00e5 en ukastelse av Agnar Blindheim med familie ved \u00e5 tilkalle lensmannen. Dette fors\u00f8ket endte med at lensmannen snudde i d\u00f8ren da han ble forevist rettsavgj\u00f8relsen. Fradeling av parsell vil ikke ha noen negative konsekvenser for en eventuell fremtidig landbruksdrift av gbnr. 191-5. I den sammenheng vises til Bergen Kommune v/Landbruk sine vurderinger og konklusjon i fradelingssak etter jordvolva, sak nr. 2023/210389. Dalavegen 120 har fungert som separat eiendom i mer enn en mannsalder. Eier av gbnr. 191/5 har ikke p\u00e5 noe tidspunkt hatt egen landbruksdrift, og at det n\u00e5 plutselig fremkommer planer om kolonihagedrift p\u00e5 eiendommen er lite troverdig og virker oppkonstruert for \u00e5 kunne lage argumenter mot at Dalavegen 120 skal opprettes som egen eiendom. Om det noen gang skulle komme drift p\u00e5 gbnr. 191/5, s\u00e5 vil fradeling av Dalavegen 120 ikke p\u00e5 noen m\u00e5te v\u00e6re til noe hinder for dette. 3.3 Atkomst og avkj\u00f8rsel Uendret 3.4 Vann og avl\u00f8p Bergen Vann har gitt utslippstillatelse for eksisterende bolig datert 07.03.2024 med saksnummer 202/36637. Vilk\u00e5r og krav i vedtaket skal etterkommes. Det er opplyst i s\u00f8knaden at det skal etableres privat borehull etter vann p\u00e5 parsellen, jf. plan- og bygningsloven \u00a7\u00a7 27-1 og 27-2. Saksnummer DELE-2023/15888 Side 5 av 14 3.5 Andre uttalelser eller vedtak Byantikvaren, Bergen kommune har gitt uttalelse datert 17.04.2024: Anbefaling: Byantikvaren kan anbefale s\u00f8knaden om deling dersom det settes som vilk\u00e5r for fradelingen at g\u00e5rdsbygningene og det historiske veifaret gjennom tunet bevares. Saken gjelder: S\u00f8knad om tillatelse til fradeling av \u00e9n bebygd parsell fra gnr.191 bnr.5. Ber\u00f8rte verneverdier: Tiltaket er i kommuneplanens arealdel (KPA2018) vist som hensynssone for bevaring av kulturmilj\u00f8 H570_5 Mellingen. Retningslinjer for kulturlandskapet og kulturmilj\u00f8et i omr\u00e5det rundt Langavatnet er gitt i vedlegg til bestemmelsene se Vedlegg 4 - Utfyllende informasjon til hensynssoner for bevaring kulturmilj\u00f8: \u00abTiltak innenfor hensynssonene m\u00e5 ivareta viktige kulturhistoriske strukturer, g\u00e5rdstun og annen eldre bebyggelse, steingarder, bakkemurer, jordkjellere, vannoverf\u00f8rings-systemer og dammer/stemmer krigsminner, historiske ferdsels\u00e5rer. Den fradelte parsellen omfatter det historiske g\u00e5rdstunet p\u00e5 gnr. 191 bnr.5 Bygge\u00e5r for de to bygningene p\u00e5 parsellen er ikke kjent. Vi ser av utskiftningskartet fra 1931 (vist i kartutsnittet ovenfor) for innmarken p\u00e5 g\u00e5rden Angeltveit at tunet var etablert p\u00e5 dette tidspunktet, men det kan v\u00e6re langt eldre. V\u00e5ningshuset fremst\u00e5r som en eldre lemstove, mens l\u00f8en er oppf\u00f8rt som en grindkonstruksjon med t\u00f8rrmurt gavlvegg i naturstein mot s\u00f8r. Det inng\u00e5r i Kulturmilj\u00f8plan for Bergen og i det tilh\u00f8rende digitale kartgrunnlaet vist i karttjenesten Kulturmilj\u00f8kart. Begge bygningene fremst\u00e5r som godt bevarte og har h\u00f8y kulturmilj\u00f8verdi. Tras\u00e9en for Den trondhjemske postvei passerer igjennom tunet. Dette er et veihistorisk kulturminne av nasjonal verdi. Postveien er ogs\u00e5 angitt som hensynssone for bevaring av kulturmilj\u00f8 i kommuneplanens arealdel, og dette er strekning av den historiske postveien som er godt bevart og som har sv\u00e6rt h\u00f8y kulturmilj\u00f8verdi. Saksnummer DELE-2023/15888 Side 6 av 14 Denne delen av \u00c5sane er ogs\u00e5 beskrevet i kulturminnegrunnlag fra Byantikvaren, Kulturminnegrunnlag for Byfjellene nord (2010) og Kulturminnegrunnlag for strategisk planprogram, \u00c5sane sentrale deler (2021). Vurdering og konklusjon: B\u00e5de v\u00e5ningshuset og driftsbygningen (l\u00f8en) p\u00e5 bruket, samt veifaret gjennom tunet har h\u00f8y eller sv\u00e6rt h\u00f8y verneverdi. Det er etter Byantivarens syn uheldig \u00e5 fradele det historiske g\u00e5rdstunet fra en landbrukseiendom, fordi den historiske konteksten \u2013 forbindelsen mellom bygningene p\u00e5 g\u00e5rdstunet og det tilh\u00f8rende landbruksarealet brytes. Vi er likevel kjent med endringene som er gjort i Jordlova med virkning fra 1.juli 2013 og som gir st\u00f8rre \u00e5pning for fradeling av parseller til boligform\u00e5l. Fradeling av bygningene med h\u00f8yest kulturmilj\u00f8verdi p\u00e5 denne landbrukseiendommen kan ogs\u00e5 virke positivt med tanke p\u00e5 bevaring av kulturmilj\u00f8verdiene, da vi ser at eldre tunbebyggelse p\u00e5 l andbruksbygninger som dette i mange tilfeller gradvis fases ut og forfaller dersom det er reist nye v\u00e5ningshus og driftsbygninger p\u00e5 bruksenheten, slik det er i dette tilfellet. En forutsetning for enhver fradeling i dette omr\u00e5det sett fra v\u00e5r side m\u00e5 likevel v\u00e6re at kulturmilj\u00f8verdiene oppretteholdes. B\u00e5de de to nevnte bygningene p\u00e5 den oms\u00f8kte parsellen og det historiske veifaret gjennom tunet m\u00e5 etter v\u00e5rt syn bevares. Vi ber om at dette settes som vilk\u00e5r for fradeling av parsellen. Seksjon for n\u00e6ring og landbruk, Bergen kommune har gitt uttalelse datert 30.04.2024: Hva saken gjelder: Seksjon for n\u00e6ring og landbruk viser til oversendelse for uttale fra Plan- og bygningsetaten datert 08.04.2024, sak (DELE-2024/15888). Saken gjelder s\u00f8knad om fradeling av teig p\u00e5 1,9 dekar, til egen eiendom, fra gnr. 191, bnr. 5. Teigen er bebygd med v\u00e5ningshus og driftsbygning. Teigen ligger i Dalavegen 120, i \u00c5sane byde i Bergen. Agnar Blindheim ble i ankesak i Gulating lagmannsrett 04.09.1995, tilkjent eiendomsretten over en parsell p\u00e5 3 dekar fra gnr. 191 bnr. 5. Den aktuelle teigen er ikke tidligere blitt fradelt og overf\u00f8rt til Agnar Blindheim, fra hovedbruket. Agnar Blindheim s\u00f8ker n\u00e5 om \u00e5 f\u00e5 overf\u00f8rt 1,9 dekar, med bakgrunn i denne dommen. Jostein Skjerve har hjemmel i Matrikkelen, p\u00e5 gnr. 191 bnr 5 og 7 og gnr. 193 bnr 12. Dette regnes som en landbruksenhet. Tiltaket er avhengig av dispensasjon fra LNF-planform\u00e5let (KPA 2018) Planstatus: Eiendommen er uregulert og er i kommuneplanens arealdel vist som landbruks-, natur- og friluftsomr\u00e5de, hvor det bare er tillatt med tiltak som er n\u00f8dvendig for g\u00e5rdens n\u00e6ringsvirksomhet og enkel tilrettelegging for friluftsliv, jf. bestemmelser og retningslinjer til kommuneplanens arealdel \u00a7 31. Vurdering: Eiendommene har et totalareal p\u00e5 ca. 146,1 dekar. Av dette er 41,3 dekar fulldyrket jord og 0 dekar overflatedyrket, samt 31,8 dekar innmarksbeite, 37,0 dekar skog, 26,6 dekar annet marksalg, og 9,4 dekar bebygd/ annet. Det er til sammen 8 teiger p\u00e5 eiendommen. Det er to bolighus p\u00e5 eiendommen, ett bygg er klassifisert i Matrikkelen som \u00abannen landbruksbygning\u00bb, to garasjehus, ett som \u00abannen industribygning\u00bb og ett som \u00abannen energiforsyning\u00bb p\u00e5 eiendommen. Av dette er det p\u00e5 den delen av eiendommen som s\u00f8kes fradelt, er det ett bolighus, en driftsbygning og ett garasjehus. Det oms\u00f8kte arealet er i AR5 Saksnummer DELE-2023/15888 Side 7 av 14 klassifisert som bebygd og annet markslag i et LNF-omr\u00e5de. Arealet grenser til innmarksbeite, fulldyrket areal, bebygd og annet markslag, og ligger i n\u00e6rheten vei. Omr\u00e5det omkring best\u00e5r i hovedsak av landbruk og den nye gravplassen i \u00c5sane. Oppsummering Etter en samlet vurdering har vi kommet til at det foreligger en overvekt av hensyn som taler for at delingss\u00f8knaden av 11.08.2023, b\u00f8r innvilges. Momentene som har v\u00e6rt avgj\u00f8rende for v\u00e5r vurdering er som f\u00f8lger: Dommen fra 1995, der han ble tilkjent et st\u00f8rre areal enn det n\u00e5 s\u00f8kes om. S\u00f8ker har bodd i huset p\u00e5 denne teigen, i den oppfatning av at det er hans eiendom, i mange \u00e5r. Teigen er klassifisert som bebygd og annet markslag, og ber\u00f8rer derved ikke dyrket eller dyrkbar jord. Teigen ligger ikke i tunet til hovedbruket, men p\u00e5 andre siden av bilveien som g\u00e5r videre innover i dalen. Brukets avkastningsevne vil ikke bli redusert dersom tillatelse gis. Fradeling vil ikke medf\u00f8re drifts- og milj\u00f8messige ulemper for landbruket, og parsellen er allerede bebygd av et bolighus og bebodd av s\u00f8ker. Oms\u00f8kt tiltak f\u00f8rer til deling av en landbrukseiendom og krever tillatelse etter jordloven \u00a7 12. S\u00f8ker har allerede s\u00f8kt om delingstillatelse etter jordloven, og f\u00e5tt tillatelse. Hjemmelshaver har p\u00e5klaget denne tillatelsen. Klagen er ikke ferdigbehandlet. Konklusjon: Tiltaket er i strid med bestemmelser i kommuneplanens arealdel. For \u00e5 f\u00e5 dispensasjon er det krav om at hensynet bak bestemmelsen etter en samlet vurdering ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene, jf. pbl \u00a7 19-2. Saksnummer DELE-2023/15888 Side 8 av 14 Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Seksjon for n\u00e6ring og landbruk vil ut fra landbruksfaglige vurderinger ikke frar\u00e5de at det gis tillatelse til det oms\u00f8kte tiltaket. Statens vegvesen, Bergen kommune har gitt uttalelse datert 07.05.2024: Slik vi forst\u00e5r p\u00e5 oversendt dokumentasjon i saken, er det \u00f8nske om \u00e5 fradele en del av gnr 191 bnr 5 med p\u00e5st\u00e5ende bolighus og driftsbygning. Statens vegvesen har merknader til selve fradelingen og vi gj\u00f8r oppmerksom p\u00e5 at det nasjonalt viktige kulturminne, Den Trondhjemske postveg, g\u00e5r rett gjennom denne eiendommen. Den Trondhjemske postveg ble etablert p\u00e5 begynnelsen av 1790 \u2013 tallet. Den var en del av et nasjonalt vegsystem, der Bergen by stod sentralt i transport av post mellom annet til Trondhjem, Stavanger og Christiania. Postvegen er den f\u00f8rste hovedvegen p\u00e5 Vestlandet. Postvegen er da ogs\u00e5 et kulturminne av nasjonal karakter. Kulturminnet er i arealdelen til kommuneplanen for Bergen kommune avmerka som hensynssone, stiplet trase, se bilde under. Dette betyr at dersom det skal utf\u00f8res tiltak ved eller innenfor denne sonen som kan p\u00e5virke eller forringe det nasjonale kulturminnet s\u00e5 skal Vestland fylkeskommune som kulturminnemynde og Statens vegvesen med sektoransvar for eldre vegar og vegmilj\u00f8 ha tiltaket til uttale og vurdering. P\u00e5 denne eiendommen vil hensynssonen ha innvirkning p\u00e5 relativt mye, da postvegen g\u00e5r rett gjennom tunomr\u00e5det p\u00e5 bruket. Statens vegvesen ser at vi kan akseptere en fradeling av eiendommen med dispensasjon fra Lnf-form\u00e5let. Vi vurderer ogs\u00e5 at vi kan akseptere en dispensasjon n\u00e5r det gjelder hensynsonen til postvegen, all den tid bygningene st\u00e5r der i dag. Vi legger til grunn at eiendommen skal framst\u00e5 som i dag, ogs\u00e5 for fremtiden. Omsynssonen i kommuneplanen vil sette begrensninger p\u00e5 bruken av eiendommen. Sammenfatning Statens vegvesen har merknader til at en fradeler en del av gnr 191 bnr 5 som oms\u00f8kt. P\u00e5 eiendommen g\u00e5r det nasjonalt viktige kulturminne, Den Trondhjemske Saksnummer DELE-2023/15888 Side 9 av 14 postveg, rett gjennom g\u00e5rdstunet. I Bergen kommune sin kommuneplan er veien avmerket med hensynssone. Denne skal ivareta kulturminnet for framtida p\u00e5 en god og tjenelig m\u00e5te. All den tid bygningene er oppf\u00f8rt p\u00e5 stedet og fremst\u00e5r som et g\u00e5rdstun i dag, ser vi \u00e5 kunne akseptere en dispensasjon fra Lnf form\u00e5let og hensynssonen for kulturminne i kommuneplanen. Hensynssonen for kulturminne vil legge restriksjoner p\u00e5 bruk av eiendommen ved en eventuelt framtidig fradeling. Vi legger til grunn at dagens situasjon p\u00e5 oms\u00f8kt omr\u00e5de, fortsetter i framtiden. Eventuelle framtidige tiltak ved eller i omsynssonen til postvegen skal legges fram for Vestland fylkeskommune og Statens vegvesen for vurdering S\u00f8knaden er sendt Statsforvaltaren i Vestland ,Vestland fylkeskommune og Bymilj\u00f8etaten, Bergen kommune for uttalelse, det er ikke mottatt noen tilbakemelding. 3.6 Dispensasjon Tiltaket kommer i strid med kommuneplanens arealdel \u00a731 \u00abLandbruks-, natur- og frilufts form\u00e5l\u00bb. Det s\u00f8kes om dispensasjon fra kommuneplanens arealdel \u00a731 \u00abLandbruks-, natur- og frilufts form\u00e5l\u00bb. For at dispensasjon kan gis kreves det at verken hensynene bak bestemmelsen det s\u00f8kes om dispensasjon fra eller hensynene i plan- og bygningslovens form\u00e5lsbestemmelse \u00a7 1-1 eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon Hensikten med \u00e5 s\u00f8ke om opprettelse av Dalavegen 120 som egen eiendom med eget g\u00e5rds- og bruksnummer er \u00e5 f\u00e5 offentlige registre (grunnbok, matrikkel, kart m.v.) i tr\u00e5d med reelle eierforhold. Dette vil ha f\u00f8lgende fordeler: \u2022 Offentlige registre (grunnbok, matrikkel, kart m.v.) vil komme i samsvar med reelle eierforhold. \u2022 Kommunen vil kunne kreve kommunale avgifter. \u2022 Dalaveien 120 vil f\u00e5 fungerende renovasjonsl\u00f8sning, noe den ikke har i dag. \u2022 Eier vil kunne inneha standard dokumentasjon p\u00e5 eiendomsrett, og dermed unng\u00e5 \u00e5 m\u00e5tte legge fram alternativ dokumentasjon p\u00e5 eierforhold(rettsavgj\u00f8relse) i situasjoner der eier m\u00e5 f\u00f8lge opp diverse forhold ang\u00e5ende eiendommen. Saksnummer DELE-2023/15888 Side 10 av 14 For ytterligere bakgrunn og detaljer viser en til allerede innsendte s\u00f8knad om fradeling, samt s\u00f8knad og positivt vedtak om fradeling etter jordlova i sak nr. 2023/210389. Fagetatens vurderinger S\u00f8knaden gjelder fradeling av 1 bebygd boligparsell fra gnr. 191 bnr. 5. If\u00f8lge plan- og bygningslovens bestemmelser \u00a7 21-2 \u00abS\u00f8knad om tillatelse\u00bb kan de som er nevnt i matrikkellova \u00a79 s\u00f8ke om tillatelse til \u00e5 opprette ny grunneiendom. F\u00f8lgende fremg\u00e5r av matrikkellova \u00a79 \u00abKven som kan krevje matrikulering\u00bb, i pkt .b, \u00abden som ved rettskraftig avgjerd ved domstolane er kjent som eigar eller festar, eller er tilkjent rett til \u00e5 krevje at eit bestemt grunnstykke eller anlegg blir oppretta som eiga matrikkeleining. Vi har mottatt kopi av dom fra Gulating lagmannsrett der det fremg\u00e5r at s\u00f8ker Agnar Blindheim skal ha rett til en parsell rundt bebyggelsen p\u00e5 Heiane 80. Vi har lagt dette til grunn for at Agnar Blindheim kan s\u00f8ke om fradeling av oms\u00f8kte parsell. Eventuelle senere overdragelser av parsellen er utenfor v\u00e5rt saksomr\u00e5de. Eiendommen er ikke regulert. I kommunedelplan for \u00c5sane sentrale deler er eiendommen vist som LNF- omr\u00e5de. Kommuneplanens arealdel viser eiendommen som landbruks-, natur- og friluftsform\u00e5l og den ligger innenfor hensynssone sammenhengende landbruk og hensynssone kulturmilj\u00f8, Mellingen. Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Etat for landbruk, Bergen kommune (n\u00e5 Seksjon for n\u00e6ring og landbruk, Bergen kommune) har sak 2023/210389 datert 05.09.2023 gitt tillatelse til fradelingen etter jordlovens bestemmelser \u00a712 \u00abDeling\u00bb med f\u00f8lgende konklusjon: Konklusjon etter jordloven \u00a7 12, tredje ledd: Etter en samlet vurdering har vi kommet til at det foreligger en overvekt av hensyn som taler for at delingss\u00f8knaden av 11.08.2023, b\u00f8r innvilges. Momentene som har v\u00e6rt avgj\u00f8rende for v\u00e5r vurdering er som f\u00f8lger: Dommen fra 1995, der han ble tilkjent et st\u00f8rre areal enn det n\u00e5 s\u00f8kes om. S\u00f8ker har bodd i huset p\u00e5 denne teigen, i den oppfatning av at det er hans eiendom, i mange \u00e5r. Teigen er klassifisert som bebygd og annet markslag, og ber\u00f8rer derved ikke dyrket eller dyrkbar jord. Teigen ligger ikke i tunet til hovedbruket, men p\u00e5 andre siden av bilveien som g\u00e5r videre innover i dalen. Brukets avkastningsevne vil ikke bli redusert dersom tillatelse gis. Fradeling vil ikke medf\u00f8re drifts- og milj\u00f8messige ulemper for landbruket, og parsellen er allerede bebygd av et bolighus og bebodd av s\u00f8ker. Tillatelsen etter jordlovens bestemmelser \u00a712, er p\u00e5klaget av hjemmelshaver til gnr. 191 nr. 5, Jostein Skjerve. Denne klagen er ikke ferdigbehandlet. De faglige vurderingene i forhold parsellen som landbruksareal er gjort av etat for landbruk. Et annet hovedhensyn bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser og bevare landskapshensyn. Saksnummer DELE-2023/15888 Side 11 av 14 Tiltaket er i kommuneplanens arealdel vist som hensynssone for bevaring av kulturmilj\u00f8, Mellingen. B\u00e5de v\u00e5ningshuset og driftsbygningen (l\u00f8en) p\u00e5 bruket, samt veifaret gjennom tunet har h\u00f8y eller sv\u00e6rt h\u00f8y verneverdi. Disse kulturmilj\u00f8verdiene m\u00e5 ivaretas ved eventuelle s\u00f8knadspliktige tiltak p\u00e5 oms\u00f8kte parsell. Tiltaket vurderes til ikke \u00e5 vesentlig tilsidesette de hensyn bestemmelsen skal ivareta, og etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. 3.7 Konklusjon Fagetaten gir tillatelse som oms\u00f8kt. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Anne Lise Fjelde Skjelvik saksbehandler Vivian \u00c5. Skaflestad seksjonsleder Dette dokumentet er godkjent elektronisk. Kopi til STATSFORVALTAREN Nj\u00f8savegen 2 6863 LEIKANGER I VESTLAND Jostein Skjerve Heiane 80 5131 NYBORG Sentralarkivet Postboks 7700 5020 BERGEN (Arbeidssted) Saksnummer DELE-2023/15888 Side 12 av 14 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Tillatelse til tiltak faller bort dersom det ikke er rekvirert Bortfall av tillatelse: oppm\u00e5lingsforretning etter lov om eigedomsregistrering (matrikkelloven) (plan- og bygningsloven \u00a7 21-9) innen 3 \u00e5r etter at tillatelsen ble gitt, eller dersom matrikkelf\u00f8ring vil v\u00e6re i strid med lov om eigedomsregistrering Du kan f\u00e5 tilgang til \u00e5 se dokumenter og kommentarer i saker som Din sak p\u00e5 internett gjelder din eiendom dersom du logge deg p\u00e5 \"Din side\" med nettadresse: www.bergen.kommune.no/dinside Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700,5020 BERGEN. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvaltaren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer DELE-2023/15888 Side 13 av 14 Informasjon om videre saksgang i kommunen. Dersom dere har rekvirert oppm\u00e5lingsforretning i s\u00f8knaden: Deres rekvisisjon av oppm\u00e5lingsforretning oversendes sammen med tillatelsen til oppm\u00e5lingsmyndighetene. Nytt saksnummer og saksbehandler kan dere finne p\u00e5 internett p\u00e5 \"Innsyn byggesak\" p\u00e5 www.bergen.kommune.no/innsynpb Dersom dere ikke har rekvirert oppm\u00e5lingsforretning i s\u00f8knaden: Dere m\u00e5 selv rekvirere oppm\u00e5lingsforretning innen 3 \u00e5r etter at tillatelsen ble gitt, ellers faller tillatelsen bort. Kommunens tidsfrister: Denne informasjonen redegj\u00f8r for lovp\u00e5lagte tidsfrister og standard saksbehandlingsforl\u00f8p hos oppm\u00e5lingsmyndigheten. Matrikkelloven \u00a7 35 samt matrikkelforskriftens \u00a7 18 fastsetter tidsfrister for behandling av ulike s\u00f8knadstyper. Hovedregelen er at tidsfrister skal f\u00f8lges og at fristen avbrytes dersom saken ikke er komplett. Den tiden det tar s\u00f8ker/hjemmelshavere/andre involverte parter \u00e5 komplettere og supplere saken, m\u00e5 derfor legges til den forventede saksbehandlingstiden. SAKSTYPE: TIDSFRIST: Saker med delingstillatelse: Fristen l\u00f8per fra det tidspunktet saken er mottatt 16 uker oppm\u00e5lingsmyndigheten og tillatelsen foreligger. Vintertid i alle saker jf. gebyrregulativets \u00a7 4.8: Tidsfristen l\u00f8per ikke i perioden 15. desember til 1. mars. Bergen kommune har som m\u00e5lsetting \u00e5 gjennomf\u00f8re oppm\u00e5lingsforretningene innen den fristen som er gitt i matrikkelloven. Saksbehandling av rekvisisjonen av oppm\u00e5lingsforretningen i kommunen: N\u00e5r saken er fordelt til en landm\u00e5ler vil landm\u00e5leren gjennomg\u00e5 saken. Er saken komplett vil de involverte partene bli innkalt til oppm\u00e5lingsforretning for den aktuelle enheten. Oppm\u00e5lingsforretningen g\u00e5r ut p\u00e5 \u00e5 klarlegge og beskrive grenser og retter til fast eiendom, for \u00e5 gi n\u00f8dvendig dokumentasjon for matrikkelf\u00f8ring og tinglysing. Dersom det foreligger eller dukker opp mangler ved saken, vil s\u00f8ker/hjemmelshavere/andre involverte parter f\u00e5 underretning om dette og gitt en frist til \u00e5 rette mangelen. Dersom manglene ikke blir rettet innen fristen, vil saken kunne bli arkivert uten videre behandling. Gebyr: Behandling av rekvisisjon av oppm\u00e5lingsforretningen er belagt med gebyr. N\u00e5r oppm\u00e5lings- forretningen er avholdt, eller saken blir arkivert uten videre behandling, fastsettes det et gebyr i henhold til gebyrregulativ vedtatt av Bergen Bystyre. Generell info: Alle saker som behandles ved etaten kan f\u00f8lges p\u00e5 internett p\u00e5 www.bergen.komune.no For tilgang til \u00e5 se dokumenter og kommentere i saker som gjelder din eiendom m\u00e5 du logge inn p\u00e5 \"din side\" p\u00e5 www.bergen.kommune.no/dinside Saksnummer DELE-2023/15888 Side 14 av 14 "
}