{
  "dokument_id": "c150ad14-516e-5e84-9594-85e66a0af479",
  "doc_type": "case_presentation",
  "kommune": 5501,
  "tittel": "Onsdagstid - Tid til pedagogisk utviklingsarbeid for pedagogisk personale i Troms\u00f8skolen",
  "url": "https://innsyn.tromso.kommune.no/application/getMoteDokument?dokid=2001972918",
  "tekst": "Arkivsaksnr. 25/02065-1 Saksbehandler Hildegunn Elvestad Saksgang M\u00f8tedato Oppvekst- og utdanningsutvalget 04.04.2025 Onsdagstid - Tid til pedagogisk utviklingsarbeid for pedagogisk personale i Troms\u00f8skolen Kommunedirekt\u00f8rens innstilling til vedtak: Kommunestyret tar saken om pedagogisk utviklingstid onsdager til orientering. Det gj\u00f8res ingen endringer i organisering av utviklingsarbeid i Troms\u00f8skolen. Stig Tore Johnsen Kari Henriksen Kommunedirekt\u00f8r Direkt\u00f8r for avdeling for oppvekst, utdanning og kultur 1 Hva saken gjelder Kommunestyret Vedtok i sak 93/24 at Kommunedirekt\u00f8ren skal gjennomf\u00f8re en helhetlig gjennomgang av stab og st\u00f8ttefunksjoner for oppvekst og utdanning. I vurderingen skal det vurderes om ansvar og oppgaver kan flyttes ned til enhetsledere og sikre mer autonomi for skolelederne, herunder skal det vurderes avvikling av fellestid onsdager etter dialog med partene. Denne saken svarer ut punktet om pedagogisk utviklingstid p\u00e5 onsdager. Saksutredning Skolen skal, if\u00f8lge forskrift til oppl\u00e6ringsloven LK 20, v\u00e6re et profesjonsfaglig fellesskap der l\u00e6rere, ledere og andre ansatte reflekterer over felles verdier, og vurderer og videreutvikler sin praksis. Troms\u00f8skolen er organisert slik at det gis felles tid for alle skoler \u00e5 drifte profesjonsfelleskapet og skolebasert kompetanseutvikling onsdager. Denne ordningen er i henhold til s\u00e6ravtalen SFS 2213, og er utarbeidet i samarbeid med fagforeningene. I saksutredningen som f\u00f8lger vises det f\u00f8rst til hvordan organisering av arbeidstiden til l\u00e6rerne faller inn under kommunedirekt\u00f8rens myndighet. Som en konsekvens av dette kan ikke kommunestyret instruere kommunedirekt\u00f8ren p\u00e5 dette punkt. Videre utredes bruken av onsdagstiden og hvordan den b\u00e5de etter juridiske og pedagogiske hensyn b\u00f8r bevares. Organisering av arbeidstiden til l\u00e6rere faller til kommunedirekt\u00f8rens myndighet, innenfor rammene av SFS 2213. SFS 2213 er en sentral s\u00e6ravtale som er inng\u00e5tt av KS fagorganisasjonene sentralt, og Troms\u00f8 kommune vil dermed kun ha anledning til \u00e5 gj\u00f8re egne lokale arbeidstidsordninger innenfor rammene av denne s\u00e6ravtalen. Det f\u00f8lger av kommuneloven \u00a7 13-1 siste ledd at: \u00abKommunedirekt\u00f8ren har det l\u00f8pende personalansvaret for den enkelte, inkludert ansettelse, oppsigelse, suspensjon, avskjed og andre tjenstlige reaksjoner, hvis ikke noe annet er fastsatt i lov.\u00bb Som en konsekvens av at kommunedirekt\u00f8ren har det l\u00f8pende personalansvaret for den enkelte har kommunedirekt\u00f8ren ogs\u00e5 styringsrett, det vil si retten til \u00e5 organisere, lede, fordele og kontrollere arbeidet mv. Siden kommunedirekt\u00f8ren er tydelig p\u00e5lagt det l\u00f8pende personalansvaret i kommuneloven, er kommunestyret fratatt instruksjonsretten p\u00e5 dette punkt. Kommunedirekt\u00f8ren har videre f\u00e5tt delegert myndighet til \u00e5 organisere kommunens tjenesteproduksjon og forvaltning innenfor eksisterende enheter. I dette ligger det ogs\u00e5 \u00e5 organisere arbeidstid, se delegasjonsreglementet punkt 15. Slik saken er opplyst, faller avtalen om timeplanfestet arbeidstid for l\u00e6rerne (fellestid onsdager) inn under kommunedirekt\u00f8rens myndighet, og kommunestyret kan dermed ikke instruere kommunedirekt\u00f8ren p\u00e5 dette punkt. Bruken av onsdagstiden og hvorfor den b\u00e5de etter juridiske og pedagogiske hensyn b\u00f8r bevares Fra SFS 2213: Skolens og utviklingspersonalets kjerneoppgave er \u00e5 gi elevene god undervisning. L\u00e6rerne m\u00e5 f\u00e5 tid og rom til \u00e5 forberede undervisningen, b\u00e5de individuelt og i fellesskap. 2 Oppl\u00e6ringslova \u00a7 17-8 Fagleg og pedagogisk utvikling Kommunen og fylkeskommunen skal s\u00f8rgje for at dei som er tilsett i l\u00e6rarstilling, rektorar og andre tilsette i skolen f\u00e5r h\u00f8ve til \u00e5 utvikle seg fagleg og pedagogisk s\u00e5 dei kan vere p\u00e5 h\u00f8gd med utviklinga i skolen og samfunnet. Fra Overordnet del, 3.5 Profesjonsfellesskap og skoleutvikling, Forskrift til Oppl\u00e6ringsloven God skoleutvikling krever rom for \u00e5 stille sp\u00f8rsm\u00e5l og lete etter svar og et profesjonsfellesskap som er opptatt av hvordan skolens praksis bidrar til elevenes l\u00e6ring og utvikling. Alle ansatte i skolen m\u00e5 ta aktivt del i det profesjonelle l\u00e6ringsfellesskapet for \u00e5 videreutvikle skolen. Det inneb\u00e6rer at fellesskapet reflekterer over verdivalg og utviklingsbehov, og bruker forskning, erfaringsbasert kunnskap og etiske vurderinger som grunnlag for m\u00e5lrettede tiltak. Velutviklede strukturer for samarbeid, st\u00f8tte og veiledning mellom kolleger og p\u00e5 tvers av skoler fremmer en delings- og l\u00e6ringskultur. L\u00e6rere i skolen har delt \u00e5rsverk, det vil si at arbeidstiden er delt i en timeplanfestet arbeidstid og en ikke timeplanfestet arbeidstid. I den arbeidsplanfestede arbeidstiden er l\u00e6reren pliktig \u00e5 v\u00e6re p\u00e5 skolen, og den innbefatter undervisningsplikten og ogs\u00e5 tid til m\u00f8ter og planlegging av undervisning. Arbeidsgiver styrer denne tiden. Den ikke-timeplanfestede tiden disponerer den enkelte l\u00e6rer selv, og skal brukes til egen planlegging og annet for- og etterarbeid. Onsdagstidens organisering faller s\u00e5ledes inn under l\u00e6rernes timeplanfestede arbeidstid, styrt av rektor p\u00e5 den enkelte skole. Felles tid til utviklingsarbeid for skolene i Troms\u00f8 ble f\u00f8rst innf\u00f8rt p\u00e5 ungdomsskolene da de var med p\u00e5 den nasjonale satsningen Ungdomsskolen i Utvikling fra 2012. Da ordningen viste seg \u00e5 fungere godt ble onsdagstiden etter hvert ogs\u00e5 innf\u00f8rt p\u00e5 barnetrinnet. Organiseringen gir ansatte i Troms\u00f8skolen gode muligheter for faglig oppdatering, individuelt og i samhandling med andre. Eksempler p\u00e5 hva skolene bruker onsdagstiden til er for eksempel innf\u00f8ring av OMNI-modellen, faglig oppdatering p\u00e5 forskningsbasert fagstoff individuelt og i samhandling med kollegaer, faglige refleksjoner om for eksempel l\u00e6replanverket, l\u00e6ringsmilj\u00f8, og pedagogisk og didaktisk d\u00f8mmekraft, oppdatering p\u00e5 ny oppl\u00e6ringslov med mer. Troms\u00f8skolen har laget en god rigg for \u00e5 drive utviklingsarbeid p\u00e5 h\u00f8yt niv\u00e5, og har kommet langt n\u00e5r det kommer til forskningsbasert kompetanseheving blant ansatte. Dette bekreftes av flere, for eksempel v\u00e5re samarbeidspartnere ved L\u00e6ringsmilj\u00f8senteret p\u00e5 Universitetet i Stavanger. Skolene bruker onsdagstiden godt internt, og i tillegg brukes en del av onsdagene felles i Troms\u00f8skolen der l\u00e6rere m\u00f8tes p\u00e5 tvers for erfaringsspredning og erfaringsl\u00e6ring, felles kompetanseheving og nettverksbygging. Det er viktig for Troms\u00f8skolen \u00e5 legge til rette for at skolene kan velge egne utviklingsomr\u00e5der etter behov, men ogs\u00e5 at skolene i kommunen arbeider sammen med aktuelle felles problemstillinger. Det er et m\u00e5l \u00e5 utvikle skolene felles for \u00e5 hindre store ulikheter mellom kommunens skoler der noen faller etter, og andre blir s\u00e5kalte eliteskoler. De felles ordningene vi har for \u00e5 utnytte onsdagstid felles er kompetansenettverk for l\u00e6rere, fagkvarter, fagnettverk og lignende. Se ogs\u00e5 Overordnet del i l\u00e6replanverket for ytterligere informasjon om viktigheten av \u00e5 jobbe med profesjonsfellesskapet og felles utvikling, Profesjonsfellesskap og skoleutvikling | udir.no Konklusjon Kommunedirekt\u00f8ren er av den oppfatning at bruken av onsdagstid til pedagogisk utviklingsarbeid i Troms\u00f8skolen faller inn under kommunedirekt\u00f8rens myndighet. Som en konsekvens av dette kan ikke kommunestyret instruere kommunedirekt\u00f8ren p\u00e5 dette punkt. Videre tilser oppl\u00e6ringsloven at det skal legges til rette for \u00e5 drive utviklingsarbeid i skolene, og s\u00e6ravtalen SFS 2213 p\u00e5peker i tillegg at utviklingsarbeid skal skje b\u00e5de individuelt og i samhandling med andre. Ordningen som er n\u00e5 med at alle skoler i Troms\u00f8 kommune har denne 3 tiden samtidig gir gode muligheter for samhandling p\u00e5 tvers av skoler, noe som gir gode muligheter for erfaringsl\u00e6ring og forebygger store ulikheter skolene mellom. Vedtakskompetanse Oppvekst- og utdanningsutvalget Vedlegg 4 "
}