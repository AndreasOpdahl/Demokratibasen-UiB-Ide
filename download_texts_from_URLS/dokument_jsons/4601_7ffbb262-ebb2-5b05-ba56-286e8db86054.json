{
  "dokument_id": "7ffbb262-ebb2-5b05-ba56-286e8db86054",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 94 fra Mailiss Solheim-\u00c5kerblom til byr\u00e5den om oppf\u00f8lging p\u00e5 svar p\u00e5 skriftlig sp\u00f8rsm\u00e5l nr. 61-2024 om lysforurensning - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/10473618/Svar-pa-skriftlig-sporsmal-nr-94-fra-Mailiss-Solheim-Akerblom-til-byraden-om-oppfolging-pa-svar-pa-skriftlig-sporsmal-nr-61-2024-om-lysforurensning-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/81639-3 Saksbehandler: Malene Nesse Gr\u00f8nningen Fra Dato: 24. mai 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 94 fra Mailiss Solheim-\u00c5kerblom til byr\u00e5den om oppf\u00f8lging p\u00e5 svar p\u00e5 skriftlig sp\u00f8rsm\u00e5l nr. 61-2024 om lysforurensning - Utvalg for milj\u00f8 og byutvikling I mars svarte byr\u00e5den p\u00e5 skriftlig sp\u00f8rsm\u00e5l fra undertegnende, sp\u00f8rsm\u00e5l nr. 61, vedr\u00f8rende lysforurensing. Byr\u00e5den gir et til dels grundig svar p\u00e5 hvordan byr\u00e5det f\u00f8lger opp tidligere vedtak om lysforurensning, men svarer ikke p\u00e5 delsp\u00f8rsm\u00e5l 4: \u00abHva er status for arbeidet med \u00e5 spille inn forslag om prosjekt om lysforurensning for KS Program for storbynettverk?\u00bb P\u00e5 m\u00f8te i Utvalg for milj\u00f8- og byutvikling 21. mars stilte undertegnede oppf\u00f8lgingssp\u00f8rsm\u00e5l for \u00e5 f\u00e5 svar p\u00e5 dette. Der svarte byr\u00e5den at hun m\u00e5tte komme tilbake til svar p\u00e5 sp\u00f8rsm\u00e5let skriftlig. Derfor sender undertegnede n\u00e5 et oppf\u00f8lgingssp\u00f8rsm\u00e5l for \u00e5 f\u00e5 svar. Sp\u00f8rsm\u00e5l til byr\u00e5den: Hva er status for arbeidet med \u00e5 spille inn forslag om prosjekt om lysforurensning for KS Program for storbynettverk? Svar fra byr\u00e5den: Lysforurensning ble spilt inn som en mulig prosjektid\u00e9 fra Bergen kommune til programstyret i KS\u2019 Program for storbyrettet forskning for en tid tilbake. P\u00e5 dav\u00e6rende tidspunkt var det ikke kapasitet i byr\u00e5dsavdelingen til \u00e5 lede et slikt prosjekt. Stavanger kommune hadde noe vedtatt politikk p\u00e5 feltet, og ble derfor forespurt om \u00e5 overta ansvaret for \u00e5 initiere og v\u00e6re prosjektf\u00f8rende kommune for et ev. prosjekt om lysforurensning. Det lyktes ikke f\u00e5 Stavanger til \u00e5 overta initiativet. Programstyret kom dermed ikke videre med ideen, s\u00e5 lenge ingen storby p\u00e5tok seg ansvaret for \u00e5 utarbeide skisse/s\u00f8knad om FoU-midler samt ansvaret for \u00e5 lyse ut konkurranse og v\u00e6re prosjektf\u00f8rende kommune. Christine Kahrs \u2013 Byr\u00e5d for byutvikling Dokumentet er godkjent elektronisk. "
}