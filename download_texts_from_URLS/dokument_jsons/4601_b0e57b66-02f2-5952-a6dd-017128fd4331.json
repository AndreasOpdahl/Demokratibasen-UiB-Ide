{
  "dokument_id": "b0e57b66-02f2-5952-a6dd-017128fd4331",
  "doc_type": "case_attachment",
  "kommune": 4601,
  "tittel": "Fagnotat datert 02.10.2024",
  "url": "https://bergen.kommune.no/politikere-utvalg/api/fil/bk360/11258812/Fagnotat-datert-02-10-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/14953-3 (Arbeidssted) Saksbehandler: Trond H\u00e5kon Stadheim Dato: 02.10.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 13/658/0/0 Stavkirkevegen 6. Klage p\u00e5 rammetillatelse. Oppdeling boenhet Jens P. Blomquist p\u00e5 vegne av eier av naboeiendommen Bente Marie Hvem klager? Bruvik i brev datert 03.07.2024. S\u00f8knad om rammetillatelse til ombygging av eksisterende enebolig til horisontaldelt tomannsbolig, riving av garasje, nybygg carport og Tiltaket sportsbod, samt ny st\u00f8ttemur. Det var s\u00f8kt dispensasjon fra plankrav i KPA2018 \u00a7 3.1, byggegrense mot vei og avstand mot nabo etter pbl. \u00a7 29-4. Det ble gitt de n\u00f8dvendige dispensasjoner og rammetillatelse i vedtak Vedtaket datert 24.06.2024. Eiendommen er i KPA2018 avsatt til sentrumsform\u00e5l \u2013 byfortettingssone, og ligger innenfor hensynssone kulturmilj\u00f8 Paradis \u2013 Brennhaugen og Planstatus konsesjonsomr\u00e5de for fjernvarmeanlegg. Eiendommer er omfattet av reguleringsplan 300000 Fana. Gnr 13 bnr 27 Storetveit, Stavkirkevegen, og er regulert til \u00e5pen villamessig bebyggelse. Det er i klagen vist til at det ikke er akseptert at det bygges n\u00e6rmere Klagegrunner nabogrensen, slik tiltaket er oms\u00f8kt. Det er videre anf\u00f8rt at det ikke er grunnlag for \u00e5 gi dispensasjon. Behov for ytterligere Nei. saksbehandling ved eventuell omgj\u00f8ring Anbefalt vedtak Vedtak datert 24.06.2024 opprettholdes, klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble den 11.03.2024 fremmet s\u00f8knad om rammetillatelse til ombygging av eksisterende enebolig til horisontaldelt tomannsbolig, riving av garasje, nybygg carport og sportsbod, samt ny st\u00f8ttemur. Det ble samtidig s\u00f8kt dispensasjon fra plankrav i KPA2018 \u00a7 3.1, byggegrense mot vei og avstand mot nabo etter pbl. \u00a7 29-4. Det ble gitt rammetillatelse i vedtak datert 24.06.2024. Dette vedtaket ble p\u00e5klaget av Jens P. Blomquist p\u00e5 vegne av eier av naboeiendommen Bente Marie Bruvik i brev datert 03.07.2024. 1.2. Opplysninger av vesentlig betydning for behandling av klagen Det er opplyst om at det er foretatt nabovarsling, og at det i den forbindelse har kommet inn merknad fra nabo, ved Jens P. Blomquist p\u00e5 vegne av Bente Marie Bruvik. Merknadene omhandler plassering av tiltaket, og avstand til nabogrensene, herunder at det ikke vil aksepteres at det gis dispensasjon. Plan- og bygningsetaten har ogs\u00e5 i forbindelse med s\u00f8knadsbehandlingen mottatt korrespondanse per e-post mellom ansvarlig s\u00f8ker og nabo, som knytter seg til avstand til nabogrensen. Bergen Vann har gitt uttalelse datert 12.04.2024, og innvilget tiltak p\u00e5 vilk\u00e5r. Bymilj\u00f8etaten har i uttalelse datert 03.05.2024 anbefalt godkjenning av \u00f8kt bruk av avkj\u00f8rsel til eiendommen, forutsatt at betingelser i uttalelsen blir ivaretatt. Byantikvaren har gitt en uttalelse datert 07.05.2024 der de frar\u00e5der det oms\u00f8kte tiltaket, p\u00e5 bakgrunn av at det eksisterende bygning arkitektur- og kulturhistoriske verdi ikke videref\u00f8res. Bymilj\u00f8etaten ved natur og milj\u00f8forvaltningsseksjonen har i uttalelse datert 23.04.2024 ingen merknader. Bymilj\u00f8etaten ved veiforvaltning har i uttalelse datert 21.06.2024 gjeldende dispensasjon fra byggegrense langs offentlig vei, uttalt at tiltaket ikke ber\u00f8rer veiinteressene p\u00e5 en slik m\u00e5te at det vil v\u00e6re til hinder for vedlikehold eller fremtidig utvidelse. Fylkeskommunen har i uttalelse datert 22.05.2024 vist til at ved eventuell dispensasjon, m\u00e5 det stilles vilk\u00e5r om etablering av sikt. Statsforvalteren i Vestland hadde forenklet sitt arbeid som h\u00f8ringsinstans i dispensasjonssaker etter plan- og bygningsloven kapittel 19. Oms\u00f8kte dispensasjoner som var oms\u00f8kt tidligere, ble derfor ikke sendt p\u00e5 h\u00f8ring til Statsforvalteren, men innvilgede dispensasjoner ble sendt til Statsforvalteren for vurdering om vedtaket skal p\u00e5klages. Denne praksisen har i ettertid blitt endret. 2. Om klagen Det er i klagen vist til tidligere korrespondanse med ansvarlig s\u00f8ker. Det er vist til at det ikke aksepteres at eksisterende avstand blir redusert pga. utforinger som f\u00f8lge av isolasjon og murforblendinger. Det har heller ikke v\u00e6rt en konstruktiv dialog med arkitekt, n\u00e5r det gjelder Saksnummer KLAGE-2024/14953 Side 2 av 8 merknader til nabovarsel, og klager har heller ikke mottatt tilbakemeldinger p\u00e5 sp\u00f8rsm\u00e5l i forbindelse med saken. Tiltaket vil f\u00f8re til betydelig \u00f8kt innsyn/utsyn, og da mot en mye brukt gangvei mellom garasje og inngangsparti. Det er ogs\u00e5 ofte parkert biler n\u00e6rmere enn 1 meter fra nabogrensen. Klager er heller ikke enig i at omr\u00e5det kan defineres som tettbygd. Klager er videre av det syn at tiltaket m\u00e5 anses som et nybygg, og at tiltakshaver i utgangspunktet m\u00e5 forholde seg til avstandsbestemmelsen slik den f\u00f8lger av loven. Dispensasjonen vil v\u00e6re til hinder for nabo sin mulighet for \u00e5 bygge ut p\u00e5 sin eiendom. Det aksepteres heller ikke takutstikk, fasadeflaten blir st\u00f8rre eller at avstand fra ytterflaten p\u00e5 husvegg mot nabogrensen blir mindre. Det er videre bedt om at det gjennomf\u00f8res befaring. Det vises til klagen i sin helhet. 3. Vurdering av klagen Slik vi forst\u00e5r klagen, s\u00e5 er det grunnlaget for \u00e5 gi dispensasjon fra avstand til nabogrensen som er det forholdet som p\u00e5klages i saken. Ikke \u00f8vrige dispensasjoner eller vurderinger i rammetillatelsen. Vi g\u00e5r derfor ikke n\u00e6rmere inn p\u00e5 de ulike forholdene i rammetillatelsen, men viser til begrunnelsen som fremg\u00e5r av vedtaket knyttet til de \u00f8vrige vurderingene. Fagetaten vil bemerke at vi ikke kan se at det foreligger feil med nabovarslingen. Dersom en nabo sine innsigelser ikke har blitt tatt til f\u00f8lge av s\u00f8ker, er ikke dette til hinder for \u00e5 fremme en s\u00f8knad. Fagetaten vil likevel p\u00e5peke at tegningsgrunnlaget har blitt endret, ved at s\u00f8ker har etterkommet enkelte av merknadene. Det er likevel ikke grunnlag for \u00e5 kreve ny nabovarsling, da endringene ikke er til ugunst og nabo har f\u00e5tt anledning til \u00e5 fremme merknader til tiltaket. N\u00e5r det gjelder de avstandene som oms\u00f8kte dispensasjon knytter seg til, fremg\u00e5r dette av blant annet situasjonsplan, der disse er tegnet inn. Det er de oppgitte avstandene i situasjonsplanen som er utgangspunktet for vurderingene. 3.1 Befaring Det er bedt om befaring i saken. Forvaltningen har en plikt til \u00e5 s\u00f8rge for at saken er tilstrekkelig opplyst, f\u00f8r det fattes vedtak i saken, jf. forvaltningsloven (fvl.) \u00a7 17. Det foreligger likevel ikke en plikt til \u00e5 gjennomf\u00f8re befaring, jf. Sivilombudet sin uttalelse i sak 2008/985, der det blir uttalt: Saksnummer KLAGE-2024/14953 Side 3 av 8 \u00abSp\u00f8rsm\u00e5let om befaring er p\u00e5krevd ved behandling av en byggesak, er ikke s\u00e6rskilt regulert i loven, men m\u00e5 avgj\u00f8res p\u00e5 bakgrunn av forvaltningens alminnelige plikt til \u00e5 s\u00f8rge for at saken er tilstrekkelig opplyst f\u00f8r vedtak treffes jf. forvaltningsloven \u00a7 17\u00bb. Slik fagetaten ser det, har det ikke v\u00e6rt n\u00f8dvendig med befaring i denne saken for \u00e5 s\u00f8rge for at saken er tilstrekkelig opplyst, jf. fvl. \u00a7 17. Det vises i den forbindelse til at det foreligger gode kart og bilder av eiendommen og omr\u00e5det, samt naboer har f\u00e5tt kommet med sine merknader har i forbindelse med saksbehandling og \u00f8vrige dokumenter i saken. Etter en gjennomgang av saken, kan ikke fagetaten se at det hefter feil ved rettsanvendelsen eller saksbehandlingen, som kan ha hatt innvirkning p\u00e5 resultatet, jf. fvl. \u00a7 41. Det vises her til vurderingene av klagen nedenfor. 3.2 Dispensasjon Det f\u00f8lger av plan- og bygningsloven (pbl.) \u00a7 29-4 andre ledd, om ikke annet f\u00f8lger av plan, skal byggverk ha en avstand fra nabogrense som minst svarer til byggverkets h\u00f8yde og ikke under 4 meter. Tiltaket vil p\u00e5 det n\u00e6rmeste v\u00e6re 1,04 meter fra nabogrensen, og er s\u00e5ledes avhengig av dispensasjon. Det vises for \u00f8vrig til utsnitt nedenfor, gjeldende avstand til nabogrensene. For at det skal kunne gis dispensasjon, m\u00e5 ikke form\u00e5let bak bestemmelsen det blir dispensert fra eller lovens form\u00e5lsbestemmelse eller statlige eller regionale interesser bli satt vesentlig til side. I tillegg m\u00e5 fordelene v\u00e6re klart st\u00f8rre enn ulempene, jf. pbl. \u00a7 19-2. Begge vilk\u00e5rene m\u00e5 v\u00e6re oppfylt for at det skal kunne gis dispensasjon. Form\u00e5let bak bestemmelsen er blant annet \u00e5 ivareta brannvernhensyn og sikre behov for lys og luft mellom bygg og en viss avstand mellom nabobebyggelse. Videre er form\u00e5let \u00e5 ta hensyn til terreng og omgivelsestilpasning, se rundskriv H-08/15 kap. 2.1. I klagene er det vist til at omr\u00e5det ikke kan anses som et tettbygd str\u00f8k, slik det er vist til i vedtaket. Fagetaten er av det syn at omr\u00e5det m\u00e5 anses som et tettbygd str\u00f8k. Det er ikke slik at et omr\u00e5de m\u00e5 best\u00e5 av boligblokker, rekkehus eller lignende for \u00e5 v\u00e6re et tettbygd str\u00f8k. Ogs\u00e5 omr\u00e5der hvor det er tale om eneboliger vil kunne anses som tettbygd. Det som i realiteten vil v\u00e6re avgj\u00f8rende er konsentrasjonen av boliger innenfor omr\u00e5det, avstand til sentrumskjerne m.m. Selv om omr\u00e5det i seg selv i hovedsak er utbygd med eneboliger, er det likevel angitt som fortettingsomr\u00e5de i kommuneplanens arealdel, og ligger i en sentral bydel med relativt kort avstand til sentrumsomr\u00e5de. Det er s\u00e5ledes ikke tale om et avsidesliggende omr\u00e5de, hvor fortettingshensyn i seg selv ikke vil v\u00e6re s\u00e6rlig relevant. N\u00e5r det gjelder takutstikk som er problematisert i klagen, vil fagetaten kort vise til at avstanden skal m\u00e5les som korteste avstand horisontalt mellom byggverkets fasadeliv og nabogrense, se byggteknisk forskrift \u00a7 6-3 f\u00f8rste setning. Det f\u00f8lger videre av andre setning Saksnummer KLAGE-2024/14953 Side 4 av 8 at dersom utspring er mindre enn 1 meter, s\u00e5 skal ikke dette tas med i m\u00e5lingen mellom fasadeliv og nabogrense. Det er s\u00e5ledes avstand mellom fasadeliv og nabogrensen som er det problematiske i saken. Det er i s\u00f8knaden vist til at: \u00abI oms\u00f8kt tiltak benyttes derfor eneboligens eksisterende fotavtrykk. Det er et \u00f8nske fra tiltakshaver \u00e5 bevare og \u00e5 gjenbruke mest mulig. En eventuell utbedring av-, etterisolering av- eller oppf\u00f8ring av nye yttervegger vil skje innenfor eksisterende eneboligs fotavtrykk. Hovedgrepet og den st\u00f8rste endringen i tiltaket, fra eksisterende situasjon, er utvidet boareal i andre etasje. \u00c5 utvide boarealet i andre etasje anses til \u00e5 v\u00e6re en forutsetning for \u00e5 kunne etablere tomannsbolig med gode bokvaliteter uten \u00e5 nedbygge en st\u00f8rre andel av eiendommen.\u00bb Det er videre tale om en eksisterende bolig, som i dag allerede ligger n\u00e6rmere enn 4 meter fra nabogrensen. Det har i klagen v\u00e6rt anf\u00f8rt at det ombyggingen m\u00e5 anses som et helt nytt tiltak. Det fremg\u00e5r av mottatt informasjon i forbindelse med s\u00f8knaden, at: \u00abV\u00e5r plan for denne ombyggingen er \u00e5 rive 2 etasje, og beholde 1 etasje, med grunnmur og vindus\u00e5pninger s\u00e5 langt det lar seg gj\u00f8re. Eksisterende grunnmur er utgangspunktet for prosjektet.\u00bb Det oms\u00f8kte tiltaket kan s\u00e5ledes ikke likestilles med et prosjekt der det er tale om riving av eksisterende bygg i sin helhet, og oppf\u00f8ring av ny bolig. I slikt tilfelle, der det er tale om \u00e5 rive hele eksisterende byggverk, vil det i st\u00f8rre grad v\u00e6re aktuelt fra kommunen sin side \u00e5 eventuelt kreve annen plassering, se pbl. \u00a7 29-4 f\u00f8rste ledd. For at tiltaket som er oms\u00f8kt skal kunne realiseres, uten \u00e5 rive eksisterende bygg med grunnmur, er det n\u00f8dvendig med dispensasjon. Videre vises det til utsnitt, som illustrer avstand til tomtegrensene n\u00e5r det gjelder eksisterende bygg og tomtens utforming sammenlignet med klager sin tomt, bnr. 1053. Fagetaten vil for \u00f8vrig bemerke at tiltaket i seg selv ikke overstiger h\u00f8ydebegrensningene i bestemmelsen. Tiltaket slik det er oms\u00f8kt vil likevel medf\u00f8re at gesimsh\u00f8yden mot \u00f8st \u00f8kes med 3,4 meter og 1,2 meter mot fasade vest. Byggets totale h\u00f8yde vil likevel senkes med 1,2 meter, sammenlignet med eksisterende situasjon. Det fremg\u00e5r videre av s\u00f8knaden at det vil benyttes materialer som ikke er brennbare, slik at risiko for brannsmitte vil begrenses betraktelig. Det er for \u00f8vrig vist til i s\u00f8knaden at andre etasje er inntrukket, og i kombinasjon med en lavere maksimalh\u00f8yde, vil solforhold p\u00e5 naboeiendommens uteoppholdsareal ikke endres. Saksnummer KLAGE-2024/14953 Side 5 av 8 Det vil heller ikke v\u00e6re tale om endrende innsyn eller utsyn til nabo. Det bemerkes for \u00f8vrig at n\u00e5r det gjelder fasade mot \u00f8st, s\u00e5 retter denne fasaden seg mot gangvei mellom parkering og nabohuset. Det er likevel ikke slik at denne fasaden (\u00f8st) retter seg mot uteoppholdsareal. Tatt i betraktning av at det er tale om et fortettingsomr\u00e5de, hvor det i utgangspunktet er p\u00e5regnelig med noe ulemper i form av tap av sol og utsikt, samtidig som tiltaket i seg ikke har negative virkninger i s\u00e5 m\u00e5te, er det vanskelig \u00e5 se at form\u00e5let bak bestemmelsen blir satt vesentlig til side. Det er videre tale om en mer tjenlig utnyttelse av eiendommen, som medf\u00f8rer bedre bo kvaliteter. Fagetaten er derfor av det syn at form\u00e5let bak bestemmelsen ikke blir satt vesentlig til side. N\u00e5r det gjelder vurderingen av om fordelene ved \u00e5 gi dispensasjon er klart st\u00f8rre enn ulempene, s\u00e5 g\u00e5r nabomerknadene i det vesentlige p\u00e5 at bygget vil v\u00e6re dominerende, f\u00f8re til innsyn og v\u00e6re til hinder for en fremtidig utvidelse av boligen p\u00e5 bnr. 1053. N\u00e5r det gjelder anf\u00f8rselen om at dispensasjon vil v\u00e6re til hinder for eventuell utvidelse av klager sitt bygg, vil fagetaten presisere at selv om dispensasjon er gitt, s\u00e5 endrer ikke dette p\u00e5 de regler som nabo (bnr. 1053) m\u00e5 forholde seg til. Utgangspunktet er dermed at det er en avstand p\u00e5 4 meter som vil gjelde etter pbl. \u00a7 29-4 andre ledd, som klager m\u00e5 forholde seg til dersom vedkommende p\u00e5 et senere tidspunkt vil s\u00f8ke om utvidelse. Det medf\u00f8rer dermed ikke riktighet at eventuell dispensasjon i denne saken vil v\u00e6re til hinder for nabo ved en eventuell fremtidig utvidelse av boligen. Som nevnt ovenfor, er fagetaten av det syn at omr\u00e5det m\u00e5 anses som tettbygd str\u00f8k. Det er dermed i utgangspunktet en h\u00f8yere terskel for at naboer kan bli h\u00f8rt n\u00e5r det gjelder ulemper i form av tap av sol og utsikt. Dette vil v\u00e6re forhold som er p\u00e5regnelig i boligfelt, som er sentrumsn\u00e6re, og da s\u00e6rlig i forbindelse med kommunal fortettingspolitikk, se rundskriv H- 08/15 s. 3.2.3. Det er videre vanskelig \u00e5 se at det fra kommunen sin side er aktuelt \u00e5 kreve en annen plassering, n\u00e5r det gjelder oms\u00f8kte tiltaket. N\u00e5r det gjelder h\u00f8yden p\u00e5 tiltaket, er denne i utgangspunktet i samsvar med de begrensningene som f\u00f8lger av pbl. \u00a7 29-4 andre ledd. Videre er det tale om areal- og disponeringshensyn som gj\u00f8r seg gjeldende i saken, ved at man f\u00e5r benyttet til vesentlig andel av eksisterende bygningsmasse til \u00e5 etablere to boenheter, som vil v\u00e6re i samsvar med dagens funksjonelle krav og man vil oppn\u00e5 livsl\u00f8psstandard. Dette vil ogs\u00e5 v\u00e6re en fordel ved fremtidige overdragelser av eiendommen. Etter fagetaten sitt syn, s\u00e5 har tiltaket gode visuelle kvaliteter, og det vurderes dithen at tiltaket isolert sett ikke fremst\u00e5r som dominerende, men er godt tilpasset omr\u00e5det. Saksnummer KLAGE-2024/14953 Side 6 av 8 N\u00e5r det gjelder ulempene, som knytter seg til tap av sol og utsikt, samt innsyn, s\u00e5 har tiltaket liten innvirkning for uteoppholdsarealet p\u00e5 naboeiendommen. Nabohuset ligger nord for oms\u00f8kte tiltak, og tatt i betraktning eksisterende byggeh\u00f8yde, vil det ikke v\u00e6re et vesentlig tap av solforhold. Det vises til skr\u00e5foto, retning s\u00f8r, der eksisterende bolig har r\u00f8dt tak og nabobolig ligger ned mot venstre i bildet. Det oms\u00f8kte tiltaket vil dermed ikke ha vesentlige virkninger for ettermiddagssol eller utsikt mot vest, sammenlignet med dagens situasjon. Videre vil fasade mot s\u00f8r og \u00f8st knyttet til oms\u00f8kte tiltak rette seg mot gangvei mellom parkering og bolighus p\u00e5 naboeiendommen, og ikke det som m\u00e5 anses som uteoppholdsarealet. Det er dermed fasade mot nord som vil kunne p\u00e5virke nabo i st\u00f8rst grad. Det er likevel tatt grep, ved at andre etasje er trukket noe innover i s\u00f8knaden, sammenlignet med det som var nabovarslet. Det g\u00e5r videre frem av tegningsgrunnlaget at det i liten grad vil v\u00e6re vinduer som direkte retter seg mot nabohuset p\u00e5 bnr. 1053. Fagetaten er derfor av det syn at de ulempene som gj\u00f8r seg gjeldende, er noe som i realiteten m\u00e5 forventes i tettbygde omr\u00e5der som er sentrumsn\u00e6re. Det er videre gjort arkitektoniske grep som i st\u00f8rst mulig grad vil redusere ulemper, som knytter seg til innsyn. Fagetaten har p\u00e5 bakgrunn av det ovenfor kommet frem til at fordelene ved \u00e5 innvilge dispensasjon er klart st\u00f8rre enn ulempene. Siden vilk\u00e5rene for \u00e5 gi dispensasjon er oppfylt, og det ikke foreligger andre forhold som tilsier at dispensasjon skal nektes, jf. ordlyden \u00abkan gis\u00bb, er fagetaten av det syn at dispensasjon skal gis som oms\u00f8kt. 3.2 \u00d8vrige forhold Fagetaten vil bemerke at n\u00e5r det gjelder \u00f8vrige dispensasjoner som er oms\u00f8kt, s\u00e5 er det ikke vurdert om disse skal gis, jf. ordlyden i \u00a7 19-2 f\u00f8rste ledd, \u00abkan gis\u00bb. Det er likevel ikke tale om forhold ved saken som tilsier at det er grunnlag for \u00e5 nekte dispensasjon for aktuelle Saksnummer KLAGE-2024/14953 Side 7 av 8 tiltak, n\u00e5r de rettslige vilk\u00e5rene for \u00e5 innvilge dispensasjon er oppfylt. Fagetaten er derfor kommet frem til at \u00f8vrige dispensasjoner skal gis, jf. \u00a7 19-2 f\u00f8rste ledd. Det vises for \u00f8vrig til vurderingen av de rettslige vilk\u00e5rene, som fremg\u00e5r av vedtaket datert 24.06.2024. 4. Konklusjon Vedtak datert 24.06.2024 opprettholdes, klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Klage p\u00e5 rammetillatelse, datert 03.07.2024 5. Rammetillatelse datert 24.06.2024 6. Uttalelse fra Bymilj\u00f8etaten, datert 21.06.2024 7. Uttalelse fra Vestland fylkeskommune, datert 22.05.2024 8. Uttalelse fra Byantikvaren, datert 07.05.2024 9. Uttalelse fra Bymilj\u00f8etaten, veiforvaltning, datert 03.05.2024 10. Uttalelse fra Bymilj\u00f8etaten, naturforvaltning, datert 23.04.2024 11. Uttalelse fra Bergen Vann, datert 12.04.2024 12. Nabovarsel, merknader og tilsvar 13. S\u00f8knad 14. Tegninger Saksnummer KLAGE-2024/14953 Side 8 av 8 "
}