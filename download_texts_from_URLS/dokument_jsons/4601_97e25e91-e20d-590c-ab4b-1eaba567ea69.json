{
  "dokument_id": "97e25e91-e20d-590c-ab4b-1eaba567ea69",
  "doc_type": "case_attachment",
  "kommune": 4601,
  "tittel": "Statsforvalteren i Rogaland omgj\u00f8r byr\u00e5dens vedtak. Gnr 92 bnr 117, Fanafjellsvegen. Flytebrygge med landgang",
  "url": "https://bergen.kommune.no/politikere-utvalg/api/fil/bk360/12199185/Statsforvalteren-i-Rogaland-omgjor-byradens-vedtak-Gnr-92-bnr-117-Fanafjellsvegen-Flytebrygge-med-landgang",
  "tekst": " V\u00e5r dato: V\u00e5r ref: 07.02.2025 2024/15928 Deres dato: Deres ref: BERGEN KOMMUNE Kontakt saksbehandler Postboks 7700 Svein Undheim, 51 56 89 08 5020 BERGEN Klagevedtak - byggesak \u2013 flytebrygge med landgang - 92/117 Fanafjellvegen - Bergen Statsforvalteren i Vestland klaget p\u00e5 Bergen kommunes vedtak om byggetillatelse for bryggeanlegg. Statsforvalteren i Rogaland som settestatsforvalter omgj\u00f8r vedtaket og avsl\u00e5r s\u00f8knaden. Klagen er tatt til f\u00f8lge. Det vises til Digitaliserings- og forvaltningsdepartementets brev av 2.12.2024 der Statsforvalteren i Rogaland oppnevnes som settestatsforvalter til \u00e5 avgj\u00f8re klagen. Sakens bakgrunn Bryggeanlegget ble bygget uten tillatelse mellom 2014 og 2016 og har v\u00e6rt gjenstand for ulovlighetsoppf\u00f8lging. Kommunen avslo 12.11.2023 s\u00f8knad fra Trond Erling S\u00e6terdal om byggetillatelse for flytebrygge med landgang. Vedtaket ble p\u00e5klaget 3.12.2024 av Takst & Byggmester Eriksen AS p\u00e5 vegne av tiltakshaver. Kommunen behandlet klagesaken 24.05.2024 og fattet f\u00f8lgende vedtak: \u00ab1) Med hjemmel i forvaltningsloven \u00a7 33 andre ledd oppheves Plan- og bygningsetatens vedtak datert 12.11.2023. 2) Med hjemmel i plan- og bygningsloven \u00a7 19-2 andre ledd innvilges dispensasjon fra KPA 2018 \u00a7 3.1 Plankrav og \u00a7 6.1.1 om byggegrense langs sj\u00f8 og \u00a7 32.8 om friluftsomr\u00e5de i sj\u00f8. 3) I medhold av plan- og bygningsloven \u00a7\u00a7 20-1 og 21-4 gis det tillatelse til flytebrygge med landgang, som til sammen m\u00e5ler 2,45 x 11,5 m. 4) Klagen tas til f\u00f8lge.\u00bb Statsforvalteren i Vestland klaget 10.6.2024 p\u00e5 vedtaket. Statsforvalteren gjorde blant annet gjeldende at tiltaket er et relativt stort privat flytebryggeanlegg i strandsonen ved et eksponert nes i Lysefjorden. Flytebryggeanlegget stikker seg ut blant naustene p\u00e5 neset. Tiltaket f\u00f8rer til nedbygging og privatisering av strandsonen og det n\u00e6re sj\u00f8omr\u00e5det utenfor. Det er etablert slipp tilknyttet naustet og et st\u00f8rre kaianlegg med trapp til sj\u00f8. Flytebryggeanlegget er relativt stort og dominerende i strandsonen og endrer betydelig strandsonelandskapet. Anlegget legger beslag p\u00e5 friluftsomr\u00e5de i E-postadresse: Postadresse: Bes\u00f8ksadresse: Telefon: 51 56 87 00 sfropost@statsforvalteren.no Postboks 59 Lag\u00e5rdsveien 44 www.statsforvalteren.no/ro Sikker melding: 4001 Stavanger www.statsforvalteren.no/melding Org.nr. 974 763 230 Side: 2/4 sj\u00f8 og bidrar til privatisering av strandsonen i naustomr\u00e5det. Det er viktig \u00e5 hindre tiltak i strandsonen som hindrer allmennhetens ferdsels- og oppholdsmuligheter i strandsonen. Landskapet rundt Lysefjorden og strandsonen med n\u00e6re sj\u00f8omr\u00e5de er s\u00e6rlig verdifullt for friluftsliv og naturmangfold og er under sterkt press for nedbygging og privatisering. Tiltakene som oms\u00f8kt vil ytterligere bidra til dette. Det er n\u00f8dvendig \u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der som har stor verdi for friluftsliv, landskap og naturmangfold. Anlegget bidrar til nedbygging og privatisering av strandsonen og vil slik klager vurderer det v\u00e6re i strid med Statlige planretningslinjer for differensiert forvaltning av strandsonen langs sj\u00f8. Utvalg for milj\u00f8 og byutvikling behandlet saken i m\u00f8te den 23.10.2024. Klagen ble ikke tatt til f\u00f8lge. Statsforvalterens vurdering Statsforvalteren legger til grunn at klager har klagerett og at klagefristen er overholdt, jf. forvaltningslovens (fvl.) kap. VI og plan- og bygningsloven (pbl.) \u00a7 1-9. Ved behandling av klagen kan klageinstansen pr\u00f8ve alle sider av saken og ta hensyn til nye omstendigheter, jf. fvl. \u00a7 34 andre ledd. Klageinstansen kan selv treffe nytt vedtak i saken eller oppheve vedtaket og sende saken tilbake til kommunen for helt eller delvis ny behandling. Eiendommen er uregulert. Kommuneplanen angir eiendommen som LNF-omr\u00e5de. Tiltaket krever dispensasjon fra LNF-form\u00e5let, kommuneplanens \u00a7 3.1 som bestemmer at tiltak etter pbl. \u00a7 20-1 (a) skal inng\u00e5 i reguleringsplan, \u00a7 6.1.1 om byggegrense langs sj\u00f8 og \u00a7 32.8 som regulerer sj\u00f8omr\u00e5det der tiltaket ligger til friluftsomr\u00e5de. Vilk\u00e5rene for dispensasjon st\u00e5r i pbl. \u00a7 19-2 andre avsnitt. Det kan ikke gis dispensasjon dersom hensynene bak bestemmelsen det dispenseres fra, hensynene bak lovens form\u00e5l eller nasjonale eller regionale interesser, blir vesentlig satt til side. Fordelene ved \u00e5 gi dispensasjon m\u00e5 v\u00e6re klart st\u00f8rre enn ulempene etter en samlet vurdering. Terskelen for at vilk\u00e5rene er oppfylt er h\u00f8y. Vilk\u00e5rene i andre avsnitt er rettslige vurderinger og ikke avhengig av forvaltningens frie skj\u00f8nn. Dersom de rettslige vilk\u00e5rene i andre avsnitt er oppfylt kan kommunen gi dispensasjon dersom kommunen vurderer det som hensiktsmessig, jf pbl. \u00a7 19-2 f\u00f8rste avsnitt. LNF-form\u00e5let inneb\u00e6rer at landbruks-, natur- og friluftsinteresser skal prioriteres og at det ikke skal tillates tiltak som ikke st\u00f8tter disse interessene. Det er hovedsakelig natur- og friluftsinteresser som gj\u00f8r seg gjeldende i denne saken. Krav om plan skal blant annet sikre at tiltak vurderes i sammenheng og at vedtak gj\u00f8res etter en prosess med bred medvirkning og der ulike interesser blir hensyntatt. Bestemmelse om byggegrense i strandsonen skal blant annet hindre nedbygging og privatisering i strandsonen til skade for friluftsliv og landskapsverdier. Friluftsomr\u00e5de i sj\u00f8 skal sikre allmennhetens mulighet for friluftsliv i sj\u00f8omr\u00e5der. De statlige planretningslinjene for differensiert forvaltning av strandsonen langs sj\u00f8en skal legges til grunn ved vedtak av plan- og bygningsstyresmaktene og vilk\u00e5rene for dispensasjon m\u00e5 vurderes i lys av retningslinjene. Eiendommen ligger i Bergen kommune som er i sone 2 i retningslinjene. Dispensasjoner i denne sonen skal unng\u00e5s i sentrale str\u00f8k der presset p\u00e5 arealene er stort, jf. retningslinjene pkt. 9.1. Statsforvalteren viser ogs\u00e5 til at det st\u00e5r i pkt. 6 i retningslinjene at arealbruk i strandsonen skal bestemmes gjennom planlegging og ikke ved enkeltst\u00e5ende dispensasjoner. Dette betyr at dispensasjon ikke skal gis med mindre dispensasjonen har klare og relevante fordeler. Side: 3/4 Statsforvalteren legger til grunn at landskapet ved Lysefjorden og strandsonen med sj\u00f8omr\u00e5det er et verdifullt omr\u00e5de for friluftsliv og naturmangfold og at strandsonen i Fana er under sterkt press for nedbygging og privatisering. Det er n\u00f8dvendig \u00e5 f\u00f8re en streng praksis n\u00e5r det gjelder tiltak i strandsonen, s\u00e6rlig i omr\u00e5der som har stor verdi for friluftsliv, landskap og naturmangfold. Statsforvalteren viser til at tiltaket er et flytebryggeanlegg ved et eksponert nes i Lysefjorden. Anlegget er relativt stort og dominerende og endrer strandsonelandskapet betydelig. Flytebryggen med landgang m\u00e5ler 2,45 x 11,5 meter. Anlegget bidrar til nedbygging og privatisering av strandsonen og friluftsomr\u00e5det i sj\u00f8en og det n\u00e6re sj\u00f8omr\u00e5det utenfor. Slik Statsforvalteren vurderer det er tiltaket i strid med hensynene bak bestemmelsene om friluftsliv og byggegrense langs sj\u00f8en og de allmenne hensynene som ligger til grunn for det nasjonale strandsonevernet, herunder de statlige planretningslinjene for differensiert forvaltning av strandsonen langs sj\u00f8en. Statsforvalteren finner at dispensasjon setter til side form\u00e5let bak bestemmelsene det dispenseres fra. Dispensasjon og samtykke til tiltaket er en fordel for tiltakshaveren. Det kan imidlertid vanligvis etter praksis ikke legges vekt p\u00e5 private \u00f8nsker og behov ved dispensasjonsvurderingen. Det er hovedsakelig fordeler som har sammenheng med hensynene plan- og bygningslovgivingen skal ivareta det kan legges vekt p\u00e5, som hensynet til hensiktsmessig areal- og ressursdisponering. Slike fordeler er ikke p\u00e5vist ved dette tiltaket. Statsforvalteren finner at det ikke er fordeler ved dispensasjon som er st\u00f8rre enn ulempene. Vilk\u00e5rene for dispensasjon er ikke oppfylt. Kommunens vedtak m\u00e5 omgj\u00f8res og s\u00f8knaden avsl\u00e5s. Vedtak: Statsforvalteren gj\u00f8r om kommunens vedtak av 24.5.2024 og avsl\u00e5r s\u00f8knaden. Klagen tas til f\u00f8lge. Vedtaket er endelig og kan ikke klages til overordnet forvaltningsmyndighet, jf. fvl. 28 Med hilsen Knut Ragnar Sletteb\u00f8 (e.f.) Svein Undheim seniorr\u00e5dgiver juridisk seniorr\u00e5dgiver Dokumentet er elektronisk godkjent Side: 4/4 Kopi til: TAKST & BYGGMESTER ERIKSEN AS R\u00f8tingavegen 144 5216 LEPS\u00d8Y Trond Erling S\u00e6terdal Fanafjellsvegen 393 5243 Fana "
}