{
  "dokument_id": "cdfeec42-ea71-5ba8-a076-8d226ed752e9",
  "doc_type": "case_presentation",
  "kommune": 4601,
  "tittel": "Organisering av Koordinerende enhet for habilitering og rehabilitering (KE) med barnekoordinatorer",
  "url": "https://bergen.kommune.no/politikere-utvalg/api/fil/bk360/10012811/Framstilling-Organisering-av-Koordinerende-enhet-for-habilitering-og-rehabilitering-KE-med-barnekoordinatorer",
  "tekst": " Kommunalt r\u00e5d for personer med funksjonsnedsettelse | Ungdomsr\u00e5det Saksframstilling V\u00e5r referanse: 2023/246006-19 Saksbehandler: Birgitte Teglgaard J\u00f8rgensen Organisering av Koordinerende enhet for habilitering og rehabilitering (KE) med barnekoordinatorer Hva saken gjelder: Bystyresak. Kommunen har en plikt til \u00e5 ha en koordinerende enhet for habilitering og rehabilitering (KE) for \u00e5 sikre helhetlige og koordinerte tilbud til brukere med behov fra ulike fagomr\u00e5der, niv\u00e5er, og sektorer. Barnekoordinator ble innf\u00f8rt fra 01.08.2022, med ansvar for \u00e5 ivareta kommunens ansvar for familier med barn med alvorlig sykdom, skade, eller nedsatt funksjonsevne, og som trenger langvarige, sammensatte eller koordinerte helse- og omsorgstjenester. KE i Bergen kommune, organisert i Byr\u00e5dsavdeling for eldre, helse, og omsorg (BEHO), har ansvar for individuell plan, koordinator, og barnekoordinator. I saken argumenteres for en organisatorisk flytting av KE og barnekoordinatorene til Etat for barn og familie (BBSM). Dette vil kunne bidra til bedre h\u00e5ndtering av komplekse saker og samarbeid mellom ulike tjenester. En slik flytting vil bety overf\u00f8ring av budsjett og ressurser fra BEHO til BBSM, samt styrking av budsjetter for \u00e5 im\u00f8tekomme lovfestet rettighet til barnekoordinator. En egen organisatorisk samhandlingsenhet under BBSM med dedikert leder vil fokusere p\u00e5 samhandling og koordineringsarbeid, og gj\u00f8re KE til et tydelig kontaktpunkt for brukere, p\u00e5r\u00f8rende, og samarbeidspartnere. Planlegging og forberedelser for omorganiseringen av KE under Etat for barn og familie vektlegges for \u00e5 sikre en vellykket gjennomf\u00f8ring. R\u00e5denes behandling: R\u00e5dene kan komme med innspill, forslag og merknader. Forslag til vedtak: Saken tas til orientering. Dato: 6. mars 2024 Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. 1 Vedlegg: Saksfremstilling, Organisering av Koordinerende enhet for habilitering og rehabilitering (KE) med barnekoordinatorer 2 "
}