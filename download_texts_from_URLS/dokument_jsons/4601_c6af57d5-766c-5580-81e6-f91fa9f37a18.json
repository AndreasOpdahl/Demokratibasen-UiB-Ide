{
  "dokument_id": "c6af57d5-766c-5580-81e6-f91fa9f37a18",
  "doc_type": "case_attachment",
  "kommune": 4601,
  "tittel": "Oppnevning til representantskapet for Bergen Havn Farvannsforvaltning IKS og Grieghallen IKS og revisjon av selskapsavtaler",
  "url": "https://bergen.kommune.no/politikere-utvalg/api/fil/bk360/9798874/Oppnevning-til-representantskapet-for-Bergen-Havn-Farvannsforvaltning-IKS-og-Grieghallen-IKS-og-revisjon-av-selskapsavtaler",
  "tekst": " Byr\u00e5dsleders avdeling, stab Til Intern korrespondanse Bystyrets kontor V\u00e5r referanse: 2023/234600-29 Saksbehandler: Britt Nordgreen Fra Dato: 31. januar 2024 Byr\u00e5dsleder Oppnevning til representantskapet for Bergen Havn Farvannsforvaltning IKS og Grieghallen IKS og revisjon av selskapsavtaler Vi viser til bystyrets vedtak i sak 74/23 \u00abValg av medlemmer og varamedlemmer til styrer, r\u00e5d og utvalg der bystyret er valgmyndighet. Valgperioden 2023 \u2013 2027\u00bb hvor det ble foretatt oppnevning til blant andre representantskapene for Bergen Havn Farvannsforvaltning IKS og Grieghallen IKS. Bergen Havn Farvannsforvaltning IKS De respektive eierkommunene har delegert sine myndighetsoppgaver i relasjon til havne- og farvannsloven til dette selskapet, og p\u00e5 denne m\u00e5ten sikret at alle bestemmelsene i havne- og farvannsloven blir fulgt. Bergen kommunes eierandel er 50%. Grieghallen IKS (GIKS) GIKS er eid av Bergen kommune og Vestland fylkeskommune med 50 % hver og form\u00e5let er \u00e5 erverve, eie og leie ut Grieghallen. Eierskapsoppf\u00f8lgingen av de to selskapene ligger til byr\u00e5d for finans som er den som representerer kommunen p\u00e5 representantskapsm\u00f8tene. Deltagelse i representantskapet er ikke regulert i Byr\u00e5dets fullmakter \u00a7 5 Habilitets-, valgbarhetsregler og fratreden. Det er s\u00e5ledes ikke satt noen begrensninger for byr\u00e5denes deltagelse i denne type organ. Ved en inkurie er dette ikke fulgt i oppnevningen i sak 74/23. Det er derfor n\u00f8dvendig \u00e5 foreta nyvalg til de to representantskapene. Revisjon av selskapsavtaler for IKS Byr\u00e5det har dessuten den 8. februar 2024 sendt frem for behandling til bystyret, f\u00f8lgende to saker: Bergen havn Farvannsforvaltning IKS \u2013 revisjon av selskapsavtalen Grieghallen IKS \u2013 revisjon av selskapsavtalen Bergen kommune har s\u00e5 langt oppnevnt ett medlem med varamedlem til hver av de to representantskapene. Fra juli 2023 ble det innf\u00f8rt et nytt krav om at det skal velges minst to varamedlemmer for hvert faste medlem til representantskapet i interkommunale selskap (IKS). Form\u00e5let med det nye kravet er at det skal v\u00e6re flere varamedlemmer \u00e5 velge mellom dersom det faste medlemmet blir forhindret i \u00e5 m\u00f8te, noe som vil bidra til \u00e5 sikre et beslutningsdyktig representantskap. Forannevnte inneb\u00e6rer at selskapsavtalen m\u00e5 revideres for \u00e5 m\u00f8te det nye lovkravet etter IKS-loven, og det er kommunestyret selv som vedtar revisjon av selskapsavtaler for IKS\u2019er. Den nye formuleringen blir s\u00e5ledes \u00abAlle deltakerne skal hver velge ett medlem samt to varamedlemmer til representantskapet\u00bb. Oppnevning til representantskapene I \u00a7 6 f\u00f8rste avsnitt i Lov om interkommunale selskaper st\u00e5r f\u00f8lgende: \u00abSelskapet skal ha et representantskap hvor samtlige deltakere er representert med minst \u00e9n representant. Vedkommende kommunestyre eller fylkesting oppnevner selv sine representanter. Er et interkommunalt selskap deltaker, oppnevner selskapets representantskap dets representanter. Det skal oppnevnes minst to varamedlemmer for hvert faste medlem. Hvis ikke annet er fastsatt i selskapsavtalen, velger representantskapet selv sin leder og nestleder. Godtgj\u00f8ringen til lederen og nestlederen fastsettes av representantskapet selv.\u00bb Det er dermed bystyret som skal oppnevne medlem og to varamedlemmer til de to representantskapene. Eierskapsoppf\u00f8lgingen av de to selskapene ligger som allerede nevnt til byr\u00e5d for finans. Vi ber bystyrets kontor utarbeide sak til bystyret hvor f\u00f8lgende oppnevnes: Bergen Havn Farvannsforvaltning IKS Medlem: Varamedlemmer: Byr\u00e5d Eivind K. N\u00e6vdal-Bolstad Kommunaldirekt\u00f8r Tor Corneliussen R\u00e5giver Bodil Sulebakk Opsvik Grieghallen IKS Medlem: Varamedlemmer: Byr\u00e5d Eivind K. N\u00e6vdal-Bolstad Kommunaldirekt\u00f8r Tor Corneliussen R\u00e5dgiver Bodil Sulebakk Opsvik Med hilsen Byr\u00e5dsleders avdeling, stab Christine B. Meyer - byr\u00e5dsleder Dokumentet er godkjent elektronisk. Kopi: "
}