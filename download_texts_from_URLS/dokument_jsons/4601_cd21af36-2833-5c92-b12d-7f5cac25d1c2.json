{
  "dokument_id": "cd21af36-2833-5c92-b12d-7f5cac25d1c2",
  "doc_type": "case_attachment",
  "kommune": 4601,
  "tittel": "34-512 Storrinden kommentarer til UNBY",
  "url": "https://bergen.kommune.no/politikere-utvalg/api/fil/bk360/11129210/34-512-Storrinden-kommentarer-til-UNBY",
  "tekst": "Kommentarer fra Per Haugstvedt Olsen og Kari Feste, - nabo til 34/512. Denne tomten er blitt en gjenganger i byggesak. Hele 5 ganger har tomten f\u00e5tt \u00abnei\u00bb fra Fagetaten og 1 gang fra Statsforvalteren. Fagetaten har v\u00e6rt kritisk til antall boenheter, antall etasjer, terrengtilpassing, estetikk og helsefare. Jeg skal for enkelhets skyld konsentrere meg om helsefaren. I 2009 bestilte Tomteselskapet en rapport fra SWECO for \u00e5 utrede str\u00e5lefaren knyttet til h\u00f8yspentlinjen Fana - Kollsnes, som passerer over disse tomtene. Rapporten konkluderte f\u00f8lgende: Fremtidig belasting p\u00e5 linjen antas \u00e5 ligge p\u00e5 500 A. Tomtene 512, 511 og 510 utgj\u00f8r en potensiell risiko for liv og helse da str\u00e5leverdien overstiger 0,4 mictro tesla. Denne byggesaken lener seg n\u00e5 p\u00e5 en ny rapport fra SWECO, datert 2021. Rapporten legger til grunn en fremtidig belastning p\u00e5 400A. Alts\u00e5 l00A lavere enn forrige rapport, og akkurat lavt nok til at tomten smyger seg innunder de 0,4 mictro tesla som er satt som utredningsgrense av Statens str\u00e5levern sin veileder fra 2017. Problemet med denne rapporten er at den passer d\u00e5rlig med de reelle forhold Seniorr\u00e5dgiver K\u00e5re Eiden ved Statnett opplyser n\u00e5 at belastingen siste 12 m\u00e5neder er p\u00e5 491A. Dagens belasting er alts\u00e5 tiln\u00e6rmet lik forutsetningen i SWECO rapporten fra 2008, som den gang konkluderte med at tomten ikke kunne benyttes til boligform\u00e5l. Statnett.no: \u00abDet foreligger n\u00e5 planer som kan mer enn doble forbruket i Bergen og omland i l\u00f8pet av relativt f\u00e5 \u00e5r.\u00bb Statnett oppgraderer flaskehalser p\u00e5 denne linjen n\u00e5, pga krav og forventninger om en dobling av effektuttaket innen 2030 KVU Bergen og omland fra 2020: \u00abForbruket kan dobles p\u00e5 kort tid\u00bb \u00abForbruksveksten tilsier opp mot 10% vekst \u00e5rlig de neste 10 \u00e5r\u00bb Det er alts\u00e5 sannsynlig at disse tomtene vil f\u00e5 vesentlig h\u00f8yere str\u00e5lingsverdier enn det som den siste SWECO rapporten legger til grunn, og langt over de 0,4 micro tesla som er forbundet med faren for utvikling av leukemi hos barn Man sp\u00f8r seg kanskje hva en nabo har med dette \u00e5 gj\u00f8re. Som naboer vil v\u00e5re barn og barnebarn f\u00e5 et utvidet omr\u00e5de som er eksponert for helsefarlig str\u00e5ling. En kan ikke sette grenser for barn om hvilket hus og hvilken venner de f\u00e5r bes\u00f8ke. Dette gjelder for alle barn i omr\u00e5det. Ny forsking (bla store metastudier) viser en klar sammenheng mellom leukemi hos barn og str\u00e5ling over 0,4 micto tesla. Ny forskning viser ogs\u00e5 at det \u00e5 ha bopel n\u00e6rmere enn 100 meter fra h\u00f8yspentlinje gir risiko for utvikling av leukemi hos barn. Boligen som behandles her i dag, ligger kun 44 meter fra senter av h\u00f8yspentlinjen. Fagetaten sin policy har hele tiden v\u00e6rt \u00abf\u00f8re var\u00bb. Denne praksisen har v\u00e6rt forutsigbar for oss som kj\u00f8pte tomter i 2009, men ogs\u00e5 for s\u00f8ker i denne saken, som senere kj\u00f8pte de tre tomtene (512, 511 og 510), fra Tomteselskapet til en br\u00f8kdel av markedspris, nettopp fordi tomtene var ansett som uegnet for boligform\u00e5l. Dersom vedtaket om tillatelse til bygging f\u00e5r st\u00e5, kan det f\u00e5 prinsipielle f\u00f8lger for ande saker. Blant annet for nabotomtene 511 og 510 (som det allerede er sendt inn s\u00f8knader p\u00e5). Jeg mener derfor denne enkeltsaken m\u00e5 sees i en st\u00f8rre sammenheng. Fagetaten har hele tiden hatt en klar holdning om at disse tre tomtene ikke skal benyttes til boligform\u00e5l. ALT av offentlige langtidsplaner er krystallklar p\u00e5 at effektuttaket i Bergensregionen skal opp, og n\u00f8dvendige oppgraderinger er nylig gjort p\u00e5 denne h\u00f8yspentledningen for \u00e5 im\u00f8tekomme de forventningene. Dersom Kommunen virkelig vurderer \u00e5 endre sin praksis knyttet til str\u00e5lefare og leukemi, s\u00e5 b\u00f8r det i alle fall hjemles i en skikkelig planprosess. Komiteen b\u00f8r i s\u00e5 fall kreve en vesentlig planendring som krever h\u00f8ringsuttalelser, for \u00e5 kvalitetssikre behandlingen. Hvordan skal kommunen ellers forholde seg til str\u00e5ling og kreft-fare i fremtiden? Sp\u00f8rsm\u00e5let er prinsipielt. Avslutningsvis vil jeg sitere fra Veilederen Barn og Unge i plan og byggesak av oktober 2020, fra Kommunal- og Moderniseringsdepartementet, hvor det er sagt f\u00f8lgende p\u00e5 side 8: \u00abBarn og unge er fremhevet spesielt i lovens form\u00e5l fordi de skiller seg fra andre grupper. De er umyndige, har liten innflytelse og er helt avhengig av at voksne ivaretar interessene deres i plan- og byggesaker. Lovens form\u00e5lsparagraf sier at alle, enten de planlegger eller har en byggesak, skal ta hensyn til barn og unges oppvekst-vilk\u00e5r. Voksne med ansvar for samfunnets utvikling m\u00e5 derfor vurdere om de faktisk skaper gode oppvekstmilj\u00f8 og om de skaper en \u00f8nsket utvikling til beste for barn og unge i plan- og byggesak.\u00bb Bergen 10.09.2024 Per Haugstvedt Olsen Kilder: Metastudie - 2021: Exposure to magnetic Jields and childhood /eukemia : a sysrematic review and mew-analysis of case- control and cohort studies https://pubmed. ncbi .n Im .ni h .gov /35 302 721/ \"Our results suggest that ELF-MF higher than 0.4 \u03bcT can increase the risk of developing leukemia in children, probably acute lymphoblastic leukemia.\" Andre studier https://pu bmed .ncbi .n Im .n ih .gov /2 7219016/ https ://p u bmed. ncbi. n Im .n ih .gov /3 72 71435/ \"Spline regression analysis showed an excess risk for both overall leukemia and acute lymphoblastic leukemia among children with residential distances <100 m from power lines, with a monotonic inverse association below this cutpoint\" KVU Bergen Omland 2020 https://www. regjeringen .no/glo ba lassets/ u pload/ oed/ve i leder. pdf Statnett - Omr\u00e5deplan Bergensomr\u00e5det og Haugaland htt ps ://www.statn ett.no/glo ba Iassets/fo r-a kto re r-i-k raftsyste met/planer-og- a na lyser/om rade planer /bergenso m radet-og-haugalandet/om radepla n-bergensom radet-og- ha uga landet-2022.pdf "
}