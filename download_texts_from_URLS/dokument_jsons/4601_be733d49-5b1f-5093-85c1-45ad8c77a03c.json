{
  "dokument_id": "be733d49-5b1f-5093-85c1-45ad8c77a03c",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 16.04.2024",
  "url": "https://bergen.kommune.no/politikere-utvalg/api/fil/bk360/10201451/Framstilling-Horingssaker-til-forretningsutvalget-16-04-2024",
  "tekst": " Forretningsutvalget Saksframstilling V\u00e5r referanse: 2023/257837-77 Saksbehandler: Anette Hatlemark Drabl\u00f8s H\u00f8ringssaker til forretningsutvalget 16.04.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring - Forskrift om minimumsavdrag p\u00e5 l\u00e5n for kommuner og fylkeskommuner mv. 2. H\u00f8ring \u2013 forslag til reviderte statlige planretningslinjer for klima og energi 3. H\u00f8ring - forslag til ny gj\u00f8dselvareforskrift Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring - Forskrift om minimumsavdrag p\u00e5 l\u00e5n for kommuner og fylkeskommuner mv. Kommunal- og moderniseringsdepartementet sendte 09.04.2024 p\u00e5 h\u00f8ring forslag til en ny forskrift om minimumsavdrag p\u00e5 l\u00e5n p\u00e5 alminnelig h\u00f8ring. Forskriften skal gjelde for f\u00f8lgende virksomheter: \u2022 Kommuner og fylkeskommuner, herunder: \u2022 Kommunekassen og fylkeskommunekassen \u2022 Kommunale og fylkeskommunale foretak (KF) etter kommuneloven kapittel 9 \u2022 L\u00e5nefond etter kommuneloven \u00a7 14-14 tredje ledd \u2022 Interkommunale politiske r\u00e5d (IPR) etter kommuneloven kapittel 18 \u2022 Kommunale oppgavefellesskap (KO) etter kommuneloven kapittel 19 \u2022 Interkommunale selskap (IKS) etter IKS-loven 1 Kommunelovens regler om minimumsavdrag p\u00e5 l\u00e5n er relativt kortfattete. Det er flere problemstillinger hvor det i praksis kan v\u00e6re sp\u00f8rsm\u00e5l om hva som er gjeldende rett om minimumsavdraget, der lovreglene ikke gir et uttrykkelig svar p\u00e5 hvordan problemstillingen skal h\u00e5ndteres. S\u00e6rlig handler dette om hvordan minimumsavdraget skal beregnes i ulike tilfeller, og hva som gjelder dersom kommunen eller fylkeskommunen har organisert deler av sin virksomhet i egne enheter som kommunalt foretak, interkommunalt samarbeid eller l\u00e5nefond. Form\u00e5let med den nye forskriften er \u00e5 gi utfyllende regler om minimumsavdrag slik at reglene blir mer tilgjengelige for brukerne og reduserer rettslig tvil. Bestemmelsene om minimumsavdrag er av stor \u00f8konomisk betydning for kommunene og fylkeskommunene, idet de p\u00e5virker den \u00e5rlige budsjettbalansen, utviklingen i l\u00e5negjelden og likviditeten. Reglene p\u00e5 omr\u00e5det b\u00f8r derfor etter departementets oppfatning v\u00e6re mer utdypende og klargj\u00f8rende enn det reglene i kommuneloven er. Bakgrunnen for en ny forskrift om minimumsavdrag er for \u00f8vrig ogs\u00e5 omtalt i Prop. 60 L (2022-2023) punkt 5.5. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 1. august 2024 2. H\u00f8ring \u2013 forslag til reviderte statlige planretningslinjer for klima og energi Kommunal- og distriktsdepartementet har sendt p\u00e5 h\u00f8ring forslag til nye statlige planretningslinjer for arealbruk og mobilitet. Gjeldende statlige planretningslinjer for klima- og energiplanlegging og klimatilpasning ble fastsatt ved kronprinsreg. res. av 4. september 2009, jf. plan- og bygningsloven av 27. juni 2008, \u00a7 6-2. Hensikten med retningslinjene er \u00e5 bidra til at kommunene, fylkeskommunene og staten gjennom planlegging og \u00f8vrig myndighets- og virksomhetsut\u00f8velse skal stimulere til, og bidra til ytterligere reduksjon av klimagassutslipp, samt \u00f8kt milj\u00f8vennlig energiomlegging. Planleggingen skal ogs\u00e5 bidra til at samfunnet forberedes p\u00e5 og tilpasses et klima i endring (klimatilpasning). I h\u00f8ringsbrevet gj\u00f8res det i liten grad rede for hvilke endringer som er gjort, med unntak av at det vises til at forslaget til reviderte planretningslinjer er ment \u00e5 gi tydeligere retningslinjer, slik at det vil bli bedre samhandling mellom akt\u00f8rer som er involvert, og et bedre og mer relevant beslutningsgrunnlag som i st\u00f8rre grad vil ivareta klima- og energihensyn i planleggingen. Endringsforslagene som omhandler energi har hovedsakelig til form\u00e5l \u00e5 sikre at stat, fylkeskommune og kommuner allerede p\u00e5 planstadiet sikrer at det tilrettelegges for energieffektivisering og fleksibel energibruk. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 12. juni 2024. 2 3. H\u00f8ring - forslag til ny gj\u00f8dselvareforskrift Mattilsynet sendte 25.03.24 p\u00e5 h\u00f8ring forslag til ny gj\u00f8dselvareforskrift. Interessen for \u00e5 bruke ulike typer avfall og biprodukter i gj\u00f8dselvarer er \u00f8kende. Regelverket er gammelt og lite tilpasset dagens utfordringer, og det har derfor v\u00e6rt behov for \u00e5 ivareta hensynet til helse og milj\u00f8 p\u00e5 en bedre m\u00e5te enn i gjeldende gj\u00f8dselvareforskrift. Utarbeidelsen av forslaget har v\u00e6rt en del av et st\u00f8rre prosjekt med endringer i gj\u00f8dselregelverket bestilt av Landbruks- og matdepartementet og Klima- og milj\u00f8departementet, hvor ogs\u00e5 Landbruksdirektoratet og Milj\u00f8direktoratet har deltatt arbeidet. Utkast til ny gj\u00f8dselvareforskrift omfatter blant annet: \u2022 Bestemmelser om hvilke r\u00e5varer som kan inng\u00e5 i gj\u00f8dselvare og en ny tillatelsesordning for r\u00e5varer \u2022 Bestemmelser om fiskeslam som r\u00e5vare i gj\u00f8dselvare \u2022 Bestemmelser om hygienisering av r\u00e5varer med smitterisiko \u2022 Nye grenseverdier for milj\u00f8gifter i aske, biokull og avl\u00f8psslam \u2022 Aktsomhetsplikt for milj\u00f8gifter, grenseverdier for tungmetall og grenseverdier for plast og andre urenheter \u2022 Bestemmelser om kvalitet og merking \u2022 Ny bestemmelse om n\u00e6ringsinnhold i jordblandinger for \u00e5 beskytte vannmilj\u00f8 Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 20.juni 2024 Forslag til vedtak: 1. Utvalg for finans, kultur og n\u00e6ring innstiller til bystyret som avgir h\u00f8ringssvar til \u00abH\u00f8ring - Forskrift om minimumsavdrag p\u00e5 l\u00e5n for kommuner og fylkeskommuner mv.\u00bb p\u00e5 vegne av Bergen kommune 2. Utvalg for milj\u00f8 og byutvikling innstiller til bystyret som avgir h\u00f8ringssvar til \u00abH\u00f8ring \u2013 forslag til reviderte statlige planretningslinjer for klima og energi\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring - forslag til ny gj\u00f8dselvareforskrift\u00bb p\u00e5 vegne av Bergen kommune. Dato: 10. april 2024 \u00d8ivind Hauge St\u00f8le - Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. 3 Vedlegg: H\u00f8ringsbrev 4 "
}