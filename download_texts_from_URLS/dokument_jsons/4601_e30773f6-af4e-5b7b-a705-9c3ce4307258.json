{
  "dokument_id": "e30773f6-af4e-5b7b-a705-9c3ce4307258",
  "doc_type": "case_attachment",
  "kommune": 4601,
  "tittel": "Mobilitetsplan_18092023",
  "url": "https://bergen.kommune.no/politikere-utvalg/api/fil/bk360/10168194/Mobilitetsplan-18092023",
  "tekst": "Mobilitetsplan Reguleringsplan Frieda Fasmers minne, tjenesteyting Arealplan-ID 66020000 Oppdragsnr.:5178255 Versjon: 02 Dato: 2023-09-18 Oppdragsnr.:5178255 Versjon: 02 Oppdragsgiver: Bergen kommune, Etat for utbygging Oppdragsgivers kontaktperson: Magnar Rusten R\u00e5dgiver: Norconsult AS Oppdragsleder: Mona Hermansen Fagansvarlig: Mona Hermansen Andre n\u00f8kkelpersoner: 02 2023-09-18 Mobilitetsplan etter offentlig ettersyn MoHer TW MoHer 01 2019-12-02 Mobilitetsplan MoHer HPD MoHer Versjon Dato Beskrivelse Utarbeidet Fagkontrollert Godkjent Dette dokumentet er utarbeidet av Norconsult AS som del av det oppdraget som dokumentet omhandler. Opphavsretten tilh\u00f8rer Norconsult AS. Dokumentet m\u00e5 bare benyttes til det form\u00e5l som oppdragsavtalen beskriver, og m\u00e5 ikke kopieres eller gj\u00f8res tilgjengelig p\u00e5 annen m\u00e5te eller i st\u00f8rre utstrekning enn form\u00e5let tilsier. 2023-09-18 | Side 2 av 22 Oppdragsnr.:5178255 Versjon: 02 Innhold 1 Innledning 4 2 Rett virksomhet p\u00e5 rett sted (ABC-prinsippet) 5 3 Begrense transportbehovet 7 3.1 Utgangspunkt 7 3.2 Gange og sykling 8 N\u00e6rhet til boligkonsentrasjoner 8 Gang/ sykkelvegnett og mulige forbedringer 9 Sykkelparkering 13 Vurdering \u2013 gange og sykling til boligomr\u00e5der 13 3.3 Kollektivtilgjengelighet 15 3.4 Parkeringsvirkemidler, ladestruktur og mulighet for sambruk 19 3.5 Oppsummering \u2013 begrense transportbehovet 20 4 Universell utforming innenfor planomr\u00e5det 21 5 Trygg varelevering 22 2023-09-18 | Side 3 av 22 Oppdragsnr.:5178255 Versjon: 02 1 Innledning Kommuneplanens arealdel for Bergen kommune har i sine bestemmelser \u00a7 16 krav om mobilitetsplan ved regulering av tiltak etter \u00a7\u00a7 26 og 27 (bebyggelse og anlegg) st\u00f8rre enn 5000 m2 BRA, eller som beregnes \u00e5 gi mer enn 50 arbeidsplasser. Denne mobilitetsplanen er vedlegg til detaljregulering av nytt Frieda Fasmers minne sykehjem. Sykehjemmet vil ha en st\u00f8rrelse p\u00e5 om lag 12 700 m2 BRA (inkludert parkering) og ca. 77 ansatte p\u00e5 dagtid og faller derfor inn under kravet til mobilitetsplan. If\u00f8lge retningslinjene til bestemmelsen skal det i en mobilitetsplan blant annet redegj\u00f8res for: \u2022 Hvordan det skal legges til rette for \u00e5 begrense transport-behovet, fremme milj\u00f8vennlig transport og sikre trygg varelevering, parkering og tilkomst for alle. \u2022 Kollektivtilbud og tilbud til g\u00e5ende og syklende. Tiltak foresl\u00e5s der dette er relevant \u2022 Samsvar med m\u00e5lsettingen av rett virksomhet p\u00e5 rett sted (ABC-prinsipper) \u2022 Hvordan prosjektet utnytter delel\u00f8sninger \u2022 Behov for kollektivinfrastruktur \u2022 Behov for ladestruktur \u2022 Universell tilgjengelighet Dette notatet redegj\u00f8r for disse temaene. Det er opprinnelig meldt oppstart p\u00e5 et st\u00f8rre planomr\u00e5de, se Figur 1. I l\u00f8pet av prosessen er nytt Frieda Fasmers minne sykehjem trukket ut som en egen plan; en detaljreguleringsplan. Det opprinnelig oppmeldte planomr\u00e5det vil bli en omr\u00e5dereguleringsplan; omr\u00e5dereguleringsplan for Loddefjord\u00e5sen. Detaljreguleringsplanen har Bergen kommune, Etat for Utbygging, som forslagsstiller. Omr\u00e5dereguleringsplanen utarbeides av Bergen kommune, Plan- og bygningsetaten. En del av tiltakene som vil kunne forbedre mobilitetsforholdene for sykehjemmet vil naturlig tilh\u00f8re omr\u00e5dereguleringsplanen. Det vises derfor til omr\u00e5dereguleringsplanen flere steder i dokumentet. Figur 1: Planomr\u00e5de for omr\u00e5dereguleringsplan Loddefjord\u00e5sen med stiplet linje, omr\u00e5de for detaljreguleringsplan for nytt Frieda Fasmers sykehjem vist med bl\u00e5 sirkel 2023-09-18 | Side 4 av 22 Oppdragsnr.:5178255 Versjon: 02 2 Rett virksomhet p\u00e5 rett sted (ABC-prinsippet) ABC-prinsippet stammer fra Nederland. Det handler om \u00e5 planlegge, og legge til rette for, \u00abrett virksomhet p\u00e5 rett sted\u00bb. Optimal lokalisering bestemmes utfra virksomhetenes mobilitetsprofil og omr\u00e5dets tilgjengelighetsprofil. Prinsippet bygger p\u00e5 kategorisering av virksomheter med ulik grad av person- eller biltrafikk, og dermed ulik grad av behov for \u00e5 v\u00e6re plassert med god kollektivdekning eller god tilkomst for biltrafikk. Prinsippet kan oppsummeres slik: Kategori Kjennetegn ved virksomheten Omr\u00e5der/ lokalitet A Arbeidsplassintensive, liten eller ingen Ekstra god tilgjengelighet med bilavhengighet kollektivtransport mens tilgjengeligheten for bil er For eksempel: Offentlig og privat administrasjon, underordnet. A \u2013 lokaliteter ligger i detaljhandel og tjenesteyting med stor knutepunkter for bes\u00f8ksfrekvens og publikumsattraktive kollektivtransporten og skal v\u00e6re virksomheter enkel og tiltalende \u00e5 n\u00e5 for fotgjengere og syklister B Moderat arbeidsplass- og bes\u00f8ksintensitet og God tilgjengelighet b\u00e5de for bil og moderat bilavhengighet kollektivtransport. C Lav arbeidsplass- og bes\u00f8ksintensitet, stor God tilgjengelighet for bil med god bilavhengighet for n\u00e6ringstransport. adkomst til hovedveisystemet. Ingen spesielle krav til For eksempel: Industri, lager, verksted kollektivtilgjengelighet. 2023-09-18 | Side 5 av 22 Oppdragsnr.:5178255 Versjon: 02 Nytt Frieda Fasmer sykehjem ligger i byfortettingssonen rundt bydelsenteret Loddefjord. Bydelssenteret er godt tilgjengelig med b\u00e5de kollektivtransport og bil, og moderat tilrettelagt for fotgjengere og syklister. Bydelssenteret ligger nok dermed i en kategori A/ B. Omr\u00e5det der nytt Frieda Fasmers sykehjem skal etableres, har god kollektivdekning n\u00e6r holdeplass til en av stamlinjene (buss 6) i Bergen (se senere) og ligger n\u00e6r, men ikke tett p\u00e5 et kollektivknutepunkt (Loddefjord terminal). Det har ogs\u00e5 relativt god tilgjengelighet med bil, selv om det ikke ligger tett opp mot noen hovedtransport\u00e5re. Vi vurderer det derfor til \u00e5 ligge i en kategori B. Virksomheten, sykehjem, er ogs\u00e5 en B -virksomhet. Det er ikke veldig h\u00f8y tetthet av ansatte, antatt bemanning p\u00e5 hverdager er: - 77 personer p\u00e5 dagtid - 25 personer p\u00e5 ettermiddagsvakt - 7 personer p\u00e5 nattevakt Bygget er ca. 11 000 m2 (parkering ikke medregnet) noe som gir ca. 140 m2 pr ansatt p\u00e5 dagtid. For kontorbedrifter som som oftest antas \u00e5 v\u00e6re en A-virksomhet beregner man ofte til 25 m2 pr ansatt. I forhold til bes\u00f8ksintensitet er det bes\u00f8kende til beboerne, men sykehjemmet er ikke en utadrettet virksomhet med stor bes\u00f8ksfrekvens. Konklusjon: Dette er en B-virksomhet plassert i et B- omr\u00e5de. Plasseringen av sykehjemmet er i tr\u00e5d med ABC-prinsippet 2023-09-18 | Side 6 av 22 Oppdragsnr.:5178255 Versjon: 02 3 Begrense transportbehovet 3.1 Utgangspunkt Til grunn for planforslaget ligger transportpyramiden i kommuneplanens samfunnsdel, der gange er den prioriterte transportform, deretter sykkel, s\u00e5 kollektiv. Dette kan oppn\u00e5s p\u00e5 mange m\u00e5ter: \u2022 Tilrettelegge for gange og sykling: o Plassering n\u00e6r store boligkonsentrasjoner slik at ansatte kan bosette seg i n\u00e6rheten og g\u00e5 eller sykle til arbeidsplassen o Godt tilrettelagt gang/ sykkelvegnett o Tilstrekkelig sykkelparkering med garderobetilbud \u2022 Tilrettelegge for kollektivbruk: o Plassering n\u00e6rt kollektivknutepunkt/ holdeplasser med god frekvens o Godt tilrettelagt gang/ sykkelvegnett til kollektivknutepunkt/ holdeplasser \u2022 Parkeringsvirkemidler: o Anlegge f\u00e5 bilparkeringsplasser o Hindre at de ansatte parkerer andre steder i n\u00e6romr\u00e5det o Oppfordre de ansatte til bruk av gange/ sykkel/ kollektiv 2023-09-18 | Side 7 av 22 Oppdragsnr.:5178255 Versjon: 02 3.2 Gange og sykling N\u00e6rhet til boligkonsentrasjoner Figur 2 er hentet fra G\u00e5strategi Bergen og vedlegget \u00abGIS-basert gangtilgjengelighetsanalyse\u00bb, utkast 10.05.19, men p\u00e5f\u00f8rt noen avstander og navn p\u00e5 boligkonsentrasjonene som vises. Vi ser her at det nye sykehjemmet vil ligge n\u00e6r store boligkonsentrasjoner, og dermed potensielle ansatte og bes\u00f8kende til sykehjemmet. Avstandene er for enkelhets skyld vist med luftlinje. I gangtilgjengelighetsanalysen opereres med gangavstand fra bolig til arbeidsplass p\u00e5 opptil 1500 m. Vi legger dermed til grunn at 1,5 km er \u00e5 regne som gangavstand. Med unntak av Br\u00f8nndalen BRL og Hetlevik\u00e5sen borettslag vil de store boligkonsentrasjonene vist p\u00e5 Figur 2 ligge i gangavstand n\u00e5r man vurderer ganglinjene litt mer detaljert p\u00e5 bakkeniv\u00e5. Sykkelstrategien for Bergen tar utgangspunkt i at korte reiser opp til 5 km har st\u00f8rst potensial for \u00e5 overf\u00f8res til sykkel. Vi legger derfor til grunn at 5 km er sykkelavstand. Store deler av Bergen vest ligger innenfor sykkelavstand: Ved \u00e5 f\u00f8lge vegsystem eller gang/ sykkelvei/ fortau kommer man seg vestover fra Lille Sotra (like over Sotrabroen), nordover fra nordre del av Ask\u00f8y (like over Ask\u00f8ybroen), s\u00f8rover fra Hilleren (s\u00f8rvest) og Bj\u00f8rge (s\u00f8r\u00f8st). Figur 2: Oversikt over befolkningstetthet, hentet fra GIS-analyse \u00d8stover kan man komme seg fra gangtilgjengelighet, vedlegg til G\u00e5strategien Bergen. P\u00e5f\u00f8rt avstander Fyllingsdalen (Spelhaugen og (luftlinje) og navn p\u00e5 st\u00f8rre borettslag av Norconsult. R\u00f8d ring viser tomt for Nytt Frieda Fasmer sykehjem. nesten Oasen) innenfor 5 km dersom en sykler via Kanadaskogen. 2023-09-18 | Side 8 av 22 Oppdragsnr.:5178255 Versjon: 02 Gang/ sykkelvegnett og mulige forbedringer Gangakser i omr\u00e5det Illustrasjonen nedenfor viser gangaksene i n\u00e6romr\u00e5det til det nye sykehjemmet: Figur 3: Gangasker ved sykehjemmet, hentet fra Stedsanalyse, Frieda Fasmer tjenesteytingsomr\u00e5de, Norconsult 2018-12-06. R\u00f8d ring viser tomt for nytt Frieda Fasmer sykehjem. Reparasjonstiltak p\u00e5 gangnettet i bydelsenteret Loddefjord I vedlegget til G\u00e5strategi Bergen \u00abReparasjonstiltak p\u00e5 gangnettet i bydelsenteret Loddefjord\u00bb er det sett p\u00e5 hvilke gangveier i omr\u00e5det som er tiln\u00e6rmet universelt utformet stigningsmessig. Disse er vist med oransje p\u00e5 figur nedenfor: 2023-09-18 | Side 9 av 22 Oppdragsnr.:5178255 Versjon: 02 Figur 4: Utsnitt av \u00abkartlegging av UU forbindelser\u00bb, vedlegg til G\u00e5strategi Bergen: Reparasjonstiltak for gangnettet i bydelsenteret Loddefjord, planomr\u00e5det med r\u00f8d ring. Figuren viser at det i dag er UU- forbindelser til sykehjemmet fra s\u00f8r, via Loddefjord skole, fra \u00f8st, via Vadmyrveien og fra nord via eksisterende Frieda Fasmer sykehjem. Det er likevel forbedringsmuligheter her, se de neste sidene. Figur 5, som ogs\u00e5 er hentet fra rapporten \u00abReparasjonstiltak for gangnettet i bydelsenteret Loddefjord\u00bb viser eksisterende gang/ sykkelvegnett i n\u00e6romr\u00e5det og mulige forbedringer. Det er foresl\u00e5tt mange tiltak i n\u00e6romr\u00e5det til nytt sykehjem som vil kunne forbedre tilkomsten til sykehjemmet fra boligomr\u00e5dene rundt, men ogs\u00e5 fra bydelsenteret (Vestkanten mm), kollektivterminaler og bussholdeplasser. Forbedringene dreier seg om alt fra \u00e5 etablere nye forbindelser til \u00e5 forbedre de eksisterende: 2023-09-18 | Side 10 av 22 Oppdragsnr.:5178255 Versjon: 02 Figur 5: Oversiktskart over tiltak som foresl\u00e5s i dokumentet \"Reparasjonstiltak for gangveinettet i Loddefjord\". Planomr\u00e5det med r\u00f8d ring. I rapporten er det utarbeidet en tabell med beskrivelse, opplysning om eierforhold/ vurdering og prioritering av hvert tiltak. Se rapporten for n\u00e6rmere beskrivelse av dette. De mest relevante tiltakene for detaljreguleringsplanen er: \u2022 Tiltak 3: Gangveier mellom Vadmyrveien og Frieda Fasmers vei \u2022 Tiltak 4: Nye gangforbindelser mellom Lyderhorn borettslag og Frieda Fasmers vei. \u2022 Tiltak 5: Gangvei fra Lyderhorn borettslag til Frieda Fasmers vei. 2023-09-18 | Side 11 av 22 Oppdragsnr.:5178255 Versjon: 02 \u2022 Tiltak 19: Vadmyrveien \u2022 Tiltak 21: Nye gangforbindelser p\u00e5 \u00f8stsiden av Vadmyrveien. \u2022 Tiltak 23: Elvetun \u2022 Tiltak 26: Ny gangforbindelse fra nordsiden av Vestkanten mot Frieda Fasmer sykehjem. Sykkelstrategi for Bergen I Sykkelstrategi for Bergen 2020 \u2013 2030 er Vadmyrveien, b\u00e5de fylkeskommunal del (som g\u00e5r nord- s\u00f8r), og kommunal del (som g\u00e5r \u00f8stover til planomr\u00e5det), vist som del av sykkelnett. Disse er plassert i utbyggingsfase 1. Det samme gjelder vist sykkelnettforbindelse videre \u00f8stover/ ned til Loddefjord sentrum. Det er ogs\u00e5 vist sykkelnetttras\u00e9 nordover gjennom eksisterende Frieda Fasmers minne sitt omr\u00e5de, men denne er definert som utbyggingsfase 2. Inndelingen i utbyggingsfase 1 og 2 angir hvor det offentlige skal konsentrere sin innsats om nettet. Sykkelnettet i fase 1 skal minst oppn\u00e5 kategorien \u00abgodt nok\u00bb innen 2030. I omr\u00e5dereguleringsplanen for Loddefjord\u00e5sen sees det n\u00e6rmere p\u00e5 standarden for sykkelnettet innenfor omr\u00e5det. N\u00e5r det gjelder den kommunale delen av Vadmyrveien s\u00e5 foreligger det en egen trafikkvurdering av denne, Figur 6: Fra sykkelstrategi Bergen. Bl\u00e5 linjer er sykkelnett. Norconsult 2019. Det anbefales her at sykling p\u00e5 den kommunale delen av Vadmyrveien skjer i blandet trafikk. Blandet trafikk er den vanligste l\u00f8sningen i gater med lav trafikk og i tr\u00e5d med sykkelh\u00e5ndboken (V122). Starten p\u00e5 sykkelnettet s\u00f8rover til Loddefjord sentrum reguleres ogs\u00e5 i planforslaget for Frieda Fasmers minne. Her er det lagt til grunn blandet trafikk i form av et gatetun. Selv om gatetun, if\u00f8lge Gateveileder 2023-09-18 | Side 12 av 22 Oppdragsnr.:5178255 Versjon: 02 V125, ikke anbefales \u00e5 inng\u00e5 i hovednett for sykkel er det likevel valgt en slik l\u00f8sning. Det er lagt vekt p\u00e5 at det er lite biltrafikk p\u00e5 strekningen (\u00c5DT er beregnet til ca. 40) og at \u00e5 ha et eget separat system for g\u00e5ende og syklende (GS-veg) eller et separat system kun for syklende (sykkelveg) vil ta uforholdsmessig mye plass. Sykkelparkering Det er planlagt sykkelparkeringsplasser i parkeringskjelleren til nye Frieda Fasmers minne sykehjem, som er tyverisikker, har lademuligheter og har garderobetilbud i umiddelbar n\u00e6rhet. Det vil anlegges 18 sykkelparkeringsplasser, dvs. 2 pr 10 beboerseng, noe som er h\u00f8yere enn kravet i kommuneplanen (kravet der er 1 pr 10 senger, dvs. 9 sykkelparkeringsplasser). I tillegg er det satt krav om minimum 7 sykkelparkeringsplasser p\u00e5 torget utenfor sykehjemmet. Det antas at sykkelparkeringsplassene p\u00e5 torget i hovedsak vil benyttes av bes\u00f8kende. Vurdering \u2013 gange og sykling til boligomr\u00e5der Sykehjemmet ligger n\u00e6rt store boligkonsentrasjoner og det er et relativt godt nett med gang/ sykkelveier til sykehjemmet fra de fleste retninger. Det ligger derfor godt til rette for \u00e5 g\u00e5 eller sykle til sykehjemmet. Den st\u00f8rste \u00abmotstanden\u00bb ligger i h\u00f8ydeforskjellen mellom Loddefjorddalen i \u00f8st og sykehjemmet, slik at en del vil vegre seg for \u00e5 ta fatt p\u00e5 denne stigningen (gjelder b\u00e5de g\u00e5ende og syklende). Kvaliteten p\u00e5 noen av gang/ sykkelveiene, blant annet i forhold til universell utforming, er heller ikke av de beste. Mangel p\u00e5 universell utforming kan hindre noen fra \u00e5 benytte gang/ sykkeltraseene. Mulige tiltak: \u2022 Tiltak 3 i rapporten \u00abReparasjonstiltak for gangnettet i bydelsenteret Loddefjord\u00bb vil forbedre gangtraseene mellom boligomr\u00e5dene i nord og det nye sykehjemmet. Det er f\u00e5 boliger, her slik at dette ikke har noen stor i effekt i forhold til \u00e5 f\u00e5 flere til \u00e5 g\u00e5 til sykehjemmet og dermed begrense transportbehovet. Tiltakene dreier seg imidlertid ogs\u00e5 om \u00e5 \u00f8ke UU-tilgjengeligheten. Tiltaket vil i hovedsak dreie seg om at flere mennesker med nedsatt funksjonsevne, foreldre med barnevogn etc. lettere vil kunne ta seg fram. En av linjene kan gi noe kortere avstand til bussholdeplass ved Rv. 555/ nye Storavatnet terminal, jf. nedenfor. \u2022 Tiltak 4 (ibid) dreier seg om \u00e5 skape nye forbindelser fra \u00f8st og dermed gi raskere tilkomst til sykehjemmet. Her er det store boligkonsentrasjoner slik at man kan oppn\u00e5 noe effekt i forhold til \u00e5 f\u00e5 flere til \u00e5 g\u00e5 til sykehjemmet. Siden terrenget er bratt er det i hovedsak trapper som vil ha slik effekt. En UU forbindelse vil uansett m\u00e5tte bli relativt lang. \u2022 Tiltak 5 (ibid) dreier seg om \u00e5 forbedre en eksisterende gang/ sykkelakse fra \u00f8st. Norconsult har unders\u00f8kt denne traseen og her vil det v\u00e6re mulig \u00e5 oppn\u00e5 tiln\u00e6rmet universell utforming. Selv om det her er store boligkonsentrasjoner, finnes denne forbindelsen i dag, slik at effekten i forhold til \u00e5 f\u00e5 flere til \u00e5 g\u00e5 er begrenset (sett i forhold til etablering av helt nye forbindelser). Tiltaket vil i hovedsak dreie seg om at flere mennesker med nedsatt funksjonsevne, foreldre med barnevogn etc. lettere vil kunne ta seg fram. \u2022 Tiltak 21 (ibid) fra Sandgotna borettslag til det nye sykehjemmet vil gi kortere avstand for noen, men dette vil i hovedsak v\u00e6re for Sandgotna borettslag (andre vil benytte andre gangasker), slik at nytten er begrenset i forhold til \u00e5 begrense transportbehovet for sykehjemmet. 2023-09-18 | Side 13 av 22 Oppdragsnr.:5178255 Versjon: 02 \u2022 Tiltak 23 (ibid) dreier seg i hovedsak om \u00e5 forbedre kvaliteten p\u00e5 forbindelsen langs Elvetun og nordover til det nye sykehjemmet. Dette vil ha liten effekt p\u00e5 \u00e5 redusere transportbehovet, men vil avhjelpe i forhold til trafikksikkerhet og i noen grad UU. \u2022 Tiltak 26 (ibid) dreier seg om \u00e5 skape en ny UU gangakse fra Vestkanten til Vadmyrveien/ Eksisterende Frieda Fasmer sykehjem. Da det er f\u00e5 boliger i sentrum av Loddefjord har dette i hovedsak effekt i forhold til \u00e5 forbedre tilgjengeligheten fra Loddefjord kollektivterminal til det nye sykehjemmet, se nedenfor. \u2022 Sykkelvei langs fylkeskommunal del av Vadmyrveien vil forbedre tilbudet for syklende til sykehjemmet. \u2022 Bredere fortau langs kommunal del av Vadmyrveien (fra snuplass for buss og \u00f8stover) vil bedre trafikksikkerheten langs veien: Det vises til egen trafikkvurdering (Norconsult 2019) for omr\u00e5det fra og med snuplassen til det nye sykehjemmet. I detaljreguleringsplanen for Frieda Fasmers minne sykehjem gjennomf\u00f8res f\u00f8lgende tiltak: \u2022 Man forbedrer gang/ sykkeltilkomsten fra vest, via Vadmyrveien. Veien utbedres med et tilstrekkelig bredt fortau; 2,5 m slik at g\u00e5ende og syklende kan passere hverandre p\u00e5 fortauet uten konflikt. \u2022 Man legger til rette for en god gang/ sykkelveiakse forbi sykehjemmet, i tr\u00e5d med tiltak 23 og 26 i rapporten \u00abReparasjonstiltak for gangnettet i bydelsenteret Loddefjord\u00bb. Turvei endres her til gatetun (dvs. med vintervedlikehold). I tillegg anlegges tursti i parkareal som snarveg fra vest. \u2022 Det anlegges sykkelparkeringsplasser i parkeringskjeller som er tyverisikker og har garderobetilbud i umiddelbar n\u00e6rhet. Det vil anlegges 18 sykkelparkeringsplasser (2 pr 10 beboerseng), noe som er h\u00f8yere enn kravet i kommuneplanen (kravet der er 1 pr 10 senger, dvs. 9 sykkelparkeringsplasser). Noen av sykkelparkeringsplassene vil ha lademuligheter. Alle de \u00f8vrige tiltakene, med unntak av tiltak 3, vil man vurdere n\u00e6rmere i omr\u00e5dereguleringsplan for Loddefjord\u00e5sen. Oppsummert vurdering Det nye sykehjemmet vil ligge n\u00e6r store boligkonsentrasjoner og det er et relativt godt nett med gang/ sykkelveier til sykehjemmet fra de fleste retninger. Det ligger derfor godt til rette for \u00e5 g\u00e5 eller sykle til sykehjemmet. Av tiltakene som er lagt inn i planen vurderes at anleggelse av sykkelparkeringsplasser med garderobetilbud vil ha mest effekt. Utbedringen av kommunal del av Vadmyrveien vil bedre trafikksikkerheten og komforten for g\u00e5ende og syklende, men vil i liten grad gj\u00f8re at flere velger \u00e5 g\u00e5/ sykle. Det samme gjelder utbedringen av turveien p\u00e5 det relativt korte strekket forbi sykehjemmet til gatetun i stedet for turvei. De store, sammenhengende tiltakene vil m\u00e5tte sees p\u00e5 i omr\u00e5dereguleringsplanen for Loddefjord\u00e5sen. 2023-09-18 | Side 14 av 22 Oppdragsnr.:5178255 Versjon: 02 3.3 Kollektivtilgjengelighet Vadmyra holdeplass er den n\u00e6rmeste bussholdeplassen. Den ligger bare 240 m fra nytt sykehjem langs Vadmyrveien, som har tilbud for g\u00e5ende i form av fortau. Fortauet vil utvides som en f\u00f8lge av detaljreguleringsplanen for Frieda Fasmers minne sykehjem. Figur 7: Viktige bussholdeplasser og eksisterende (Loddefjord) og fremtidige (Storavatnet) bussterminaler n\u00e6r sykehjemmet. Eksisterende gangveinett vist med r\u00f8dt. Nytt sykehjem er her ilustrert med det fotavtrykket det hadde til offentlig ettersyn.. 2023-09-18 | Side 15 av 22 Oppdragsnr.:5178255 Versjon: 02 Vadmyra holdeplass betjener en av stamlinjene i Bergen: linje 3 som g\u00e5r via Loddefjord terminal og Bergen sentrum til St\u00f8botn. P\u00e5 hverdager har man p.t: \u2022 avganger hvert 10. minutt mellom ca. kl. 07 til ca. kl. 21 \u2022 hvert 20. minutt fra ca. 21 til ca. 01 og fra 0545 til 0645. Det er nattavganger i helgene. Reisetid fra Vadmyra til Loddefjord terminal er 4 minutt, til Festplassen 16 minutt. (Kilde: skyss.no) Med dagens gangsystem vil man kunne n\u00e5 Loddefjord terminal innenfor en gangavstand p\u00e5 ca. 700 \u2013 750 m, langs et relativt godt tilrettelagt gangsystem, men med en h\u00f8ydeforskjell p\u00e5 44 h\u00f8ydemeter. Gangforbindelsen er ikke universelt utformet. Forbindelsen foresl\u00e5s forbedret i rapporten \u00abReparasjonstiltak for gangveinettet i Loddefjord\u00bb (tiltak 26). Terminalen har sv\u00e6rt god betjening: \u2022 Det er hyppige avganger mot viktige m\u00e5lpunkt som Bergen sentrum (flere linjer), Straume (linje 23), \u00c5sane (linje 3), Fyllingsdalen (linje 24), Bergen lufthavn (linje 23) og Haukeland sykehus (linje 20). \u2022 Det g\u00e5r ogs\u00e5 direktelinjer til st\u00f8rre boligkonsentrasjoner som Hetlevik\u00e5sen (linje 41), H\u00e5konshella/ Alv\u00f8en (linje 42), Bjor\u00f8y/ Tyss\u00f8y (linje 43) og Sk\u00e5levik (linje 45). Reisetid til Festplassen er 13 minutter (ibid). Det planlegges ogs\u00e5 ny \u00abStoravatnet terminal\u00bb i en gangavstand p\u00e5 ca. 800 m nord for planomr\u00e5det. Denne n\u00e5s via gangveier eller boligveier med lav trafikk. Det er lite h\u00f8ydeforskjeller frem til denne. Per i dag er Storvatnet terminal en terminal med god betjening, med hyppige avganger: \u2022 mot viktige m\u00e5lpunkt som: Bergen sentrum, Bergen lufthavn og Haukeland sykehus \u2022 mot Kleppest\u00f8 og mange m\u00e5lpunkt p\u00e5 Ask\u00f8y \u2022 mot Straume og mange m\u00e5lpunkt i Sund/ \u00d8ygarden/ Fjell (Nye \u00d8ygarden kommune). \u2022 Mot boligkonsentrasjoner som Olsvik/ Br\u00f8nndalen (linje 40) De samme busslinjene som g\u00e5r innom Storavatnet terminal, g\u00e5r i dag ogs\u00e5 innom Frieda Fasmer holdeplass, som ligger nord for studieomr\u00e5det, p\u00e5 begge sider av Rv. 555. Avstanden er 670 m til holdeplassen p\u00e5 s\u00f8rsiden av Rv. 555 og 800 m til den som ligger p\u00e5 nordsiden. Avstanden til ny Storavatnet terminal og denne holdeplassen er omtrent den samme, men vil v\u00e6re noe lengre for \u00f8stg\u00e5ende ruter (mot sentrum) siden man ved etablering av terminalen m\u00e5 over p\u00e5 andre siden av Rv. 555. Denne holdeplassen vil mest sannsynlig utg\u00e5 n\u00e5r ny Storvatnet terminal etableres. Reisetid til festplassen er herfra p\u00e5 9-12 minutt (ibid). Det er ingen servicelinjer i omr\u00e5det. Bybanen planlegges ogs\u00e5, p\u00e5 lengre sikt, til Loddefjord og ny Storvatnet terminal. Dette vil forbedre kollektivtilbudet ytterligere. 2023-09-18 | Side 16 av 22 Oppdragsnr.:5178255 Versjon: 02 Figur 8: Linjekart for Bergen, utsnitt av Bergen vest. Vi ser at linje 3 er en stamrute (r\u00f8d)og at mange busslinjer g\u00e5r innom Loddefjord og Storavatnet terminal I forbindelse med \u00abG\u00e5strategi Bergen\u00bb og vedlegget \u00abGIS- basert gangtilgjengelighetsanalyse\u00bb har det blant annet v\u00e6rt sett p\u00e5 gangtilgjengelighet til kollektivtilbud. Omr\u00e5det havner, if\u00f8lge denne metodikken p\u00e5 3 poeng, p\u00e5 en skala fra 0-5, da omr\u00e5det ligger mindre enn 600 m fra stamlinjeholdeplass. 2023-09-18 | Side 17 av 22 Oppdragsnr.:5178255 Versjon: 02 Figur 9: Fra GIS basert gangtilgjengelighetsanalyse. Bl\u00e5 linje er byfortettingssone i KPA Vurdering: Utgangspunkt: Gangavstand til kollektivholdeplass regnes normalt sett til 600 m. I noen tilfeller ser vi at det brukes 800 m, og i g\u00e5strategien for Bergen, i vedlegget GIS-basert gangtilgjengelighetsanalyse (jf. ovenfor), er det ogs\u00e5 brukt en kategori p\u00e5 900 m gangavstand. I forbindelse med bybane-prosjektet er det imidlertid de siste \u00e5rene 600 m som er lagt til grunn. Det er ikke gjort unders\u00f8kelse av hvor de ansatte p\u00e5 sykehjemmet bor. Sannsynligheten er nok stor for at mange bor i Bergen vest og i de n\u00e6rmeste kommunene i vest; Fjell og Ask\u00f8y. Tilkomst Loddefjord terminal: Det nye sykehjemmet ligger innenfor 800 m fra Loddefjord terminal, men det er h\u00f8ydeforskjell slik at det er \u00abmotstand\u00bb i ganglinjen fra terminalen og opp, men ikke ned. Mulige tiltak: H\u00f8ydeforskjellen f\u00e5r en ikke gjort noe med, men kvaliteten p\u00e5 gangaksene kan forbedres, jf. tiltak 26 i \u00abReparasjonstiltak p\u00e5 gangnettet i bydelsenteret Loddefjord\u00bb i Figur 5 Dette tiltaket inng\u00e5r til dels i detaljreguleringsplanen for nytt Frieda Fasmers minne sykehjem, men vil hovedsakelig h\u00e5ndteres i omr\u00e5dereguleringsplan for Loddefjord\u00e5sen. Tilkomst holdeplasser ved RV 555/ Ny Storvatnet terminal: Avstanden til holdeplasser langs Rv. 555 og fremtidig ny Storavatnet terminal er innenfor 800 m. Her er det lite h\u00f8ydeforskjell. Mulige tiltak: Tiltak 3, linjen nest lengst mot \u00f8st (\u00f8st for kirken) i \u00abReparasjonstiltak p\u00e5 gangnettet i bydelsenteret Loddefjord\u00bb, jfr. Figur 5, vil trolig kunne korte inn avstanden noe. Dette tiltaket inng\u00e5r ikke i hverken detaljreguleringsplanen for nytt Frieda Fasmers minne eller omr\u00e5dereguleringsplan for Loddefjord\u00e5sen slik den er avgrenset ved oppstart av planarbeidet. Innkorting av avstanden antas imidlertid \u00e5 v\u00e6re marginal. 2023-09-18 | Side 18 av 22 Oppdragsnr.:5178255 Versjon: 02 Tilkomst stamlinje 3: Det nye sykehjemmet ligger bra til med 450 m avstand til en av stamlinjene i Bergen, og med byttemulighet til stamlinjen fra blant annet Bergen sentrum og fra Loddefjord terminal. Dette gj\u00f8r at vi anser tilgjengeligheten fra de fleste steder i Bergen kommune, og s\u00e6rlig fra Bergen vest, til \u00e5 v\u00e6re god (jf. linjene som g\u00e5r innom terminalen). At linje 23 fra Straume g\u00e5r til Loddefjord terminal gj\u00f8r ogs\u00e5 at passasjerer fra Fjell/ Sund \u00d8ygarden lett vil kunne bytte til linje 3 p\u00e5 terminalen. Passasjerer fra Ask\u00f8y vil imidlertid m\u00e5tte bytte flere ganger for \u00e5 komme seg p\u00e5 linje 3. Her er det derfor stor sannsynlighet for at disse heller vil velge \u00e5 benytte bussholdeplass ved Rv. 555 / ny fremtidig Storavatnet terminal og g\u00e5 til sykehjemmet derfra. Mulige tiltak: En ny busslinje direkte fra Ask\u00f8y til Loddefjord terminal. Muligheten for \u00e5 f\u00e5 i stand slik busslinje vil dette planarbeidet i liten grad kunne p\u00e5virke. Oppsummert vurdering For \u00e5 v\u00e6re en B -virksomhet, jf. ABC- prinsippet, med lav bes\u00f8ksfrekvens og relativt lavt antall ansatte, vurderes kollektivdekningen som god. Det finnes noen mindre tiltak som vil kunne forbedre kollektivdekningen ytterligere. Tiltak som kan ivaretas gjennom omr\u00e5deregulering Loddefjord\u00e5sen synes realistiske \u00e5 f\u00e5 gjennomf\u00f8rt. Endring av busslinjer (jf. linje fra Ask\u00f8y til Loddefjord terminal) ligger utenfor dette prosjektet. 3.4 Parkeringsvirkemidler, ladestruktur og mulighet for sambruk Det legges opp til f\u00f8lgende parkeringsvirkemidler for \u00e5 f\u00e5 flere til \u00e5 g\u00e5, sykle/ bruke kollektivt: \u2022 Antall bilparkeringsplasser vil v\u00e6re iht. kommuneplanens bestemmelser, dvs. det anlegges f\u00e5 plasser (maksimalt 27 stk.) \u2022 Bilparkeringsplassene skal kun v\u00e6re for de bes\u00f8kende. De ansatte oppfordres til \u00e5 komme seg p\u00e5 jobb ved enten \u00e5 g\u00e5, sykle eller bruke kollektiv. I tillegg tilrettelegges alle bilparkeringsplasser i kjeller med mulighet for lading slik at bes\u00f8kende som kj\u00f8rer kan bruke elbil. Det tilrettelegges ogs\u00e5 for el-scootere (med lademuligheter). Det tilrettelegges dermed for at den kj\u00f8ret\u00f8ybruken som er tilknyttet sykehjemmet skal v\u00e6re s\u00e5 milj\u00f8vennlig som mulig. For at parkeringsrestriksjonene skal virke b\u00f8r de ansatte hindres i \u00e5 kunne parkere i n\u00e6romr\u00e5det. Det b\u00f8r: \u2022 Skiltes med \u00abParkering forbudt\u00bb langs Vadmyrveien \u2022 Skiltes med \u00abparkering kun for bes\u00f8kende\u00bb hos naboinstitusjonene (Haugatun og eksisterende Frieda Fasmers sykehjem). Dette b\u00f8r ses n\u00e6rmere p\u00e5 i omr\u00e5dereguleringsplan for Loddefjord\u00e5sen. Kommunen kan ogs\u00e5 selv ta disse grepene uavhengig av omr\u00e5dereguleringsplanen. Haugatun har stort sett bes\u00f8kende p\u00e5 dagtid (bes\u00f8kende til helsestasjon) mens det nye sykehjemmet vil ha hovedvekt av bes\u00f8kende p\u00e5 ettermiddag. Her kan det v\u00e6re en mulighet for sambruk (For 2023-09-18 | Side 19 av 22 Oppdragsnr.:5178255 Versjon: 02 eksisterende Frieda Fasmers sykehjem er fremtidig arealbruk enn\u00e5 ikke klarlagt). Muligheten for sambruk b\u00f8r unders\u00f8kes n\u00e6rmere i omr\u00e5dereguleringsplan for Loddefjord\u00e5sen. Sambruk vil ikke begrense transportbehovet, men begrense arealbruken knyttet til bilparkering slik at arealene kan brukes til andre behov og ressursene utnyttes bedre. 3.5 Oppsummering \u2013 begrense transportbehovet Begrensning av transportbehovet kan som nevnt i kap. 3.1 oppn\u00e5s gjennom: \u2022 \u00c5 tilrettelegge for gange og sykling \u2022 \u00c5 tilrettelegge for bruk av kollektiv \u2022 Parkeringsrestriksjoner \u00c5 tilrettelegge for gange og sykling: Det nye sykehjemmet vil ligge n\u00e6r store boligkonsentrasjoner og det er et relativt godt nett med gang/ sykkelveier til sykehjemmet fra de fleste retninger. Det ligger derfor godt til rette for \u00e5 g\u00e5 eller sykle til sykehjemmet. Av tiltakene som er lagt inn i planen er det anleggelse av sykkelparkeringsplasser med garderobetilbud som vurderes \u00e5 ha mest effekt. Utbedringen av kommunal del av Vadmyrveien vil bedre trafikksikkerheten og komforten for g\u00e5ende og syklende, men vil i liten grad gj\u00f8re at flere velger \u00e5 g\u00e5/ sykle. Det samme gjelder endringen av turveien p\u00e5 det relativt korte strekket forbi sykehjemmet til gatetun i stedet for turvei. De store, sammenhengende tiltakene vil m\u00e5tte sees p\u00e5 i omr\u00e5dereguleringsplanen for Loddefjord\u00e5sen. \u00c5 tilrettelegge for bruk av kollektiv: For \u00e5 v\u00e6re en B -virksomhet, jf. ABC- prinsippet, med lav bes\u00f8ksfrekvens og relativt lavt antall ansatte, vurderes kollektivdekningen som god. Det finnes noen mindre tiltak som vil kunne forbedre kollektivdekningen ytterligere. Tiltak knyttet til gangasker som kan ivaretas gjennom omr\u00e5deregulering Loddefjord\u00e5sen, synes realistiske \u00e5 f\u00e5 gjennomf\u00f8rt. Endring av busslinjer (jf. linje fra Ask\u00f8y til Loddefjord terminal) ligger utenfor dette prosjektet. Parkeringsrestriksjoner: Det anlegges f\u00e5 bilparkeringsplasser i det nye sykehjemmet og disse forbeholdes bes\u00f8kende. Alle bilparkeringsplasser i kjeller tilrettelegges ogs\u00e5 med mulighet for lading slik at bes\u00f8kende som kj\u00f8rer kan bruke elbil. For at parkeringsrestriksjonene skal virke b\u00f8r de ansatte hindres i \u00e5 parkere p\u00e5 de andre parkeringsplassene i n\u00e6romr\u00e5det. 2023-09-18 | Side 20 av 22 Oppdragsnr.:5178255 Versjon: 02 4 Universell utforming innenfor planomr\u00e5det Jf. kap. 3.2 har man i vedlegg til G\u00e5strategi Bergen: \u00abReparasjonstiltak for gangnettet i bydelsenteret Loddefjord\u00bb sett n\u00e6rmere p\u00e5 universell tilgjengelighet (i hovedsak stigning) for gangakser i n\u00e6romr\u00e5det til sykehjemmet og mulige forbedringer p\u00e5 dette gangvegnettet. I det f\u00f8lgende redegj\u00f8r vi for universell utforming innenfor forslaget til detaljreguleringsplan for Frieda Fasmers minne sykehjem. I hovedsak dreier dette seg om stigningsforhold. Detaljutforming som jevne og sklisikre overflater, niv\u00e5sprang, hvilemuligheter, m\u00f8blering og tilstrekkelig plass for passasje og adkomst, tilrettelegging for orientering mm kommer i neste fase av prosjektet. Da dette er et kommunalt prosjekt, s\u00e6rlig rettet mot personer med nedsatt funksjonsevne, er fokuset p\u00e5 universell utforming stort. H\u00e5ndbok V129 \u00abUniversell utforming av veger og gater\u00bb side 38 sier f\u00f8lgende om stigning: \u00abFor at man skal oppn\u00e5 universell utforming i sentrumsomr\u00e5der b\u00f8r ikke stigninger v\u00e6re st\u00f8rre enn 1:20, og p\u00e5 korte strekninger 1:12 (8,3 %) inntil 3 m. Utenfor sentrum kan det tillates stigning p\u00e5 1:12 eller unntaksvis 1:10\u00bb. TEK17 \u00a78-6 b sier at gangadkomst til byggverk med krav om universell utforming skal \u00abha stigning som ikke er brattere enn 1:15, unntatt for strekninger inntil 5,0 m som kan ha stigning som ikke er brattere enn 1:12\u00bb Innenfor reguleringsplanen har vi s\u00e6rlig f\u00f8lgende gangakser: \u2022 Kommunal vei Vadmyrveien m/ fortau: Denne har sitt bratteste omr\u00e5de helt i vest. Her stiger den med ca. 1:10. Deretter flater den noe ut f\u00f8r den faller med 1:12 ned mot nytt og eksisterende sykehjem. Langs Vadmyrveien er stigningen dermed i hovedsak ikke brattere enn 1:12, men unntaksvis 1:10. Dette ligger innenfor det som if\u00f8lge Statens vegvesen sin h\u00e5ndbok, kan aksepteres i omr\u00e5der utenfor sentrum, men er ikke ideelt. Dette er en eksisterende vei, og det ligger ikke til rette for \u00e5 endre stigningen. \u2022 Fortauet som leder inn mot gatetunet ved det nye sykehjemmet faller med 1:15. Gatetunet faller deretter med ca. 1:15 f\u00f8r det flater ut med ca. 1:20- 1:25 over torget. Dette er dermed innenfor kravene i TEK17. Stigningen p\u00e5 gangaksene ligger dermed innenfor det som etter regelverket kan aksepteres. 2023-09-18 | Side 21 av 22 Oppdragsnr.:5178255 Versjon: 02 5 Trygg varelevering Trygg varelevering og henting av avfall/ renovasjon er sikret gjennom l\u00f8sningen vist nedenfor. Varebilene og renovasjonsbilene (dimensjon lastebil L) kj\u00f8rer inn fra adkomstveien, via samme avkj\u00f8rsel som til parkeringskjeller, og inn p\u00e5 en lukket plass for varemottak. Her er det plass nok for bilene til \u00e5 rygge inn mot vareleveringsdelen og renovasjonsdelen av bygget. Her leveres varer og hentes avfall. Deretter svinger bilene rett ut igjen, ut p\u00e5 adkomstveien. Omr\u00e5det for varemottak vil bli lukket med en kort vegg mot nord og ellers vegetasjon o.l. De g\u00e5ende ledes via fortau vest for adkomstveien eller via en snarveg i parken noe lenger vest. P\u00e5 den m\u00e5ten hindres konflikter mellom de g\u00e5ende og varebilene/ renovasjonsbilene. Syklende kan velge \u00e5 bruke kj\u00f8rebanen eller fortau. Figur 10: Varelevering og renovasjon, Nytt Frieda Fasmers minne sykehjem. Innkj\u00f8ring (og rygging) \u00f8verst, utkj\u00f8ring nederst. Sporing for n\u00f8dvendige kj\u00f8ret\u00f8y, lastebil (L). 2023-09-18 | Side 22 av 22 "
}