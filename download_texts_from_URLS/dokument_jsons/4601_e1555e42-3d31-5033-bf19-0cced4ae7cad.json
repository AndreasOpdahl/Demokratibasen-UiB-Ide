{
  "dokument_id": "e1555e42-3d31-5033-bf19-0cced4ae7cad",
  "doc_type": "case_attachment",
  "kommune": 4601,
  "tittel": "Invitasjon til \u00e5 gi innspill til Innovasjons- og samskapingsutvalgets arbeid(2660842)",
  "url": "https://bergen.kommune.no/politikere-utvalg/api/fil/bk360/12461104/Invitasjon-til-a-gi-innspill-til-Innovasjons-og-samskapingsutvalgets-arbeid-2660842-",
  "tekst": "Alle landets kommuner og fylkeskommuner V\u00e5r ref: 25/1043 Dato: 2. april 2025 Invitasjon til \u00e5 gi innspill til Innovasjons- og samskapingsutvalgets arbeid Regjeringen oppnevnte 18. oktober 2024 Innovasjons- og samskapingsutvalget. Utvalget skal komme med innspill til hvordan vi i st\u00f8rre grad kan bruke innovasjon, teknologi og nye samarbeidsmodeller for \u00e5 sikre gode og b\u00e6rekraftige velferdstjenester, samt utrede nye muligheter og modeller for samskaping om velferd mellom kommuner, tjenesteut\u00f8vere, innbyggere, sivilsamfunn, ideelle akt\u00f8rer og n\u00e6ringslivet. Dere finner mer informasjon om mandat og utvalgets medlemmer p\u00e5: https://nettsteder.regjeringen.no/isu/ Utvalget har et bredt og omfattende mandat og utvalget \u00f8nsker \u00e5 f\u00e5 belyst de ulike temaene som mandatet reiser. Vi inviterer derfor et bredt utvalg av interessenter til \u00e5 komme med skriftlige innspill som interessentene mener er viktige og relevante for utvalgets arbeid. I tillegg er utvalget s\u00e6rlig interessert i \u00e5 f\u00e5 innspill om hva som oppleves som hovedutfordringene for \u00e5 fremme innovasjon og samskaping i utvikling av velferdstjenester? Og videre hvilke tiltak som er relevante/n\u00f8dvendig for \u00e5 m\u00f8te disse utfordringene? I tillegg \u00f8nsker vi tips om gode eksempler p\u00e5 vellykkede innovasjons- eller samskapingstiltak som kan tjene som inspirasjon eller modell for andre, gjerne med kilder som dokumenterer effekt. Skriftlige innspill kan sendes inn til postmottak@hod.dep.no (og merkes innspill til Innovasjons- og samskapingsutvalget). Frist for innspill er 29. fredag juni 2025. Avslutningsvis vil vi informere om at utvalget gjennomf\u00f8rer et innspillsverksted p\u00e5 konferansen Fremtidens kommuner i Arendal 12.-13. juni. Informasjon og p\u00e5melding til konferansen gj\u00f8res gjennom konferansens hjemmeside her: https://www.fremtidenskommuner.no/ Med vennlig hilsen Sandro Moe Melgalvis e.f. sekretariatsleder Per Gunnar Disch sekretariatsmedlem/Seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Utvalgets nettside: Innovasjons- og samskapingsutvalget "
}