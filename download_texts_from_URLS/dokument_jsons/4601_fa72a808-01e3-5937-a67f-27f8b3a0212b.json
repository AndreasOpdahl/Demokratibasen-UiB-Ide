{
  "dokument_id": "fa72a808-01e3-5937-a67f-27f8b3a0212b",
  "doc_type": "case_attachment",
  "kommune": 4601,
  "tittel": "Byr\u00e5dens vedtak av 12.03.2024",
  "url": "https://bergen.kommune.no/politikere-utvalg/api/fil/bk360/10469936/Byradens-vedtak-av-12-03-2024",
  "tekst": " Byr\u00e5d for byutvikling Fullmaktssak /24 Saksframstilling V\u00e5r referanse: 2023/258245-6 Bergenhus gnr 165 bnr 363 C. Sundts gate 65 Klage over avslag p\u00e5 s\u00f8knad om nybygg bolig - Bygg 2 Hva saken gjelder: Saken gjelder klage over avslag p\u00e5 s\u00f8knad om nybygg med en boenhet p\u00e5 79 m 2 BRA. Det ble gitt avslag i vedtak datert 05.10.2023 da en kom til at det ikke er grunnlag for \u00e5 dispensere fra arealform\u00e5let fra regulert byggegrense mot vei, arealform\u00e5let i reguleringsplanen, plan- og bygningsloven (pbl.) \u00a7 29-4 om avstand til nabogrense og KPA 2018 \u00a7 3.1 Plankrav, jf. pbl. \u00a7 19-2. Vedtaket ble p\u00e5klaget av Advokatfirmaet Landsvik & Larsen AS klager p\u00e5 vegne av tiltakshaver Nagelg\u00e5rden AS i brev datert 26.10.2023, og i supplerende brev datert 27.11.2023. Denne saken gjelder nybygg av bolig \u2013 bygg 2. Det er ogs\u00e5 s\u00f8kt om \u00e5 bygge et nytt bygg til, dette er omtalt som bygg 1 (saksnr. 2023/258242). Sakene b\u00f8r sees i sammenheng. Eiendommen omfattes av reguleringsplan ID 5240000 og er vist som spesialomr\u00e5de bevaring. KDP for sentrum viser den som Boligomr\u00e5de. KPA 2018 viser eiendommen som byfortettingssone BY1 og innenfor hensynssone; delvis r\u00f8d og gul sone for veist\u00f8y, konsesjonsomr\u00e5de fjernvarme, brannsmitteomr\u00e5de, luftkvalitet gul sone, b\u00e5ndlagt etter lov om kulturminner automatisk fredet bygrunn, hensynssone kulturmilj\u00f8 Trehusbebyggelse fra Nordnes til Sydnes og hensynssone kulturmilj\u00f8 Historisk sentrum, bestemmelsesomr\u00e5de # 4 og i Riksantikvaren sitt NB! Omr\u00e5de. Tiltaket krever dispensasjon fra KPA 2018 \u00a7 3.1 Plankrav, reguleringsplanen om regulert byggegrense og arealform\u00e5let gangvei / fortau, plan- og bygningsloven \u00a7 29-4 om avstand til nabogrense. Riksantikvaren uttaler den 14.06.2023 at tiltaket p\u00e5virker et automatisk fredet kulturminne, og at det derfor er n\u00f8dvendig med tillatelse for tiltaket etter kulturminneloven \u00a7 2. Det er behov for mer informasjon for \u00e5 ta stilling til dette. Vestland fylkeskommune v/ seksjon for kulturarv uttaler den 20.06.2023 at tiltaket ikke har vesentlige konsekvenser for regionale eller nasjonale kulturmilj\u00f8interesser over bakken, og tilr\u00e5der dispensasjon fra plankravet og arealform\u00e5let i reguleringsplanen. Det blir vist til at utformingen av byggene tar hensyn til omgivelsene og eldre bygninger i form, materialbruk og farge. Bergen brannvesen uttaler den 21.06.2023 at en ikke kan se at tiltaket vil begrense brannvesenets innsatsmulighet. Det vises likevel til at Bolig 1 oppf\u00f8res i et brannsmitteomr\u00e5de. Bygget er tenkt oppf\u00f8rt med avstand mindre enn 8 m fra nabobygg. Brannprosjekterende m\u00e5 iverksette tiltak som hindrer brannspredning mellom de 1 ulikebygningene. Det b\u00f8r ogs\u00e5 gj\u00f8res en vurdering p\u00e5 om tiltaket vil medf\u00f8re \u00f8kt fare for brannspredning i hensynssonen. Tiltaket m\u00e5 ikke v\u00e6re til hinder for evakuering av nabobygg. Bymilj\u00f8etaten uttaler den 28.06.2023 at en er negativ til bygging av b\u00e5de bygg 1 og bygg 2 n\u00e6rmere enn 12,5 m fra eksisterende veimidte. Tiltaket er plassert i regulert omr\u00e5de for gangveg/fortau og kommer i konflikt med veiinteressene p\u00e5 en m\u00e5te som er til hinder for fremtidig arealbehov for vegutbedring/fortau og drift og vedlikehold av vegen. Tiltaket er plassert sv\u00e6rt n\u00e6rme vei og veimur. Det er n\u00f8dvendig at Bymilj\u00f8etaten har mulighet og tilstrekkelig areal til \u00e5 drifte og vedlikeholde vegmuren. Byantikvaren uttaler den 29.06.2023 at en kan v\u00e6re positive til etablering av to mindre nybygg, p\u00e5 n\u00e6rmere angitte betingelser knyttet til materialbruk. BIR viser i uttalelse datert 18.11.2022 til plan- og bygningsloven \u00a7 12-7 pkt. 10, om at det m\u00e5 settes vilk\u00e5r om p\u00e5kobling og finansiering av p\u00e5kobling p\u00e5 bossnettet. Klagers anf\u00f8rsler: Klager anf\u00f8rer at kommunen feilaktig har lagt til grunn at nybygget har negative konsekvenser for kulturmilj\u00f8et og for mulighetene for vedlikehold av offentlig vei. Det m\u00e5 legges mer vekt p\u00e5 at s\u00f8knaden gjelder gjenoppbygging av historisk bebyggelse i Nagelg\u00e5rden. Hensynet til gjenoppbygging av det historiske bygningsmilj\u00f8et m\u00e5 veie tyngre enn ulempene knyttet til forvansket vedlikehold av kommunal vei og nabobebyggelse. Klager mener videre at kommunen har vektlagt irrelevante argument i vurdering av om dispensasjon kan bli gitt fra reguleringsplanens arealform\u00e5l. Gjenoppbyggingshensynet legges vekt p\u00e5 i dispensasjonsvurderingene, og at det er etablert forvaltningspraksis at kommunen skal legge vesentlig vekt p\u00e5 dette ved gjenoppbyggelse av eiendom etter brann eller annen uopprettelig skade. Det vises ogs\u00e5 til en uttalelse fra Sivilombudet. Det vises ellers til klagen i sin helhet. Fagetatens vurdering og anbefaling: Plan- og bygningsetaten som fagetat anbefaler at vedtaket opprettholdes. Klager viser til gjenoppbyggingshensynet og en uttalelse fra Sivilombudet. Det bemerkes at dette er et hensyn og en uttalelse som dreier seg om andre forhold, b\u00e5de rettslig og faktisk, enn i denne saken. For det f\u00f8rste handler uttalelsen seg om vilk\u00e5ret \u00abs\u00e6rlige grunner\u00bb i \u00a7 7 i den gamle bygningsloven av 1985. Uttalelsen ble gitt i en sak der eier hadde gjenoppbygget sj\u00f8boden sin etter at en h\u00f8ststorm hadde totalskadet bygget. Hensynet som Sivilombudet peker p\u00e5 gjennom gjenoppbyggingshensynet handler om rimelighetshensyn for eier. Dette gj\u00f8r seg ikke gjeldende i denne saken, da bygningene brant ned under 2. verdenskrig. Fagetaten opprettholder vurderingen om at det ikke er grunnlag for \u00e5 dispensere fra den regulerte byggegrensen mot vei og arealform\u00e5let gangvei/fortau, jf. pbl. \u00a7 19-2. I denne vurderingen kan det ikke legges vekt p\u00e5 klagers anf\u00f8rsel om at tiltaket er en gjenoppbygging av et historisk bygningsmilj\u00f8. Bergen har endret seg mye siden den gang og det er rent faktisk ikke mulig \u00e5 gjenoppbygge det som gikk tapt i brannen under krigen. Tomten har st\u00e5tt tom etter krigen, og utviklingen som har skjedd etter dette har f\u00f8rt til at det her skal v\u00e6re vei og fortau. Det m\u00e5 legges vekt p\u00e5 ulempen det er at vedlikehold av eksisterende vei og veimur vil bli sv\u00e6rt vanskeliggjort dersom det blir gitt dispensasjon. Nybygg, som ikke er kopi, gjenoppreisning eller tilbakef\u00f8ring av kulturverneverdige bygg, b\u00f8r derfor ikke bli tillatt p\u00e5 bekostning av vedlikehold av vei og veimur i omr\u00e5det. Omr\u00e5det har ogs\u00e5 verdi som gr\u00f8ntomr\u00e5de, og arealform\u00e5let tilsier at det skal v\u00e6re tilgjengelig for alle. Arealet er pent opparbeidet og er tilgjengelig for allmennheten. Det er mye g\u00e5trafikk i omr\u00e5det, b\u00e5de av byens beboere og turister. Bergens korteste gate \u00abBekketomten\u00bb som ligger rett bak den \u00e5pne plassen der det n\u00e5 s\u00f8kes oppf\u00f8rt to nye eneboliger. Det er derfor klart at det \u00e5 bygge igjen dette \u00e5pne omr\u00e5det til fordel for to nye eneboliger vil vesentlig tilsidesette arealform\u00e5lets hensyn. 2 Videre opprettholder fagetaten vurderingen om at det ikke er grunnlag for \u00e5 dispensere fra KPA 2018 \u00a7 3.1 Plankrav, jf. pbl. \u00a7 19-2. Det er i dag opparbeidet et fint uteomr\u00e5de som skaper et luftig rom der det n\u00e5 s\u00f8kes om \u00e5 bygge to nye bygg. N\u00e6romr\u00e5det har ogs\u00e5 endret seg mye siden krigen. Det at det ikke er bygget p\u00e5 eiendommen igjen etter brannen, kan ikke tilsi at det skal sees bort fra plankravet. Den manglende utnyttelsen av tomten etter brannen, kan tilsi at det ikke har v\u00e6rt et behov eller et \u00f8nske om \u00e5 ha to eneboliger p\u00e5 denne tomten, og at dette derfor m\u00e5 avklares gjennom planarbeid. I en planprosess kan en gj\u00f8re andre avklaringer enn i en byggesak, og slike avklaringer er s\u00e6rlig viktige og n\u00f8dvendige n\u00e5r det er sp\u00f8rsm\u00e5l om \u00e5 dispensere fra plankravet i et sentrumsomr\u00e5de i Bergen med kulturminneverdige bygg som vil bli p\u00e5virket av oms\u00f8kt tiltak. Det er videre i gjeldende reguleringsplan tegnet inn at omr\u00e5det er tilgjengelig for allmennheten, og nabovarselet har f\u00f8rt til engasjement fra naboer som ikke \u00f8nsker to nye eneboliger bygget her. Fagetaten opprettholder ogs\u00e5 vurderingen om at det ikke er grunnlag for \u00e5 dispensere fra pbl. \u00a7 29-4 om avstand til nabogrense, jf. pbl. \u00a7 19-2. I denne saken er bevaring av eksisterende kulturminner og verneverdige bygg av overordnet betydning, og hvor avstandskravet spiller en viktig rolle b\u00e5de for mulighet for vedlikehold og for brannsikkerheten. Det foreligger ikke en konkret og tydelig plan for brannsikkerhet, og med tanke p\u00e5 hvor tett det her s\u00f8kes bygget opp mot verneverdige bygg, har en ikke forutsetning for \u00e5 si at hensyn til brannsikkerhet ikke blir vesentlig tilsidesatt med en dispensasjon. Det vises ellers til fagetatens notat datert 04.12.2023 i sin helhet. Byr\u00e5dens vurdering og konklusjon: Byr\u00e5den har vurdert saken og er kommet til at klagen kan tas til f\u00f8lge. Innledningsvis bemerkes det at byr\u00e5den tiltrer fagetatens vurderinger om at gjenoppbyggingshensynet ikke kan tillegges s\u00e6rlig vekt i denne saken. Som fagetaten skriver baserer gjenoppbyggingshensynet seg p\u00e5 en rimelighetsvurdering for tiltakshaver, noe som ikke gj\u00f8r seg gjeldende i dette tilfellet da bygningene som engang stod p\u00e5 eiendommen brant ned under andre verdenskrig. Byr\u00e5den mener at det er grunnlag for \u00e5 dispensere fra KPA 2018 \u00a7 3.1 Plankrav, jf. pbl. \u00a7 19- 2. Det fremg\u00e5r av pbl. \u00a7 19-2 andre ledd at: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene\u00bb. Plankravet skal sikre en bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Byr\u00e5den mener at disse hensynene ikke vil bli \u00abvesentlig tilsidesatt\u00bb ved at det dispenseres, jf. pbl. \u00a719-2. I vurderingen legges det stor vekt p\u00e5 at tiltaket etableres uten parkeringsplasser, slik at det vil f\u00e5 begrenset p\u00e5virkning p\u00e5 infrastrukturen i omr\u00e5det. Det legges ogs\u00e5 vekt p\u00e5 at eiendommen ligger sentralt plassert i Bergen sentrum, med kort avstand til alle funksjoner. Ettersom eiendommen ligger i et omr\u00e5de med kulturell verdi og har det stor betydning at Byantikvaren har uttalt seg positivt. Vestland Fylkeskommune vurderer at tiltaket ikke har vesentlige negative konsekvenser for regionale eller kulturmilj\u00f8interesser over bakken, og en kan anbefale dispensasjon. Byr\u00e5den mener videre at fordelene med \u00e5 dispensere fra plankravet er \u00abklart st\u00f8rre enn ulempene\u00bb, jf. pbl. \u00a7 19-2. I relasjon til plankravet mener byr\u00e5den at tiltaket er av et begrenset omfang som ikke vil f\u00e5 betydelige konsekvenser for de hensyn som plankravet skal ivareta. Fordelene er at det kan etableres familieboliger i sentrum p\u00e5 en relativt sk\u00e5nsom m\u00e5te. 3 Videre mener byr\u00e5den at det er grunnlag for \u00e5 dispensere fra byggegrensen mot vei, samt fra arealform\u00e5let gangvei/fortau. Hensynene bak byggegrensen og arealform\u00e5let er at det sikres tilstrekkelig areal til veivedlikehold, samt utvidelse. Arealform\u00e5let gangvei skal sikre allmennheten mulighet for ferdsel. Byr\u00e5den mener at hensynene, ikke vil bli \u00abvesentlig tilsidesatt\u00bb ved at det dispenseres, jf. pbl. \u00a7 19-2. Bildet under til venstre viser arealform\u00e5let gangvei/fortau. Som plankartet viser skaper de oransje feltene gangforbindelser og tverrpassasjer innenfor det lille omr\u00e5det. Som situasjonsplanen under til h\u00f8yre viser, s\u00e5 skal trappen fra hovedgaten og ned til omr\u00e5det bevares, og det samme gjelder tverrpassasjen mellom bnr 534 og bnr 538. Det vil dermed fortsatt v\u00e6re gode muligheter for passasje og tilkomst. Byr\u00e5den mener derfor at en eventuell tilsidesettelse av hensynene bak arealform\u00e5let ikke er \u00abvesentlig\u00bb. Byr\u00e5den ser at det taler mot \u00e5 dispensere fra byggegrense mot vei at Bymilj\u00f8etaten har uttalt seg negativ. Byr\u00e5den mener likevel at h\u00f8ydeforskjellen mellom veien og eiendommen p\u00e5 rundt to meter, bidrar til rom for vedlikehold. Byr\u00e5den finner likevel grunn til \u00e5 stille som vilk\u00e5r at tiltaket ikke m\u00e5 komme i konflikt med vedlikehold av veien. Det er stilt avdempende vilk\u00e5r for \u00e5 motvirke ulempene tiltaket kan gi. Fordelene er at det kan gjennomf\u00f8res fortetting med bolig i sentrum p\u00e5 en relativt sk\u00e5nsom m\u00e5te. Videre er byr\u00e5den av den oppfatning at det er grunnlag for \u00e5 dispensere fra pbl. \u00a7 29-4 om krav om 4 m avstand til nabogrense for plassering av bolig inntil 0,7 og 0,9 m fra nabogrense, jf. pbl. \u00a7 19-2. Bestemmelsen om avstand til nabogrense skal ivareta hensyn som brannsikkerhet, lys og luft mellom eiendommer, samt \u00e5 regulere st\u00f8rrelse p\u00e5 bebyggelse. Byr\u00e5den mener at disse hensynene ikke vil bli \u00abvesentlig tilsidesatt\u00bb ved at det dispenseres. Det er rundt 0,7 og 0,9 m avstand mellom det oms\u00f8kte huset og boligen p\u00e5 naboeiendommen, noe som bidrar til \u00e5 sikre at begge kan vedlikeholde husene. Omr\u00e5det er allerede tett bebygget. Byr\u00e5den vil fremheve at brannsikkerhet er sv\u00e6rt viktig, b\u00e5de generelt, men ogs\u00e5 med tanke p\u00e5 kulturminneverdiene som finnes i omr\u00e5det. Brannvesenet har uttalt at tiltaket ikke vil begrense innsatsmuligheten. Det er imidlertid uttalt at brannprosjekterende m\u00e5 iverksette tiltak som hindrer brannspredning, samt at det b\u00f8r gj\u00f8res en vurdering av om tiltaket vil medf\u00f8re \u00f8kt fare for brannspredning. Byr\u00e5den finner derfor grunn til \u00e5 stille vilk\u00e5r om tiltak mot brannspredning mellom byggverk, jf. byggteknisk forskrift (TEK17) \u00a7 11-6, og at dette gjennomf\u00f8res og godkjennes av brannvesenet f\u00f8r det kan gis igangsettingstillatelse. Videre stilles det vilk\u00e5r om tiltaket ikke m\u00e5 v\u00e6re til hinder for evakuering av nabobygg. Form\u00e5lsbestemmelsen i pbl. \u00a7 1-1 viser at pbl. skal fremme b\u00e6rekraftig utvikling, sikre medvirkning, vurdere virkninger for milj\u00f8 og samfunn samt sikre \u00e5penhet. Etter 4 gjennomgangen av dispensasjonsvurderingene, kan ikke byr\u00e5den se at hensynene som form\u00e5lsparagrafen skal ivareta blir vesentlig tilsidesatt. Byr\u00e5den er etter dette kommet til at de rettslige vilk\u00e5rene for \u00e5 dispensere er oppfylt, jf. pbl. \u00a7 19-2, andre ledd. Etter pbl. \u00a7 19-2, f\u00f8rste ledd er det da opp til forvaltningens frie skj\u00f8nn om det skal dispenseres, jf. formuleringen om at kommunen \u00abkan\u00bb gi varig eller midlertidig dispensasjon. I dette tilfellet er byr\u00e5den av den oppfatning at det kan gis dispensasjon. Byr\u00e5den mener at tiltaket innehar gode visuelle kvaliteter, jf. pbl. \u00a7 29-2. Tiltaket har tatt opp i seg omr\u00e5dets egenart og videref\u00f8rer dette p\u00e5 en god m\u00e5te. Det stilles likevel vilk\u00e5r om at materialbruken Byantikvaren peker p\u00e5 benyttes for tiltaket (Nederst i uttalelsen). BIR har gitt uttalelse i saken hvor det fremg\u00e5r at en ber om at et stilles vilk\u00e5r om at det med hjemmel i pbl. \u00a7 12-7 stilles vilk\u00e5r om at tiltakshaver finansierer p\u00e5kobling til bossnettet. Det er utbygget bossnett i omr\u00e5det. Det stilles som vilk\u00e5r for tillatelsen at bolig 1 og 2 kobles til bossnettet, jf. Forskrift om h\u00e5ndtering av husholdningsavfall, Bergen \u00a7 3.2. Byr\u00e5den tar klagen til f\u00f8lge. Vedtakskompetanse: Byr\u00e5d for byutvikling har generell myndighet til \u00e5 fatte beslutninger som ikke er av prinsipiell betydning, jf. byr\u00e5dssak 1282/23. Alle beslutninger som er av prinsipiell betydning legges frem for byr\u00e5det. Byr\u00e5d for byutvikling fatter f\u00f8lgende vedtak: 1. Plan- og bygningsetatens vedtak datert 05.10.2023 oppheves i medhold av forvaltningslovens \u00a7 33, andre ledd. 2. I medhold av plan- og bygningsloven \u00a7 19-2 gis det dispensasjon fra KPA 2018 \u00a7 3.1 Plankrav, reguleringsplanen om regulert byggegrense og arealform\u00e5let gangvei / fortau, plan- og bygningsloven \u00a7 29-4 om avstand til nabogrense p\u00e5 vilk\u00e5r f\u00f8lgende vilk\u00e5r: a. Det stilles vilk\u00e5r om tiltak mot brannspredning mellom byggverk jf. byggteknisk forskrift \u00a7 11-6. Det m\u00e5 innsendes en redegj\u00f8relse til brannvesenet for godkjenning f\u00f8r igangsettingstillatelse, og anbefalte tiltak skal gjennomf\u00f8res. b. Tiltaket m\u00e5 ikke v\u00e6re til hinder for evakuering av nabobygg. c. Tiltaket m\u00e5 ikke komme i konflikt med vedlikehold av veien. d. Materialbruken Byantikvaren peker p\u00e5 benyttes for tiltaket (punktliste nederst i uttalelsen). e. Boligen skal kobles til bossnettet. f. Dokumentasjonen som etterlyses her skal innsendes f\u00f8r det kan gis igansettingstillatelse. 3. I medhold av plan- og bygningsloven \u00a7\u00a7 20-1 og 21-4 gis det rammetillatelse til oms\u00f8kte tiltak. 4. Det overlates til Plan- og bygningsetaten \u00e5 utferdige den endelige rammetillatelsen med en vurdering av ytterligere n\u00f8dvendige vilk\u00e5r. 5. Klagen tas til f\u00f8lge. 5 Dato: 12. mars 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 04.12.2023 med f\u00f8lgende vedlegg: 1. Oversiktskart 2. Oversiktsfoto 3. Skr\u00e5foto 4. Situasjonsplan 5. Klage datert 26.10.23 og supplerende klage datert 27.11.2023 6. Avslag datert 05.10.2023 7. Uttalelser fra andre myndigheter 8. Tegninger 9. Nabomerknader 10. S\u00f8knad datert 19.04.2023 6 "
}