{
  "dokument_id": "b6938a31-c2c8-56dd-baf2-fc514f5f5213",
  "doc_type": "case_presentation",
  "kommune": 4601,
  "tittel": "Kommunal forkj\u00f8psrett til leieg\u00e5rder - Rogagaten 26, gnr. 158 bnr. 250 snr. 2 ",
  "url": "https://bergen.kommune.no/politikere-utvalg/api/fil/bk360/11666198/Framstilling-Kommunal-forkjopsrett-til-leiegarder-Rogagaten-26-gnr-158-bnr-250-snr-2-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/162311-8 Kommunal forkj\u00f8psrett til leieg\u00e5rder - Rogagaten 26, gnr. 158 bnr. 250 snr. 2 Hva saken gjelder: Omnivalent Holding AS (selger) har inng\u00e5tt avtale med Borettslaget Rogagaten 26 vedr\u00f8rende overdragelse av 100% av aksjene i Tr\u00e6et AS, som eier eiendommen gnr 158 bnr 250 snr 2 Rogagaten 26, i Bergen kommune. Det er videre inng\u00e5tt avtale mellom Borettslaget Rogagaten 26 og Tr\u00e6et AS om fusjon. Eiendomsverdien som er lagt til grunn for kj\u00f8pet av selskapet er kr 19 890 000,-. Eiendommen er seksjonert i en n\u00e6ringsseksjon og en samleseksjon for bolig som inneholder seks boliger. Som f\u00f8lge av at mer enn halvparten av bruksarealet er innredet til beboelse og leieg\u00e5rden inneholder minst fem boliger, utl\u00f8ses kommunal forkj\u00f8psrett, jf. lov om kommunal forkj\u00f8psrett for leieg\u00e5rder (\u00ableieg\u00e5rdsloven\u00bb) \u00a7\u00a7 1 og 2. I henhold til leieg\u00e5rdsloven skal en samleseksjon for boliger, som oppfyller ovennevnte krav, ogs\u00e5 regnes som en leieg\u00e5rd. Av melding om overdragelse mottatt 04.10.2024 fremg\u00e5r det at alle boligene er utleid. Boligkontoret har ikke mottatt tilbakemelding fra et flertall av leietakerne om at det er \u00f8nskelig at kommunen skal benytte seg av forkj\u00f8psretten. Saken har v\u00e6rt p\u00e5 h\u00f8ring hos byr\u00e5dsavdeling for barnevern, sosiale tjenester og mangfold (BBSM) og Studentsamskipnaden p\u00e5 Vestlandet (Sammen). BBSM har i uttalelse datert 31.10.2024 anbefalt at forkj\u00f8psretten ikke benyttes i dette tilfellet. Boligkontoret har ikke mottatt tilbakemelding fra Studentsamskipnaden p\u00e5 Vestlandet (Sammen). Fagetatens vurdering og anbefaling: Konklusjonen etter en samlet vurdering er at det ikke foreligger grunn for kommunen \u00e5 benytte forkj\u00f8psretten i dette tilfellet. Byr\u00e5dens vurdering og anbefaling/konklusjon: Byr\u00e5den slutter seg til de vurderingene som er gjort i fagnotat fra Boligkontoret datert 22. november 2024 om at Bergen kommune ikke gj\u00f8r forkj\u00f8psretten gjeldende i henhold til \u00a7 3 i lov om kommunal forkj\u00f8psrett til leieg\u00e5rder, ved overdragelse av eiendommen Rogagaten 26, gnr 158, bnr 250, snr 2. Vedtakskompetanse: Byr\u00e5dets fullmakter som kollegium - fastsatt av byr\u00e5det 22.04.21 i sak 1119-21: Byr\u00e5det treffer avgj\u00f8relser om ikke \u00e5 gj\u00f8re bruk av kommunal forkj\u00f8psrett i henhold til lov om kommunal forkj\u00f8psrett til leieg\u00e5rder. 1 Byr\u00e5d for barnevern, sosiale tjenester og mangfold innstiller til byr\u00e5det \u00e5 fatte f\u00f8lgende vedtak: Bergen kommune gj\u00f8r ikke forkj\u00f8psretten gjeldende i henhold til \u00a7 3 i lov om kommunal forkj\u00f8psrett til leieg\u00e5rder, ved overdragelse av eiendommen Rogagaten 26, gnr 158, bnr 250, snr 2. Dato: 18. desember 2024 Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: Fagnotat - Kommunal forkj\u00f8psrett Gnr 158 bnr 250 snr 2 Rogagaten 26 Melding om overdragelse av leieg\u00e5rd (sladdet) Uttalelse fra BBSM om kommunal forkj\u00f8psrett - Rogagaten 26 2 "
}