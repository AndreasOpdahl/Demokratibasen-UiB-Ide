{
  "dokument_id": "09ea23bf-c766-56a2-8974-f05d34e4295c",
  "doc_type": "case_attachment",
  "kommune": 5501,
  "tittel": "20 Notat barn og unge",
  "url": "https://innsyn.tromso.kommune.no/application/getMoteDokument?dokid=2001897985",
  "tekst": "Notat \u2013 Barn og unge Detaljregulering - Solneset Plid 1939 Supplerende utredning og vedlegg til Planbeskrivelse Dato: 18.09.2024 Revidert: Planlegger: Forslagsstiller: AT Arkitektur BoNord AS 1 1.0 SAMMENDRAG 3 N\u00d8KKELOPPLYSNINGER/FAKTAARK 4 2.0 BARN OG UNGES OPPVEKSTSVILK\u00c5R 5 2.1 Lekeplasser og uteoppholdsarealer 5 2.2 St\u00f8y 15 2.3 Sol og skyggeforhold 16 2.4 Trygg skolevei og sosial infrastruktur 17 4.0 KONKLUSJON 21 2 1.0 SAMMENDRAG Dette dokumentet oppsummerer konsekvenser for barn og unge tematisk, basert p\u00e5 planforslaget. Planforslaget foresl\u00e5r en ny bebyggelsesstruktur sammenliknet med vedtatt omr\u00e5deregulering. Endringer fra omr\u00e5deplanen har sin forankring i innspill fra folkevalgte organ og planprosessen. Planforslaget fjerner anslagsvis 1km internveg i omr\u00e5det og etablerer st\u00f8rre bilfrie omr\u00e5der. Det foresl\u00e5s en variert bebyggelsesstruktur med b\u00e5de lavere familieorienterte bygg og leilighetsbygg innenfor to tydelig definerte \u00abkvartaler\u00bb som deler p\u00e5 infrastruktur i form av samferdselsinfrastruktur og uteoppholdsarealer. Forholdene har blitt analysert b\u00e5de temabasert og som en overordnet vurdering av planforslagets kvaliteter. Disse temaene har ogs\u00e5 dannet grunnlaget for en n\u00e6r og god dialog med byplanavdelingen i Troms\u00f8 kommune gjennom hele planleggingsprosessen. Det har ogs\u00e5 v\u00e6rt dialog med Bydelsr\u00e5det i Hamna. Forslagsstiller vurderer at forholdene knyttet til Barn&Unge er gode, b\u00e5de funksjonelt innenfor planomr\u00e5dets disponering av bebyggelse og landskapsrom, samt for byomr\u00e5det som helhet. Planforslaget f\u00f8lger opp b\u00e5de KPS, KPA og flere tema i handlings og \u00f8konomiplanen og vurderes \u00e5 gi gode rammebetingelser for arbeidet med samfunnsm\u00e5l i byomr\u00e5det Hamna. 3 N\u00d8KKELOPPLYSNINGER/FAKTAARK Kommune Troms\u00f8 kommune (5401) Adresse Solneset Gjeldende planstatus Bolig/ n\u00e6ring PlanID 1939 Forslagsstiller BoNord Forslagstillers plankonsulent AT Arkitektur Konsekvensutredningsplikt Nei 4 2.0 BARN OG UNGES OPPVEKSTSVILK\u00c5R 2.1 Lekeplasser og uteoppholdsarealer Gr\u00f8ntstruktur, overordnet Planomr\u00e5det er del av en omr\u00e5deplan for arealer over Solneset skole og barnehage i Troms\u00f8 Kommune. Innenfor omr\u00e5deplanen er det vedtatt utbygging av felt A1 og A2 med tilh\u00f8rende leke og uteoppholdsarealer. Planen ligger i overgangen mellom bebyggelsesomr\u00e5det Solneset og gr\u00f8ntarealer i Troms\u00f8marka. Omr\u00e5deplanen gir utbyggingsrett for veganlegget slik det er vist i omr\u00e5deplanen, men i prosessen har forslagsstiller blitt anmodet om \u00e5 komprimere fotavtrykket til planen vesentlig. Dette har gjort at store deler som opprinnelig er avsatt til boligform\u00e5l og samferdselsform\u00e5l har blitt gr\u00f8ntform\u00e5l og uteopphold. Det er samlet sett fjernet betydelige mengder kj\u00f8reveg innenfor omr\u00e5det. Privat uteoppholdsarealer Private uteoppholdsarealer tilknyttet den enkelte boenhet l\u00f8ses som private balkonger, alternativt som mindre avskjermete arealer inntil boenheter p\u00e5 f\u00f8rste plan i boligbebyggelsen. Felles uteoppholdsarealer Uteoppholdsarealer i planen er delt to ulike niv\u00e5er. Randsonen av planen tilbyr naturbasert str\u00f8ks og kvartals-lek med stier og uteopphold. Denne sonen har lettere tiltak av hensyn til natur og friluftsliv. Den indre delen av omr\u00e5det mellom bebyggelsen tilbyr mer tilrettelagte og bearbeidede lekeplasser knyttet til interne gangveger i omr\u00e5det og vil ha en sterkere grad av bearbeiding. Hensikten med todelingen er \u00e5 skape tydelige soner for tilrettelegging til uteopphold, der Troms\u00f8marka representerer det tredje niv\u00e5et med et omfattende areal for friluftsliv og rekreasjon sommer som vinter. Uteoppholdsarealer og lekeplasser Det er gitt kvantitative krav til uteopphold og lekeplasser i kommuneplanens areadel. De kvantitative kravene er videre p\u00e5f\u00f8rt kvalitative krav, vurderingstemaer og retningslinjer. Dette gjennom \u00a7\u00a7 4.2 og 4.3. Forholdet til disse kravene er beskrevet og vurdert under samt i planens vedlagte OSG-plan. Det er totalt sett avsatt ca. 27.500 kvm tilgjengelig uteoppholdsareal i differensierte kategorier innenfor planomr\u00e5det. Det planskapte behovet iht. KPA er ca. 10.000m2 mindre enn det som er avsatt. Omfanget av areal til lek og uteopphold er i denne planen sammenliknet med andre tilsvarende boligutbygginger med tilsvarende omfang boliger, -betydelig h\u00f8yere. Ill. 2.1 Oppsummerende tabell hentet fra Illustrasjonsprosjektfolder. Uteoppholdsarealer er organisert i to ulike \u00abhovedgrep\u00bb. Randsonen av planen tilbyr naturbasert str\u00f8ks og kvartals-lek med stier og uteopphold, mens den indre delen har mer bearbeidet terreng og flere installasjoner og tiltak. Den ytre sonen har lettere tiltak og terrengbearbeiding av hensyn til natur og friluftsliv. I innledende fase \u00f8nsket Troms\u00f8 Kommune og forslagsstiller \u00e5 etablere en str\u00f8kslekeplass i tilknytning til Solneset skole. Gjennom planprosessen ble det besluttet at det planskapte behovet 5 for str\u00f8kslekefunksjoner b\u00f8r etableres som en naturlekeplass i overgangen til Troms\u00f8marka i randsonen av planomr\u00e5det. Planomr\u00e5det hjemler f\u00f8lgelig str\u00f8kslek p\u00e5 denne lokaliteten som ogs\u00e5 i dag brukes som lekeomr\u00e5de spesielt p\u00e5 vinterstid. Tilrettelegging med sti og tiltak i skogen vil supplere vinterbruken med tilrettelegging ogs\u00e5 sommerstid. Omr\u00e5dene i den natur-pregede delen av uteoppholdsarealene vil bli benyttet av b\u00e5de barn og unge, samt av \u00f8vrig befolkning til fritidssyssler, lek og rekreasjon. For \u00e5 \u00f8ke graden av likestilling for innbyggere er det foresl\u00e5tt \u00e5 etablere en \u00abgr\u00f8nn ring\u00bb i form av en natursti som binder sammen tiltak i omr\u00e5det. Det er henvist til et prosjekt i Bergen der tilgjengelighet er tydelig merket i et naturomr\u00e5de. Etablering av tursti vurderes som et gunstig tiltak for \u00e5 tilgjengeliggj\u00f8re naturbaserte opplevelser for innbyggere i omr\u00e5det og f\u00f8lgelig bidra til \u00e5 likestille brukere. Ved at planomr\u00e5det bygges ut med veger og gangveger sikres ogs\u00e5 en gunstigere adkomst til skil\u00f8ypa ved at man kan g\u00e5 til fots gjennom planomr\u00e5det og n\u00e5 skil\u00f8yper og turl\u00f8yper i marka. Terrenget i den indre delen av planomr\u00e5det vil ved utbygging p\u00e5virkes av graveskr\u00e5ninger og st\u00f8rre tiltak i form av utgravinger til parkeringskjellere og annen infrastruktur. Dette vil gj\u00f8re at omr\u00e5dene mellom bebyggelsen i st\u00f8rre grad vil v\u00e6re et menneskeskapt landskap for lek og uteopphold som f\u00f8lger alle krav til tilgjengelighet og opparbeiding. Ved at det er et sammenhengende gang/stinettverk i omr\u00e5det som binder sammen majoriteten av de opparbeidede lekeplassene, sikres god adkomst og tilgjengelighet mellom disse. . Hensikten med todelingen er \u00e5 skape tydelige soner for tilrettelegging til uteopphold, der Troms\u00f8marka representerer det tredje niv\u00e5et med et omfattende areal for friluftsliv og rekreasjon sommer som vinter. Ill. Utomhusplan. 6 Ill. 2.3 Prinsipiell oversikt over bebyggelse og planomr\u00e5dets uteoppholdsarealer og basen. (bildet er rotert) Ill. 2.3 Fra n\u00e6rlek i vestre del. N\u00e6rlekeplasser N\u00e6rlekeplasser er plassert i tilknytning til boligene, da gjerne i n\u00e6rhet til inngangspartier eller gangstier. Lekeplassene er plassert maksimalt 50m fra bolig. Flere n\u00e6rlekeplass-arealer vil samles i st\u00f8rre lekeplasser for mindre barn. For vestre del av planomr\u00e5det ligger lekeplasser plassert i st\u00f8yskygge fra flyst\u00f8y. For \u00f8stre del av planomr\u00e5det er n\u00e6rlekeplasser plassert i n\u00e6rhet til inngangspartier mellom de ulike byggene. For feltet i s\u00f8r\u00f8st er n\u00e6rlekeplasser foresl\u00e5tt etablert i vest. Dette for at lekearealer skal ha best mulig tilgjengelighet og realiseres samtidig med tilst\u00f8tende kvartalslekeplass. 7 Ill. 2.3 Utsyn mot kvartalslek fra vestre tun. Kvartalslek og disponibelt uteopphold. Kvartalslek er planlagt og plassert i prosjektets allmenning som g\u00e5r nord-s\u00f8r gjennom planomr\u00e5det. Dette omr\u00e5det vil ha en \u00e5pen overvannstrase som i perioder av \u00e5ret vil ha vann som kan v\u00e6re del av lek og uteoppholdskonseptet. Lekeplassene ligger sentralt slik at de blir felles for hele planomr\u00e5det og ligger i tilknytning til to gangtraseer som sikrer tilgjengelighet fra ulike sider. Ill. 2.3 Utsyn mot disponibelt uteopphold som ikke benyttes til planskapte behov. I tilknytning til kombinasjonsform\u00e5let i planomr\u00e5det som plankonsulent foresl\u00e5r \u00e5 bruke til et nabolagshus, er det ogs\u00e5 et omfattende uteoppholdsareal. Dette arealet brukes ikke til \u00e5 l\u00f8se planskapte behov. Det er likevel entydig at planen hjemler plassering og uterom p\u00e5 dette omr\u00e5det. Troms\u00f8 Kommune har ikke klart \u00e5 gi noen avklaring p\u00e5 hvilken bruk nabolagshuset skal ha. Ved at det som vises som disponibelt areal ikke brukes til \u00e5 l\u00f8se planskapte behov, - sikres en fleksibilitet for form\u00e5let i dette bygget. Plankonsulent anbefaler av reisekjeder ikke \u00e5 benytte dette til barnehageform\u00e5l men denne avklaringen har som nevnt ikke v\u00e6rt mulig \u00e5 f\u00e5 fra Troms\u00f8 Kommune. 8 Sol/skyggestudie som viser tilfang av sol p\u00e5 den s\u00f8rvendte lekeplassen p\u00e5 sen kveld August/april 18:00. Str\u00f8kslek Str\u00f8kslek er planlagt etablert som en naturlekeplass i s\u00f8r av planomr\u00e5det. Str\u00f8kslekeplassen var ved planoppstart diskutert lokalisert til planomr\u00e5dets form\u00e5l for offentlig/privat tjenesteyting n\u00e6rt Solneset skole, men p\u00e5 grunn av manglende avklaringer knyttet til skolebehovsplaner og fremtidig bruk av dette omr\u00e5det, ble det gitt tilbakemelding om at lokalisering av str\u00f8kslekeplass b\u00f8r skje i n\u00e6rhet til Troms\u00f8marka. Lokalisering n\u00e6rt solneset skole ble forventet \u00e5 forsterke str\u00f8kslekeplassens rolle p\u00e5 bydelsniv\u00e5, mens den ved plassering lengre inn i planomr\u00e5det blir mindre tilgjengelig. Samtidig representerer dette en tilrettelegging og tilgjengeliggj\u00f8ring av naturlek for en bredere brukergruppe som kan n\u00e5 dette omr\u00e5det med gangveger, og etablerte tiltak i naturen. Som en alternativ adkomst for funksjonsfriske, er det foresl\u00e5tt \u00e5 etablere en \u00abgr\u00f8nn ring\u00bb i randsonen av marka. Denne ringen g\u00e5r gjennom et variert terreng og er derfor mindre tilgjengelig enn arealene som er avsatt til str\u00f8kslek i uteromsplanen. De vurderes likevel \u00e5 ha merverdi i form av \u00e5 tilby en naturbasert ferdsel i marka. Langs stien er intensjonen \u00e5 etablere mindre tiltak i naturen for lek, rekreasjon og opphold, som eksempelvis husker, benker og andre mindre tiltak. Str\u00f8kslekeplassen med tilh\u00f8rende sti har til hensikt \u00e5 konsentrere bruken av naturomr\u00e5dene til omr\u00e5dene rundt stien. Dette var et grep som i dialog med kommunen ble antydet \u00e5 kunne redusere bruksslitasje i marka. 9 Illustrasjon som viser natursti rundt planomr\u00e5det. Kvalitetskriterier i kommuneplanens arealdel Kommuneplanens arealdel har klare retningslinjer og bestemmelser for kvalitet og kvantitet tilknyttet lekeplasser og uteoppholdsarealer for barn og unge. Kravene og kriteriene legges til grunn som kommunens f\u00f8ringer for \u00e5 tilfredsstille statlige retningslinjer for barn og unge i arealplanleggingen. Kvalitetskrav til lekeplasser/felles Beskrivelse og kommentar til uteoppholdsareal fra bestemmelsene planforslaget. kommuneplanens arealdel. Lekeplass/felles uteoppholdsareal skal Det er avsatt arealer p\u00e5 egen grunn og avsettes p\u00e5 egen grunn og i planomr\u00e5det. innenfor planomr\u00e5det i henhold til Unntak kan gj\u00f8res for str\u00f8kslekeplass og kommuneplanens arealdel. Str\u00f8kslek er ballfelt dersom man likevel er innenfor sikret innenfor planomr\u00e5det. Ballplass er ikke avstandskrav nevnt i tabell 1. \u00f8nskelig \u00e5 realisere grunnet terrengmessige forhold. Det er eksisterende og planlagte ballplasser i n\u00e6rhet til planomr\u00e5det, og omfattende tilbud for dette rundt Hamna skole. Planforslaget er i tr\u00e5d med KPA Lekeplasser/felles uteoppholdsareal skal Lekeplasser og felles uteoppholdsarealer er plasseres p\u00e5 terrengniv\u00e5. fritt tilgjengelig fra terrengniv\u00e5 og direkte tilknyttet boligbebyggelsen. Planforslaget er i tr\u00e5d med KPA Ved plassering av lekeplasser og Et hovedgrep for \u00e5 svare ut dette kravet er \u00e5 uteoppholdsareal skal det tas hensyn til plassere lekeplasser langs interne 10 lokalklimatiske forhold, med bl.a. skjerming gangvegforbindelser i omr\u00e5det. Dette gir lett mot vind og sn\u00f8drev og tilfredsstillende adkomst til flere ulike adkomster som har tilgang av sol. ulike eksponeringer for lokalklimatiske forhold fra sesong til sesong. Solforholdene er vurdert som akseptable for den enkelte lekeplass, og sv\u00e6rt gode for de st\u00f8rre og sammenhengende lekeomr\u00e5dene i planen. Planforslaget er i tr\u00e5d med KPA N\u00e6rlekeplasser skal vises med arealform\u00e5l p\u00e5 N\u00e6rlekeplasser er ikke avsatt p\u00e5 selve reguleringskartet. plankartet, men er sikret b\u00e5de opparbeidet gjennom bindende rammer i planens vedlagte utomhusplaner, OSG-plan og vist i planmaterialet ellers. Kravet om og avsette n\u00e6rlekeplasser som eget form\u00e5l synes \u00e5 v\u00e6re en vurderingssak fra plan til plan og anses derfor som i tr\u00e5d med kravet i KPA, all den tid forholdene er sikret i b\u00e5de utomhusplan og bestemmelser. Det vises her til nylig vedtatte arealplaner med samme plantekniske l\u00f8sninger og krav. Planforslaget anses \u00e5 v\u00e6re er i tr\u00e5d med intensjonene i KPA Trygg adkomst til lekeplasser skal anvises p\u00e5 Trygg adkomst til alle uteoppholdsarealer reguleringsplankartet eller som illustrasjon i innenfor planomr\u00e5det er vist p\u00e5 utomhusplan planbeskrivelsen dersom lekeplassen ligger med felles gang og sykkelvei og har utenfor planomr\u00e5det. Adkomst skal v\u00e6re tilsvarende l\u00f8sning som eksempelvis p\u00e5 etablert f\u00f8r boligene tas i bruk. Workinntoppen og Norr\u00f8na boligpark. Ved at lekeplasser og uteopphold er tilknyttet interne forbindelser sikres ogs\u00e5 tilgjengelighet vinterstid. Planforslaget er i tr\u00e5d med KPA N\u00e6rlekeplass skal plasseres slik at det er god Sol- og skyggeanalysene viser sv\u00e6rt gode tilgang p\u00e5 sol mellom kl 10 og kl 15 den 20. solforhold p\u00e5 alle n\u00e6rlekeplasser fra 12-15, april. mens enkelte av lekeplassene har mindre solfylte arealer fra 10-12. Det er s\u00e6rlig n\u00e6rlekeplasser i tilknytning til inngangspartier internt i \u00f8stre del som ikke f\u00e5r sol tidlig p\u00e5 dagen. Der det er lekeplasser med mindre sol tidlig p\u00e5 dagen, er det kort avstand til kvartalslek som har gode solforhold hele dagen. Samlet sett vil de st\u00f8rste delene av areal avsatt til n\u00e6rlekeplasser innenfor planomr\u00e5det v\u00e6re solfylte til enhver tid innenfor avsatt tidsperiode. Planforslaget anses \u00e5 v\u00e6re er i tr\u00e5d med intensjonene i KPA 11 Kvartals- og str\u00f8kslekeplass og ballfelt skal Sol- skyggeanalysen viser gode solforhold plasseres slik at det er god tilgang p\u00e5 sol innenfor angitt tidsrom. En kvartalslek mister mellom sol senere p\u00e5 dagen, men er beliggende i kort avstand til kvartalslek nummer to og kl 13 og kl 18 den 20. april. str\u00f8kslekeplass. Samlet sett vil de st\u00f8rste av areal avsatt til kvartalslek og generelt uteopphold innenfor planomr\u00e5det v\u00e6re solfylte til enhver tid innenfor avsatt tidsperiode. Planforslaget anses \u00e5 v\u00e6re er i tr\u00e5d med intensjonene i KPA Ytterligere kommentarer til sol- skyggeforhold p\u00e5 uteoppholdsarealer. Det er ikke videre spesifisert hva som ligger i \u00abgode solforhold\u00bb i kommuneplanens arealdel og det legges derfor til grunn at kriteriene for dette vil fremkomme av en samlet vurdering av de kvalitative og kvantitative tematiske krav til lekeplasser og uteopphold. I planforslaget ligger uteoppholdsarealer i st\u00f8yskyggen til planlagt bebyggelse, p\u00e5 enkelte tider av d\u00f8gnet og p\u00e5 mindre deler av uteoppholdsarealene og lekeplassene vil da f\u00f8lgelig ogs\u00e5 disse ligge i solskyggen. Solforholdene endres gjennom d\u00f8gnet og det vil derfor v\u00e6re sol og skygge p\u00e5 forskjellige steder gjennom d\u00f8gnet. Samlet sett er det vurdert gode solforhold p\u00e5 tilstrekkelige arealer, i forhold til arealkravene i KPA, gjennom d\u00f8gnet. De planlagte uteoppholdsarealene vurderes til samlet sett \u00e5 inneha sv\u00e6rt gode og differensierte kvaliteter. Areal brattere enn 1:3 medregnes ikke som Utomhusplan viser lekeplasser iht. lekeareal. kommunale normer og \u00f8vrig uteopphold/lek med skravur som har tilstrekkelige helningsforhold. Planforslaget er i tr\u00e5d med KPA Krav til universell utforming av lekeplasser Planomr\u00e5det preges av mye terreng og samt adkomst til dem skal f\u00f8lge i teknisk terrengtilpasning er en krevende \u00f8velse for \u00e5 forskrift. ihensynta flere forhold. Adkomst til lekeplasser tilfredsstiller helningskrav og lekearealer i tilknytning til interne gangveger og veger er universelt utformet. Internt i boligomr\u00e5det er det to parallelle veger som fra \u00f8st til vest har slak stigning, og hvor det er mulig \u00e5 n\u00e5 flere av leke og uteoppholdsarealer i planomr\u00e5det. Spesielt 12 vinterstid er dette vurdert \u00e5 bedre tilgjengelighet til disse arealene, da de b\u00e5de vil vinterdriftes og preges av en mer intensivert bruk. Str\u00f8kslekeplassen er planlagt som en naturlekeplass. Alle arealer her vil derfor ikke v\u00e6re universelt utformet, men det anmerkes her at tilgjengeliggj\u00f8ringen av omr\u00e5det gjennom tilrettelegging, ogs\u00e5 representerer en form for likestilt bruk av naturn\u00e6re omr\u00e5der i Troms\u00f8marka som de helt ur\u00f8rte delene av Marka ikke kan tilby. Ved at det er driftet veg opp mot marka, er tilgjengeligheten til denne kvaliteten ogs\u00e5 god for de med behov for vinterdriftede veger. Planforslaget er i tr\u00e5d med KPA. Lekeplasser skal tilrettelegges for b\u00e5de Lekeinstallasjoner internt mellom sommer- og vinterbruk. bebyggelsen ligger som hovedregel langs interne gang og sykkelveger. Dette sikrer adkomst til infrastruktur for lek. I tillegg er det via gangvegsystemet sv\u00e6rt god tilgang til Troms\u00f8marka som er mye benyttet til lek vinterstid. Nedre del av planomr\u00e5det har mulighet for en akebakke som vurderes \u00e5 ha gode sikkerhetsmessige forutsetninger ift. avstand til bebyggelse og buffersoner. Planforslaget er i tr\u00e5d med KPA Str\u00f8kslekeplass/bydelspark skal opparbeides Opparbeidelse av str\u00f8kslekeplass er knyttet ihht. kommunal norm. til rekkef\u00f8lgekrav med innslagspunkt. Det forutsettes at opparbeidelse, omfang og kvalitetskrav tilknyttes en tilh\u00f8rende og kommende utbyggingsavtale. Det anmerkes her at politiske f\u00f8ringer og dialog med administrasjonen i stor grad har omhandlet en tilpasning til naturkonteksten Troms\u00f8marka inneb\u00e6rer. Dette fordrer en fleksibilitet for \u00e5 gj\u00f8re \u00abnaturvennlige\u00bb infrastruktur for lek og uteopphold. Planforslaget er i tr\u00e5d med KPA Lekeplasser skal v\u00e6re skjermet mot Det vises til punkt over. Uteoppholdsarealer, forurensning, st\u00f8y, trafikk og annen helsefare. n\u00e6rlekeplasser og arealer avsatt til Lekeplasser mot kj\u00f8reveg skal sikres med kvartalslek har definert plassering mellom og gjerde eller tilsvarende. Lekeplasser skal bak bebyggelse samt i tilknytning til andre v\u00e6re belyst. avb\u00f8tende tiltak mot s\u00e6rlig st\u00f8y og st\u00f8v. Lekeplasser eller andre uteoppholdsarealer ligger ikke direkte inntil kj\u00f8reveger. L\u00f8sning med regulert felles gang/sykkelveg internt i bebyggelsen er tilsvarende sporadisk adkomst inn i omr\u00e5der som Workinntoppen og Norr\u00f8na boligpark. 13 Planforslaget er i tr\u00e5d med KPA Planforslaget avsetter vesentlig mer areal til uteoppholdsarealer fordelt mellom n\u00e6rlekeplasser, kvartalslek og generelle utomhusarealer enn minstekravet fastlagt i kommuneplanens arealdel. Planforslaget sikrer et differensiert tilbud p\u00e5 uteoppholdsarealer som igjen vurderes til \u00e5 dekke behov for alle aldersgrupper og dermed v\u00e6re i tr\u00e5d med ogs\u00e5 de kvalitative intensjonene i kommuneplanens arealdel foruten de fastsatte kvantitative kravene. Planforslaget b\u00f8r sees opp mot beliggenhet til \u00f8vrig infrastruktur i bydelsomr\u00e5det. Dette omfatter uteoppholdsarealer og lekeplasser slik de er vist i OSG rammeplanen, sosial infrastruktur i form av skolebygg og barnehager samt n\u00e6rhet til idrettslagets fasiliteter i Hamna. Det er ogs\u00e5 vesentlig \u00e5 p\u00e5peke at boligene ligger i randsonen til Troms\u00f8marka og derfor vil ha sv\u00e6rt god tilgang til natur. Forholdene er videre ogs\u00e5 utredet og kommentert i planens vedlagte OSG-rammeplan. Rammeplanen supplerer beskrivelser og gjennomgang med klare referanser som igjen viser forslagstillers ambisjoner samt viser til lignende situasjoner med tilh\u00f8rende valg av opparbeidelse. Universell utforming Tomtens beskaffenhet har per i dag store terrengforskjeller. Det er ikke avdekket forhold innenfor planomr\u00e5det og planforslaget som tilsier at ikke utforming av bebyggelse og utearealer skal svare p\u00e5 behovene for universell utforming etter teknisk forskrift og gjeldende kommunale standarder. Det er ikke avdekket at det er behov for benyttelse av unntaksbestemmelsen i TEK17 8-5 (2) for adkomst til de boenhetene som ikke har krav om heis, men det er stedvise stier/snarveger som har brattere stigning enn kravene. Disse stiene er da supplerende snarveger til adkomstveger som har tilfredsstillende fallforhold. Stigningsforhold p\u00e5 veger frem til lekeplasser f\u00f8lger stigningskrav i kommunalteknisk norm. Gangveger som l\u00f8per \u00f8st-vest i planomr\u00e5det benyttes aktivt til \u00e5 betjene ulike h\u00f8ydeniv\u00e5er av planomr\u00e5det uten for store stigninger og vil f\u00f8lgelig gi god bevegelsesmulighet internt i hele planomr\u00e5det. Adkomst til felles uteareal og lekeplasser skal ha universelt tilgjengelig adkomst ihht TEK 17 8- 7. Dette betyr at det skal sikres et fast, rullestolvennlig og sklisikkert dekke, ikke brattere enn stigning p\u00e5 1:15 (1:12 for korte avstander), fri bredde p\u00e5 gangadkomst p\u00e5 1,8 m og maks tverrfall p\u00e5 1:50. Dette er vist ivaretatt i vedlagte uteromsplan og vil v\u00e6re mulig \u00e5 sikre gjennom planforslaget som n\u00e5 legges fram. Uteareal ved nabolagshus, kvartalslekeplass i s\u00f8r samt alle n\u00e6rlekeplasser tilrettelegges ogs\u00e5 ihht \u00a7 8-2 og 8-7. Her legges det ogs\u00e5 opp til at det kan etableres lekeapparater som kan v\u00e6re mulig for bruk av alle aldersgrupper og ved evnt. funksjonsnedsettelse. Det kan ogs\u00e5 etableres sittegrupper der man kan komme inntil med rullestol og barnevogn. I tillegg vil det v\u00e6re stedvise natur-lekearealer (kvartalslek nord, str\u00f8kslekeplass og lekeinstallasjoner langs skil\u00f8ypen/turstien i ytterkant av planomr\u00e5det) der det legges opp til naturlek, aking og naturopplevelser der det ikke er ventelig \u00e5 kunne tilfredsstille kravene i \u00a7 8-7. Det vil v\u00e6re aktuelt \u00e5 skilte stigningsforhold p\u00e5 bevegelseslinjer i omr\u00e5det slik at ferdsel kan planlegges ut fra funksjonsgrad og mobilitet (referanse Lyreneset friomr\u00e5de, Bergen). Alle utearealer som ligger i umiddelbar n\u00e6rhet til bebyggelsen vil v\u00e6re universelt tilgjengelig og gir mulighet for likeverdig bruk for alle. Det er ogs\u00e5 sikret gangtraseer mellom sentral kj\u00f8rbar gangvei gjennom feltet og opp til s\u00f8ndre bebyggelse som tilfredsstiller kravene til universell adkomst med maksimal helning p\u00e5 1:15 og fast, sklisikkert dekke. Lekearealer sikres med gjerde/innhegning der de grenser ut mot kj\u00f8rearealer eller der det er behov for sikring av niv\u00e5forskjeller. Der det etableres trapper i uteanlegg skal disse f\u00f8lge kravene gitt i \u00a7 8-9 Trapp i 14 uteareal. Alle utearealer er sikret soltimer ihht krav i kommuneplanens arealdel og n\u00e6rlekeplassene ligger skjermet av ny bebyggelse ifht vind og st\u00f8y. Det skal sikres hel\u00e5rsbruk av lekeplassene/utearealene og adkomst til n\u00e6rlekeplassene samt interne gangveier p\u00e5 feltet skal m\u00e5kes frie for sn\u00f8 slik vedlagte vinterbruksplan viser. 2.2 St\u00f8y St\u00f8y Planforslaget som s\u00e5dan vil ikke medf\u00f8re nevneverdig \u00f8kt st\u00f8y eller st\u00f8v fra trafikk generert av planlagte tiltak innenfor planomr\u00e5det. St\u00f8yforholdene for ny bebyggelse er utredet i planforslagets vedlagte st\u00f8yutredning og forholdene er videre sikret i planens bestemmelser og dokumentasjonskrav. Det er kun den vestre delen som ligger innenfor gul flyst\u00f8ysone. I denne delen er det ikke lokalisert kvartalslekeplasser eller str\u00f8kslekeplass som har omfattende behov for skjermingstiltak for \u00e5 tilfredsstille st\u00f8yniv\u00e5. En kvartalslekeplass og enkelte n\u00e6rlekeplasser ligger i st\u00f8yskygge for flyst\u00f8y. Samlet sett er overskridelsene marginale, og det vurderes at st\u00f8yforholdene i utearealene i planomr\u00e5det er sv\u00e6rt lave. Dette ettersom omr\u00e5det ligger i et naturomr\u00e5de og det er tilrettelagt for at majoriteten av biltrafikk foreg\u00e5r under terreng. Revidert st\u00f8yutredning konkluderer videre at planlagt bebyggelses utforming i kombinasjon med beskreven avb\u00f8tende tiltak sikrer at de aller fleste felles uteoppholdsarealer og alle arealer avsatt til n\u00e6r- og kvartalslek vil ha tilfredsstillende st\u00f8yverdier. Det er i planforslaget gjort en samlet kvalitativ vurdering i grensesnittet mellom plassering av bebyggelse, plassering av ute- og lekearealer og avb\u00f8tende tiltak mot st\u00f8y for \u00e5 oppn\u00e5 stille side og tilfredsstillende akustiske forhold. Det er i planens bestemmelser satt krav til grenseverdi mot samlet st\u00f8y fra trafikk og fly for boenhetene, private utearealer og felles ute arealer. Verdiene vil oppn\u00e5s i en kombinasjon av flere mulige avb\u00f8tende tiltak, alene eller i kombinasjon. 15 2.3 Sol og skyggeforhold Det er utarbeidet sol-skyggediagrammer for aktuelle deler av tomten. Figuren over viser markering av viktige uteoppholdsarealer i planen enten i form av kvartalslek, g\u00e5rdsrom og stinettverk som har sv\u00e6rt gode solforhold i tidsrommet 10-18 den 21. April/August. Leke og uteoppholdsarealer har v\u00e6rt f\u00f8rende for utforming av bebyggelsesstrukturen i omr\u00e5det. Ved at bebyggelsen er lav i vest av planomr\u00e5det reduseres skyggevirkninger inn i omr\u00e5det p\u00e5 kveldstid. Ved at strukturen er \u00e5pen mot s\u00f8r reduseres tilsvarende skyggevirkninger p\u00e5 dagtid. I den sentrale almenningen/gr\u00f8ntkorridoren mellom de to tundannelsene i omr\u00e5det, ligger de viktigste leke og uteoppholdsarealene lokalisert sammen med nabolagshuset. Disse omr\u00e5dene har sv\u00e6rt gode sol og skyggeforhold. 16 2.4 Trygg skolevei og sosial infrastruktur I utomhusplanen er eksisterende sti/broer i overkant av solneset skole vist. Trygg skolevei - barneskole Solneset barneskole ligger like nord av planomr\u00e5det, og kan n\u00e5s med direkte gang/sykkelveger. De regulerte gang og sykkelvegene g\u00e5r via Ringvegen og til planomr\u00e5det, men det er i dag etablert flere stier som g\u00e5r gjennom omr\u00e5det avsatt til offentlig/privat tjenesteyting. I og med at Troms\u00f8 Kommune ikke \u00f8nsker \u00e5 forskuttere eller foresl\u00e5 tiltak i dette omr\u00e5det av fremtidige hensyn er det ikke regulert noen form for adkomst fra planomr\u00e5det direkte til skolen. Det anmerkes at dette likevel kan dekkes gjennom utbyggingsavtale der sti i illustrasjonen kan forsterkes. Utomhusplanen foresl\u00e5r en sti gjennom dette planomr\u00e5det som ikke er regulert, denne har forbindelser direkte til skoleg\u00e5rden p\u00e5 \u00abtr\u00e5kk\u00bb som er etablert i dag. 17 Illustrasjon som viser avstander til ulike funksjoner i n\u00e6rheten. Trygg skolevei \u2013 ungdomsskole Planomr\u00e5det sokner til Langnes ungdomsskole. Det er gangveg til Ringvegen i planomr\u00e5det som gir adkomst til denne skolen. Det anmerkes videre at planforslaget ut fra forutsetningene i KOBY vedtaket har arbeidet ut fra at det skal etableres en turvei gjennom Troms\u00f8marka mot Mortensens/Gr\u00f8nn\u00e5sen. Denne turvegen er ikke del av planforslaget, men vil, dersom den opparbeides som hel\u00e5rlig ferdsels\u00e5re, muliggj\u00f8re at elever kan velge \u00e5 sykle/g\u00e5 til Gr\u00f8nn\u00f8sen ungdomsskole ca. 2km unna. Illustrasjon som viser byomr\u00e5dets sosiale infrastruktur og tilbud for idrett. Adkomst til idrettsform\u00e5l. En sti gjennom marka kan ogs\u00e5 sikre kortere avstand til Troms\u00f8badet og andre idrettsfasiliteter rundt dette omr\u00e5det. Ferdsels\u00e5rer her har forholdsvis lav biltrafikk i hovedsak n\u00e5r man passerer Mortensnes, men ogs\u00e5 her er det begrensninger ift. omfang av kj\u00f8ring. Det er ogs\u00e5 mulig \u00e5 n\u00e5 Troms\u00f8badet med buss fra Mortensnes til Gr\u00f8nn\u00e5sen. 18 Bompenger - tilgjengelighet til sosiale m\u00f8teplasser - nabolagssenter og nabolagshus. Planomr\u00e5det er beliggende n\u00e6rt Solneset skole. Solneset er i forslag til KPA foresl\u00e5tt som et nabolagssenter med funksjoner som skal v\u00e6re aktuelle i hverdagen. Lokale tilbud er s\u00e6rlig aktualisert ved at byomr\u00e5det Hamna gjennom innf\u00f8ringen av bompenger er isolert fra tilbud ut over det som finnes her og p\u00e5 Stakkevollan. Ogs\u00e5 Stakkevollan har redusert omfang av tilbud etter at sv\u00f8mmehallen ble avviklet slik at tilbud innenfor bompengesonen er redusert. Handlingsplanen i Troms\u00f8 Kommune anbefaler at skolebygg vurderes som viktige brikker i nabolagenes sosiale infrastruktur. Planomr\u00e5det har god tilgjengelighet til dette, og skolen brukes bl.a. til Kulturskoletilbud. Fra HAP heter det : 19 Dette forholdet er ikke noe forslagsstiller r\u00e5r over, men det anmerkes at tilf\u00f8rsel av ytterligere boliger vil gi bedre grunnlag for gode tjenester i Solneset Skole dersom kommunen f\u00f8lger sine egne planer for denne typen satsninger. Forslagsstiller foresl\u00e5r \u00e5 benytte kombinasjonsform\u00e5let i omr\u00e5deplanen til etablering av et nabolagssenter. Dette bygget kan v\u00e6re en kombinasjon av omsorgsboliger og arealer som supplerer funksjoner i leilighetsbebyggelsen og f\u00f8lgelig redusere terskelen for \u00e5 velge \u00e5 bo i leilighet. Eksempelvis innend\u00f8rs lekeareal, innend\u00f8rs treningsareal, areal for barnebursdager m.m. Planforslaget vurderes \u00e5 gi gode rammer for \u00e5 videreutvikle Solneset i tr\u00e5d med overordnede planer i KPS, HAP og forslag til KPA ved at det blir en \u00f8kt tetthet i byomr\u00e5det. Dette kan bidra til \u00e5 sikre rotasjon i boligmassen i byomr\u00e5det slik at utnyttelsen av sosial infrastruktur bedres, og slik at man f\u00e5r \u00abriktig bolig\u00bb til riktige brukere ogs\u00e5 i dette byomr\u00e5det som i dag preges av mange eneboliger og sm\u00e5hus. 20 4.0 KONKLUSJON Kravet til den b\u00e6rekraftige byutviklingen i norske kommuner har sin naturlige overbygning i statlige retningslinjer for en samordnet areal og transportpolitikk. En oppf\u00f8lging av denne er i praksis fortetning rundt sentrale knutepunkter samt bevisst og strategisk omlegging og transformasjon fra industri/lager logistikk-omr\u00e5der til innlemmelse i bykjerner eller egne bydeler. Disse omr\u00e5dene kjennetegnes av sammensatte funksjoner med en hovedvekt p\u00e5 boligutvikling. Den overordnete statlige retningslinjen er forankret i alle kommuners arealplaner og videre supplert med andre retningslinjer og anbefalinger fra statlig hold hva gjelder arealplanleggingen. Her kommer statlige retningslinjer for barn og unge, Naturmangfoldslovens, retningslinjer for st\u00f8y og universell utforming inn som ytterligere sentrale kvalitetskrav. Sammen utgj\u00f8r disse retningslinjene et samlet vurderingsgrunnlag som enhver detaljregulerinsgplan skal vurderes etter. Konklusjonene av planprosessens dokumentasjon og utredning av disse forholdene danner det beslutningsrelevante grunnlaget for politisk og faglig behandling av planforslaget. Det er forslagstillers vurdering at planforslaget for Solneset er tilstrekkelig utredet og har dokumentert gode bokvaliteter ogs\u00e5 for barn og unge. Kvalitet og kvantitetskriterier fremsatt i kommuneplanens arealdel er oppn\u00e5dd og i mange tilfeller overg\u00e5tt med god margin. Planforslaget representerer en mangfoldiggj\u00f8ring av et boligomr\u00e5de som preges av eneboliger og sm\u00e5hus. Ved at det tilf\u00f8res nytt boligtilbud forventes det at bydelen vil tiltrekke seg innbyggere som har andre preferanser for boform. S\u00e6rlig karakteristisk for omr\u00e5det er god n\u00e6rhet til natur p\u00e5 Troms\u00f8ya og fj\u00e6ra langs sj\u00f8kanten. En slik fortetting er i tr\u00e5d med politisk vedtak ved oppstart av planen, og bygger videre opp under arealstrategien i KPS og gir Troms\u00f8 Kommune bedre forutsetninger for \u00e5 f\u00f8lge sine satsninger rundt utvikling av m\u00f8teplasser ute i bydelene. Kommuneplanens arealdels krav til uteopphold er knyttet til plangrepets overordnede disponering av leke og uteoppholdsareal : \u2022 Etablering av \u00abDen gr\u00f8nne ringen\u00bb i form av en natursti som l\u00f8per i randsonen av planforslaget. Denne stien vil ha ulike installasjoner for lek og uteopphold. Den tilgjengeliggj\u00f8r store deler av naturen rundt planomr\u00e5det og sikrer bruksflater innenfor \u2022 Mulighet for innvendige/klimatiserte fellesfunksjoner i nabolagshuset som kan ha stor merverdi spesielt vinterstid for bevegelseshemmede, personer med funksjonsnedsettelser, eldre eller tilsvarende. \u2022 Nabolagshuset har 2,6daa uteoppholdsareal tilst\u00f8tende bygningsmassen innenfor kombinertform\u00e5let kan supplere \u00f8vrige arealer i planen og underst\u00f8ttes av eventuelle funksjoner i bygget. \u2022 Hovedtyngden av lekearealer er lokalisert mellom interne gangveger. Dette sikrer at lekearealer ligger i tilknytning til vinterdriftede omr\u00e5der og har god tilgjengelighetsutforming. \u2022 Troms\u00f8marka er i utgangspunktet ikke tilgjengelig utformet iom at det er et naturomr\u00e5de. Den gr\u00f8nne ringen med natursti tilbyr en \u00absk\u00e5nsom tilrettelegging\u00bb for de med funksjonsnedsettelser der man kan ha naturopplevelser p\u00e5 linje med de man finner i marka, men med bedre fallforhold og dekke. Ved \u00e5 plassere tiltak som gapahuker langs stien tilgjengeliggj\u00f8res disse naturopplevelsene for flere, samtidig som de mer ur\u00f8rte delene av marka mot slitasje. 21 \u2022 Str\u00f8kslekeplass er lokalisert til marka og er planlagt som en naturlekeplass av hensyn til naturmangfold og \u00f8nsket om begrensede inngrep i Troms\u00f8marka. Planforslaget b\u00f8r ogs\u00e5 sees/vurderes opp mot omkringliggende kontekst og tilgjengelighet til denne : \u2022 N\u00e6rhet til Solneset skole med tilh\u00f8rende uteoppholdsarealer, kulturskoletilbud og gymsal. Det henvises her til Troms\u00f8 Kommunes Handlingsplan. \u2022 N\u00e6rhet til Hamna skole med omfattende idrettstilbud. \u2022 N\u00e6rhet til Troms\u00f8marka og lysl\u00f8ypa. \u2022 Potensiell gangforbindelse mot Templarheimen med Troms\u00f8badet, Hockeyarena m.m. Omr\u00e5det er omkranset med natur, og ligger samtidig n\u00e6r et etablert boligomr\u00e5de, skole og barnehage. Barn som bosettes i omr\u00e5de vil ha kort avstand til ulike naturressurser som Troms\u00f8marka, skog og fjord i gangavstand fra sin bolig. Tilgjengeligheten til nevnte naturlige ressurser \u00f8ker ved oppgradert og kompletterende stinettverk tilknyttet marka. Videre etableres alle veier og atkomster med fortau som sikrer trygg ferdsel til skole og aktiviteter. Leke- og uteoppholdsomr\u00e5der med ulikt innhold og aktiviteter, er tilpasset et stort spekter av interesser for alle aldersgrupper, uavhengig av \u00e5rstid. Planforslaget avsetter vesentlig mer areal til uteoppholdsarealer fordelt mellom n\u00e6rlekeplasser, kvartalslek og generelle utomhusarealer enn minstekravet fastlagt i kommuneplanens arealdel. Planforslaget sikrer et differensiert tilbud p\u00e5 uteoppholdsarealer som igjen vurderes til \u00e5 dekke behov for alle aldersgrupper og dermed v\u00e6re i tr\u00e5d med ogs\u00e5 de kvalitative intensjonene i kommuneplanens arealdel foruten de fastsatte kvantitative kravene. Et sentralt moment i dette er at planforslaget s\u00f8ker \u00e5 i st\u00f8rst mulig grad tilpasse seg Troms\u00f8marka, b\u00e5de med tanke p\u00e5 friluftsliv og natur. Forholdene er videre ogs\u00e5 utredet og kommentert i planens vedlagte OSG-rammeplan. Rammeplanen supplerer beskrivelser og gjennomgang med klare referanser som igjen viser forslagstillers ambisjoner samt viser til lignende situasjoner med tilh\u00f8rende valg av opparbeidelse. 22 "
}