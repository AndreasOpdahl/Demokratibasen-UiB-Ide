{
  "dokument_id": "1ab097b4-7941-5879-86ac-8ed57ca848f4",
  "doc_type": "case_attachment",
  "kommune": 4601,
  "tittel": "Faddervaktordningen 2024 - S\u00f8knad Bergen Kommune.pdf",
  "url": "https://bergen.kommune.no/politikere-utvalg/api/fil/bk360/10450823/Faddervaktordningen-2024-Soknad-Bergen-Kommune-pdf",
  "tekst": "S\u00f8knad om midler til Faddervaktordningen Faddervaktordningen 2024 Med dette \u00f8nsker Sammen \u2013 Studentsamskipnaden p\u00e5 Vestlandet \u00e5 s\u00f8ke Bergen kommune om kr. 45 000,- til gjennomf\u00f8ring av faddervaktordningen i Bergen sentrum. Hva er Faddervaktene i Bergen? Faddervaktene i Bergen er en frivillig ordning organisert av, med og for studenter siden 2013. Ordningen er med p\u00e5 \u00e5 gj\u00f8re byen tryggere for studenter som ferdes i sentrum under studiestartuken. Tilbudet er s\u00e6rlig opprettet for \u00e5 hjelpe nye studenter som ikke kjenner byen s\u00e5 godt. Faddervaktene ledes og koordineres av Studentsamskipnaden p\u00e5 Vestlandet \u2013 Sammen, og samarbeider tett med fadderstyrene ved de forskjellige utdanningsinstitusjonene i Bergen. Ordningen finaniseres av Sammen, og har en arbeidsgruppe med representanter fra alle fadderstyrene. Midt i Bergen sentrum st\u00e5r Faddervaktene p\u00e5 stand, og grupper av frivillige vakter g\u00e5r ruter i n\u00e6romr\u00e5det, kledd i refleksvest. De observerer, sl\u00e5r av en prat og passer p\u00e5 at alle studentene har det bra under studiestartsuken. Vakten varer fra kl. 22:00- 03:00. Faddervaktene skal v\u00e6re en tilleggsst\u00f8tte, og skal ikke erstatte offentlige tjenester. Vi har tett kommunikasjon med politiet og andre n\u00f8detater. Hva s\u00f8ker vi om? Vi har de siste \u00e5rene satt tydelige m\u00e5l for velkomstuken: Ingen skal oppleve press, ingen skal v\u00e6re alene, og de nye studentene skal f\u00e5 et trygt m\u00f8te med verdens beste studentby. P\u00e5 bakgrunn av dette har det v\u00e6rt viktig for oss \u00e5 videref\u00f8re faddervaktordningen. Her kan studentene ha en trygg havn \u00e5 g\u00e5 til og faddervaktene vil v\u00e6re behjelpelig med \u00e5 sette studentene i kontakt med riktig instans der det vil v\u00e6re behov for det. Faddervaktordningen er i all hovedsak drevet p\u00e5 frivillig basis, med unntak av koordinatorer, som er ansatte i Sammen. De som g\u00e5r faddervakter er ansatte, studenter, fadderstyrer og \u00f8vrige som brenner for en trygg og god studiestart. Fra standen deler vi ut boller, bananer og vann. Vi opplever at maten er med \u00e5 synliggj\u00f8re tiltaket, gj\u00f8r det lett for de nye studentene \u00e5 opps\u00f8ke oss, og dermed \u00f8ker vi tryggheten. Matutgiftene representerer en stor andel av v\u00e5re samlede utgifter. Fra i \u00e5r fors\u00f8ker vi med en panteordning for plastkoppene med vann som vi deler ut, for \u00e5 redusere avfallsmengden og og \u00f8ke resirkuleringen. Dette vil ogs\u00e5 inneb\u00e6re en noe \u00f8kt kostnad. Tidligere s\u00f8knader om st\u00f8tte til Faddervaktordningen har blitt innvilget, og vi h\u00e5per p\u00e5 positivt svar fra dere i \u00e5r ogs\u00e5. Midlene fra Bergen kommune er viktig for at Faddervaktordningen kan avvikles og skape en tryggere velkomstuke. Budsjett: Oversikt over tentative utgifter Sammen har f\u00f8lgende utgifter til Faddervaktordningen, og v\u00e5r samlede s\u00f8knadssum til Bergen kommune er kr. 45 000,-. Inntekter Budsjett Spons fra Bergen kommune kr 45 000,00 Sammen kr 69 500,00 SUM INNTEKTER kr 109 500,00 Kostnader Budsjett Bildeleringen kr 7 000,00 Frakt utstyr, mat og drikke hele uken. Boller og bananer til studentene kr 20 000,00 Containerleie kr 10 000,00 Leie telt kr 10 000,00 Mat til frivillige kr 10 000,00 Resirkulerbare plastkopper kr 10 000,00 Ullpledd kr 1 000,00 F\u00f8rstehjelpsutstyr kr 500,00 Merking og synlighet av stand kr 5 000,00 Innkj\u00f8p av skilt, banner, lys, o.l. Poser til resirkulering, teip, utskrift og Diverse utstyr og annet til stand kr 1 000,00 laminering av beredskapsplan. Vi ansetter 4 studentmedarbeidere til \u00e5 L\u00f8nn faddervaktkoordinatorer kr 35 000,00 koordinere ordningen kveld/natt. SUM KOSTNADER kr 109 500,00 "
}