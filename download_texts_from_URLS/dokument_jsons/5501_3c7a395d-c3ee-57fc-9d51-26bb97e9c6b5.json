{
  "dokument_id": "3c7a395d-c3ee-57fc-9d51-26bb97e9c6b5",
  "doc_type": "case_presentation",
  "kommune": 5501,
  "tittel": "Detaljreguleringsplan 1940 The Front - klage p\u00e5 planvedtak",
  "url": "https://innsyn.tromso.kommune.no/application/getMoteDokument?dokid=2001839345",
  "tekst": "Arkivsak-dok. PLAN-20/01952-80 Saksbehandler Robert Larsen Saksgang M\u00f8tedato DETALJREGULERINGSPLAN 1940 THE FRONT - KLAGE P\u00c5 PLANVEDTAK Kommunedirekt\u00f8rens innstilling: 1. Klage av 06.03.2024 fra Politiet p\u00e5 vedtatt detaljreguleringsplan 1940 The Front, tas delvis til f\u00f8lge: \uf02d Planbestemmelsene pkt. 6.1.2 oppdateres med f\u00f8lgende rekkef\u00f8lgekrav om etablering innenfor detaljreguleringsplan 1878 The Box: Gangfelt innenfor o_SKV1 tilknyttet f_GF1. \uf02d Planbestemmelsene pkt. 6.2.1 oppdateres med f\u00f8lgende rekkef\u00f8lgekrav: Siktlinjer til atkomstrampe tak BKB1 i detaljreguleringsplan 1878 The Box er ivaretatt. Veggkonstruksjon mot s\u00f8r i de siste 2,5 m av nederste del av rampen, skal tas ned til 0,5 m h\u00f8yde over ytre terreng. 2. Planbestemmelsene pkt. 6.1.2, strekpunkt 1, korrigeres til f\u00f8lgende ordlyd: Lysregulering (\u00abr\u00f8dblink\u00bb) i tilknytning til \u00f8stre vegarm i kryss innenfor felt o_SKV1. Vedtaket er hjemlet i forvaltningsloven \u00a7 33 og plan- og bygningsloven \u00a7 12-13. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Sammendrag Saken gjelder klage fra Politiet p\u00e5 vedtatt detaljreguleringsplan 1940 The Front. Klagen omfatter f\u00f8lgende tre forhold: \u2022 hensynet til myke trafikanter og trafikksikkerhet, \u2022 renovasjonsordningen for The Box, \u2022 sikret tilgjengelighet i byggetid. Klager anser at disse forholdene ikke er tilstrekkelig utredet og ivaretatt i vedtatt plan. Administrasjonen har vurdert klagen, og har i dialog med forslagsstiller supplert trafikkutredningen til planen og utarbeidet forslag til supplerende planbestemmelser for \u00e5 ivareta trafikksikkerheten i omr\u00e5det. Forslag til endringer er i m\u00f8te 03.09.2024 forelagt Politiet, som ikke hadde innvendinger. Administrasjonen anbefaler at klagen tas delvis til f\u00f8lge. Planbestemmelsene foresl\u00e5s oppdatert med rekkef\u00f8lgekrav om etablering av gangfelt i o_SKV1 innenfor detaljreguleringsplan 1878 The Box, og forsenking av veggkonstruksjon i nedre del av atkomstrampe tak i BKB1. Ettersom klagen tas delvis til f\u00f8lge og det gj\u00f8res endring i reguleringsplan, m\u00e5 saken behandles i kommunestyret, jf. delegasjonsreglementet. 2 Saksutredning 1. Bakgrunn Saken gjelder klage p\u00e5 vedtatt detaljreguleringsplan 1940 The Front. Planen innbefatter felt BKB4 innenfor delomr\u00e5de Minde i Kommunedelplan for byutviklingsomr\u00e5de Stakkevollvegen, vedtatt i 2019. Planen legger til rette for 238 studentboliger og mindre andel n\u00e6ring og bevertning. Planen ble vedtatt i kommunestyret 20.12.2023, sak 158/23. Prosjektet er en forlengelse av naboprosjektet The Box, regulert i plan 1878 og vedtatt i 2017. The Box omfatter 170 studentboliger, kontorlokaler og dagligvarebutikk. Prosjektet var ferdigstilt i 2022. Det n\u00e6rliggende Politihuset er regulert i plan 1749, vedtatt i 2013. Statsbygg st\u00e5r som eier av Politihuset, Politiet er leietaker. 2. Klagerett og klagefrist Politiet v/ Troms politidistrikt har p\u00e5klaget vedtaket. Politiets atkomstveg fra nord blir ber\u00f8rt ved gjennomf\u00f8ring av reguleringsplanen i form av \u00f8kt trafikk. Det legges til grunn at Politiet har \u00abrettslig klageinteresse\u00bb og dermed klagerett etter forvaltningsloven \u00a7 28. Ved behandling av klage over vedtak av reguleringsplan gjelder reglene om klage i forvaltningsloven kapittel VI. I f\u00f8lge \u00a7 33 annet ledd skal underinstansen \u00abforeta de unders\u00f8kelser klagen gir grunn til. Den kan oppheve eller endre vedtaket dersom den finner klagen begrunnet.\u00bb I underretningsbrev av 18. januar 2024 ble det gitt fire uker klagefrist. Klager anmodet i brev av 13. februar 2024 om utvidet klagefrist p\u00e5 grunn av utilsiktet ressursmangel. Det ble framholdt at dette var n\u00f8dvendig for \u00e5 ivareta Politiets interesser i saken, b\u00e5de som sektormyndighet og som direkte ber\u00f8rt nabo til planen. Kommunen innvilget utvidet klagefrist til 6. mars 2024. Klagen ble framsatt 6. mars 2024. Klagefristen anses overholdt. Forslagsstiller har i e-post av 07. mars 2024 gitt tilsvar p\u00e5 klagen. 3. Innholdet i klagen Klagen oppsummeres som f\u00f8lger: \u2022 hensynet til trafikksikkerhet er ikke tilstrekkelig utredet og ivaretatt i planen, herunder sikkerheten til myke trafikanter som krysser vegen fra planomr\u00e5de The Front til The Box, \u2022 renovasjonsordningen for The Box er ikke formelt riktig saksbehandlet, og kan v\u00e6re til hinder for utrykningskj\u00f8ret\u00f8y og annen trafikk i omr\u00e5det, \u2022 planen har mangelfulle krav til sikret tilgjengelighet i byggetid. Hensynet til myke trafikanter og trafikksikkerhet: Klager har vist til plan- og bygningsloven \u00a7 3-1 bokstav h hvor det framg\u00e5r at planer skal: \u00abfremme samfunnssikkerhet ved \u00e5 forebygge risiko for tap av liv, skade p\u00e5 helse, milj\u00f8 og viktig infrastruktur, materielle verdier mv.\u00bb Videre har klager vist til \u00a7 3-1 annet ledd: \u00abPlanleggingen skal fremme helhet ved at sektorer, oppgaver og interesser i et omr\u00e5de ses i sammenheng ...\u00bb Klager mener at disse hensynene ikke i tilstrekkelig grad ivaretas i de vedtatte planbestemmelsene, og at det i saken ikke er godt nok utredet hvordan man s\u00f8ker \u00e5 ivareta sikkerheten til myke trafikanter. En vesentlig del av klagen gjelder forhold knyttet til naboprosjektet The Box, og da spesielt kj\u00f8revegen som g\u00e5r langs byggets nordside (o_SKV1) og \u00f8stside (f_SKV2). Politiet benytter tras\u00e9en som utrykningsveg og ifm. vare- og tjenestetransport. Klager hevder at tiltaket vil f\u00f8re til 3 en s\u00e5 stor mengde persontrafikk, at det b\u00f8r legges til rette for en sikrere atkomst. Dette for \u00e5 ivareta Politiets personell under uttrykning og sikkerheten til myke trafikanter. Figur 1. Utrykningsveger i omr\u00e5det Aktiviteten i omr\u00e5det vil \u00f8ke betydelig ved realisering av The Front. Men det vil i all vesentlighet v\u00e6re tale om fotgjengere som beveger seg til og fra Stakkevollvegen og The Front, og i mindre grad varelevering og sporadisk personbiltrafikk. I trafikkanalysen til planforslaget er antall personturer beregnet, 4% av disse er bilturer. Kj\u00f8revegen har fartsgrense p\u00e5 30 km/t. Dette vil v\u00e6re en ordin\u00e6r kryssing av en gate, og mye av gangtrafikken vil v\u00e6re i n\u00e6rmilj\u00f8et. Figur 2. Utsikt o_SKV1 fra snuplass f_GF1 mot Stakkevollvegen, utsikt f_SKV2 mot s\u00f8r Ifm. offentlig ettersyn leverte Politiet merknad ang\u00e5ende hensynet til reserveutrykningsveg og trafikksikkerheten i omr\u00e5det. For \u00e5 ivareta dette, ble det lagt til f\u00f8lgende rekkef\u00f8lgekrav i planbestemmelsene (pkt. 6.1.2): \u2022 Det kan ikke gis igangsettingstillatelse for tiltak innenfor BKB f\u00f8r f\u00f8lgende forhold i detaljreguleringsplan 1878, er etablert: lysregulering (\u00abr\u00f8dblink\u00bb) i tilknytning til vestre vegarm i kryss innenfor felt o_SKV1. 4 Det presiseres her at bestemmelsen er ment \u00e5 omhandle \u00f8stre vegarm, dvs. trafikk fra The Front og inn mot o_SKV1, ikke vestre mot Stakkevollvegen. Planbestemmelsene foresl\u00e5s derfor korrigert p\u00e5 dette punkt. Hensikten med lysregulering er \u00e5 stoppe trafikk (biler og myke trafikanter) fra The Front n\u00e5r det p\u00e5g\u00e5r uttrykning. Aktivering av r\u00f8dt lys her vil skje samtidig med aktivering av de to eksisterende lysreguleringene i omr\u00e5det rundt politistasjonen. Trafikksikkerheten er fra f\u00f8r av fulgt opp med etablering av fortau p\u00e5 begge sider av o_SKV1. Figur 3. Lysregulering (r\u00f8d halvsirkel), trafikk fra The Front (r\u00f8d pil), gangfelt (hvite striper) Politiet har i tidligere merknad hevdet at trafikkanalysen har mangler knyttet til vurderingen av trafikkavvikling og ivaretakelse av trafikksikkerhet i planomr\u00e5det til The Box. Administrasjonen har i dialog med forslagsstiller supplert trafikkutredningen til planen, med spesiell vekt p\u00e5 krysningspunkt for fotgjengere internt i planomr\u00e5det og avvikling av renovasjon og varelevering. Revidert utgave f\u00f8lger vedlagt. Trafikksikkerheten foresl\u00e5s forbedret ved at krysningspunkt etableres som gangfelt. Det kan i tillegg etableres belysning og taktil, ev. opph\u00f8yet, oppmerking. Klager mener at det samtidig m\u00e5 vurderes \u00e5 endre atkomstrampen p\u00e5 The Box, slik at hensynet til siktlinjer kan ivaretas bedre. Rampen gir tilgang til takparkering for n\u00e6ringsvirksomhet i The Box, samt tilgang til uteoppholdsareal for beboere i The Box og The Front. Administrasjonen gir sin tilslutning til klagen. Slik atkomstrampen framst\u00e5r i dag er ikke hensynet til siktlinjer tilstrekkelig ivaretatt, noe som kan v\u00e6re en trafikksikkerhetsmessig utfordring for mobiliteten mellom The Box og The Front. Nedre del av tilh\u00f8rende veggkonstruksjon mot s\u00f8r anbefales derfor endret, noe forslagsstiller sier seg villig til \u00e5 im\u00f8tekomme. Figur 4. Atkomstrampe til takparkering og uteoppholdsareal The Box Planbestemmelsene foresl\u00e5s oppdatert med rekkef\u00f8lgekrav om etablering av gangfelt i o_SKV1 innenfor detaljreguleringsplan 1878 The Box, og forsenking av veggkonstruksjon i nedre del av 5 atkomstrampe tak i BKB1. Forslaget er i m\u00f8te 03.09.2024 forelagt Politiet, som ikke hadde innvendinger. Klage ang\u00e5ende hensynet til myke trafikanter og trafikksikkerhet tas til f\u00f8lge. Renovasjonsordningen for The Box: Klager hevder at det foreligger formelle feil knyttet til behandlingen av renovasjonsordningen for The Box, og at Troms\u00f8 kommune v/ byutvikling ikke har overholdt kravene til informasjon og medvirkning i denne saken. Klager forventer at kommunen s\u00f8rger for omregulering og sikrer en endring av renovasjonsl\u00f8sningen i hht. opprinnelig detaljreguleringsplan 1878 The Box, slik at denne optimaliseres mht. Politiets framkommelighet. Dette m\u00e5 gj\u00f8res f\u00f8r vedtak av The Front. Tilsvarende m\u00e5 gj\u00f8res for varelevering /nedkj\u00f8ring fra takparkering p\u00e5 The Box. Figur 5. Ortofoto The Box med nedkaststasjoner, snuplass og atkomstrampe tak Forslagsstiller har ifm. utbygging av The Box s\u00f8kt om dispensasjon fra vedtatt plan, fra avfallssug til nedgravde kontainere. S\u00f8knaden ble innvilget i brev av 01.07.20. Etter anmodning fra Politiet gjennomf\u00f8rte Troms\u00f8 kommune v/ byggesak i 2022 tilsyn. Tilsynet fant ikke grunn til \u00e5 gi merknader til renovasjonsordningen. Ordningen er omtalt i revidert trafikkanalyse. Beboere i The Box m\u00e5 krysse kj\u00f8reveg f_SKV2, for \u00e5 benytte avfalls-containerne, men dette vil ikke v\u00e6re tilfelle for beboere i The Front. Varelevering til The Box og t\u00f8mmebil for renovasjon benytter snuplassen ved krysset SKV1-2 til \u00e5 rygge inn p\u00e5 oppstillingsplass. Figur 6. Nedkaststasjoner for renovasjon med snuplass og oppstillingsplass for t\u00f8mmebil Nedkaststasjonene framst\u00e5r som avgrenset, med tilstrekkelig plass for t\u00f8mmebil. T\u00f8mmebil ankommer to ganger i uka, bruker ca. 15 minutter, og er ved riktig plassering ikke til hinder for \u00f8vrig trafikk. 6 Klage ang\u00e5ende renovasjonsordningen for The Box tas ikke til f\u00f8lge. Krav til sikret tilgjengelighet i byggetid: Klager mener at planbestemmelsenes krav ang. anleggsvirksomhet ikke i tilstrekkelig grad ivaretar hensynet til Politiets tjenestetilbud overfor publikum, og ber om en ytterligere presisering. Reguleringsplanen m\u00e5 sikre tilgjengeligheten for publikum i byggefasen. I planbestemmelsene heter det f\u00f8lgende (pkt. 2.1.2 b): Ved s\u00f8knad om igangsettingstillatelse skal det vedlegges en anleggsplan. Planen skal redegj\u00f8re for beskyttelse av omgivelsene mot st\u00f8y og andre ulemper i bygge -og anleggsfasen. Planen skal redegj\u00f8re for plassering av maskiner og annet utstyr, omr\u00e5der for lagringsbrakker og brakkerigg, trafikkavvikling, massetransport, driftstider, trafikksikkerhet for g\u00e5ende og syklende, renhold, st\u00f8vdemping og st\u00f8yforhold. N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. For \u00e5 oppn\u00e5 tilfredsstillende milj\u00f8forhold i anleggsfasen skal luftkvalitets- og st\u00f8ygrenser f\u00f8lge Milj\u00f8verndepartementets retningslinjer for behandling av luftkvalitet og st\u00f8y i arealplanleggingen, T-1520 og T-1442. Administrasjonen anser at bestemmelsen ivaretar de vesentligste utfordringene ved anleggsvirksomheten. Forslagsstiller har redegjort for avtale med Neumann Bygg, hvor det utarbeides en riggplan med separat anleggsveg p\u00e5 Neumann sin eiendom. St\u00f8y i anleggsfasen er en uunng\u00e5elig konsekvens av realisering av planen, men det stilles krav om st\u00f8yreduserende tiltak i byggeperioden. Det skal ogs\u00e5 avholdes m\u00f8ter med Politiet underveis. Hensynet til forsvarlig tjenestetilbud og publikumsvirksomhet anses dermed tilstrekkelig ivaretatt. Klage ang\u00e5ende krav til sikret tilgjengelighet i byggetid tas ikke til f\u00f8lge. 4. Konklusjon Administrasjonen anbefaler at klagen tas delvis til f\u00f8lge. Planbestemmelsene foresl\u00e5s oppdatert med rekkef\u00f8lgekrav om etablering av gangfelt i o_SKV1 innenfor detaljreguleringsplan 1878 The Box, og forsenking av veggkonstruksjon i nedre del av atkomstrampe tak i BKB1. Ettersom klagen tas delvis til f\u00f8lge og det gj\u00f8res endring i reguleringsplan, m\u00e5 saken behandles i kommunestyret, jf. delegasjonsreglementet. Vedtakskompetanse Kommunestyret Vedlegg 1. Klage p\u00e5 vedtak 2. Tilsvar p\u00e5 klage 3. Planbestemmelser 4. Dispensasjon renovasjon 5. Trafikkanalyse - revidert 7 "
}