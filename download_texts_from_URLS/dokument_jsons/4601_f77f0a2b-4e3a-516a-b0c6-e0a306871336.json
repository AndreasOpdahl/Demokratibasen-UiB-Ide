{
  "dokument_id": "f77f0a2b-4e3a-516a-b0c6-e0a306871336",
  "doc_type": "case_presentation",
  "kommune": 4601,
  "tittel": "Oppf\u00f8lging - forvaltningsrevisjon av samhandling med spesialisthelsetenesta",
  "url": "https://bergen.kommune.no/politikere-utvalg/api/fil/bk360/10146317/Framstilling-Oppfolging-forvaltningsrevisjon-av-samhandling-med-spesialisthelsetenesta",
  "tekst": " Kontrollutvalget Saksframstilling V\u00e5r referanse: 2022/132201-17 Saksbehandler: Lillian Kristin Bolstad Oppf\u00f8lging - forvaltningsrevisjon av samhandling med spesialisthelsetenesta Kva saka gjeld: Bystyret behandla \u00abForvaltningsrevisjon av samhandling med spesialisthelsetjenesten\u00bb i m\u00f8te 18.10.2023 sak 359/23 og fatta f\u00f8lgande vedtak: 1. \u00abBystyret tar Deloittes forvaltningsrevisjon av samhandling med spesialisthelsetjenesten til orientering. 2. Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonsrapporten. 3. Bystyret ber byr\u00e5det rapportere til kontrollutvalget om hvordan revisors anbefalinger er fulgt opp innen utgangen av mars 2024.\u00bb Vedlagde rapport om oppf\u00f8lging blei mottatt i brev datert 21.03.2024 fr\u00e5 byr\u00e5d for eldre, helse og omsorg Marte Joan Monstad. Det g\u00e5r der fram at hovudfunna som forvaltningsrevisjonen peikar p\u00e5 er godt kjende problemstillingar, likevel gir rapporten et godt grunnlag for l\u00e6ring og videre kvalitetsarbeid. Vidare skriv byr\u00e5den at fleire av funna til revisor viser at det er problemstillingar som kommunen og spesialisthelsetenesta m\u00e5 sj\u00e5 p\u00e5 og unders\u00f8ke i fellesskap. Bergen kommune skal derfor l\u00f8fte fleire av dei anbefalte tiltaka inn i Helsefellesskapet1 i bergensomr\u00e5det. Byr\u00e5den skriv s\u00e5 om status p\u00e5 og oppf\u00f8lging av alle anbefalingane revisor har lagt fram i forvaltningsrapporten. Sekretariatet har her valt \u00e5 ta med heile tilbakemeldinga p\u00e5 status p\u00e5 / oppf\u00f8lging av anbefalingane. Der det g\u00e5r fram korleis anbefalingane har f\u00f8rt til eller skal f\u00f8re til rutineendringar eller oppf\u00f8lging har sekretariatet sett teksten i kursiv: \u00ab1. Sikre at pasienter som har behov for tjenester fra ulike etater og byr\u00e5dsavdelinger f\u00e5r et helhetlig og godt koordinert tjenestetilbud Flere respondenter i revisjonen trekker frem manglende samhandling og koordinering rundt pasienter med psykiske lidelser og/eller pasienter med flere lidelser, og det blir foresl\u00e5tt at problemstillingen l\u00f8ftes til kommunaldirekt\u00f8rene. Det er en kjent utfordring at for pasienter med sammensatte behov, kan det v\u00e6re vanskelig \u00e5 trekke klare linjer mellom hvem som skal utf\u00f8re hvilke oppgaver, og \u00e5 koordinere tjenester 1 Helsefelleskap \u2013 Helsedirektoratet, saman.no - er ein nettstad for samhandling mellom kommunar og sjukehus i bergensomr\u00e5det. 1 fra flere etater og enheter. Det skyldes blant annet at det kan v\u00e6re vanskelig \u00e5 fastsl\u00e5 hvilke behov som er mest presserende, eller hva som er den enkelte pasient sin hoveddiagnose. Dette kan det v\u00e6re faglig uenighet om. Kommunaldirekt\u00f8rene i Byr\u00e5dsavdeling for eldre, helse og omsorg (BEHO) og Byr\u00e5dsavdeling for barnevern, sosiale tjenester og mangfold (BBSM) er enige om et eget initiativ der det blir gjort en st\u00f8rre gjennomgang av enkeltsaker identifisert av begge byr\u00e5dsavdelinger, for \u00e5 ta tak i utfordringene, inkludert p\u00e5 systemniv\u00e5. M\u00e5let med dette arbeidet er \u00e5 sikre et mer helhetlig og koordinert tjenestetilbud til pasienter som f\u00e5r tjenester fra begge byr\u00e5dsavdelingene og underliggende etater. 2. Sikre at kunnskap om hvordan brukere og pasienter opplever samhandling mellom ulike niv\u00e5 og tjenester hentes inn og benyttes i kvalitetsforbedringsarbeid Det fins per i dag ikke konkrete brukerunders\u00f8kelser om samhandling mellom ulike niv\u00e5 og tjenester, og dette er noe som fremtidige brukerunders\u00f8kelser eventuelt b\u00f8r inkludere. B\u00e5de Bergen kommune og Helse Bergen innhenter erfaringer fra brukere og p\u00e5r\u00f8rende for \u00e5 gi bedre tjenester, men brukerunders\u00f8kelser foreg\u00e5r i dag p\u00e5 hver sin kant. Det er derfor et forbedringspotensial i \u00e5 se helhetlig p\u00e5 disse brukererfaringene, slik at tilbakemeldinger om samhandling blir sett p\u00e5 og behandlet i fellesskap. Kommunen arbeider p\u00e5 individniv\u00e5, tjenesteniv\u00e5 og systemniv\u00e5 for at brukernes- og p\u00e5r\u00f8rendes \u00f8nsker og behov skal tas hensyn til n\u00e5r tjenester gis. P\u00e5 individniv\u00e5 skal helsepersonell sp\u00f8rre brukerne \u00abHva er viktig for deg?\u00bb, og legge til rette for at den enkeltes \u00f8nsker hensyntas. P\u00e5 tjeneste- og systemniv\u00e5 gjennomf\u00f8res systematisk innhenting av brukeres og p\u00e5r\u00f8rendes erfaringer. Brukerunders\u00f8kelser er eksempler p\u00e5 dette, og resultatene brukes til \u00e5 forbedre tjenestene. 3. Sikre at oppgave- og ansvarsfordeling mellom vurderingsteam og hjemmebaserte tjenester i tilstrekkelig grad er tydelig og hensiktsmessig, herunder vurdere om det er behov for \u00e5 gj\u00f8re rutinene bedre kjent og om det er forhold i rutinene som ikke er tydelig nok Etat for vurdering og rehabilitering og Etat for hjemmebaserte tjenester har et godt samarbeid, og har regelmessige m\u00f8ter p\u00e5 etats- og tjenesteniv\u00e5, men det er utfordrende \u00e5 sikre god nok informasjon om hverandres tjenester til alle ansatte til enhver tid. Etatene pr\u00f8ver ut ulike tiltak for at informasjonen deres skal n\u00e5 ut til flest mulig. Vurderingsteamet fra Etat for vurdering og rehabilitering har blant annet deltatt p\u00e5 enhetslederm\u00f8te og avdelingslederm\u00f8te i Etat for hjemmebaserte tjenester, der samhandling og tiltak for \u00e5 gj\u00f8re samhandlingen bedre har v\u00e6rt tema. I tillegg har vurderingsteamet deltatt med informasjon p\u00e5 m\u00f8ter i HeltOm-prosjektet til Etat for hjemmebaserte tjenester. I arbeidet med prosjektet \u00abGode pasientforl\u00f8p\u00bb har det v\u00e6rt arbeidet med et felles kartleggingsskjema som skal benyttes av b\u00e5de vurderingsteamet og hjemmesykepleien. Dette gj\u00f8r at hjemmesykepleien kan bygge sin vurdering p\u00e5 vurderingen som allerede er gjort av vurderingsteamet. Etatene og enhetene jobber kontinuerlig med \u00e5 oppdatere samhandlingsprosedyrer, og gj\u00f8r endringer i prosedyrene p\u00e5 bakgrunn av innspill fra ansatte og ledere. I disse prosedyrene er m\u00e5let blant annet \u00e5 tydeliggj\u00f8re ansvarsfordelingen mellom de to tjenestene. Lokalt blir det holdt samarbeidsm\u00f8ter mellom vurderingsteamet og hjemmesykepleien. Ved endringer i prosedyrene er endringene p\u00e5 h\u00f8ringsrunde i begge etater, og det blir ogs\u00e5 innkalt til arbeidsgruppem\u00f8ter med representanter fra begge etater ved behov. 2 Etat for hjemmebaserte tjenester har ogs\u00e5 hatt med representanter fra Etat for vurdering og rehabilitering i sine m\u00f8ter for \u00e5 orientere om prosedyrer. Et eksempel p\u00e5 dette er lanseringen av Pakkeforl\u00f8p hjem for pasienter med kreft hvor forventninger til hvem som skal gj\u00f8re hva ble presentert i fellesskap for ressurspersoner i alle enhetene i hjemmesykepleien. 4. Sikre tydelig og hensiktsmessig bruk av hhv. KMA og \u00d8HD-plasser I 2022 ble den kommunale mottaksavdelingen (KMA) sl\u00e5tt sammen med \u00f8yeblikkelig hjelp- d\u00f8gntilbudet (\u00d8HD) i enheten Kommunal allmennmedisinsk sengepost (KAS). M\u00e5let med sammensl\u00e5ingen var \u00e5 sikre bedre kapasitetsutnyttelse ved \u00d8HD-tilbudet. KAS drifter i dag 34 senger, hvorav 17 er definert som \u00d8HD-plasser og 17 er definert som kommunale mottakssenger. Det er i tillegg noen akuttplasser ved Fyllingsdalen behandlingssenter. Disse plassene brukes n\u00e5 i noen tilfeller til KMA-pasienter dersom det ikke er ledig kapasitet ved KAS, eller pasienten ikke kan legges inn p\u00e5 KAS grunnet for eksempel kj\u00f8nn (kvinnelige og mannlige pasienter legges ikke inn p\u00e5 samme rom) eller sykdomsforl\u00f8p (for eksempel demens eller delir). Det ble gjennomf\u00f8rt en risikovurdering i 2023 hvor det ble vurdert \u00e5 bytte KMA-plassene p\u00e5 KAS mot akuttplassene p\u00e5 Fyllingsdalen. P\u00e5 bakgrunn av risikovurderingen ble byttingen ikke gjennomf\u00f8rt. Det ble da nedsatt en tverretatlig arbeidsgruppe som har sett n\u00e6rmere p\u00e5 organisering, og vurdert om akuttplassene p\u00e5 Fyllingsdalen kan inng\u00e5 i det totale \u00f8yeblikkelig hjelp-d\u00f8gntilbudet i kommunen. Arbeidsgruppen er i sluttfasen og holder p\u00e5 \u00e5 utarbeide en rapport med anbefalinger og forslag til tiltak. Saksbehandlere fra Etat for vurdering og rehabilitering har ansvar for samhandling og oppf\u00f8lging av KMA-pasienter. \u00d8HD-pasienter blir derimot prim\u00e6rt fulgt opp av sykepleierne p\u00e5 KAS. I revisjonsrapporten kommer det fram at denne organiseringen kan medf\u00f8re at \u00d8HD-pasienter blir liggende noe lenger enn n\u00f8dvendig. I et samarbeidsm\u00f8te mellom Etat for sykehjem og Etat for vurdering og rehabilitering 26.02.24 ble det besluttet at pasientgruppene skal behandles p\u00e5 samme m\u00e5te. Dette for \u00e5 unng\u00e5 at \u00d8HD-pasientene blir liggende lengre enn n\u00f8dvendig. 5. Sikre at ansatte og ledere i Bergen kommune melder avvik ved brudd p\u00e5 samhandlingsavtaler- og rutiner Flere tiltak er iverksatt eller planlagt iverksatt for \u00e5 sikre at ansatte og ledere melder avvik ved brudd p\u00e5 samhandlingsavtaler og -rutiner. Det er s\u00e6rlig fokus p\u00e5 \u00e5 fremme en god meldekultur og oppf\u00f8lging av meldte avvik. Etat for hjemmebaserte tjenester har meldekultur som tema i ulike fora, blant annet avdelingslederforum, lederm\u00f8ter og som tema i pasientsikkerhetsvisitter, og har lokale tiltak for \u00e5 fremme en god meldekultur. Alle avvik knyttet til samhandlingsavtalen sendes inn til kvalitetsr\u00e5dgiver i etaten, og aktuelle ledere har dialog med kvalitetsr\u00e5dgiver n\u00e5r dette meldes. Avdelingsleder mottar ogs\u00e5 svarbrev fra spesialisthelsetjenesten, dersom det foreligger. I svarbrevet bekrefter spesialisthelsetjenesten at de har mottatt avviket og jobber med forbedringstiltak. Dette har bidratt til \u00e5 gi en \u00f8kt forst\u00e5else av at det nytter \u00e5 melde avvik. Etat for hjemmebaserte tjenester f\u00e5r flere tilbakemeldinger fra spesialisthelsetjenesten enn tidligere, i tr\u00e5d med det som har blitt avtalt i samhandlingsm\u00f8ter mellom Bergen kommune og spesialisthelsetjenesten, men etaten mottar fremdeles sv\u00e6rt f\u00e5 avvik. Etat for sykehjem har jevnlig fokus p\u00e5 meldekultur i ulike fora, blant annet lederm\u00f8ter, sykepleierfaglig konsulentm\u00f8te og i internundervisning. Sammen med sykepleierfaglige 3 konsulenter har det v\u00e6rt avholdt samhandlingsm\u00f8te med Helse Bergen, og det planlegges et m\u00f8te med Haraldsplass Diakonale Sykehus i l\u00f8pet av v\u00e5ren 2024. Alle avvik knyttet til samhandlingsavtalen meldes i BkKvalitet, og kvalitetsr\u00e5dgiver i etaten sender disse til spesialisthelsetjenesten. Kvalitetsr\u00e5dgiver i etaten f\u00f8lger disse sakene opp tett, og l\u00f8fter de mest alvorlige tilfellene direkte med Helse Bergen og Haraldsplass diakonale sykehus. Avvikene overv\u00e5kes og gjennomg\u00e5s regelmessig for l\u00e6ring i enhetene. Etat for vurdering og rehabilitering har avvik ved brudd p\u00e5 samhandlingsavtaler og -rutiner som tema p\u00e5 driftsoppf\u00f8lgingsm\u00f8ter med enhetene. Etaten ser behov for \u00e5 ha et st\u00f8rre fokus p\u00e5 avvik, og vil i l\u00f8pet av v\u00e5ren ha avvik som tema p\u00e5 samling med enhetsledere og avdelingsledere. Etat for vurdering og rehabilitering har faste samhandlingsm\u00f8ter med Haukeland universitetssjukehus hver sjette uke. Siden sommeren 2023 har ogs\u00e5 Etat for sykehjem og Etat for hjemmebaserte tjenester deltatt p\u00e5 disse m\u00f8tene. Tema for denne m\u00f8teplassen er generell samhandling, der det blir meldt saker fra etatene og sykehusavdelingene. P\u00e5 disse m\u00f8tene er ogs\u00e5 felles oppl\u00e6ring tema. I tillegg er det faste halv\u00e5rige m\u00f8ter alle etatene i BEHO, Haukeland universitetssjukehus og Haraldsplass Diakonale Sykehus deltar. P\u00e5 disse m\u00f8tene er det avvik meldt til og fra sykehusene som er tema. Her blir det blant annet diskutert om det er noen avvikstyper som utpreger seg og hva man kan gj\u00f8re for \u00e5 redusere antall avvik. Etat for vurdering og rehabilitering mottar tilbakemelding p\u00e5 en del avvik sendt til spesialisthelsetjenesten, men mottar f\u00e5 avvik fra spesialisthelsetjenesten. 6. Sikre at avvik meldt b\u00e5de til og fra spesialisthelsetjenesten blir registrert i BkKvalitet i tr\u00e5d med egne rutiner I Etat for hjemmebaserte tjenester sikrer kvalitetsr\u00e5dgiver at avvik meldt til og fra spesialisthelsetjenesten blir registrert i BkKvalitet. Det er nylig opprettet et eget filter i BkKvalitet som vil gi en oversikt over hvor mange avvik som er meldt fra spesialisthelsetjenesten til Etat for hjemmebaserte tjenester. Etaten f\u00e5r dermed oversikt over antall avvik som er sendt til og fra spesialisthelsetjenesten, og kan f\u00f8lge utviklingen. Det p\u00e5g\u00e5r et arbeid med \u00e5 oppdatere rutinen for h\u00e5ndtering av avvik, og gj\u00f8re den felles p\u00e5 tvers av etatene. Rutinen vil ogs\u00e5 omhandle h\u00e5ndtering av avvik til/fra spesialisthelsetjenesten, slik at praksis for registrering i BkKvalitet blir lik. I forbindelse med revidering av rutinen vil Etat for vurdering og rehabilitering vurdere hvordan man kan sikre at avvik meldt b\u00e5de til og fra spesialisthelsetjenesten blir registrert i BkKvalitet, og f\u00f8lges opp p\u00e5 en hensiktsmessig m\u00e5te. I Etat for sykehjem registreres avvik knyttet til samhandlingsavtalen i BkKvalitet, og kvalitetsr\u00e5dgiver i etaten sender disse til Helse Bergen og Haraldsplass Diakonale Sykehus. Kvalitetsr\u00e5dgiver mottar alle tilbakemeldinger p\u00e5 avvik fra spesialisthelsetjenesten. Inntil videre sendes tilbakemeldinger p\u00e5 avvik til enhetene for \u00e5 bli skannet inn i arkivsystemet Bk360 i en egen mappe for avvik. 7. F\u00f8lge opp samhandling med spesialisthelsetjenesten n\u00e5r det gjelder a) Reinnleggelsesprosent Det er et felles \u00f8nske fra b\u00e5de kommune og spesialisthelsetjeneste om \u00e5 unng\u00e5 un\u00f8dvendige reinnleggelser. I helsefellesskapet har det blant annet blitt utviklet et felles e- l\u00e6ringsprogram som skal gi helsepersonell \u00f8kt forst\u00e5else, innsikt og kompetanse knyttet til innleggelse og utskrivelse av pasienter. Kurset g\u00e5r gjennom hele forl\u00f8pet fra en pasient blir lagt inn til pasienten blir skrevet ut, og beskriver hvilket ansvar og hvilke oppgaver 4 helsepersonell i kommunen og sykehus har med tanke p\u00e5 \u00e5 sikre at pasienten skal oppleve et helhetlig forl\u00f8p, samt overholde lovverk og samarbeidsavtaler. Helsefellesskapsstrukturen er ikke enn\u00e5 ferdig utbygd, og blant annet mangler faglige samarbeidsutvalg for de fire prioriterte pasientgruppene (barn og unge, personer med alvorlige psykiske lidelser og rusproblemer, skr\u00f8pelige eldre og personer med flere kroniske lidelser). Tre av disse faglige samarbeidsutvalg er under etablering v\u00e5ren 2024. Det vil v\u00e6re naturlig at disse faglige samarbeidsutvalgene blant annet ser p\u00e5 reinnleggelser, omfang av avvik, og behov for tettere samhandling innenfor hver sine prioriterte pasientgrupper. b) Omfang av avvik p\u00e5 brudd p\u00e5 samhandlingsrutiner Dette er delvis besvart under forrige punkt. Med samhandlingsreformen fra 2012 fikk kommuner og helseforetak en lovp\u00e5lagt plikt til \u00e5 inng\u00e5 samarbeidsavtaler om en rekke forhold, jf. Lov om kommunale helse- og omsorgstjenester \u00a76-1. Samme lov p\u00e5legger partene \u00e5 utf\u00f8re \u00e5rlig gjennomgang av avtaleverket med sikte p\u00e5 n\u00f8dvendige oppdateringer eller utvidelser, jf. \u00a76-5. Den \u00e5rlige gjennomgangen av avtaleverket gir kommune og spesialisthelsetjeneste en god anledning til \u00e5 fange opp og gj\u00f8re endringer som f\u00f8lge av systematiske avvik. Bergen kommune vil ogs\u00e5 melde inn en sak til Omr\u00e5deutvalget for Bergen i april om at det blir meldt for f\u00e5 avvik og at avvikene ikke blir fulgt godt nok opp. M\u00e5let med saken er \u00e5 diskutere utfordringene, og finne l\u00f8sninger for hvordan kommune og spesialisthelsetjenesten sammen kan bli bedre. c) Vurdere behov for enda tydeligere rutiner om de ulike tjenestenes ansvarsomr\u00e5der og oppl\u00e6ring i dette Se svar under punkt 1 og 3. d) Vurdere om det er behov for \u00e5 tydeliggj\u00f8re i hvilke tilfeller det kan og b\u00f8r gjennomf\u00f8res samarbeidsm\u00f8ter/overf\u00f8ringsm\u00f8ter om enkeltpasienter Se ogs\u00e5 svar under punkt 1. Det er utfordrende \u00e5 lage retningslinjer for \u00e5 tydeliggj\u00f8re n\u00e5r det kan og b\u00f8r gjennomf\u00f8res samarbeidsm\u00f8ter eller overf\u00f8ringsm\u00f8ter om enkeltpasienter, men det b\u00f8r legges til rette for at n\u00f8dvendige fagpersoner raskt og enkelt kan f\u00e5 tak i hverandre ved behov. I sp\u00f8rreunders\u00f8kelsen skriver ansatte og ledere at det er s\u00e6rlig \u00f8nskelig med mer telefonisk kontakt med spesialisthelsetjenesten. Siden det ikke er et felles journalsystem som benyttes av b\u00e5de kommune- og spesialisthelsetjenesten, kan det v\u00e6re utfordrende for ansatte i kommunen \u00e5 f\u00e5 tak i sykehuspersonell for \u00e5 f\u00e5 tilstrekkelig veiledning, ettersom at de m\u00e5 basere seg p\u00e5 telefonisk kontakt med den legen som har hatt behandlingsansvaret for pasienten. Denne utfordringen har blitt diskutert i helsefellesskapet, og i november 2023 ble det gjort et vedtak for \u00e5 svare p\u00e5 dette behovet. Medisinskfaglig utvalg skal innen juni 2024 finne en effektiv l\u00f8sning for telefonkontakt mellom blant annet sykehusspesialister, fastleger/fastlegekontor og sykehjemsleger.\u00bb Vurderinga til sekretariatet Sekretariatet vurderer det som positivt at byr\u00e5den skal l\u00f8fte samhandlingsutfordringane som har kome fram i denne forvaltningsrevisjonen, opp til helsefellesskapet i bergensregionen. 5 Det er ogs\u00e5 positivt at byr\u00e5dsavdeling for eldre, helse og omsorg og byr\u00e5dsavdeling for barnevern, sosiale tenester og mangfald er einige om eit eige initiativ der det blir gjort ein st\u00f8rre gjennomgang av enkeltsaker identifisert av begge byr\u00e5dsavdelingar, for \u00e5 ta tak i utfordringane, inkludert p\u00e5 systemniv\u00e5. M\u00e5let med dette arbeidet er \u00e5 sikre eit meir heilskapleg og koordinert tenestetilbod til pasientar som f\u00e5r tenester fr\u00e5 begge byr\u00e5dsavdelingene og underliggande etatar. Byr\u00e5den svarar p\u00e5 alle anbefalingane til revisor. Ut fr\u00e5 det som kjem fram i tilbakemeldinga ser det ut til at alle anbefalingane har blitt vurdert opp mot noverande rutinar og utfordringar. Ut fr\u00e5 svar fr\u00e5 byr\u00e5den ser det ut til at dei aller fleste anbefalingane er f\u00f8lgt opp eller det er planar om \u00e5 f\u00f8lge dei opp. Vi har likevel kommentarar til svar p\u00e5 anbefaling 1 og 2. I oppf\u00f8lging av anbefaling 12 blir det vist til at byr\u00e5dsavdeling for eldre, helse og omsorg og byr\u00e5dsavdeling for barnevern, sosiale tenester og mangfald er einige om eige initiativ der det blir gjort en st\u00f8rre gjennomgang av enkeltsaker identifisert av begge avdelingar, for \u00e5 ta tak i utfordringane, inkludert p\u00e5 systemniv\u00e5. M\u00e5let med dette arbeidet er \u00e5 sikre et mer helhetlig og koordinert tjenestetilbud til pasienter som f\u00e5r tjenester fra begge byr\u00e5dsavdelingene og underliggende etater. Samstundes ser vi ikkje ut fr\u00e5 svaret n\u00e5r arbeidet med dette initiativet vil starte opp eller kva som er tidshorisonten for dette arbeidet. I svar p\u00e5 oppf\u00f8lging av anbefaling 23 anerkjenner byr\u00e5den at det kan vere forbetringspotensial p\u00e5 samhandling om brukar- og p\u00e5r\u00f8randeunders\u00f8kingane til Bergen kommune og Helse Bergen. Samstundes ser vi ikkje ut fr\u00e5 svaret at det er gjort konkrete planar om \u00e5 ta tak i dette. Vi ser gjerne at byr\u00e5d for eldre, helse og omsorg svarar meir utdjupande i kontrollutvalsm\u00f8tet p\u00e5 det som blir peika p\u00e5 her, under oppf\u00f8lging av anbefaling 1 og 2. Byr\u00e5d Marte Monstad er invitert til m\u00f8tet i kontrollutvalet 23. april for \u00e5 orientere om saka og svare p\u00e5 sp\u00f8rsm\u00e5l. Forslag til vedtak: 1. Kontrollutvalet tek tilbakemeldinga fr\u00e5 byr\u00e5d for eldre, helse og omsorg, om oppf\u00f8lging av forvaltningsrevisjonsrapporten \u00abSamhandling med spesialisthelsetjenesten\u00bb, til orientering. 2. Kontrollutvalet sender saka til bystyret til orientering. Forslag til innstilling: Bystyret tek tilbakemeldinga fr\u00e5 byr\u00e5d for eldre, helse og omsorg, om oppf\u00f8lging av forvaltningsrevisjonsrapporten \u00abSamhandling med spesialisthelsetjenesten\u00bb, til orientering. Dato: 12. april 2024 Eli M. Velle - leiar Lillian K. Bolstad - r\u00e5dgjevar Dokumentet er godkjent elektronisk. 2 Sikre at pasienter som har behov for tjenester fra ulike etater og byr\u00e5dsavdelinger f\u00e5r et helhetlig og godt koordinert tjenestetilbud. 3 Sikre at kunnskap om hvordan brukere og pasienter opplever samhandling mellom ulike niv\u00e5 og tjenester hentes inn og benyttes i kvalitetsforbedringsarbeid. 6 Vedlegg: Oppf\u00f8lging av rapport etter forvaltningsrevisjon av samhandling med spesialisthelsetjenesten 7 "
}