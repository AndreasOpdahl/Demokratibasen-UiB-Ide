{
  "dokument_id": "5e7878a5-94a3-53e6-a7f6-b599c203c51a",
  "doc_type": "case_presentation",
  "kommune": 4601,
  "tittel": "Kong Oscars gate 45, Campingen Bergen - S\u00f8knad om ny alminnelig skjenkebevilling for alkoholholdig drikk gruppe 1-3 inne og utend\u00f8rs frem til 30.09.2028",
  "url": "https://bergen.kommune.no/politikere-utvalg/api/fil/bk360/11406750/Framstilling-Kong-Oscars-gate-45-Campingen-Bergen-Soknad-om-ny-alminnelig-skjenkebevilling-for-alkoholholdig-drikk-gruppe-1-3-inne-og-utendors-frem-til-30-09-2028",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/132031-15 Kong Oscars gate 45, Campingen Bergen - S\u00f8knad om ny alminnelig skjenkebevilling for alkoholholdig drikk gruppe 1-3 inne og utend\u00f8rs frem til 30.09.2028 Hva saken gjelder: Kontor for skjenkesaker mottok 27. august 2024 s\u00f8knad om ny alminnelig skjenkebevilling for alkoholholdig drikk gruppe 1-3, ved Campingen Bergen, Kong Oscarsgate 45. Stedet beskrives som en minigolfarena. Bevillingss\u00f8ker er M12 Vest AS, org. nr. 933 559 157. Totalt oms\u00f8kt skjenkeareal er 1 277 kvm, fordelt p\u00e5 to etasjer. Bergen kommune vil f\u00f8re en skjenkepolitikk som er forutsigbar og rettferdig for n\u00e6ringen. Kommunen tildeler salgs- og skjenkebevilling i tr\u00e5d med gjeldende bystyrevedtak og de politiske f\u00f8ringene som legges til grunn for kommunens salgs- og skjenkereglement. Hovedform\u00e5let med reglementet er i st\u00f8rst mulig utstrekning \u00e5 begrense de samfunnsmessige og individuelle skader som alkoholbruk kan inneb\u00e6re. Det er et overordnet m\u00e5l at Bergen skal v\u00e6re en trygg by, og det er et f\u00f8rende premiss for byr\u00e5det \u00e5 f\u00f8re en alkohol- og skjenkepolitikk som st\u00f8tter opp om dette. Politi- og sosialfaglige r\u00e5d skal ivaretas ved tildeling av skjenkebevilling. Hverken politi eller Etat for sosiale tjenester har spesielle merknader til s\u00f8knaden. Kontor for skjenkesaker sin vurdering og anbefaling: Notat fra Kontor for skjenkesaker er vedlagt saken, og det vises til dette i sin helhet. Kontor for skjenkesaker anbefaler at s\u00f8knaden om alminnelig skjenkebevilling for alkoholholdig drikk gruppe 1-3, ved Campingen Bergen, Kong Oscarsgate 45, innvilges som oms\u00f8kt. I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1-3 ikke kan tildeles i dette tilfellet. S\u00f8ker har oppgitt 25 % matomsetning. Dette har tradisjonelt v\u00e6rt minimumskravet for \u00e5 definere et skjenkested som spisested. Hovedkonseptet i denne s\u00f8knaden er ikke det \u00e5 v\u00e6re spisested, men en arena for minigolf. 1 Sammenlignbare steder er bowlinghaller som har skjenkebevilling. Vestkanten bowling har i tillegg egen minigolfbane, der skjenkebevilling er innvilget. P\u00e5 bakgrunn av dette kan en ikke se at det foreligger noe som skulle tilsi at s\u00f8knaden ikke innvilges som oms\u00f8kt. Kontor for skjenkesaker anbefaler at s\u00f8knaden om alminnelig skjenkebevilling for alkoholholdig drikk gruppe 1-3, ved Campingen Bergen, Kong Oscarsgate 45, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Byr\u00e5dens vurdering og anbefaling/konklusjon: Byr\u00e5den st\u00f8tter Kontor for skjenkesaker sin vurdering og innstiller p\u00e5 at s\u00f8knaden om alminnelig skjenkebevilling for alkoholholdig drikk gruppe 1-3, ved Campingen Bergen, Kong Oscarsgate 45, innvilges. Vedtakskompetanse: Byr\u00e5dets fullmakter \u00a7 28, vedtatt av bystyret 16.12.2020 i sak 378/20: \u00abFullmakter vedr\u00f8rende skjenkesaker\u00bb. Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: 1. S\u00f8knad om alminnelig skjenkebevilling for alkoholholdig drikk gruppe 1-3, ved Campingen Bergen, Kong Oscarsgate 45, innvilges. a. Bevillingshaver er M12 Vest AS, org. nr. 933 559 157 b. Styrer for skjenkebevillingen er Lars Hvidsten, f. 30.03.87 Stedfortreder for styrer er Kaja Meling Holmestrand, f. 01.09.89 c. Bevillingen er til en minigolfarena. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Unntak fra kravet om selvbetjening er serveringssteder som har bordservering. d. Totalt oms\u00f8kt skjenkeareal er 1 277 kvm, fordelt p\u00e5 1. etg. 442 kvm og underetg. 835 kvm. 2. Bevillingen gis for bevillingsperioden frem til 30.09.2028. 3. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: a. kopi av brukstillatelsen fra bygningsmyndighetene b. kvittering fra Altinn p\u00e5 at oppstartskjema er innsendt til Mattilsynet c. bevillingsgebyr m\u00e5 v\u00e6re betalt d. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart 2 4. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Dato: 5. november 2024 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: Fagnotat datert 23.10.24 - Kong Oscars gate 45, Campingen Bergen - S\u00f8knad om ny alminnelig skjenkebevilling for alkoholholdig drikk gruppe 1-3 inne og utend\u00f8rs frem til 30.09.2028 3 "
}