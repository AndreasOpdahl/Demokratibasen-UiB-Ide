{
  "dokument_id": "92b0e999-4798-5854-8712-d7fe6fa4030c",
  "doc_type": "case_attachment",
  "kommune": 4601,
  "tittel": "VA-rammeplan datert 22.03.2021",
  "url": "https://bergen.kommune.no/politikere-utvalg/api/fil/bk360/10214413/VA-rammeplan-datert-22-03-2021",
  "tekst": " H\u00e5ne Invest AS BJ\u00d8RNDALSBROTET BOLIGER VA-RAMMEPLAN Dato: 22.03.2021 Versjon: 03 www.asplanviak.no REGULERINGSPLAN HETLEVIKSTRAUMEN RAPPORT Dokumentinformasjon Oppdragsgiver: H\u00e5ne Invest AS Tittel p\u00e5 rapport: Bj\u00f8rndalsbrotet boliger Oppdragsnavn: Reguleringsplan Hetlevikstraumen Oppdragsnummer: 537057-01 Utarbeidet av: Karoline Stabell Holvik Oppdragsleder: Linda Telle Tilgjengelighet: \u00c5pen Justeringer gjort i mars 2021 er illustrert med bl\u00e5 tekst. Innsending av reguleringsplan til 2. gangs behandling har blitt forskj\u00f8vet og det planlegges innsending n\u00e5 i 1. kvartal 2021. Det er gjort sm\u00e5 justeringer i reguleringsplanen. Disse har ikke innvirkning p\u00e5 prinsippene som allerede ligger VA- rammeplanen, men ny info er lagt inn i tegninger og notat, og sendes inn for at VA-rammeplan og reguleringsplan skal samstemme. I tillegg er det gjort sm\u00e5 oppdateringer i VA-rammeplanen basert p\u00e5 ny VA-info som er kommet siden sist. Dette er koordinert med VA-etaten, og VA-etatens uttalelse gitt den 23.04.2020 er gjeldende. Endringer i reguleringsplanen og i VA-rammeplanen mars 2021: - Byggeh\u00f8yde i BBB1 er endret fra kt. +42 til +43,5 og i BBB2 fra kt. +44,55 til +45. - Antall boenheter er 17 stk. (8 boenheter i BBB1 og 9 boenheter i BBB2). - Gr\u00f8ntarealet foran BBB1 (mot sj\u00f8) er utvidet, som gir bedre muligheter for infiltrasjon gjennom gr\u00f8nne flater enn ved tidligere planer. Taknedl\u00f8p b\u00f8r ledes til IFS her. - Flomveier er vist litt mer n\u00f8yaktig n\u00e5 enn f\u00f8r, ved hjelp av avrenningslinjer fra KDP overvann. - Adkomstvei inn til P-kjeller er noe justert, og vil ha fall inn mot garasjeporten, som gj\u00f8r at man m\u00e5 legge til rette for sluk/drensrenne her. - Det er lagt inn kommentar om at avl\u00f8p fra BBB2 muligens m\u00e5 h\u00e5ndteres med egen pumpe. - Merknader i uttalelsen fra VA-etaten den 23.04.2020 er flettet inn i kap. 4.1.2 og 4.1.3. 03 22.03.21 VA-rammeplan justert f\u00f8r innsending av reguleringsplan til 2. gangs behandling. KSH TA 02 03.04.20 VA-rammeplan justert iht. reguleringsplan som er noe endret til 2. gangs behandling. KSH TA 01 17.10.18 VA-rammeplan for uttalelse fra VA-etaten KSH TA VERSJON DATO BESKRIVELSE UTARB. KS side 1 av 14 REGULERINGSPLAN HETLEVIKSTRAUMEN RAPPORT Endringer april 2020: Det ble gjort mindre justeringer i VA-rammeplanen for at den skulle samstemme med de endringer som ble gjort i reguleringsplanen som skal sendes til 2. gangs behandling. Endringene i reguleringsplanen er hovedsakelig: - Renovasjonsanlegget og trafostasjonen er flyttet fra nord\u00f8stsiden av planlagt bebyggelse og ned til s\u00f8rsiden, og det etableres mur rundt utfyllingen i terrenget. Innkj\u00f8rselen her er n\u00e5 tilpasset for renovasjonsbil. Innkj\u00f8rsel samt antall parkeringsplasser p\u00e5 nord\u00f8stsiden av bebyggelsen redusert i st\u00f8rrelse. - Nytt fortau mellom utenfor bygget i felt BBB1. - Det nordlige bygget er \u00abrettet ut\u00bb og trukket litt vekk fra vegen. Det s\u00f8rlige bygget er noe bredere, og er flyttet litt mot vest og trukket litt vekk fra vegen. Gr\u00f8ntarealene er justert og tilpasset dette. - Antall boenheter er redusert fra 19 til 17. Endringene i reguleringsplanen har medf\u00f8rt f\u00f8lgende justeringer i VA-rammeplanen: - Noe endring i nedb\u00f8rsfeltene, herunder \u00f8kning av tette flater i nedb\u00f8rsfelt 1 og reduksjon i tette flater i nedb\u00f8rsfelt 2. Overvannsberegningene er justert iht. dette. Samme totalavrenning som f\u00f8r. - Spillvannspumpestasjonen flyttet litt. Kan settes i fortau eller i gr\u00f8ntarealet ved innkj\u00f8rselen. - Uavhengig av reguleringsplanen er det n\u00e5 vist brannuttak i vannkum i stedet for hydrant. Endringer i notatet gjelder f\u00f8lgende kapitler og justert tekst er illustrert med bl\u00e5 tekst: Kap. 3 utg\u00e5r \u2013 L\u00f8sningen med sj\u00f8ledning godtas ikke av kommunen. Kap. 4.1.2 \u2013 Det bes om tilbakemelding p\u00e5 dispensasjonss\u00f8knad Kap. 4.1.3 \u2013 Branndekning og kapasitet Kap. 5.1.2 \u2013 Overvannsberegninger oppdatert side 2 av 14 REGULERINGSPLAN HETLEVIKSTRAUMEN RAPPORT Forord Asplan Viak har v\u00e6rt engasjert av H\u00e5ne Invest AS for utarbeidelse av reguleringsplanforslag til 1. gangs behandling for Bj\u00f8rndalsbrotet boliger, samt VA-rammeplan som skal f\u00f8lge reguleringsplanen. Hovedform\u00e5let med planarbeidet er \u00e5 legge til rette for etablering av boliger i et etablert boligomr\u00e5de, og det legges til rette for blokkbebyggelse med to lavblokker med totalt 17 boenheter. Planomr\u00e5det ligger i Laksev\u00e5g bydel, og har gnr. 122, bnr. 3 m.fl. Arealplan-ID er 1201_65520000. Asplan Viak utarbeider planforslaget samt VA-rammeplan. Godkjent VA-rammeplan legges til grunn for den videre detaljprosjekteringen. Medarbeider ved utarbeiding av VA-rammeplanen har v\u00e6rt Karoline Stabell Holvik, og Tor Andersson har v\u00e6rt fagansvarlig p\u00e5 VA. Oppdragsleder for planarbeidet har v\u00e6rt Linda Telle. Bergen, 22.03.2021 Linda Telle Tor Andersson Oppdragsleder Kvalitetssikrer side 3 av 14 REGULERINGSPLAN HETLEVIKSTRAUMEN RAPPORT Innhold 1. INNLEDNING OG KORT SAMMENDRAG ...................................................................... 5 2. EKSISTERENDE SITUASJON ......................................................................................... 6 2.1. Vannforsyning og brannvann...............................................................................................6 2.2. Spillvann ...............................................................................................................................6 2.3. Overvann, resipienter og flomveier .....................................................................................6 3. PLANLAGT SITUASJON ALTERNATIV D ........................................................................ 8 4. PLANLAGT SITUASJON ALTERNATIV E ......................................................................... 9 4.1. Vannforsyning og brannvann...............................................................................................9 4.1.1. Vannforsyning ......................................................................................................................9 4.1.2. Dispensasjon vedr\u00f8rende avstand til privat r\u00f8r i gr\u00f8ft ........................................................9 4.1.3. Brannvann og sprinkleranlegg .............................................................................................9 4.1.4. Konflikt med eksisterende vannledninger ........................................................................ 10 4.2. Spillvann ............................................................................................................................ 10 4.2.1. Spillvannsh\u00e5ndtering ........................................................................................................ 10 4.2.2. Konflikt med eksisterende ledninger ................................................................................ 10 5. OVERVANNSH\u00c5NDTERING ........................................................................................ 11 5.1. Overvann........................................................................................................................... 11 5.1.1. Eksisterende og ny avrenning ........................................................................................... 11 5.1.2. Overvannsberegninger ..................................................................................................... 11 5.1.3. Overvannsh\u00e5ndtering og fordr\u00f8yning .............................................................................. 12 5.1.4. Forurensing og resipient ................................................................................................... 13 5.1.5. Flomveier .......................................................................................................................... 13 6. VEDLEGG .................................................................................................................. 14 side 4 av 14 REGULERINGSPLAN HETLEVIKSTRAUMEN RAPPORT 1. INNLEDNING OG KORT SAMMENDRAG Innledning VA-rammeplaner skal iht. arealdelen i Kommuneplanens bestemmelser pkt. 20 inng\u00e5 i alle reguleringsplaner i Bergen Kommune. Planen har som funksjon \u00e5 sikre en helhetlig l\u00f8sning av vannforsyning, spillvann- og overvannsh\u00e5ndtering, samt sikre tilstrekkelig brannvannsuttak. I reguleringsplanen er det stilt krav til VA-rammeplan. VA-etaten skal gi sin uttalelse til VA- rammeplanen, og VA-rammeplanen skal legges til grunn for videre detaljprosjektering. Planomr\u00e5det ligger ved Bj\u00f8rndalsbrotet i Laksev\u00e5g bydel. Gnr 122 bnr 3 m.fl. Arealplan-ID 1201_65520000. Hovedform\u00e5let med planen er etablering av boliger samt \u00e5 ta vare p\u00e5 eksisterende kolle/naturomr\u00e5de. Planomr\u00e5det planlegges utbygget med ca. 17 nye boenheter fordelt p\u00e5 to leilighetsblokker med tre etasjer pluss parkeringskjeller. Kort sammendrag Denne VA-rammeplanen presenterte tidligere to ulike alternativ for tilknytning til offentlig vann og spillvann, men n\u00e5 gjelder kun alternativ e) da kommunen (VA-etaten) ikke godkjenner alternativ d). \uf0b7 Alternativ d) \u2013 Er utg\u00e5tt. \uf0b7 Alternativ e) \u2013 Tegning nr. HB002 o Ny kommunal vannledning mellom pkt. C og kommunal kum i pkt. A, SID nr. 31237. o Ny privat pumpeledning for spillvann i gr\u00f8ft fra pkt. C til kommunal kum i pkt. B, SID nr. 31221. o Eventuell senere utbygging i omr\u00e5det m\u00e5 etablere egen vannforsyning. \uf0b7 Overvann \u2013 Tegning nr. HB003 o Overvann fra planomr\u00e5det h\u00e5ndteres lokalt p\u00e5 eiendommen og f\u00f8res til sj\u00f8 i Bj\u00f8rndalspollen. P\u00e5 grunn av omr\u00e5dets n\u00e6rhet til sj\u00f8 samt at det ikke skal tilknyttes noe til kommunale overvannsledninger, anses det ikke n\u00f8dvendig \u00e5 etablere fordr\u00f8yning for overvannet. o Tiltaket vil ikke endre eksisterende flomveier. Avrenningslinjene lokalt inne i planen blir stort sett uendret. Men ved adkomstvegen m\u00e5 vannet ledes mot nord og ikke mot dagens avrenningslinje ned til eiendom 122/123. side 5 av 14 REGULERINGSPLAN HETLEVIKSTRAUMEN RAPPORT 2. EKSISTERENDE SITUASJON Eksisterende VA-anlegg er vist p\u00e5 tegning HB004. 2.1. Vannforsyning og brannvann Omr\u00e5det forsynes fra Espeland vannbehandlingsanlegg. Statisk trykkh\u00f8yde p\u00e5 offentlig vannledningsnett i omr\u00e5det er normalt maks kote +105. Vannforsyning i omr\u00e5det best\u00e5r av \uf0b7 VL 400 K kommunal vannledning i duktilt st\u00f8pejern i Haakonsvernveien \uf0b7 VL 150 K kommunal vannledning i duktilt st\u00f8pejern helt s\u00f8r i Hetlevikstraumen \uf0b7 VL 150 K kommunal vannledning i duktilt st\u00f8pejern i vegen Bj\u00f8rndalsbrotet (mot \u00f8st) \uf0b7 VL 150 P privat vannledning i duktilt st\u00f8pejern gjennom Bj\u00f8rndalsbrotet borettslag Kum med brannventil ligger i Hetlevikstraumen og i Haakonsvernveien, samt i Bj\u00f8rndalsbrotet n\u00e6rmere Bj\u00f8rgeveien. Privat vannledning VL 150 ved Bj\u00f8rndalsbrotet borettslag har ogs\u00e5 brannuttak. 2.2. Spillvann Avl\u00f8psvannet i omr\u00e5det f\u00f8res til Knappen kommunale avl\u00f8psrenseanlegg. Avl\u00f8psnettet i omr\u00e5det omfatter \uf0b7 AF 1000 K avl\u00f8p/fellesledning i betong i Haakonsvernveien \uf0b7 AFP 500 K og AFP 400 K avl\u00f8p/fellesledninger pumpeledninger frem til avl\u00f8p/fellestunnel AFT K. \uf0b7 AFT K avl\u00f8p/fellestunnel, vertikal dim 3000, som starter s\u00f8r i Hetlevikstraumen og g\u00e5r i retning Knappen renseanlegg. \uf0b7 SP 250S K kommunal spillvannsledning i betong i vegen Bj\u00f8rndalsbrotet (mot \u00f8st) \uf0b7 SP 200 P privat spillvannsledning tilh\u00f8rende Bj\u00f8rndalsbrotet borettslag I tillegg finnes det flere private ledninger i omr\u00e5det. Eksisterende ledninger med dimensjoner er vist p\u00e5 vedlagte tegninger. HB004 viser eksisterende VA-anlegg for seg selv. 2.3. Overvann, resipienter og flomveier Planomr\u00e5det best\u00e5r i dag i hovedsak av en kolle med en god del vegetasjon og tr\u00e6r. Dette indikerer god oppsugingsevne og fordeling av overvann til grunnen. Av overvann som ikke infiltrerer til grunnen vil mesteparten av overvann fra kollen renne til sj\u00f8. Fra deler av kollens s\u00f8rlige side vil overvann renne til veg. Det er ikke etablert offentlige overvannsledninger ved planomr\u00e5det, kun private. Dette sett bort fra kommunal overvannsledning i Bj\u00f8rndalsbrotet n\u00e6rmere Bj\u00f8rgeveien, som er et godt stykke unna planomr\u00e5det. Resipienten i omr\u00e5det er Bj\u00f8rndalspollen. Her er det fra naturens side begrenset utskiftning av vannmassene p\u00e5 grunn av den smale sammenkoblingen til sj\u00f8, og det kommer mye avrenning fra tett bebyggede landomr\u00e5der rundt. If\u00f8lge vann-nett.no er den \u00f8kologiske tilstanden i vannet moderat, som er antatt \u00e5 v\u00e6re basert p\u00e5 rapporten Byfjordunders\u00f8kelsen 2011. Utfra h\u00f8yder i kart er det antatt en flomvei mot s\u00f8r til et parkeringsareal i pkt. H, og deretter ut i sj\u00f8. Dette parkeringsarealet ser ut som det er utsatt for oversv\u00f8mmelse fordi det ligger i et lavbrekk, men flom ser ikke ut til \u00e5 kunne oversv\u00f8mme boliger herfra. Flomvann renner til sj\u00f8 f\u00f8r det stiger til et niv\u00e5 som kan oversv\u00f8mme bygg. side 6 av 14 REGULERINGSPLAN HETLEVIKSTRAUMEN RAPPORT Det er ogs\u00e5 antatt flomvei mot \u00f8st med utl\u00f8p til terreng like ved sj\u00f8 i pkt. G. Dette er langt utenfor planomr\u00e5det. Her er det litt mer usikkert om flomvann kan oversv\u00f8mme boliger. Noe flom g\u00e5r muligens forbi pkt. G og videre til boliger i pkt. I og til sj\u00f8. side 7 av 14 REGULERINGSPLAN HETLEVIKSTRAUMEN RAPPORT 3. PLANLAGT SITUASJON ALTERNATIV D Alternativet er utg\u00e5tt da l\u00f8sningen ikke godkjennes av kommunen. side 8 av 14 REGULERINGSPLAN HETLEVIKSTRAUMEN RAPPORT 4. PLANLAGT SITUASJON ALTERNATIV E L\u00f8sningene er illustrert i tegning HB002. 4.1. Vannforsyning og brannvann 4.1.1. Vannforsyning Alternativ e) inneb\u00e6rer legging av ny kommunal vannledning mellom pkt. C og kommunal kum ved pkt. A, SID nr. 31237. Det avklares i detaljprosjekteringsfasen hvor mange vannkummer det blir behov for p\u00e5 ledningsstrekket. Krav om avstand mellom kummer er gitt i kommunens VA-norm. Vannledningen legges parallelt med ny privat spillvannspumpeledning, noe som er antatt \u00e5 kreve dispensasjon fra VA-normen, se kap. 4.1.2 under. Ved legging av ledningene vil det bli utfordrende \u00e5 holde veien \u00e5pen til enhver tid, noe som er n\u00f8dvendig med tanke p\u00e5 tilkomst for n\u00f8detater og beboere i omr\u00e5det. Alternativ e) medf\u00f8rer at eventuell senere utbygging i omr\u00e5det m\u00e5 etablere egen vannforsyning. Dette p\u00e5 grunn av begrenset kapasitet for slokkevann fra tilknytningspunktet. 4.1.2. Dispensasjon vedr\u00f8rende avstand til privat r\u00f8r i gr\u00f8ft Kommunal vannledning og privat spillvannspumpeledning er tenkt lagt i felles gr\u00f8ft. Det er m\u00e5l om \u00e5 holde gr\u00f8ften s\u00e5 smal som mulig for \u00e5 unng\u00e5 \u00e5 stenge vegen i byggetiden. Det p\u00e5pekes at spillvannspumpeledningen vil fases ut dersom fremtidig utbygging vest for planomr\u00e5det blir realisert. Det vises til merknader i uttalelsen fra VA-etaten den 23.04.2020. Det m\u00e5 bestrebes \u00e5 \u00f8ke avstand mellom ledningene mer enn standardavstand 200mm. Formell s\u00f8knad med begrunnelse og beskrivelse av kompenserende tiltak leveres sammen med s\u00f8knad om forh\u00e5ndsuttalelse. 4.1.3. Brannvann og sprinkleranlegg Krav til slokkevannskapasitet er 50 l/s fordelt p\u00e5 to uttak, som er kravet i henhold til TEK 17 og gjelder for annen bebyggelse enn sm\u00e5husbebyggelse. Kravet i henhold til VA-normen er 60 l/s fra to uttak n\u00e5r grad av utnytting er over 60 %. Grad av utnyttelse er satt til maksimalt tillat % BRA = 105 % for BBB1 og 97 % for BBB2. Eksisterende kommunal vannledning ved pkt. A har ikke kapasitet til \u00e5 im\u00f8tekomme kravene. Vannkapasitetsberegning mottatt fra Bergen Vann KF den 27.11.2019 viser maksimal kapasitet 38 l/s utfra vannkum SID-nr. 31237, p\u00e5 grunn av dimensjonen DN150 og trykktap i vannledningen VL300. Krav fra kommunen er at det skal etableres brannuttak i alle nye kommunale vannkummer. Det blir brannuttak i kum i pkt. C og pkt. E som vist i tegning HB002. Brannvesenets krav om branndekning er to uttak i en avstand p\u00e5 25-50 meter fra hovedangrepspunkt. Det vises til merknader i uttalelsen fra VA-etaten den 23.04.2020. En eventuell dispensasjonss\u00f8knad fra krav i VA-norm til mengde slokkevann, m\u00e5 leveres sammen med s\u00f8knad om opparbeiding av hovedledning vann. Uttalelse fra bygningsmyndigheten eller brannvesenet til dispensasjon fra TEK17 m\u00e5 vedlegges. Det det skal s\u00f8kes om er at kravet om 50 l/s fordelt p\u00e5 to uttak h\u00e5ndteres med ett av de nye brannuttakene (i pkt. C og E), og at uttak nummer to dekkes av eksisterende brannhydrant ved Bj\u00f8rndalsbrotet borettslag. Brannhydranten ved Bj\u00f8rndalsbrotet borettslag ligger omtrent 90 m fra planomr\u00e5det, ved pkt. D. Hvis byggene skal ha sprinkleranlegg m\u00e5 vannledning inn til eiendommen ha kapasitet til \u00e5 forsyne dette. Det skal da monteres tilbakeslagssikring i forbindelse med sprinkleranlegget. Ledning til sprinkleranlegg og ledning til driftsvann splittes i kum i planomr\u00e5det eller inne i teknisk rom. side 9 av 14 REGULERINGSPLAN HETLEVIKSTRAUMEN RAPPORT 4.1.4. Konflikt med eksisterende vannledninger Det blir konflikt med flere ledninger og infrastruktur n\u00e5r den nye vannledningen skal legges. Konflikten gjelder hovedsakelig langsf\u00f8ring langs private ledninger SP 150 P og SPP 90 P i Bj\u00f8rndalsbrotet. Det antas ogs\u00e5 at det ligger EL-kabler i veg, og det st\u00e5r lysmaster langs vegskulder. Eksisterende infrastruktur samt andre installasjoner i bakken og konstruksjoner over bakken m\u00e5 kartlegges mer i detalj og tas hensyn til i detaljprosjekteringsfasen. 4.2. Spillvann 4.2.1. Spillvannsh\u00e5ndtering Spillvannet m\u00e5 pumpes frem til kommunalt nett. Det er tenkt etablert pumpe ved pkt. C. Spillvann fra BBB2 ledes med selvfall frem til pumpestasjon. Det legges privat spillvannspumpeledning fra pkt. C og \u00f8stover langs Bj\u00f8rndalsbrotet. Tilknytning i kommunal kum ved pkt. B. Det monteres en privat kum for mottak av pumpeledningen, og deretter legges gravitasjonsledning frem til kommunal kum. Spillvannspumpeledningen og pumpen skal i utgangspunktet etableres som privat anlegg da dette muligens skal fases ut n\u00e5r fremtidig utbygging i Bj\u00f8rndalsbrotet l\u00f8ser spillvannet mot vest. 4.2.2. Konflikt med eksisterende ledninger Det blir konflikt med flere ledninger n\u00e5r den nye spillvannspumpeledningen skal legges. Konflikten gjelder hovedsakelig langsf\u00f8ring langs private ledninger SP 150 P og SPP 90 P i Bj\u00f8rndalsbrotet, samt kommunal vannledning VL 150 K. Det antas ogs\u00e5 at det ligger EL-kabler i veg, og det st\u00e5r lysmaster langs vegskulder. Det vil skje kryssing av privat overvannsledning OV 200 P og privat vannledning VL 160 P. Eksisterende infrastruktur samt andre installasjoner i bakken og konstruksjoner over bakken m\u00e5 kartlegges mer i detalj og tas hensyn til i detaljprosjekteringen. side 10 av 14 REGULERINGSPLAN HETLEVIKSTRAUMEN RAPPORT 5. OVERVANNSH\u00c5NDTERING L\u00f8sningene er illustrert i tegning HB003. 5.1. Overvann Overvann fra planomr\u00e5det h\u00e5ndteres lokalt p\u00e5 eiendommen og f\u00f8res til sj\u00f8 i Bj\u00f8rndalspollen. P\u00e5 grunn av omr\u00e5dets n\u00e6rhet til sj\u00f8 samt at det ikke skal tilknyttes noe til kommunale overvannsledninger, anses det som ikke n\u00f8dvendig \u00e5 etablere fordr\u00f8yning for overvannet. 5.1.1. Eksisterende og ny avrenning Da planomr\u00e5det i dag best\u00e5r av en god del vegetasjon er overvann antatt i stor grad \u00e5 infiltrere til grunnen og fordeles i massene. Overskytende overvann vil hovedsakelig renne til sj\u00f8 mot nord og nordvest, og delvis til bilvegen i s\u00f8r og s\u00f8r\u00f8st. Overordnet i prosjektet er et av m\u00e5lene \u00e5 ivareta s\u00e5 mye som mulig av kollen slik den er. Bygningene er tenkt plassert delvis i flukt med terrenget, og terrengformen p\u00e5 toppen av kollen skal beholdes. De felles uteomr\u00e5dene skal i stor grad bli etablert som gr\u00f8ntarealer og mye av omkringliggende skog skal opprettholdes, som vil si at egenskapene med \u00e5 fordele og infiltrere overvann til massene fortsatt er tilstede. Den \u00f8kte avrenningen p\u00e5 grunn av etablering av tette flater skal h\u00e5ndteres lokalt i sluk og infiltrasjonssandfang som skal ha overl\u00f8p til terreng i retning sj\u00f8en. Overl\u00f8pene m\u00e5 utformes p\u00e5 en m\u00e5te som reduserer faren for erosjon i terrenget, med plastring av terrenget om n\u00f8dvendig. I tegning HB003 er det lagt inn forslag til plassering av sluk hvor det er tenkt at taknedl\u00f8p kan tilknyttes, samt infiltrasjonssandfang som skal fordele overvann til grunnen. Utbyggingen m\u00e5 ikke tilf\u00f8re mer overvann til dagens avrenningslinje som g\u00e5r mot eiendom 122/123. Overvannet m\u00e5 i ledes fra pkt. J og mot nord/nordvest for \u00e5 oppn\u00e5 dette, se avrenningspiler i tegning HB003. L\u00f8sninger for dette er n\u00e6rmere omtalt i kapittel 5.1.3. 5.1.2. Overvannsberegninger For \u00e5 kartlegge omtrent hvor mye overvann som oppst\u00e5r i byggeomr\u00e5det er det gjort overvannsberegninger med hensyn til situasjonen f\u00f8r og etter utbygging. Disse er ment som grunnlag for beregning av antall og st\u00f8rrelse p\u00e5 infiltrasjonssandfangene. Det anbefales \u00e5 gj\u00f8re en kontrollberegning opp mot gr\u00f8nne og tette flater n\u00e5r detaljreguleringsplanen er bearbeidet. Byggeomr\u00e5det er vurdert til \u00e5 kunne deles inn i to omr\u00e5der hva gjelder nedb\u00f8r, basert p\u00e5 kollens form og p\u00e5 byggenes planlagte plassering. Det vises til tegning HB003 som viser inndelingen \u2013 nedb\u00f8rsfelt omr\u00e5de 1 og 2. Det er lagt til grunn en dimensjonerende regnskyllhyppighet p\u00e5 20 \u00e5r, 5 minutters konsentrasjon, og en fremtidig \u00f8kning i nedb\u00f8r p\u00e5 40 %. Iht. reguleringsplan Iht. Endring i Endring i Begge Dagens med 40% \u00f8kning i reguleringsplan avrenning, etter avrenning, etter nedb\u00f8rsfelt situasjon nedb\u00f8r pga. uten utbygging, med utbygging, uten klimaendring klimap\u00e5slag klimap\u00e5slag klimap\u00e5slag a b c d=b-a e=c-a Nedb\u00f8rs- l/s l/s l/s l/s l/s intensitet 5 min 42 94 67 52 25 10 min 28 64 45 35 17 15 min 22 49 35 27 13 20 min 19 42 30 24 11 side 11 av 14 REGULERINGSPLAN HETLEVIKSTRAUMEN RAPPORT 30 min 15 34 24 19 9 45 min 12 27 19 15 7 Tabell 1: Avrenning i liter per sekund for hele planomr\u00e5det, som avgrenses til bebygd areal fordi dette ligger p\u00e5 en h\u00f8yde. Iht. reguleringsplan Endring i Endring i Iht. Nedb\u00f8rs- Dagens med 40% \u00f8kning i avrenning, etter avrenning, etter reguleringsplan felt 1 situasjon nedb\u00f8r pga. utbygging, med utbygging, uten uten klimap\u00e5slag klimaendring klimap\u00e5slag klimap\u00e5slag a b c d=b-a e=c-a Nedb\u00f8rs- l/s l/s l/s l/s l/s intensitet 5 min 19 44 32 25 13 10 min 13 30 21 17 9 15 min 10 23 17 13 7 20 min 8 20 14 11 6 30 min 7 16 11 9 5 45 min 5 13 9 7 4 Tabell 2: Avrenning i liter per sekund for delomr\u00e5de 1. Iht. reguleringsplan Iht. Endring i Endring i Nedb\u00f8rs- Dagens med 40% \u00f8kning i reguleringsplan avrenning, etter avrenning, etter felt 2 situasjon nedb\u00f8r pga. uten utbygging, med utbygging, uten klimaendring klimap\u00e5slag klimap\u00e5slag klimap\u00e5slag a b c d=b-a e=c-a Nedb\u00f8rs- l/s l/s l/s l/s l/s intensitet 5 min 23 50 36 27 13 10 min 16 34 24 18 9 15 min 12 26 19 14 7 20 min 10 23 16 12 6 30 min 8 18 13 10 5 45 min 7 14 10 8 4 Tabell 3: Avrenning i liter per sekund for delomr\u00e5de 2. 5.1.3. Overvannsh\u00e5ndtering og fordr\u00f8yning Lokal overvannsh\u00e5ndtering gj\u00f8res i form av avledning fra tak og flater, med oppsamling i sluk og sandfang, og med fordeling til grunnen ved hjelp av infiltrasjonssandfang og gr\u00f8nne flater. I dialog med landskapsarkitekt b\u00f8r det planlegges gode gr\u00f8ntarealer som t\u00e5ler \u00e5 ta imot overvann og fordele det til grunnen. Det m\u00e5 sikres at det ikke ledes mer vann til vegen Bj\u00f8rndalsbrotet enn det gj\u00f8r i dag. Dette fordi det antas at det kommer mye overvann til vegen (totalt sett) ved dagens situasjon, og prosjektet b\u00f8r derfor minimere sin tilf\u00f8rsel av overvann til vegen. Om n\u00f8dvendig b\u00f8r det etableres avskj\u00e6rende kanter i planomr\u00e5det som hindrer overvann \u00e5 ledes til vegen, men ledes til terreng mot sj\u00f8. side 12 av 14 REGULERINGSPLAN HETLEVIKSTRAUMEN RAPPORT Fordr\u00f8yningsmagasin for overvann anses som lite n\u00f8dvendig basert p\u00e5 omr\u00e5dets n\u00e6rhet til sj\u00f8 samt at det ikke skal tilknyttes overvann til kommunalt nett. I tillegg har resipienten stor volumkapasitet siden den har tilknytning til fjorden. Sluk og infiltrasjonssandfang har litt fordr\u00f8yende effekt p\u00e5 overvannet. Det m\u00e5 planlegges overvannsl\u00f8sninger som ikke medf\u00f8rer erosjon i terrenget og forurensning av resipienten. Adkomstvegen frem til parkeringskjeller i BBB2 er planlagt utformet med fall mot garasjeporten ved pkt. J. Her b\u00f8r vegen ha ensidig fall mot nordvest slik at mesteparten av vannet fanges opp i veigr\u00f8ft. I veigr\u00f8ften b\u00f8r det settes ned sluk med kuppelrist som leder overvannet til infiltrasjonssandfang. Infiltrasjonssandfanget m\u00e5 plasseres s\u00e5 langt mot nordvest at overvannet fra den ledes utenfor dagens avrenningslinje mot eiendom 122/123. Det m\u00e5 anlegges drensrenne eller tilsvarende foran garasjeporten slik at overvann ikke renner inn i parkeringskjelleren. Drensrennen kan tilknyttes sluket i veigr\u00f8ften. 5.1.4. Forurensing og resipient Overvann fra planomr\u00e5det er i utgangspunktet rent. Det kan komme noe forurensing fra biltrafikk inn og ut av parkeringskjeller, men dette anses som en minimal endring i forhold til dagens situasjon. Det antas at parkeringskjeller ikke skal ha uttak for vann, men hvis dette blir tilfelle m\u00e5 det monteres oljeutskiller i tilknytning til parkeringskjelleren. Resipienten er Bj\u00f8rndalspollen, som fra naturens side har noe lav utskiftningsgrad p\u00e5 grunn av det smale sundet som forbinder pollen til fjordene. Det m\u00e5 ved detaljprosjekteringen sikres at tiltaket ikke tilf\u00f8rer forurenset overvann til resipienten. Bj\u00f8rndalspollen har stor volumkapasitet siden den har tilknytning til fjordene. 5.1.5. Flomveier Det vises til plantegning HB003 som illustrerer flomveier, basert p\u00e5 helning p\u00e5 terreng og veg, og p\u00e5 KDP Overvann for Bergen kommune. Planlagte tiltak i planomr\u00e5det er antatt \u00e5 ikke ha innvirkning p\u00e5 flomveienes m\u00f8nster fordi det ikke skal gj\u00f8res tiltak i selve vegen. Det er planlagt overvannsh\u00e5ndtering med utl\u00f8p mot sj\u00f8 og ikke til veg. Derfor er ikke flompiler for planlagt situasjon illustrert med egne piler. Overvann i planomr\u00e5det skal h\u00e5ndteres p\u00e5 en slik m\u00e5te at prosjektet minimerer sin tilf\u00f8rsel av overvann til vegen Bj\u00f8rndalsbrotet, ref. kap. 5.1.3. Noe overvann vil sannsynligvis g\u00e5 til vegen. Det b\u00f8r i detaljprosjekteringsfasen kartlegges om det vil oppst\u00e5 flomveier inne i planomr\u00e5det, og gj\u00f8res n\u00f8dvendige tiltak mot oversv\u00f8mmelse lokalt. side 13 av 14 REGULERINGSPLAN HETLEVIKSTRAUMEN RAPPORT 6. VEDLEGG HB001 \u2013 Plan for vann, avl\u00f8p og overvann \u2013 VA-l\u00f8sninger for alternativ d) UTG\u00c5TT HB002 \u2013 Plan for vann, avl\u00f8p og overvann \u2013 VA-l\u00f8sninger for alternativ e) \u2013 noe justert mars 2021 HB003 \u2013 Overvann, avrenning, flomveier \u2013 F\u00f8r og etter utbygging \u2013 noe justert mars 2021 HB004 \u2013 Eksisterende VA-anlegg \u2013 uendret \u2013 ikke levert p\u00e5 nytt mars 2021 Kapasitetsberegning fra Bergen Vann KF 26.11.2019, SID-nr. 31237. \u2013 ikke levert p\u00e5 nytt mars 2021 side 14 av 14 "
}