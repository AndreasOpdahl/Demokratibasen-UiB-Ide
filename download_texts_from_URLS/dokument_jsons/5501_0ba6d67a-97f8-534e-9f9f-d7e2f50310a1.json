{
  "dokument_id": "0ba6d67a-97f8-534e-9f9f-d7e2f50310a1",
  "doc_type": "case_attachment",
  "kommune": 5501,
  "tittel": "Verdivurdering Strandvegen 8 - Veridian Analyse",
  "url": "https://innsyn.tromso.kommune.no/application/getMoteDokument?dokid=2001578226",
  "tekst": " VERIDIAN ANALYSE VERDIVURDERING TOMT Del av Strandvegen 8, 9007 Troms\u00f8 Del av gnr. 200, bnr. 1694 og 2306 i Troms\u00f8 kommune 06.10.2023 VERIDIAN ANALYSE INNHOLDSFORTEGNELSE SAMMENDRAG 2 1 - INNLEDNING/MANDAT 3 2 - FAKTISKE OPPLYSNINGER 4 3 - VERDIGRUNNLAG 7 3.1 - Premisser 7 3.2 - Metode for verdiberegningen 7 3.3 - Markedsvurdering 8 3.3.1 - Makro\u00f8konomiske forhold 8 3.3.2 - N\u00e6ringseiendomsmarkedet 8 3.3.3 - Forretningseiendom 8 3.3.4 - Kontoreiendom 8 3.3.5 - Boligmarkedet 9 3.4 P\u00e5regnelig utnyttelse 9 3.5 - Salgspriser boliger 10 3.6 - Verdi n\u00e6ringslokaler 10 3.7 Byggekostnader 11 3.8 - Risiko/gevinstfordeling 12 3.9 - Verdiberegning iht. tomteprisbelastningsmetoden 13 3.10 - N\u00e5verdiberegning 13 3.11 - Verdiberegning parseller 14 4 KONKLUSJON 16 Rapporttype: Verdivurdering - Tomt Side 2 av 16 Matrikkel: Del av gnr. 200, bnr. 1694 og 2306 i Troms\u00f8 kommune Prosjektnr.: 20230380 VERIDIAN ANALYSE 1 - INNLEDNING/MANDAT Oppdraget: Kjersti Lund Martinsen har p\u00e5 vegne av Troms\u00f8 kommune anmodet Veridian Analyse AS om \u00e5 beregne verdien av tre tomteparseller (A, B og C) som utgj\u00f8r del av eiendommene gnr. 200, bnr. 1694 og 2306 i Troms\u00f8. Parsellene skal vurderes separat, men hensyntatt at de skal tjene et samlet kulturbygg. Oppdraget er \u00e5 vurdere parsellens markedsverdi basert p\u00e5 gjeldende reguleringsforhold, uavhengig av om disse kan bebygges selvstendig eller ikke. Vurderingen skal foretas i forbindelse med et mulig erverv av eiendommen. De angjeldende parsellene er under p\u00e5g\u00e5ende regulering og sentrumsplanen som ikke er vedtatt skal legges til grunn for verdsettelsen. I den nye sentrumsplanen er eiendommene som \u00f8nskes vurdert regulert til sentrumsform\u00e5l. Ved vurderingen er det bruk som n\u00e6ring i henhold til p\u00e5g\u00e5ende regulering som skal vurderes, og ikke s\u00e6rskilt bruk som eventuelt kulturbygg. Utbygging av omr\u00e5det vil medf\u00f8re behov for opparbeidelse av infrastruktur p\u00e5 og utenfor eiendommen, herunder vei, VA, gr\u00f8nnstruktur og andre hovedanlegg. Dette skal hensyntas i verdsettelsen. Parsell B best\u00e5r ogs\u00e5 av eksisterende bygg, og rivekostnader skal fremkomme spesifikt i egen post. Troms\u00f8 kommune ansl\u00e5r rivingskostnader til \u00e5 ligge p\u00e5 rundt 8 500 000,- eks mva. Dette inneb\u00e6rer milj\u00f8kartlegging, asbestfjerning, maskinell riving og gjenoppbygging av Strandvegen. Arealet som skal vurderes har v\u00e6rt en tidligere fylling og har derfor forurensing i grunn. Fjerning av forurensing ansl\u00e5s til \u00e5 kunne koste ca. kr. 5 000 000,- eks mva. Beregningen legger til grunn av det m\u00e5 skiftes ut masser under ca. 4 200 m. Dybden er i denne omgang satt til ca. 1 meter. Massene m\u00e5 fraktes til godkjent deponering i Stormoen i Balsfjord. Det er i kostnadsvurderingen vektlagt dyr transport ved deponering. Markedsverdi er i henhold til internasjonalt anerkjente verdivurderings- standarder (IVS, EVS) definert som det estimerte bel\u00f8p en eiendom kan omsettes for p\u00e5 verdsettelsestidspunktet mellom en villig kj\u00f8per og en villig selger, i en transaksjon p\u00e5 en armlengdes avstand, etter tilstrekkelig markedsf\u00f8ring og der partene hver handlet velinformert, forsvarlig og uten tvang. Andre forutsetninger/ Det er forutsatt i denne rapport at eiendommen er godkjent til dagens bruk, opplysninger: samt at eventuelle p\u00e5legg fra offentlig myndigheter er oppfylt. Markedsverdien er henf\u00f8rt til dagens dato og med mindre annet er eksplisitt beskrevet i verdigrunnlaget forutsettes det at - det ikke foreligger uoppfylte p\u00e5legg p\u00e5 eiendommen, servitutter eller lignende som kan p\u00e5virke eiendommens verdi - eiendommen er fri for forurensede masser - eiendommen vurderes som om den var heftelsesfri - mottatte muntlige og skriftlige opplysninger er korrekte For \u00f8vrig er vurderingen basert p\u00e5 egne observasjoner, erfaringer med markedet og eiendomsbransjen generelt samt konkrete referansetall. Eventuelle servitutter er ikke unders\u00f8kt n\u00e6rmere i forbindelse med oppdraget med mindre annet er eksplisitt beskrevet i verdigrunnlaget, og forutsettes i denne verdivurdering ikke \u00e5 ha verdip\u00e5virkende effekt. I beregningene er eventuelle byggekostnader for boliger alltid oppgitt inklusiv mva., mens byggekostnader for n\u00e6ringsareal er oppgitt ekskl. mva. Rapporttype: Verdivurdering - Tomt Side 3 av 16 Matrikkel: Del av gnr. 200, bnr. 1694 og 2306 i Troms\u00f8 kommune Prosjektnr.: 20230380 VERIDIAN )( ANALYSE 2 - FAKTISKE OPPLYSNINGER Besiktigelse: Eiendommen er ikke besiktiget da vurderingen skal foretas som en skrivebordsvurdering. Dokumenter: Vi har mottatt f\u00f8lgende dokumenter som grunnlagsmateriale: - Takstmandat - Oppdragsbeskrivelse I tillegg er det innhentet informasjon fra grunnboken samt Troms\u00f8 kommunes hjemmeside p\u00e5 internett. Registerbetegnelse: Del av gnr. 200, bnr. 1694 og 2306 i Troms\u00f8 kommune Hjemmelsforhold: I henhold til grunnboken har de angjeldende tomtene f\u00f8lgende hjemmelsforhold: Gnr./bnr. Hjemmelshaver Fester 200/1694 Troms\u00f8 kommune n/a 200/2306 Statsbygg n/a Tomteareal: I henhold til mottatt informasjon har de angjeldende parsellene et samlet tomteareal p\u00e5 4 768,3 m, fordelt som f\u00f8lger: Parsell Gnr./bnr. Tomteareal A 200/1694 1 684,7 m2 B 200/1694 2 662,0 m2 C 200/2306 421,6 m2 Sum 4 768,3 m2 Beliggenhet: Eiendommen er beliggende i Troms\u00f8 by r, B r e i v i k a Bre I' p\u00e5 Troms\u00f8ya. N\u00e6rmere bestemt ligger Olsg3rd eiendommen noe syd for sentrumskjernen Troms\u00f8 og er del av et n\u00e6ringsomr\u00e5de best\u00e5ende , Romsa Guleng I hovedsakelig av kontor- og Tromssa museumsbebyggelse med Framsenteret og Polaria. Omkringliggende C n\u00e6ringsomr\u00e5det er det etablert boligbebyggelse med eldre I Myreng,' trehusbebyggelse i vest og nyere leilighetsbebyggelse i syd. I nord er det etablert sentrumsbebyggelse med forretninger p\u00e5 gateplan. Det meste av handels- og service- I funksjoner er etablert i n\u00e6romr\u00e5det. Det er god kollektivdekning i omr\u00e5det i form av, 1 buss, i tillegg til at eiendommen ligger like \u2022 nord for Hurtigrutekaia og Prostneset hurtigb\u00e5tkai. Hjorten Beskrivelse: Eiendommen best\u00e5r av tre tilgrensende tomteparseller, A, B og C. Parsell A er ubebygget og best\u00e5r dels av en asfaltert parkeringsplass og dels av en asfaltert gangvei. Parsell B er bebygget med del av et eldre kontorbygg. Bygget er oppf\u00f8rt i en til tre etasjer over terreng med flatt tak. Parsell C er oppf\u00f8rt med et mindre trebygg i en etasje over terreng og med flatt tak. I tillegg er det etablert flere mindre gr\u00f8ntbelter omkringliggende parsellene. Rapporttype: Verdivurdering - Tomt Side 4 av 16 Matrikkel: Del av gnr. 200, bnr. 1694 og 2306 i Troms\u00f8 kommune Prosjektnr.: 20230380 VERIDIAN )( ANALYSE Parsell A er markert i gr\u00f8nt, parsell B i r\u00f8dt og parsell C i gult i bildet nedenfor. Regulering: Parsell A er omfattet flere reguleringsplaner. Den \u00f8stre delen er regulert i henhold til reguleringsplan for H\u00e5logaland teater, Strandveien vedtatt 20.03.2002. I planen utgj\u00f8r parsellen del av felt K1 som er regulert til kombinert form\u00e5l (kontor, forretning, offentlig form\u00e5l) i tillegg til arealer som er regulert til veiform\u00e5l. Felt K1 har en tillatt utnyttelse p\u00e5 TU = 300 % og maksimal byggeh\u00f8yde p\u00e5 kote 16 (4 etasjer). Den vestre delen av parsell A er regulert i henhold til reguleringsplan for Polarmilj\u00f8senteret med omkringliggende omr\u00e5der, vedtatt 27.03.1996. I planen utgj\u00f8r den angjeldende delen av parsell A d e l av felt P-2 som er regulert til parkering. Den nordre delen av parsell A er omfattet av reguleringsplan detaljregulering Universitetsmuseum, Mack \u00f8st og S\u00f8rsjeteen mm, vedtatt 14.12.2022. I planen er parsellen regulert ti ulike veiform\u00e5l og gr\u00f8ntareal. Parsell B e r regulert i henhold til reguleringsplan Polarmilj\u00f8senteret mm, vedtatt 20.06.1996. I planen utgj\u00f8r parsellen del av felt 0 - 2 som er regulert til offentlig bygning med tillatt utnyttelse p\u00e5 TU = 100 %. Parsell C er regulert i henhold til reguleringsplan for \"Utvidelse av Polarmilj\u00f8senteret, Hjalmar Johnsens gate 14, 200/2306\", vedtatt 20.06.2012. I planen er parsellen i sin helhet regulert til offentlig og privat tjenesteyting. For ny bebyggelse tillates 15 000 m2T-BRA, totalt 32 600 m2 T-BRA. Parkering i kjelleretasje regnes ikke med i bruksarealet. Overdekket glassg\u00e5rd i inntil 7 etasjer medregnes som en etasje ved beregning av BRA, der det ikke er etasjeskille. Det tillates gangbruer mellom eksisterende og ny bebyggelse og heis innenfor overdekket glassg\u00e5rd. 2 I f s I 0 m2 I P2 k+ 24.5=Maks gesimsh\u00f8 Sm\u00e5b\u00e5t Rapporttype: Verdivurdering - Tomt Side 5 av 16 Matrikkel: Del av gnr. 200, bnr. 1694 og 2306 i Troms\u00f8 kommune Prosjektnr.: 20230380 VERIDIAN ANALYSE Kommune(del)plan: I gjeldende kommunedelplan for Troms\u00f8 sentrum er eiendommen prim\u00e6rt avsatt til offentlig bygg og dels omfattet av omr\u00e5de som skal reguleres i henhold til Plan- og bygningsloven, i tillegg til noe tomtearealer som er avsatt til veiform\u00e5l. Ny sentrumsplan: I forslag til ny sentrumsplan er vestre del av Parsell A avsatt til n\u00e5v\u00e6rende samferdselsanlegg og teknisk infrastruktur, mens den \u00f8stre delen av parsellen er avsatt til sentrumsform\u00e5l og utgj\u00f8r del av felt BS92. Parsell B og C er i sin helhet avsatt til sentrumsform\u00e5l og utgj\u00f8r henholdsvis del av felt BS91 og BS92. Sentrumsform\u00e5l innbefatter forretninger, tjenesteyting, boliger, kontor, hotell/overnatting og bevertning. I omr\u00e5det avsatt til sentrumsform\u00e5l tillates det fri handelsetablering. I temakart for balanse mellom bolig og n\u00e6ring er den angjeldende eiendommen i sin helhet beliggende innenfor det som defineres som sentrum med boliger fra og med 3. etasje. Videre omfattes parsellene av hensynsone H810 (krav om felles planlegging) og H320 1 (flomfare) i tillegg til b\u00e5ndleggingssonene H710 4 og H710 6. Grunnforurensninger: Eiendommen er tidligere benyttet som fylling og det er opplyst at det er forurensing i grunnen. Grunnforurensning er i utgangspunktet tomteeiers ansvar. Vi anbefaler derfor alltid at det ved en eventuell videre utvikling av eiendommen foretas en risiko og statusanalyse samt eventuelt en s\u00e5kalt Environmental Due Diligence (EDD). Dette vil s\u00e5ledes kunne representere bel\u00f8p som vil komme til fradrag fra konkludert verdi av eiendommen. Rapporttype: Verdivurdering - Tomt Side 6 av 16 Matrikkel: Del av gnr. 200, bnr. 1694 og 2306 i Troms\u00f8 kommune Prosjektnr.: 20230380 VERIDIAN ANALYSE 3 - VERDIGRUNNLAG 3.1 - Premisser Oppdraget er som tidligere nevnt \u00e5 beregne verdien av tre tilgrensende tomteparseller som utgj\u00f8r del av eiendommene gnr. 200, bnr. 1694 og 2306 i Troms\u00f8 kommune. Parsellene skal vurderes separat, men hensyntas at de skal tjene et samlet kulturbygg. Parsellene er omfattet av en p\u00e5g\u00e5ende regulering og vurderingen skal legge til grunn en bruk til n\u00e6ringsform\u00e5l i henhold til p\u00e5g\u00e5ende regulering. Videre skal det hensyntas rivekostnader for eksisterende bebyggelse og saneringskostnader for forurenset grunn. De ulike parsellene vil ha noe ulike byggekostnader blant annet henf\u00f8rt til at to av parsellene er bebygget. Vi har derfor f\u00f8rst foretatt en generell verdiberegning av de ulike arealform\u00e5l for parsellene, og deretter foretatt et fratrekk henf\u00f8rt til spesifikke kostnader for hver parsell. Verdien tar utgangspunkt i vurdering av p\u00e5regnelig utnyttelse i henhold til p\u00e5regnelig alternativ utnyttelse i henhold til ny sentrumsplan og hensyntatt normale verdiparametere som verdi ferdig utviklet, utviklingskostnader og risiko. 3.2 - Metode for verdiberegningen En tomts verdi bestemmes av form\u00e5let og reguleringsbestemmelsene. Viktige forhold i verdigrunnlaget er st\u00f8rrelsen p\u00e5 utbyggingspotensialet, beliggenhet og bebyggbarhet. Ved beregning av en tomteverdi ser man s\u00e5ledes p\u00e5 p\u00e5regnelig utnyttelse henf\u00f8rt til reguleringsbestemmelser og kommune(del)planer. Tomteverdi for utviklingseiendom beregnes normalt etter den s\u00e5kalte tomteprisbelastningsmetoden, eventuelt med tomtearealmetoden (sammenlignbare priser) og tomtens verdi som andel av totale anleggskostnader som kontrollmetoder. Tomteprisbelastningen er den sum som fremkommer etter fradrag av totale byggeomkostninger og prosjektgevinst fra den nominelle salgssum. Forventet salgsverdi for boligeiendom vurderes ut fra erfaringstall og tilgjengelig statistikk p\u00e5 sammenliknbare boligeiendommerl-prosjekter i omr\u00e5det, mens salgsverdien for n\u00e6ringslokaler normalt beregnes med nettokapitaliseringsmetoden basert p\u00e5 p\u00e5regnelige leieinntekter og krav til avkastning. I beregningene ansl\u00e5s byggeomkostninger normalt ut fra tilgjengelig statistikk og erfaringspriser, hensyntatt standard, st\u00f8rrelse, kompleksitet med mer. Prosjektgevinst/risiko ansl\u00e5s skj\u00f8nnsmessig basert p\u00e5 en vurdering av prosjekt- og reguleringsstatus p\u00e5 vurderingstidspunktet. Bebyggbart areal beregnes i henhold til gjeldende regulering og/eller kommune(del)plan. Tomtearealmetoden (generell verdi per m2 tomt multiplisert med tomteareal) benyttes normalt som kontrollmetode, eller eventuelt som prim\u00e6rmetode i mer perifere omr\u00e5der. Man tar utgangspunkt i det generelle prisniv\u00e5et for sammenliknbare tomter, dvs. tomter med sammenliknbar beliggenhet, bebyggbarhet, reguleringsstatus, form\u00e5l, p\u00e5regnelige utnyttelse og tomteareal. Tomtens verdi som andel av de totale anleggskostnadene beregnes normalt kun for tomter i perifere str\u00f8k eller for tomter med begrenset/intet inntjeningsgrunnlag, s\u00e5 som offentlige bygninger, herunder skoler, sykehus, bibliotek, museer m.fl. Metoden kan ogs\u00e5 benyttes som kontrollmetode. Man tar utgangspunkt i at tomteverdien normalt utgj\u00f8r mellom 5 % og 50 % av de totale utviklingskostnadene (i spesielle tilfeller ogs\u00e5 over/under dette intervallet), der den nedre delen av intervallet er representert ved eiendommer i perifere str\u00f8k med begrenset utnyttelse eller spesielle form\u00e5l, og den \u00f8vre delen av intervallet er representert ved attraktive og sentralt beliggende eiendommer med h\u00f8y utnyttelse og markedsmessige attraktive bruksform\u00e5l. Vi har i dette tilfellet kun benyttet tomteprisbelastningsmetoden, da dette gir det mest riktige bildet av en investor/utviklers tankegang ved utvikling av denne type eiendom. Det er imidlertid ogs\u00e5 foretatt en kontroll av om tomtepris per m2 er beliggende innenfor normalniv\u00e5 for denne type utviklingsprosjekter/dette omr\u00e5det. Rapporttype: Verdivurdering - Tomt Side 7 av 16 Matrikkel: Del av gnr. 200, bnr. 1694 og 2306 i Troms\u00f8 kommune Prosjektnr.: 20230380 VERIDIAN ANALYSE 3.3 Markedsvurdering 3.3.1 - Makro\u00f8konomiske forhold Etter en nedgang i BNP for Fastlands-Norge i 2020 p\u00e5 grunn av pandemien tok aktiviteten tok seg opp igjen i l\u00f8pet av 2021 og 2022, noe som gav en \u00e5rlig vekst p\u00e5 3,8 % i 2022. Den \u00f8konomiske aktiviteten fortsatte \u00e5 \u00f8ke i f\u00f8rste kvartal 2023 med en vekst p\u00e5 0,2 % men veksten i andre kvartal flatet ut. Det forventes en moderat vekst i BNP p\u00e5 under 2 % de neste \u00e5rene. Arbeidsledigheten holder seg fortsatt lav men har begynt \u00e5 \u00f8ke noe. Aktiviteten forventes fremover \u00e5 fortsatt bli p\u00e5virket av inflasjon, renter, energipriser og konfliktniv\u00e5. V\u00e5ren 2020 satte Norges Bank ned styringsrenten til 0 % som f\u00f8lge av pandemien, men har \u00f8kt styringsrenten til dagens niv\u00e5 p\u00e5 4,25 % som f\u00f8lge av h\u00f8yt aktivitetsniv\u00e5 og inflasjon. Det forventes fortsatt \u00f8kte renteniv\u00e5er da inflasjonen m\u00e5lt i KPI fortsatt er h\u00f8yt over inflasjonsm\u00e5let samt at aktiviteten i arbeidsmarkedet, handel og \u00f8konomien fortsatt er relativt god. Prisveksten forventes imidlertid \u00e5 g\u00e5 ned til mer normale niv\u00e5er f\u00f8rst i 2025-2026. Som f\u00f8lge av strammere pengepolitikk internasjonalt, og s\u00e5ledes redusert aktivitetsniv\u00e5, er det fortsatt noe fare for resesjon selv om det forventes vekst i fastlands\u00f8konomien. 3.3.2 - N\u00e6ringseiendomsmarkedet I etterkant av pandemien som medf\u00f8rte lavere renter og yielder, \u00f8kte inflasjonen kraftig i 2022 og sentralbanken startet med rente\u00f8kninger. Sammen med \u00f8kt usikkerhet har dette medf\u00f8rt d\u00e5rligere og varierende finansierings-vilk\u00e5r som har gitt en \u00f8kning i yieldene og et polarisert markedet med stor avstand mellom prisforventninger og s\u00e5ledes betydelig lengre prosesser og lavere salgsaktivitet. Markedet rapporterte om \u00f8kt aktivitet inn mot sommeren, men usikkerhet rundt inflasjonen og finansieringsvilk\u00e5r p\u00e5virker fortsatt transaksjoner. De beste eiendommene oppn\u00e5r fortsatt en relativt h\u00f8y prising da det er likviditet i markedet og et \u00f8nske om \u00e5 sikring mot inflasjon, men det forventes \u00f8kte yieldniv\u00e5er. Leiemarkedet viser fortsatt god aktivitet og rekordh\u00f8ye N\u00e6ringseiendom Niv\u00e5 Trend leiepriser, men h\u00f8yere renter og kostnadsniv\u00e5 vil ogs\u00e5 kunne Kontor Prime yield 4,50 % 71 p\u00e5virke sysselsetting og konsum som igjen vil kunne medf\u00f8re Toppleie 6 500 h\u00f8yere ledighetsgrad og lavere vekst og dermed nedgang i Lager Prime yield 5,00 % 71 leieprisene. En relativt moderat forventet tilf\u00f8rsel av nye Toppleie 1 800 arealer virker i motsatt retning. Det er s\u00e5ledes fortsatt Handel Prime yield 5,00 % 71 usikkerhet hvor p\u00e5virket markedet vil bli f\u00f8r rentetoppen n\u00e5s. Toppleie 20 000 3.3.3 - Forretningseiendom Etter koronapandemien, der spesielt segmentene luksus og high-street opplevde nedgang i aktivitet, mens bilbaserte kj\u00f8pesenter samt bransjene matvare, byggevare, interi\u00f8r og sport viste god utvikling, har markedet igjen normalisert seg. Netthandel opplevde sterk vekst gjennom pandemien, men denne veksten har avtatt noe. Det forventes likevel at netthandel vil fortsette \u00e5 ta betydelige markedsandeler. Omsetningen p\u00e5 kj\u00f8pesenter i hele landet viser imidlertid ingen tegn til oppbremsing. Ogs\u00e5 segmentene som opplevde de st\u00f8rste utfordringene gjennom pandemien, som tjenestehandel/servering og luksusvarer viser n\u00e5 en betydelig omsetningsvekst. Trenden er imidlertid motsatt i segmenter som hadde en h\u00f8y vekst gjennom pandemien, s\u00e5 som sportsforretninger, elektronikk og interi\u00f8rforretninger, med unntak av dagligvarebransjen. Til tross for at transaksjonsniv\u00e5et er tilbake p\u00e5 normalt niv\u00e5, gj\u00f8r endringene i bransjen med \u00f8kt netthandel og redusert bilbruk i sentrumsomr\u00e5der, og generell usikkerhet i \u00f8konomien at risikopremien i dette segmentet har \u00f8kt. De aller beste eiendommene prises n\u00e5 til en yield i niv\u00e5 5,00 %. Usikre fremtidsutsikter for norske husholdningers \u00f8konomi med h\u00f8y inflasjon og \u00f8kende renteutgifter forventes \u00e5 p\u00e5virke handelsbransjen negativt, noe som ogs\u00e5 vil spre seg til utleiemarkedet, og kan gi \u00f8kende arealledighet og reduserte leiepriser for forretningseiendom i tiden fremover. 3.3.4 - Kontoreiendom Transaksjonsmarkedet for kontoreiendommer har kj\u00f8lnet kraftig som f\u00f8lge av dyrere og vanskeligere finansieringsvilk\u00e5r og dermed \u00f8kt avstand mellom kj\u00f8per og selgers prisforventninger. Dette har ogs\u00e5 medf\u00f8rt \u00f8kt polarisering i prisniv\u00e5ene med fortsatt relativt h\u00f8y prising p\u00e5 de mest attraktive objektene med lange og sterke leieforhold. Samtidig er risikopremien betydelig h\u00f8yere og oml\u00f8pshastigheten Rapporttype: Verdivurdering - Tomt Side 8 av 16 Matrikkel: Del av gnr. 200, bnr. 1694 og 2306 i Troms\u00f8 kommune Prosjektnr.: 20230380 VERIDIAN ANALYSE lavere for mindre attraktive objekter med svakere beliggenhet og usikre leieforhold. De aller beste eiendommene prises til en yield i niv\u00e5 4,50 %. Leiemarkedet for kontor viser fortsatt h\u00f8y aktivitet, dog ser leieprisveksten man har sett de siste \u00e5rene til \u00e5 ha flatet ut. \u00d8kt arbeidsledighet og lavere \u00f8konomisk aktivitet kan medf\u00f8re noe reduksjon i leieprisene. Kontormarkedet i Troms\u00f8 anses ogs\u00e5 som relativt godt, med jevn stigning i leieprisene de siste \u00e5rene, samtidig som at arealledigheten har holdt seg stabil. Generelt varierer leieprisene i sentrum i dag fra kr. 1 500,- per m BTA/\u00e5r i eldre bygg med normal standard og opp mot kr. 3 000,- per m BTA/\u00e5r for arealer i nyoppf\u00f8rte bygg, eller totalrenoverte arealer. Yieldniv\u00e5ene for kontoreiendom i Troms\u00f8 har v\u00e6rt ned mot 4,50 % for de mest attraktive objektene, og ellers fra 5,50- 7,00 % for mer normale objekter. Som i ellers i landet er det imidlertid registrert \u00f8kende yielder, noe som ogs\u00e5 forventes \u00e5 fortsette i tiden som kommer. 3.3.5 - Boligmarkedet Markedet for boligeiendom i Troms\u00f8-regionen har de senere \u00e5r v\u00e6rt attraktivt, noe som igjen har gitt en relativt god prisvekst. Etter en mindre nedgang grunnet utbruddet av koronapandemien f\u00f8rte en kraftig nedgang i renteniv\u00e5et til at boligprisene steg med 7,4 % i 2020. Prisene fortsatte \u00e5 stige frem til juni 2021 f\u00f8r prisene beveget falt noe grunnet st\u00f8rre usikkerhet, kraftig prisvekst p\u00e5 r\u00e5varer og forventninger om \u00f8kte renter. I 2021 endte boligprisveksten p\u00e5 5,7 % og veksten fortsatte fram ti juni 2022 f\u00f8r markedet falt relativt kraftig frem til desember 2022. 2022 endte med svak vekst p\u00e5 0,7 %. 2023 startet med en vekst p\u00e5 4,4 % totalt frem til april, f\u00f8r \u00f8kt renter og endret markedspsykologi har medf\u00f8rt at hele prisveksten i starten av \u00e5ret er borte, og boligprisene er n\u00e5 i samme niv\u00e5 som ved inngangen av \u00e5ret. 3.4 - P\u00e5regnelig utnyttelse Det er som tidligere nevnt igangsatt arbeid for utarbeidelse av ny sentrumsplan for Troms\u00f8. I planen er eiendommen avsatt til sentrumsform\u00e5l, og det skal etableres boliger fra 3. etasje. Det er imidlertid ingen spesifikke f\u00f8ringer p\u00e5 utnyttelsesgrader. Det er flere relativt nye reguleringsplaner i sentrum av Troms\u00f8, deriblant Austadkvartalet som ble vedtatt 17.06.2020. I Austadkvartalet er utnyttelsesgraden p\u00e5 ca. 300 %-BRA, dog inkluderer dette store omkringliggende torgarealer. Feltutnyttelsen for Austadkvartalet er vesentlig h\u00f8yere og i underkant av 790 %-BRA. Videre tillates det i detaljreguleringen for Nordlyskvartalet en tomteutnyttelse i overkant av 300 %-BRA og feltutnyttelsen er p\u00e5 ca. 760 %-BRA. Like nord\u00f8st for eiendommen er det nylig vedtatt en ny reguleringsplan \"Universitetsmuseum, Mack \u00f8st (...)\". I denne planen er delen av eiendommen som foresl\u00e5s avsatt til sentrumsform\u00e5l regulert til kombinert bebyggelse og anlegg. Samlet er tomteutnyttelsen i hele planforslaget p\u00e5 ca. 120 %-BRA, men planomr\u00e5det inkluderer arealer i sj\u00f8, veiarealer som strekker seg sydover og vekk fra planomr\u00e5det i tillegg til et st\u00f8rre gr\u00f8ntareal omkringliggende museumsbygningen i Musegata 2. Dersom parken omkringliggende Musegata og nevnte sj\u00f8- og veiarealer ekskluderes er tomteutnyttelsen i niv\u00e5 250 %-BRA. Feltutnyttelsen p\u00e5 de feltene som er avsatt til sentrumsform\u00e5l varierer fra ca. 350 til 600 %-BRA. Vi er av den oppfatning at en feltutnyttelse, noe under gjennomsnitt av dette, og i niv\u00e5 450 %-BRA er mest p\u00e5regnelig for de angjeldende parsellene. Dette gir f\u00f8lgende beregning: Parsell A Parsell B Parsell C Sum Areal avsatt til sentrumsform\u00e5l 1 685 m2 2 384 m2 422 m2 4 490 m2 Tillatt utnyttelse %-BRA 450 % 450 % 450 % 450 % Sum 7 581 m2 10 728 m2 1 897 m2 20 206 m2 Andel 37,5 % 53,1 % 9,4 % 100,0 % Boliger kan f\u00f8rst etableres i 3. etasje og bebyggelsen i omr\u00e5det skal iht. forslag til sentrumsplanen v\u00e6re s\u00e5kalt fylt kvartal og vi har derfor lagt til grunn et bebygget areal p\u00e5 100 %-BYA. Videre har vi forutsatt at halve f\u00f8rste etasje henf\u00f8res til forretning, mens \u00f8vrige del av n\u00e6ringsarealene henf\u00f8res til kontor. Dette gir f\u00f8lgende beregning: Rapporttype: Verdivurdering - Tomt Side 9 av 16 Matrikkel: Del av gnr. 200, bnr. 1694 og 2306 i Troms\u00f8 kommune Prosjektnr.: 20230380 VERIDIAN ANALYSE Leiliaheter Kontor Forretnina Salgbart bruksareal (S-BRA) 8 981 m2 n/a n/a Snittst\u00f8rrelse boenhet (avr.) 65 m2 n/a n/a Antall boenheter 138 n/a n/a Konverteringsfaktor S-BRA/BRA 80 % n/a n/a Totalt bruksareal over terrena (BRA) 11 226 m2 6 735 m2 2 245 m2 Andel 55,6% 33,3 % 11,1 % Konverteringsfaktor BRA/BTA 92,5 % 92,5 % 92,5 % Estimert totalt BTA over terreng 1 2 1 3 6 m2 7 282 m2 2 427 m2 Antall parkeringsplasser 83 7 3 Areal per p-plass inkl. adkomst/man\u00f8vreringsareal 30 m2 30 m2 30 m2 Antall kjellerboder (1 bod per bolig) 138 Areal per bod inkl. adkomstarealer 7 m2 n/a n/a Estimert kiellerareal (BTA) 3 456 m2 210 m2 90 m2 Vi har tatt utgangspunkt i parkeringskravene i henhold til forslag til ny kommuneplan. Eiendommen er beliggende i parkeringssone 1 hvor det skal avsettes maksimalt 0,5 bilparkeringsplasser per boenhet. I tillegg til 0,1 gjesteparkeringsplass per boenhet. For kontor og forretning skal det avsettes maksimalt 0,1 plass per 100 m2BRA. 3.5 - Salgspriser boliger De siste \u00e5rene er det registrert f\u00f8lgende nyboligprosjekter med leiligheter sentralt i Troms\u00f8: Antall enheter St\u00f8rrelse (S-BRA) Priser per m2 S-BRA Andel Prosjekt/trinn - lansering (antall kjente) Min. Snitt Maks. Min. Snitt Maks. solgt Vervet trinn 5 - Bygg O - apr.23 24 42 m 49 m 68m 78 333 86 478 95 000 13 % Vervet trinn 4 - Bygg N - jun.22 23 42 m 66m 203 m 75 690 101 461 139 610 57 % Nyholmen trinn 2 - Bygg A - mar.22 66 37 m 61m 102 m 75 306 92 171 122 451 85 % Vervet trinn 3 - Bygg M - feb.22 35 42 m 43m 61 m 69 508 82 807 93 810 80 % Nyholmen trinn 1 - Bygg B - des.21 74 (73) 37 m 61m 101 m 67 627 85 027 108812 78 % Vervet trinn 2 - Bygg L - nov.21 22 25 m 53m 86 m 73 167 82 979 115 698 100 % Sum/snitt 244 (243) 25 m2 57 m2 203 m2 67 627 88 629 139 610 74% Prosjektene ovenfor selges uten parkeringsplasser. Trinn 4 p\u00e5 Vervet har meget h\u00f8y gjennomsnittlig kvadratmeterpris. Prisene trekkes opp av sv\u00e6rt dyre toppleiligheter, og dersom toppleilighetene tas ut av statistikkgrunnlaget reduseres snittprisen ned til samme niv\u00e5 som \u00f8vrige trinn p\u00e5 Vervet. Begge de ovennevnte prosjektene er sentrumsprosjekter og ligger med n\u00e6rhet til sj\u00f8en. Mest sammenlignbart anses prosjektet Nyholmen, dog er dette prosjektet beliggende noe lenger syd og s\u00e5ledes lenger fra sentrum, men helt i sj\u00f8kanten. Hensyntatt dette, samt dagens boligmarked har vi vurdert f\u00f8lgende salgspriser for boligprosjekt p\u00e5 den angjeldende eiendommen: Leiligheter Vurdert salgspris per m2 S-BRA ekskl. p-plass 90 000 Antall P-plasser 83 Estimert verdi per P-plass 500 000 Sum verdi P-plasser 41 500 000 Bidrag P-plasser per m2 S-BRA 4 621 Salgspris per m2 S-BRA inkl. P-plass 94 621 Snitt salgssum per boenhet (avr.) 6 150 000 3.6-Verdi n\u00e6ringslokaler Det er forutsatt at det etableres b\u00e5de forretnings- og kontorarealer i det angjeldende prosjektet. For forretningslokalene anser vi det som hensiktsmessig \u00e5 etablere servering- og/eller forretningslokaler p\u00e5 gateplan. For denne type lokaler ansettes det normalt en omsetningsbasert leie, dog med en Rapporttype: Verdivurdering - Tomt Side 10 av 16 Matrikkel: Del av gnr. 200, bnr. 1694 og 2306 i Troms\u00f8 kommune Prosjektnr.: 20230380 VERIDIAN ANALYSE minimumsleie slik at eier har en viss forutsigbarhet i kontantstr\u00f8mmen. Vi har imidlertid kun ansatt en gjennomsnittlig leiepris for hele arealet i v\u00e5rt verdigrunnlag uten \u00e5 vurdere potensiell omsetning for driften i de angjeldende lokalene. For forretninger med sammenliknbar beliggenhet/eksponering er leieprisene erfaringsmessig beliggende i niv\u00e5 kr. 1 500,- til kr. 2 500,- per m BTA/\u00e5r. De angjeldende lokalene er beliggende noe i utkanten av sentrum og s\u00e5ledes noe utenfor de aller mest attraktive gatene i Troms\u00f8, men vil v\u00e6re nyoppf\u00f8rte og vi har derfor i v\u00e5r vurdering benyttet et gjennomsnittlig leieniv\u00e5 i \u00f8vre sjikt p\u00e5 kr. 2 200,- per m BTA/\u00e5r. Normal markedsleie for kontorer av normal standard ligger i niv\u00e5 kr. 1 500,- til kr. 2 000,- per m BTA/\u00e5r, mens arealer av god standard oppn\u00e5r leiepriser opp mot kr. 3 000,- per m BTA/\u00e5r, da i kontorbygg av h\u00f8y standard (nyoppf\u00f8rt/nyrenovert). I dette segmentet har det v\u00e6rt stadig \u00f8kende fokus p\u00e5 milj\u00f8 og krav til h\u00f8y standard/funksjonalitet p\u00e5 tekniske anlegg. Kontorarealer i det angjeldende prosjektet vil v\u00e6re nyoppf\u00f8rte og det forutsettes at disse har en relativt h\u00f8y standard. Leieniv\u00e5et trekkes noe ned som f\u00f8lge av beliggenheten som anses \u00e5 v\u00e6re noe under de aller mest attraktive beliggenhetene. Til fradrag kommer normale eierkostnader som normalt henf\u00f8res til blant annet forsikringspremie, administrasjon/regnskapsf\u00f8rsel og avsetning til vedlikehold. For denne type nyoppf\u00f8rte bygg er kostnadene erfaringsmessig noe lavere enn for eldre bygg, og basert p\u00e5 v\u00e5r erfaring med denne type n\u00e6ringslokaler er stipulert til kr. 200,- per m BTA/\u00e5r for forretningsarealene og kr. 250,- per m2 BTA/\u00e5r for kontorarealene i v\u00e5rt verdigrunnlag. Hensyntatt eiendommens arealsammensetning, lokalenes st\u00f8rrelse, eksponering/beliggenhet m.m. har vi skj\u00f8nnsmessig lagt til grunn et avkastningskrav p\u00e5 5,50 % for b\u00e5de kontor- og forretningsarealer. Dette gir f\u00f8lgende beregning av n\u00e6ringslokalene n\u00e5r disse er oppf\u00f8rt: Kontor Forretning per m2 BTA per m2 BTA Estimert gjennomsnittlig leie 2 750 2 200 Eierkostnader 250 200 Netto leieinntekt 2 500 2 000 Avkastningskrav 5,50 % 5,50 % Verdi iht. avkastningskrav 45 455 36 364 3.7 - Byggekostnader Byggekostnader er beregnet som n\u00f8kkelferdig bygg, inkl. arkitekt- og konsulentkostnader samt utomhusarbeider. Finanskostnader, byggeledelse og gebyrer utgj\u00f8r normalt i niv\u00e5 rundt 15-25 %. Basert p\u00e5 v\u00e5r erfaring med det angjeldende omr\u00e5det anser vi at det er naturlig \u00e5 oppf\u00f8re bebyggelse av middels standard p\u00e5 den angjeldende eiendommen. Andre faktorer som har innvirkning p\u00e5 byggekostnadene er blant annet riggforhold og grunnforhold. Det er oppgitt at det er forurensing i grunnen og Troms\u00f8 kommune har estimert kostnadene henf\u00f8rt til sanering av grunnen til kr. 5 000 000,- basert p\u00e5 en utskiftning av ca. 4 200 m3 masse. Dette inkluderer frakt til godkjent deponering i Stormoen i Balsfjord. I henhold til nettsiden milj\u00f8kart er det registrert forurenset grunn p\u00e5 den delen av eiendommen som er bebygget (parsell B), mens det er mottatt en eldre tiltaksplan som ble utarbeidet i forbindelse med utbyggingen p\u00e5 naboeiendommen. Denne viser forurensinger i grunnen p\u00e5 parsell C. Det er s\u00e5ledes kun parsell A det ikke er dokumentert forurensing, men basert p\u00e5 oppgitt areal som skal saneres (4 200 m2) anser vi at ogs\u00e5 denne parsellen er omfattet av forurensingen og har derfor fordelt kostnadene p\u00e5 alle de tre parsellene i henhold til tomteareal. Videre m\u00e5 det p\u00e5regnes utbedring/utbygging av den lokale infrastrukturen, deriblant internveier og Rapporttype: Verdivurdering - Tomt Side 11 av 16 Matrikkel: Del av gnr. 200, bnr. 1694 og 2306 i Troms\u00f8 kommune Prosjektnr.: 20230380 VERIDIAN ANALYSE fortau. Vi har skj\u00f8nnsmessig basert p\u00e5 erfaring benyttet kr. 1 500,- ekskl. mva. per m2 BRA i v\u00e5rt verdigrunnlag. I tillegg m\u00e5 det medregnes rivekostnader. Disse varierer imidlertid mellom de ulike parsellene og er derfor vurdert i en egen beregning avslutningsvis. Basert p\u00e5 v\u00e5re erfaringspriser har vi har ansatt f\u00f8lgende byggekostnader for det angjeldende prosjektet for henholdsvis n\u00e6ringsarealene og boligene: Per m2 BTA Kontor (ekskl. mva.) Antall Enhet Enhetspris Sum kostnad over terreng Entreprise - over terreng 7 282 m2BTA 29 400 214 078 086 29 400 Entreprise - kjeller 210 m2BTA 13 200 2 772 000 381 Sum entreprise 216 850 086 29 781 Byggadm., prosjektering m.m. 15,0 % 32 527 513 4 467 Infrastrukturbidrag 6 735 m2BRA 1 500 10 103 175 1 388 Saneringskostnader (grunn) 1 400 m\u00b0 1 190 1 666 667 229 Sum ekskl. finans 259 480 774 35 635 Finans 6,0 % 15 568 846 2 138 Sum kostnader kontordel (avr.) 275 050 000 37 800 Per m2 BTA Forretning (ekskl. mva.) Antall Enhet Enhetspris Sum kostnad over terreng Entreprise - over terreng 2427 m2BTA 22 600 54 854 476 22 600 Entreprise - kjeller 90 m2BTA 13 200 1 188 000 489 Sum entreprise 56 042 476 23 089 Byggadm., prosjektering m.m. 15,0 % 8 406 371 3 463 Infrastrukturbidrag 2 245 m2BRA 1 500 3 367 725 1 388 Saneringskostnader (grunn) 467 m\u00b0 1 190 555 556 229 Sum ekskl. finans 68 372 128 28169 Finans 6,0 % 4 102 328 1 690 Sum kostnader forretningsdel (avr.) 72 470 000 29 900 Leiligheter Perm2 (inkl. mva.) Antall Enhet Enhetspris Sum kostnad S-BRA Entreprise - over terreng 12 136 m2BTA 35 000 424 758 108 47 297 Entreprise - kjeller 3 456 m2BTA 18 000 62 208 000 6 927 Sum entreprise 486 966108 54 224 Byggadm., prosjektering m.m. 15,0 % 73 044 916 8 134 Infrastrukturbidrag 11 226 m2BRA 1 500 16 838 625 1 875 Saneringskostnader (grunn) 2 917 m\u00b0 1 190 3 472 222 387 Sum ekskl. finans 580 321 872 64 619 Finans 6,0 % 34 819 312 3 877 Sum boligdel nybygg (avr.) 615140 000 68 500 3.8 - Risiko/gevinstfordeling En utbygger/investor vil gj\u00f8re en selvstendig vurdering av prosjektets risiko, tidspunkt for igangsettelse, og prosjektets st\u00f8rrelse og omfang. Denne risikovurderingen vil samtidig m\u00e5tte hensynta ev. \u00f8kte byggekostnader, reduserte salgspriser, samt reguleringsrisiko. Utviklere/investorer beregner ofte denne risikoen basert p\u00e5 sitt krav til direkteavkastning i det enkelte prosjektet. Denne direkteavkastningen basert p\u00e5 investert kapital i utviklingsprosjekter ligger normalt i niv\u00e5 10-18 % i sentrale omr\u00e5der, men kan ligge vesentlig h\u00f8yere for prosjekter med stor grad av usikkerhet knyttet til blant annet reguleringsmessige forhold (utnyttelsesgrad/form\u00e5l) og markedsmessige forhold (salgspriser/byggekostnader). Rapporttype: Verdivurdering - Tomt Side 12 av 16 Matrikkel: Del av gnr. 200, bnr. 1694 og 2306 i Troms\u00f8 kommune Prosjektnr.: 20230380 VERIDIAN ANALYSE Vurderingen legger opp til en utvikling i tr\u00e5d med forslaget til ny sentrumsplan, og med en utnyttelse i niv\u00e5 med tilgrensende omr\u00e5de hvor det nylig er vedtatt ny reguleringsplan. Utnyttelsen er imidlertid meget h\u00f8y og den regulatoriske risikoen vurderes \u00e5 v\u00e6re relativt h\u00f8y. Prosjektet vurderes \u00e5 v\u00e6re relativt kompleks med parkeringskjeller i tillegg til tre ulike arealform\u00e5l, og med begrenset plass til rigg og drift. \u00d8vrige risikoelementer henf\u00f8res til potensielt \u00f8kte kostnader og uforutsette elementer i byggeprosessen, i tillegg til risiko for reduserte leie- og salgspriser. Videre vil det ta noe tid f\u00f8r prosjektet kan realiseres. Dette er imidlertid hensyntatt i en egen n\u00e5verdiberegning. For det angjeldende prosjektet har vi derfor lagt til grunn en direkteavkastning relatert til investert kapital p\u00e5 14 % basert p\u00e5 ovennevnte risikofaktorer f\u00f8r tid. 3.9 - Verdiberegning iht. tomteprisbelastningsmetoden Basert p\u00e5 de ulike parameterne beskrevet over f\u00e5r vi f\u00f8lgende beregning av utviklingspotensialets verdi i henhold til tomteprisbelastningsmetoden: Kontor Forretning Bolig (per m2BTA) (per m2BTA) (per m2S-BRA) Forventet gjennomsnittlig salgspris 45 455 36 364 94 621 Normale byggekostnader 37 800 29 900 68 500 Brutto tomteprisbelastning 7 655 6464 26121 Risiko/gevinst utbygger 5 582 4466 11 620 Netto tomteprisbelastning (avr.) 2 050 2 000 14 500 Direkteavkastning utvikler/investor 14,0 % 14,0 % 14,0 % Gevinst av salgspris (boligdel) 12,3 % Areal 7 282 m2 2 427 m2 8 981 m2 Sum verdi per arealkategori (avr.) 14 900 000 4 900 000 130 000 000 Sum verdi utviklingsprosjekt f\u00f8r tid (avr.) 149 800 000 3.10 - N\u00e5verdiberegning Det m\u00e5 som nevnt bergenes noe tid f\u00f8r utviklingspotensialet kan realiseres da eiendommen m\u00e5 reguleres. Basert p\u00e5 gjennomsnittlig saksbehandlingstid i Troms\u00f8 kommune har vi lagt til grunn at det medg\u00e5r ca. 4 \u00e5r til reguleringsarbeidet og prosjektering, i tillegg til en byggetid p\u00e5 to \u00e5r, som anses p\u00e5 v\u00e6re normalt for denne type prosjekter. I n\u00e5verdiberegningen har vi lagt til grunn inflasjon p\u00e5 2,00 % per \u00e5r i henhold til Norges Banks inflasjonsm\u00e5l. Som diskonteringsrente har vi benyttet 5,50 % realavkastning, noe som gir en nominell neddiskonteringsrente p\u00e5 7,50 % (inkl. inflasjon). Niv\u00e5et p\u00e5 diskonteringsrenten henf\u00f8res til en rekke faktorer, som dagens renteniv\u00e5, alternative investeringer, prosjektets attraktivitet med mer. Diskonteringsrenten avhenger ogs\u00e5 av utviklers l\u00e5negrad og \u00f8vrige l\u00e5nebetingelser, og baseres s\u00e5ledes p\u00e5 en vurdering av investeringens kapitalkostnad, ofte kalt Weighted Average Cost of Capita! (WACC). Denne varierer mye fra investor til investor og prosjekt til prosjekt, men er ofte beliggende i niv\u00e5 4-15 %. Basert p\u00e5 dette f\u00e5r vi f\u00f8lgende n\u00e5verdiberegning: Rapporttype: Verdivurdering - Tomt Side 13 av 16 Matrikkel: Del av gnr. 200, bnr. 1694 og 2306 i Troms\u00f8 kommune Prosjektnr.: 20230380 VERIDIAN ANALYSE Inflasjonsjustert Ar Fase verdi utv.potensial N\u00e5verdi 1 Planlegging 2 Planlegging 3 Planlegging 4 Planlegging 5 Utbygging 81 074169 56 472 912 6 Utbygging 82 695 652 53 583 600 7 Ferdig Sum n\u00e5verdi (avr.) 110 050 000 N\u00e5verdi per Direkteavkastning N\u00e5verdi per N\u00e5verdi per Sum arealkategori etter neddiskontering m bygg m2tomt n\u00e5verdi (avr.) Inntekter eksis!. bebyggelse n/a 0 per m BTA (eksis!.) Kontor 15,7 % 1 503 per m BTA 2 296 10 950 000 Forretning 15,9 % 1 483 per m BTA 755 3 600 000 Bolig 19,6 % 10 635 per m S-BRA 20 030 95 500 000 Sum 8 804 per m BTA 23 080 110 050 000 Direkteavkastningen (gevinst av investert kapital) er estimert til 18,3 % etter at utviklingshorisonten er hensyntatt. Dette er s\u00e5ledes beliggende over normalintervallet p\u00e5 10-18 %, men henf\u00f8res til at det m\u00e5 foretas en regulering av eiendommen. St\u00f8rre boligutviklere beregner ofte sitt krav til avkastning som en prosentandel av oppn\u00e5elig salgspris, normalt beliggende i niv\u00e5 12-15 %. Etter neddiskontering er gevinstandelen for hele prosjektet estimert til 18,3 % noe som s\u00e5ledes er beliggende over dette normalniv\u00e5et. Risikoen kan ogs\u00e5 ses p\u00e5 som en gevinstfordeling mellom utvikler/investor og tomteeier, der gevinsten normalt utgj\u00f8r i niv\u00e5 25-75 % av brutto tomtebelastning. Gevinsten/risikoen utgj\u00f8r i dette tilfellet ca. 64,0 % etter neddiskontering, det vil si en gevinstfordeling med 64,0 % til en utvikler/investor og 36,0 % til tomteeier. Dette er s\u00e5ledes beliggende i \u00f8vre sjikt av normalintervallet Etter v\u00e5rt skj\u00f8nn vil de ulike parsellene ha lik utviklingshorisont, og vi har som tidligere nevnt beregnet verdien av de ulike parsellene basert p\u00e5 deres prosentuelle andel av arealer avsatt til sentrumsform\u00e5l. Parsell A Parsell B Parsell C Totalt Andel 37,52 % 53,09 % 9,39 % 100 % Sum utviklingspotensial 41 300 000 58 450 000 10 350 000 110 050 000 3.11 - Verdiberegning parseller Vi har som nevnt foretatt et fradrag for parsellspesifikke kostnader som i dette tilfellet henf\u00f8res til rivekostnader. Parsell B best\u00e5r som nevnt av et eksisterende bygg. Troms\u00f8 kommune har estimert kostnader henf\u00f8rt til riving i niv\u00e5 kr. 8 500 000,- eks mva. Dette inkluderer milj\u00f8kartlegging, asbestsanering, maskinell riving og gjenoppbygging av Strandvegen. Basert p\u00e5 offentlig tilgjengelige informasjon tilsvarer dette i niv\u00e5 kr. 1 350,- per m2 BTA forutsatt at hele bygget skal rives. Den angjeldende bygningen inneholder asbest, noe som kan v\u00e6re sv\u00e6rt kostnadsdrivende. Kostnadsanslaget anses imidlertid \u00e5 v\u00e6re innenfor et normalniv\u00e5, Imidlertid er kun deler av bygget beliggende p\u00e5 den angjeldende parsellen, og vi har s\u00e5ledes skj\u00f8nnsmessig fordelt kostnaden p\u00e5 den angjeldende parsellen og den resterende delen av tomten 50/50. Dette gir dermed en \u00f8kt kostnad p\u00e5 kr. 4 250 000,- for bebyggelsen som skal oppf\u00f8res p\u00e5 parsell B. Videre er det p\u00e5 parsell C et mindre bygg som i henhold til matrikkeldata har et areal p\u00e5 120 m2 BRA, noe som tilsvarer ca. 130 m2 BTA. Som f\u00f8lge av at bygget fremst\u00e5r oppf\u00f8rt med enkle trekosntruksjoner har vi medtatt kr. 700,- per m2BTA i kostnader henf\u00f8rt til riving. Dette gir f\u00f8lgende beregning: Rapporttype: Verdivurdering - Tomt Side 14 av 16 Matrikkel: Del av gnr. 200, bnr. 1694 og 2306 i Troms\u00f8 kommune Prosjektnr.: 20230380 VERIDIAN ANALYSE Parsell A Parsell B Parsell C Totalt Rivekostnader 4 250 000 91 000 4 341 000 Mva. henf\u00f8rt til boligandelen (55,6%) 590 278 12 639 602 917 Sum kostnader 4 840 278 103 639 4 943 917 Finanskostnader 6% 290 417 6 218 296 635 Sum kostnader ink. finans 5 1 3 0 694 109 857 5 240 552 N\u00e5verdi (avr.) 3 750 000 100 000 3 850 000 Basert p\u00e5 ovennevnte kostnader f\u00e5r vi f\u00f8lgende verdi for de ulike parsellene: Parsell A Parsell B Parsell C Totalt Sum utviklingspotensial 41 300 000 58 450 000 10 350 000 110 050 000 N\u00e5verdi rivekostnader 3 750 000 100 000 3 850 000 Sum n\u00e5verdi utviklingspotensial 41 300 000 54 700 000 10 250 000 106 200 000 Tomteverdi per m tomt 24 515 20 548 24 312 22 272 Tomteverdien varierer noe henf\u00f8rt til at en av eiendommene er bebygget og det s\u00e5ledes m\u00e5 p\u00e5regnes kostnader til riving av den eksisterende bebyggelsen. Tomteverdiene anses \u00e5 v\u00e6re h\u00f8ye, noe som kan henf\u00f8res til meget h\u00f8y tomteutnyttelse. Rapporttype: Verdivurdering - Tomt Side 15 av 16 Matrikkel: Del av gnr. 200, bnr. 1694 og 2306 i Troms\u00f8 kommune Prosjektnr.: 20230380 VERIDIAN ANALYSE 4 - KONKLUSJON Verdien av de tre parsellene er beregnet basert p\u00e5 en vurdering av p\u00e5regnelig utnyttelse i henhold til gjeldende regulering, hensyntatt normale verdiparametere som verdi ferdig utviklet, utviklingskostnader og risiko. Vurderingen hensyntar kostnader til riving av eksisterende bebyggelse, samt kostnader til sanering av forurenset grunn. Basert p\u00e5 v\u00e5re beregninger har vi derfor konkludert med f\u00f8lgende verdi av eiendommen del av gnr. 200, bnr. 1694 og 2306 i Troms\u00f8 kommune slik den fremst\u00e5r i dag: Parsell A kr 41 300 000 Parsell B kr 54 700 000 Parsell C kr 10 250 000 Sum verdi eiendom kr 106 250 000 Som det fremg\u00e5r av beregningene tilsvarer den konkluderte verdien ca. kr. 22 250,- per m2 tomtegrunn, noe som anses \u00e5 v\u00e6re innenfor normalniv\u00e5 for denne type boligutviklingsomr\u00e5der av denne st\u00f8rrelse i dette omr\u00e5det, hensyntatt dagens prosjektstatus. Investorer/eiendomsutviklere vurderer de forskjellige verdiparametrene meget ulikt og det er en h\u00f8y grad av sensitivitet i beregningsmetodene. Stadige endringer i markedsforholdene medf\u00f8rer dermed at det vil v\u00e6re vanskelig \u00e5 ansette en eksakt verdi p\u00e5 denne type eiendom. Vi anser derfor at eiendommens normale markedsverdi er beliggende innenfor et intervall p\u00e5 \u00b1 10 % av konkludert verdi, det vil si fra kr. 96 millioner til kr. 117 millioner. Taksten er avholdt etter beste skj\u00f8nn og i henhold til gjeldende instruks og retningslinjer. Takstmannen er ikke ansvarlig for manglende opplysninger om feil og mangler som han ikke kunne ha oppdaget etter \u00e5 ha unders\u00f8kt takstobjektet slik god skikk tilsier. 06.10.2023 Veridian Analyse AS Thunes vei 2, 0274 Oslo Tlf.: 22 12 00 43 www.veridian.no Johan Berg-Svendsen Morten Ingebrigtsen Sivil\u00f8konom REV/RICS Sivil\u00f8konom M.Sc./REV Rapporttype: Verdivurdering - Tomt Side 16 av 16 Matrikkel: Del av gnr. 200, bnr. 1694 og 2306 i Troms\u00f8 kommune Prosjektnr.: 20230380 "
}