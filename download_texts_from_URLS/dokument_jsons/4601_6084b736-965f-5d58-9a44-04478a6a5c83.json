{
  "dokument_id": "6084b736-965f-5d58-9a44-04478a6a5c83",
  "doc_type": "case_attachment",
  "kommune": 4601,
  "tittel": "Byr\u00e5dsleders orientering i forretningsutvalget 09.01.2023 - om en byr\u00e5ds besvarelse av muntlige sp\u00f8rsm\u00e5l i utvalgsm\u00f8te n\u00e5r byr\u00e5d",
  "url": "https://bergen.kommune.no/politikere-utvalg/api/fil/bk360/9667954/Byradsleders-orientering-i-forretningsutvalget-09-01-2023-om-en-byrads-besvarelse-av-muntlige-sporsmal-i-utvalgsmote-nar-byrad",
  "tekst": " Byr\u00e5dsleders avdeling, stab Til Intern korrespondanse Bystyrets kontor V\u00e5r referanse: 24-902 Saksbehandler: Hilde Rasmussen Nilsen Fra Dato: 9. januar 2024 Byr\u00e5dsleders avdeling, stab Byr\u00e5dsleders orientering i forretningsutvalget 09.01.2023 - om en byr\u00e5ds besvarelse av muntlige sp\u00f8rsm\u00e5l i utvalgsm\u00f8te n\u00e5r byr\u00e5den er inhabil Viser til m\u00f8tet i forretningsutvalget i dag 09.01.2024. Under er vurderingen som byr\u00e5dsleder orienterte om under Eventuelt i forretningsutvalgets m\u00f8te 09.01.2023, besvarelse av sp\u00f8rsm\u00e5let fra Thor Haakon Bakke (MDG) under Eventuelt i forretningsutvalget 18.12.2023. Viser til sp\u00f8rsm\u00e5let fra Thor Haakon Bakke (MDG) under Eventuelt i Forretningsutvalget 18.12 2023, om besvarelse av muntlige sp\u00f8rsm\u00e5l i m\u00f8te i utvalg for milj\u00f8 og byutvikling, hvor byr\u00e5d for byutvikling var erkl\u00e6rt inhabil. Svar: Her er svaret som ble gitt i UMBY 7.12.2023 \u00abMuntlig sp\u00f8rsm\u00e5l fra Geir Steinar Dale (AP) om masseuttak Det nye byr\u00e5det har varslet at Saltimporttomten er uaktuell som rigg- og anleggsomr\u00e5de. Tidligere byr\u00e5d \u00e5pnet ogs\u00e5 for \u00e5 droppe Saltimporttomten hvis en fant tilfredsstillende l\u00f8sninger med bare et uttak i Eidsv\u00e5g. Sp\u00f8rsm\u00e5l: Hvilken l\u00f8sning har byr\u00e5det for rigg- og anleggsomr\u00e5de og masseuttak i prosjektet? Svar: Statens Vegvesen legger l\u00f8sningene for masseuttaket knyttet til Fl\u00f8yfjellstunnelen. Hovedl\u00f8sningen som til n\u00e5 er kommunisert fra Vegvesenet er at de \u00f8nsker \u00e5 ta all steinen ut i Eidsv\u00e5g. Vi har forel\u00f8pig ikke f\u00e5tt presentert hverken plan for omlastning av massene og hvor de skal. Dette m\u00e5 for \u00f8vrig v\u00e6re p\u00e5 plass f\u00f8r KS2 ferdigstilles. Vi forventer derfor snarlige avklaringer.\u00bb Habilitetsreglene i forvaltningsloven retter seg mot \u00e5 \u00abtilrettelegge grunnlaget for en avgj\u00f8relse eller til \u00e5 treffe avgj\u00f8relse i en forvaltningssak,\u00bb jf. fvl. \u00a7 6, f\u00f8rste ledd. \u00c5 svare ut et sp\u00f8rsm\u00e5l som det over regnes ikke som tilrettelegging i forvaltningslovens forstand. Det er kun tale om \u00e5 gi en saksopplysning i saken, som ikke rammes av habilitetsreglene. Det ble stilt et oppf\u00f8lgingssp\u00f8rsm\u00e5l av Dale i utvalgsm\u00f8tet som l\u00f8d: \u00abVil byr\u00e5den legge til rette for at det blir fremmet en sak for bystyret som kan h\u00e5ndtere dette da, eller vil ... vente til den endelige endringen eller ... som skal frem igjen som vanlig?\u00bb (d\u00e5rlig lyd p\u00e5 streamen) Kahrs svarte: \u00abJeg antar at vi er faktisk er n\u00f8dt til \u00e5 vurdere det fortl\u00f8pende. (K...) m\u00e5 ferdigstilles n\u00e5 tidlig v\u00e5rpart, ... har vi f\u00e5tt forespeilet fra Vestland fylkeskommune.\u00bb Dette svaret vurderes heller ikke \u00e5 v\u00e6re tilrettelegging i forvaltningslovens forstand. Det bes om at dette legges som vedlegg til protokollen og distribueres til medlemmene av forretningsutvalget. Med hilsen Byr\u00e5dsleders avdeling, stab Richard Taule - seksjonssjef Hilde Rasmussen Nilsen - jurist Dokumentet er godkjent elektronisk. "
}