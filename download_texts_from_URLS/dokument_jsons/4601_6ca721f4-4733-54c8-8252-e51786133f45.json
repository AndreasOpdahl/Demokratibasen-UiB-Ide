{
  "dokument_id": "6ca721f4-4733-54c8-8252-e51786133f45",
  "doc_type": "case_presentation",
  "kommune": 4601,
  "tittel": "Bestilling av prosjektplanar til forvaltningsrevisjonsprosjekt",
  "url": "https://bergen.kommune.no/politikere-utvalg/api/fil/bk360/10220772/Framstilling-Bestilling-av-prosjektplanar-til-forvaltningsrevisjonsprosjekt-2024",
  "tekst": " Kontrollutvalget Saksframstilling V\u00e5r referanse: 2024/59501-1 Saksbehandler: Lillian Kristin Bolstad Bestilling av prosjektplanar til forvaltningsrevisjonsprosjekt Kva saka gjeld: I denne saka kan kontrollutvalet bestille prosjektplanar til forvaltingsrevisjonsprosjekt fr\u00e5 forvaltningsrevisor Deloitte. Dette blir gjort under f\u00f8resetnad av at prosjekta kontrollutvalet bestiller i dette m\u00f8tet, blir blant dei prioriterte prosjekta i plan for forvaltningsrevisjon 2024-2028. Bystyret skal sj\u00f8lv vedta planen p\u00e5 bakgrunn av tilr\u00e5ding fr\u00e5 kontrollutvalet. I utkast til plan for forvaltningsrevisjon 2024-2028 har revisor \u2013 etter prioritering fr\u00e5 kontrollutvalet - foresl\u00e5tt f\u00f8lgande prioriterte forvaltningsrevisjonsprosjekt, i uprioritert rekkef\u00f8lge: 1. Kommunen sin bruk av planar som styringsverkt\u00f8y 2. Universell utforming 3. Prioriteringar og dimensjonering av kapasitet i kommunens ulike tenesteomr\u00e5de 4. Kommunens f\u00f8rebyggande helsearbeid 5. Kommunikasjon med innbyggarane 6. Gr\u00f8n utbygging 7. Arbeidet med \u00e5 sikre bustadar til vanskelegstilte 8. Tilskotsforvaltning innan kunst, kultur og idrett 9. Kvalitet i barnehagen 10. Oppf\u00f8lging av fr\u00e5v\u00e6r i skulen 11. Trygt og godt milj\u00f8 for elever og tilsette i grunnskulen 12. Kapasitet i de spesialpedagogiske tenestene 13. Barnevern 14. Ungdoms- og skulehelsetenesta 15. Samarbeid p\u00e5 tvers om barn og unges oppvekstvilk\u00e5r 16. Psykiske helsetenester til barn og unge 17. \u00d8konomisk sosialhjelp 18. Kvalitet i sjukeheimar \u2013 offentlege og private 19. Naturforvaltning 20. Vasskvalitet og -forsyning 21. Kommunen si plansaksbehandling 22. Forvaltningsrevisjon av Eviny 23. Bergen sentrum AS 24. BIR 25. Bergen Havn AS Foresl\u00e5tt ekstra prosjekt fr\u00e5 leiing og sekretariat: Forvaltningsrevisjon av Bergen Vann, med tema styring og internkontroll. 1 Lovgrunnlag Kontrollutvalet skal sj\u00e5 til at det blir utf\u00f8rt forvaltningsrevisjon av verksemda til kommunen, og av selskap kommunen har eigarinteresser i, jf. kommunelova 23-2 f\u00f8rste ledd bokstav c. Forvaltningsrevisjon medf\u00f8rer \u00e5 gjennomf\u00f8re systematiske vurderingar av \u00f8konomi, produktivitet, regeletterleving, m\u00e5loppn\u00e5ing og verknad ut fr\u00e5 bystyrevedtak, jf. kommunelova 23-3 f\u00f8rste ledd. Sekretariatet si vurdering: Kontrollutvalet b\u00f8r sikre jamn leveranse av rapportar ut fr\u00e5 vedtatt \u00e5rsbudsjett og inng\u00e5tt kontrakt om revisjonstenester, ved \u00e5 bestille nye prosjekt hos revisor om lag kvart halv\u00e5r. Sannsynlegvis vil prosjekta som blir bestilt i dette m\u00f8tet, i hovudsak bli fakturert i 2024. Sekretariatet vurderer at det er dekning p\u00e5 revisjonsbudsjettet for \u00e5 bestille tre prosjekt no. Revisor kan opplyst at dei kan levere tre prosjektplanar til m\u00f8tet 21. mai, om dei blir bestilt i dette m\u00f8tet. Blir det bestilt fleire enn tre prosjekt, vil dei prosjektplanane bli levert til eit seinare kontrollutvalsm\u00f8te. Ved bestilling av prosjekt anbefaler vi \u00e5 pr\u00f8ve \u00e5 unng\u00e5 at enkelte byr\u00e5dsavdelingar og etatar m\u00e5 handtere gjennomf\u00f8ringa av fleire forvaltningsrevisjonar samtidig. Grunnen til det er at det ofte er arbeidskrevjande for byr\u00e5dsavdelingane og etatane \u00e5 bli revidert. Leiar og nestleiar har i samr\u00e5d med sekretariatet diskutert kva prosjekt ein kan anbefale at kontrollutvalet f\u00f8rst bestiller. Ut fr\u00e5 diskusjonen kom leiar og nestleiar fram til f\u00f8lgande forslag til prosjekt som eventuelt kan bestillast no: \u2022 Forvaltningsrevisjon av oppf\u00f8lging av fr\u00e5v\u00e6r i skulen (nr. 10) \u2022 Forvaltningsrevisjon av ungdoms- og skulehelsetenesta (nr. 14) \u2022 Forvaltningsrevisjon av kommunen si plansaksbehandling (nr. 21) Vi anbefaler at ogs\u00e5 medlemmane f\u00f8rebur seg til m\u00f8tet med tanke p\u00e5 om dei har innspel til andre aktuelle prosjektplanar. Forslag til vedtak: Kontrollutvalet ber revisor legge fram utkast til prosjektplan for f\u00f8lgande forvaltningsrevisjonsprosjekt: - - - Dato: 16. april 2024 Eli M. Velle - leiar Lillian K. Bolstad - r\u00e5dgjevar Dokumentet er godkjent elektronisk. Vedlegg: Plan for forvaltningsrevisjon 2024-2028 - Bergen kommune - utkast 2 "
}