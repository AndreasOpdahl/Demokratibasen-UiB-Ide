{
  "dokument_id": "c4337bfb-0a4c-57e9-bebb-e9bed59f8581",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 04092024, Sak 287/24, Evaluering av sp\u00f8rreordning og nytt reglement for Bergen bystyre og utvalgene 2023-2027",
  "url": "https://bergen.kommune.no/politikere-utvalg/api/fil/bk360/11096579/Innstilling-vedtak-Evaluering-av-sporreordning-og-nytt-reglement-for-Bergen-bystyre-og-utvalgene-2023-2027",
  "tekst": "Evaluering av sp\u00f8rreordning og nytt reglement for Bergen bystyre og utvalgene 2023-2027 Bergen bystyre behandlet saken i m\u00f8tet 04.09.2024 sak 287/24 og fattet f\u00f8lgende vedtak: 1. Bystyret ber forretningsutvalget om \u00e5 nedsette en tverrpolitisk arbeidsgruppe. Arbeidsgruppen bes om \u00e5 utarbeide forslag til retningslinjer som tydeliggj\u00f8r ut\u00f8velsen av forretningsutvalgets rolle. Videre bes arbeidsgruppen om \u00e5 se p\u00e5 rammebetingelsene for gode debattformer og effektivisering av gjennomf\u00f8ringen av bystyrem\u00f8tene. 2. Bystyret vedtar endringer i Reglement for Bergen bystyre og bystyreutvalgene 2023 \u2013 2027 slik det fremkommer av saken med f\u00f8lgende endringer: a. Endringer i reglementets pkt 3.1.2 avventer arbeidsgruppens arbeid 3. Bystyret vedtar bestemmelsene om delegert vedtaksmyndighet og innstillingsrett fra bystyret til utvalgene, iht. kommuneloven \u00a7 5-14, slik de fremg\u00e5r av Reglement for Bergen bystyre og bystyreutvalgene 2023 \u2013 2027. Bergen bystyres behandling F\u00f8lgende representanter tok ordet: Thor Haakon Bakke (MDG), Even Oleson S\u00f8rland (A). Forslag fremsatt i bystyret: Even Oleson S\u00f8rland (A) fremsatte p\u00e5 vegne av A f\u00f8lgende tilleggsforslag til pkt. 2 a: 2 a): \"Endringer i reglementets pkt 3.1.2 avventer arbeidsgruppens arbeid\" Thor Haakon Bakke (MDG) fremsatte p\u00e5 vegne av MDG f\u00f8lgende tilleggsforslag i 3 punkt: 1. Bystyret trekker tilbake delegasjonen om vedtak om skogsbilveier, og ber om at alle s\u00f8knader om skogsbilveier behandles av bystyret. 2. Bystyret trekker tilbake delegasjonen om klage p\u00e5 vedtak om skogsbilveier, og ber om at alle klager behandles av Utvalg for finans, kultur og n\u00e6ring. 3. Endre 6.8.2.b under UMBY til: i prinsipielle klagesaker etter plan- og bygningsloven, jf. \u00a7 1-9, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, jf. byr\u00e5dets fullmakter \u00a7 14. Votering: Innstillingen punkt 1-3 ble vedtatt enstemmig. Tilleggsforslag til punkt 2a) fra A, fremsatt av Even S\u00f8rland (A), ble vedtatt enstemmig. Tilleggsforslag punkt 1 fra MDG, fremsatt av Thor Haakon Bakke (MDG), fikk 30 stemmer (A, SV, MDG, V, R), og var dermed falt. Tilleggsforslag punkt 2 fra MDG, fremsatt av Thor Haakon Bakke (MDG), fikk 27 stemmer (A, SV, MDG, R), og var dermed falt. Tilleggsforslag punkt 3 fra MDG, fremsatt av Thor Haakon Bakke (MDG), fikk 14 stemmer (SV, MDG, V), og var dermed falt. Forretningsutvalget behandlet saken i m\u00f8tet 27.08.2024 sak 276/24 og avga f\u00f8lgende innstilling: 1. Bystyret ber forretningsutvalget om \u00e5 nedsette en tverrpolitisk arbeidsgruppe. Arbeidsgruppen bes om \u00e5 utarbeide forslag til retningslinjer som tydeliggj\u00f8r ut\u00f8velsen av forretningsutvalgets rolle. Videre bes arbeidsgruppen om \u00e5 se p\u00e5 rammebetingelsene for gode debattformer og effektivisering av gjennomf\u00f8ringen av bystyrem\u00f8tene. 2. Bystyret vedtar endringer i Reglement for Bergen bystyre og bystyreutvalgene 2023 \u2013 2027 slik det fremkommer av saken med f\u00f8lgende endringer: a. ............... 3. Bystyret vedtar bestemmelsene om delegert vedtaksmyndighet og innstillingsrett fra bystyret til utvalgene, iht. kommuneloven \u00a7 5-14, slik de fremg\u00e5r av Reglement for Bergen bystyre og bystyreutvalgene 2023 \u2013 2027. Bergen bystyre behandlet saken i m\u00f8tet 19.06.2024 sak 180/24: Saken ble utsatt, jf. vedtak gjort av forretningsutvalget i sak 216/24, i m\u00f8te 11.06.2024. Forslag til innstilling: Forslaget og utvalgets innstilling er likelydende. 2 "
}