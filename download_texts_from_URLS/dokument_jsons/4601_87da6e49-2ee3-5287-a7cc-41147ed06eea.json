{
  "dokument_id": "87da6e49-2ee3-5287-a7cc-41147ed06eea",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 10042024, Sak 105/24, Vurdering av opprettelse av pilotprosjekt med et kvelds\u00e5pent barnehagetilbud",
  "url": "https://bergen.kommune.no/politikere-utvalg/api/fil/bk360/10245587/Innstilling-vedtak-Vurdering-av-opprettelse-av-pilotprosjekt-med-et-kveldsapent-barnehagetilbud",
  "tekst": "Vurdering av opprettelse av pilotprosjekt med et kvelds\u00e5pent barnehagetilbud Bergen bystyre behandlet saken i m\u00f8tet 10.04.2024 sak 105/24 og fattet f\u00f8lgende vedtak: 1. Bystyret tar resultatene av sp\u00f8rreunders\u00f8kelsen om kvelds- og natt\u00e5pne barnehager til orientering. 2. Bystyret ber byr\u00e5det legge frem et kunnskapsgrunnlag om et kvelds\u00e5pent tilbud for barn i Bergen. Bergen bystyres behandling F\u00f8lgende representanter tok ordet: Camilla N\u00f8ttveit (H), Eduardo Hans Andersen (A), Per J\u00f8rgensen (FrP), Kuberan Thurairajah (SV), Per-Arne Hvidsten Larsen (V), Marte Stadheim Teigen (R), Joel Ysteb\u00f8 (KrF), Thomas Modulv Flesland (Sp), Vasan Singaravel (H), Diane Alexandra Berbain (SV), Rebekka Helle Stensb\u00f8 (H), Jeron Joseph (A), Per-Arne Hvidsten Larsen (V). Forslag fremsatt i bystyret: Vasan Singaravel (H) fremsatte p\u00e5 vegne av H, FrP, BL, INP, Sp og PP f\u00f8lgende alternative forslag: 1. Bystyret tar resultatene av sp\u00f8rreunders\u00f8kelsen om kvelds- og natt\u00e5pne barnehager til orientering. 2. Bystyret ber byr\u00e5det legge frem et kunnskapsgrunnlag om et kvelds\u00e5pent tilbud for barn i Bergen. Kuberan Thurairajah (SV) fremsatte p\u00e5 vegne av A, SV, MDG og R f\u00f8lgende alternative forslag i 3 punkt: 1. Bystyret ber byr\u00e5det utrede muligheten for \u00e5 opprette et pilotprosjekt med et kommunalt tilsyns- og avlastningstilbud for barn av foreldre som jobber turnus, skiftarbeid o.l. Om et slikt tilbud vil v\u00e6re hensiktsmessig og forsvarlig skal utredes i saken. Praktisk utforming og vilk\u00e5r for \u00e5 f\u00e5 plass i et slikt tilbud skal ogs\u00e5 utredes. Det skal vurderes hvilken bemanning og kompetanse som er n\u00f8dvendig, og om opprettelsen av et slikt tilbud kan f\u00e5 konsekvenser for den allerede pressede bemanningssituasjonen i kommunen. 2. Bystyret ber byr\u00e5det g\u00e5 i dialog med relevante fagorganisasjoner og hovedverneombud for \u00e5 motta deres innspill. Barnefaglige r\u00e5d skal veie tungt i arbeidet med saken. 3. Utredningen skal blant annet vurdere R\u00f8dhette-tilbudet fra Oslo kommune og utvidelse av ordningen med familievikar som mulige alternativer. Per-Arne Hvidsten Larsen (V) fremsatte p\u00e5 vegne av V f\u00f8lgende alternative forslag i 2 punkt: 1. Bystyret tar resultatene av sp\u00f8rreunders\u00f8kelsen om kvelds- og natt\u00e5pne barnehager til orientering. 2. Bystyret ber byr\u00e5det utrede mulighetene for \u00e5 opprette et pilotprosjekt med et kvelds\u00e5pent barnehagetilbud. Joel Ysteb\u00f8 (KrF) fremsatte p\u00e5 vegne av KrF f\u00f8lgende tilleggsforslag: Det er viktig med ordninger som gir familier st\u00f8rre grad av fleksibilitet og valgfrihet. At foreldre arbeider frivillig deltid er for mange et alternativ og er noe barnehagetilbudet b\u00f8r ta h\u00f8yde for. Bystyret ber byr\u00e5det utrede en innf\u00f8ring av deltidsplass i byens barnehager. Votering: Alternativt forslag punkt 1-2 fra V fremsatt av Per-Arne Hvidsten Larsen (V), fikk 3 stemmer (V), og var dermed falt. Alternativt forslag punkt 1-2 fra A, SV, MDG og R fremsatt av Kuberan Thurairajah (SV), fikk 30 stemmer (A, SV, MDG, V, R), og var dermed falt. Alternativt forslag punkt 3 fra A, SV og MDG fremsatt av Kuberan Thurairajah (SV), fikk 29 stemmer (A, SV, MDG, R, KrF), og var dermed falt. Alternativt forslag punkt 1-2 fra H, FrP, BL, INP, Sp og PP fremsatt av Vasan Singaravel (H), ble vedtatt med 38 stemmer (H, FrP, BL, V, INP, Sp, PP). Innstillingens punkt 1-2 fikk 0 stemmer og var dermed falt. Tilleggsforslag fra KrF fremsatt av Joel Ysteb\u00f8 (KrF), fikk 2 stemmer (KrF), og var dermed falt. Utvalg for barnehage, skole og idrett behandlet saken i m\u00f8tet 19.03.2024 sak 25/24 og avga f\u00f8lgende innstilling: 1. Bystyret ber byr\u00e5det utrede muligheten for \u00e5 opprette et pilotprosjekt med kommunalt tilsynstilbud, utenfor \u00e5pningstidene til dagen barnehager, for barn av foreldre som jobber turnus, skiftarbeid o.l. Om et slikt tilbud vil v\u00e6re hensiktsmessig og forsvarlig skal utredes i saken. Praktisk utforming og vilk\u00e5r for \u00e5 f\u00e5 plass i et slikt tilbud skal ogs\u00e5 utredes. Det skal vurderes hvilken bemanning som er n\u00f8dvendig, hvilke yrkesgrupper som m\u00e5 inkluderes og om opprettelsen av et slikt tilbud kan f\u00e5 konsekvenser for den allerede pressede bemanningssituasjonen i barnehagene. 2. Bystyret ber byr\u00e5det g\u00e5 i dialog med ansatte i barnehager, relevante fagorganisasjoner og hovedvernombudet for \u00e5 motta deres innspill, samt at barnefaglige r\u00e5d veies tungt i arbeidet med ny sak. Byr\u00e5det behandlet saken i m\u00f8tet 29.02.2024 sak 56/24 Byr\u00e5det innstiller til bystyret \u00e5 fatte f\u00f8lgende vedtak: 1. Bystyret tar resultatene av sp\u00f8rreunders\u00f8kelsen om kvelds- og natt\u00e5pne barnehager til orientering. 2. Bystyret ber byr\u00e5det utrede mulighetene for \u00e5 opprette et pilotprosjekt med et kvelds\u00e5pent barnehagetilbud. 2 "
}