{
  "dokument_id": "5fb4aa16-f150-5dfd-a03a-37bd06ab639b",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 64 fra Linn Kristin Eng\u00f8 (A) om F2-tomten og planene til Krohnsmindealliansen - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/11034630/Svar-pa-skriftlig-sporsmal-nr-64-fra-Linn-Kristin-Engo-A-om-F2-tomten-og-planene-til-Krohnsmindealliansen-Utvalg-for-barnehage-skole-og-idrett",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/131615-3 Saksbehandler: Gerd Nilsen Fra Dato: 11. september 2024 Byr\u00e5d for n\u00e6ring, kultur og idrett Svar p\u00e5 skriftlig sp\u00f8rsm\u00e5l nr. 64 fra Linn Kristin Eng\u00f8 (A) om F2- tomten og planene til Krohnsmindealliansen - Utvalg for barnehage, skole og idrett Representanten Linn Kristin Eng\u00f8 (A) har 26.08.2024 sendt inn f\u00f8lgende skriftlige sp\u00f8rsm\u00e5l: Krohnsminde idrettsplass har v\u00e6rt i bruk siden 1930-tallet og er en av fotballbanene i Bergen med lengst historie. Det har v\u00e6rt flere ulike initiativ som s\u00f8ker \u00e5 videreutvikle det som kalles F2-tomten. I Idrettsr\u00e5dets \u00e5rsmelding blir utvikling av F2-tomten, sammen med Sl\u00e5tthaug Arena og Slettebakken, omtalt som et av prosjektene det er viktig \u00e5 f\u00e5 fortgang p\u00e5. Tomten er regulert til idrettsform\u00e5l og planene til Krohnsmindealliansen (Ny-Krohnborg IL, Bergen Kickboxingklubb og Bergen Rugby klubb) er et ypperlig eksempel p\u00e5 hvordan en kan utvikle anlegg i tettbygde- og sentrale str\u00f8k. Sp\u00f8rsm\u00e5l: 1. Hva er status for videreutvikling av F2-tomten? 2. Hvordan ser kommunen for seg \u00e5 bidra til at planene til Krohnsmindealliansen kan realiseres? Svar fra byr\u00e5den: Byr\u00e5den er positiv til initiativet Krohnsmindealliansen har tatt for \u00e5 utvikle F2-tomten, og har nylig hatt et m\u00f8te med dem om dette. Hva kommunen s\u00e5 langt har sett for seg \u00e5 bidra med, er angitt i idrettsplanens anleggsdel: \u00abBergen kommune vil bidra med en vederlagsfri festeavtale, og bystyret har i behandling av budsjett 2023 stilt seg positiv til en kommunal garanti for Krohnsmindealliansens planer for idrettsanlegg p\u00e5 Krohnsminde dersom den oppfyller lovkravene (jf. sak 343/22, merknad 5). Eventuelle \u00f8konomiske konsekvenser for Bergen kommune m\u00e5 s\u00f8kes innarbeidet ved fremtidig rullering av handlings- og \u00f8konomiplanen.\u00bb Krohnsmindealliansen opplyser at konseptet ikke lenger baserer seg p\u00e5 mottak av kommunale garantier for annet enn mellomfinansieringen av mva.-kompensasjon og spillemidler. Krohnsmindealliansen vil arbeide for fullfinansiering gjennom gaver og tilskudd. Krohnsmindealliansen \u00f8nsker bidrag til opprusting av stadion og til garderobedrift. I likhet med \u00f8vrige \u00f8konomiske konsekvenser, er dette noe som vil avklares i rullering av handlings- og \u00f8konomiplan. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}