{
  "dokument_id": "3453ae01-bc0c-52dc-aa2a-dec3ca003342",
  "doc_type": "case_attachment",
  "kommune": 5501,
  "tittel": "Begrunnelse h\u00f8yde",
  "url": "https://innsyn.tromso.kommune.no/application/getMoteDokument?dokid=2001895237",
  "tekst": "Troms\u00f8 kommune R\u00e5dhuset, Postboks 6900, 9299 Troms\u00f8. Troms\u00f8 18.01.2023 Plan 1950 Fors\u00f8ket 12 \u2013 Begrunnelse h\u00f8yde Innledning I arbeidsm\u00f8tet 5. januar ble vi bedt \u00e5 vurdere tillatt byggeh\u00f8yde p\u00e5 nytt. Tilbakemeldingen var at kommunen \u00f8nsker en nedtrapping av volumene fra Erik Vangbergs gate mot Fors\u00f8ket, og at utkastet til reguleringsplanen ikke er i tr\u00e5d med dette prinsippet. I dette brevet \u00f8nsker vi \u00e5 redegj\u00f8re for h\u00f8yden som foreligger n\u00e5 samt sammenligne den med en alternativ l\u00f8sning. Foresl\u00e5tt l\u00f8sning Figur 1: Illustrasjonen viser h\u00f8yden vi \u00f8nsker \u00e5 tillate. Nedtrappingen medf\u00f8rer mer \u00e5penhet mellom naboblokk i Erik Vangbergs gate samt at man f\u00e5r et fint uttrykk p\u00e5 planlagt bebyggelse som er en videref\u00f8relse av prinsipper brukt i nabobebyggelse. I de forel\u00f8pige plandokumentene foresl\u00e5r vi en boligblokk med to ulike h\u00f8yder: 4 etasjer mot Erik Vangbergs gate og 6 mot Fors\u00f8ket. Antall etasjer er vurdert ut fra hvordan bygget vil fremst\u00e5r i forhold til omkringliggende bebyggelse samt antall enheter som kan etableres. Maksimal gesimsh\u00f8yde for den laveste delen er satt til c+ 26,30, mens det er tillatt \u00e5 bygge opp til c+32,30 p\u00e5 den andre delen. Med dette forslaget \u00f8nsker vi \u00e5 minske tap av utsikt for boligblokken i Erik Vangbergs gate samt legge til rette for en boligblokk med et fint uttrykk som passer til formspr\u00e5ket av n\u00e6romr\u00e5det. ETABLERT 1931 ARKITEKTKONTORET AMUNDSEN AS MEDLEM AV ARKITEKTBEDRIFTENE I NORGE POSTBOKS 101, 9251 TROMS\u00d8 STORGATA 101, 9008 TROMS\u00d8 ORG: NO 996 774 058 TELEFON: 77 60 69 70 E-POST: pa@arkitektamundsen.no GIROER: 7560.05.28955 P:\\19.51 - Fors\u00f8ket 12\\6 Prosjekt\\61 ARKs beskrivelse\\615 Planbeskrivelse\\Fors\u00f8ket 12 - Begrunnelse h\u00f8yde.docx 2 Alternativ l\u00f8sning Kommunes tilbakemelding var at den nye boligblokken burde f\u00f8lge nedtrappingsprinsippet, og at det derfor er \u00f8nskelig fjerne den \u00f8verste etasjen. For \u00e5 kunne oppn\u00e5 et hensiktsmessig antall leiligheter betyr dette at blokken vil ha 5 etasjer i hele lengden (c+29,3m) og ikke lenger kan ha en nedtrapping. Figur 2: Alternativ l\u00f8sning med lik gesimsh\u00f8yde i hele blokkens lengde. Sammenligning Vi mener at en del av prosjektets kvaliteter forsvinner med \u00e5 lage en vanlig boligblokk med samme h\u00f8yde i alle etasjer. Med sin plassering tvers p\u00e5 Fors\u00f8ket vil den nye blokken danne et eget kvartal med boligblokken i Erik Vangbergs gate og bebyggelse p\u00e5 Fors\u00f8ket 14. Derfor har vi i utgangspunktet sett p\u00e5 en utforming som f\u00f8lger samme formspr\u00e5k som naboblokken, og en som gir et fint spill av ulike h\u00f8yder i omr\u00e5det. Forslaget medf\u00f8rer at kvartalet har sine h\u00f8yeste volumer diagonalt overfor hverandre, og med den \u00f8nskede nedtrappingen fra Erik Vangbergs gate 7 til Fors\u00f8ket 12, henholdsvis fra h\u00f8yde nr.1 c+38,3m til nr.2 c+32,3m. Figur 3: Skisse som viser hvordan det nye kvartalet vil se ut etter utvikling av eiendommen Fors\u00f8ket 12. P:\\19.51 - Fors\u00f8ket 12\\6 Prosjekt\\61 ARKs beskrivelse\\615 Planbeskrivelse\\Fors\u00f8ket 12 - Begrunnelse h\u00f8yde.docx 3 De to andre hj\u00f8rner av kvartalet er ogs\u00e5 nedtrappet i forhold til hverandre fra Erik Vangbergs gate 5, nr.2 c+32,3m, til Fors\u00f8ket 14, nr.3 c+28,2m. Vi mener at dette vil gi en fin dynamikk av ulike h\u00f8yder i kvartalet, se figur 4. Denne dynamikken forsvinner n\u00e5r blokken i Fors\u00f8ket 12 utformes som en rektangul\u00e6r boks, se figur 5. Figur 4: Illustrasjon som viser dynamikken i kvartalet med foresl\u00e5tt l\u00f8sning til ny boligblokk p\u00e5 Fors\u00f8ket 12. Figur 5: Illustrasjon som viser samme kvartal med den alternative l\u00f8sningen. Den nye boligblokken f\u00e5r et annet formspr\u00e5k enn \u00f8vrig bebyggelse. Foresl\u00e5tt l\u00f8sning medf\u00f8rer mer \u00e5penhet og luft mellom blokkene. Vi mener at den alternative l\u00f8sningen for beboerne av Erik Vangbergs gate 5 vil fremst\u00e5 som et st\u00f8rre volum som begrenser hvor mye himmel man kan se fra de eksisterende leilighetene. Vi ber derfor at kommunen gj\u00f8r en ny vurdering av blokkens h\u00f8yde basert p\u00e5 redegj\u00f8relsen ovenfor f\u00f8r vi ferdigstiller planforslaget. Vi kan gjerne dr\u00f8fte saken om det skulle v\u00e6re aktuelt. Med vennlig hilsen Arkitektkontoret Amundsen as Peter Amundsen Marijne Janssens P:\\19.51 - Fors\u00f8ket 12\\6 Prosjekt\\61 ARKs beskrivelse\\615 Planbeskrivelse\\Fors\u00f8ket 12 - Begrunnelse h\u00f8yde.docx "
}