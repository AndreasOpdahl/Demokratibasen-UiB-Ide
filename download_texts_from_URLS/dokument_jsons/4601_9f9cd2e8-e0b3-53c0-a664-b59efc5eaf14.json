{
  "dokument_id": "9f9cd2e8-e0b3-53c0-a664-b59efc5eaf14",
  "doc_type": "case_attachment",
  "kommune": 4601,
  "tittel": "F\u00f8lgebrev",
  "url": "https://bergen.kommune.no/politikere-utvalg/api/fil/bk360/10059530/Folgebrev",
  "tekst": "Bergen kommune, byggesak og private planer Postboks 7700 5020 Bergen Deres ref. BYGG-2022/15645 V\u00e5r ref. Andreas Neumann Meyer Bergen, 13.02.2024 S\u00d8KNAD OM ENDRING AV GITT TILLATELSE / S\u00d8KNAD OM DISPENSASJON Dreggsallmenningen 10-12, 5003 Bergen - gnr/bnr. 167/1575 Tiltakshaver: Dreggsallmenningen 10 - 12 AS v/ Advokatfirmaet Harris DA Postboks 4115 Sandviken 5835 Bergen Ansvarlig s\u00f8ker: Link Arkitektur AS Dreggsallmenningen 10/12 5003 Bergen 1. Historikk Det ble av Bergen kommune gitt rammetillatelse med vilk\u00e5r den 19.12.2018 for p\u00e5bygg med tilh\u00f8rende seks boenheter. Det ble gitt igangsettingstillatelse for deler av tiltaket den 24.06.2021 (heis og trappehus) og det er gitt midlertidig brukstillatelse for dette den 19.10.2021. Det ble den 26.06.2023 gitt tillatelse til endring av rammetillatelse for bruksendring fra bolig til kontor i byggets plan 7. Det vises i den anledning til utfyllende informasjon i f\u00f8lgebrev som fulgte forrige s\u00f8knad om endring datert 08.04.2022 2. Prosjektopplysninger Oms\u00f8kt endring omfatter justering av m\u00f8neh\u00f8yde, samt gesimsh\u00f8yde i omr\u00e5det med flatt tak. Dette som henger sammen med etablering av solceller p\u00e5 tak, og for \u00e5 skjule disse. Geometri p\u00e5 tak/avslutning mot tilst\u00f8tende eiendom gnr/bnr. 167/1571 (Dreggsallmenningen 4) endres noe i forhold til det godkjente. Oms\u00f8kt og godkjente balkonger i 7. etasje p\u00e5 fasader mot nordvest og bakg\u00e5rd s\u00f8kes lukket for \u00e5 oppn\u00e5 en heltrukken fasade. Det s\u00f8kes i tillegg om \u00e5 \u00f8ke antallet/endre format p\u00e5 godkjente takvinduer p\u00e5 fasade mot s\u00f8r\u00f8st og Dreggsallmenningen, fra 8 til 12 vinduer. Se ellers vedlagte tegninger. LINK arkitektur AS / Dreggsalmenningen 10/12, NO-5003 Bergen / T.+47 55 57 34 00 / bergen@linkarkitektur.no / www.linkarkitektur.no Org.nr. NO 975 999 726 / Bankkonto nr. 1602 46 58043 3. Arealer Det vises til tidligere redegj\u00f8relse i forhold til tiltakets st\u00f8rrelse og grad av utnytting. Som et resultat av at balkonger i plan 7 s\u00f8kes lukket, \u00f8kes godkjent bruksareal. Plan 7. kontor: BRA 452 m2 + 53 m2 Ny samlet arealfordeling BRA hele bygningen: Fellesareal (trapp, korridor, r\u00f8mningsvei, parkering, tilfluktsrom, lager, boder, garderober): 1635 m2 Teknisk (ventilasjon, sprinkler, varme og el sentral): 161 m2 Tjenesteyting (tannlege): 372 m2 Tjenesteyting (kontor): 3529 m2 + 53 m2 Forretning: 639 m2 Bolig: 262 m2 Total BRA: 6361 m2 4. Dispensasjon F\u00f8lgende dispensasjon s\u00f8kes, jf. plan- og bygningslovens \u00a7 19-2 jf. \u00a7 19-1: Det s\u00f8kes dispensasjon fra reguleringsbestemmelsen pkt. 6.3.1 Bevaring \u2013 utnyttelse som blant annet sier at \u00abDer ikke annet er angitt, skal eksisterende m\u00f8neh\u00f8yde, gesimsh\u00f8yde, takform, fasader og etasjeantall beholdes\u00bb. H\u00f8yde Byggherre har som m\u00e5lsetting \u00e5 BREEAM-sertifisere bygget, og det har i denne prosessen vist seg n\u00f8dvendig \u00e5 etablere solceller p\u00e5 taket. Solcellene med tilh\u00f8rende braketter og stativ bygger 40cm i h\u00f8yden. For \u00e5 skjule disse, spesielt mot Dreggsallmenningen s\u00f8kes det om \u00e5 l\u00f8fte h\u00f8yden p\u00e5 m\u00f8net, og gesims p\u00e5 den delen av taket som er flatt mot fasade mot s\u00f8r\u00f8st med totalt 40 cm. Fasaden mot Dreggsallmenningen har per i dag en h\u00f8yde p\u00e5 ca. 23,6 meter, og s\u00f8kes \u00f8kt til ca. 24 meter. Oms\u00f8kt endring b\u00f8r betraktes som sv\u00e6rt beskjedent og vil knapt v\u00e6re merkbar, og derfor v\u00e6re i tr\u00e5d med sine omgivelser. Solcellepanel, som en del av en BREEAM-sertifisering er et milj\u00f8messig positivt tiltak, og vil etter v\u00e5r oppfatning klart veie opp for den eventuelle negative virkningen h\u00f8ydeavviket utgj\u00f8r. Figur 1. Omr\u00e5de merket gr\u00f8nt illustrerer \u00f8kt oms\u00f8kt h\u00f8yde. 2(4) Antall takvinduer Oms\u00f8kt tiltak omfatter en utvidelse av antallet takvinduer fra 8 til 12 stykk. De oms\u00f8kte og godkjente vinduene har i ettertid vist seg \u00e5 v\u00e6re noe tilfeldig plassert. I tillegg har vinduene to ulike dimensjoner som medf\u00f8rer at fasaden fremst\u00e5r uryddig. For i tillegg \u00e5 endre st\u00f8rrelsen p\u00e5 vinduene, s\u00f8kes plasseringen justert og fordelt jevnere utover takflaten. Samlet sett vil fasaden mot Dreggsallmenningen fremst\u00e5 ryddigere og mer harmonisk, og planl\u00f8sningen vil i tillegg fungere bedre i forhold til lysinnslipp og utsikt. Figur 2. Omr\u00e5de merket gr\u00f8nt illustrerer oms\u00f8kte vinduer. Omr\u00e5de merket r\u00f8dt illustrerer godkjente vinduer Oppsummering En dispensasjon i denne saken vil ikke v\u00e6re i strid med den planstyrte prosessen som kommuneplanen s\u00f8ker \u00e5 ivareta, og vil ikke sette til side hensynene bak gjeldende arealplan. Fordelene ved \u00e5 innvilge oms\u00f8kt dispensasjon b\u00f8r anses som klart st\u00f8rre enn ulempene etter en samlet vurdering. 5. Nabovarsel Oms\u00f8kt tiltak ble nabovarslet den 29.01.2024 og det foreligger ingen merknader til tiltaket. Se vedlagt kvittering. 6. Avstandserkl\u00e6ring Oms\u00f8kt endring s\u00f8kes gjennomf\u00f8rt n\u00e6rmere enn 4 meter fra grense mot b\u00e5de gnr/bnr. 167/1695 (\u00d8vre Dreggsallmenningen 2) og gnr/bnr. 167/1571 (Dreggsallmenningen 4 / Slottsgaten 1) er s\u00e5ledes i konflikt med avstandsbestemmelsen i Plan- og bygningslovens \u00a7 29-4. Det foreligger signerte erkl\u00e6ringer. Se vedlagte erkl\u00e6ringer. 7. Erkl\u00e6ring signatur Tiltakshaver har i erkl\u00e6ring gitt Link Arkitektur AS rett til \u00e5 signere oms\u00f8kte endring av gitt tillatelse. Se vedlagt erkl\u00e6ring. 3(4) Konklusjon Oms\u00f8kt tiltak er iht. kommunale retningslinjer og iht. form\u00e5let i plangrunnlaget. Anmodningen kan behandles som s\u00f8knad om endring av gitt tillatelse iht. forskrift om saksbehandling og kontroll i byggesaker. H\u00e5per med dette p\u00e5 rask og positiv tilbakemelding. Med vennlig hilsen Andreas Neumann Meyer Sivilarkitekt MNAL 4(4) "
}