{
  "dokument_id": "c48e75f8-863b-5d55-b44e-4d69143eae5c",
  "doc_type": "case_attachment",
  "kommune": 5536,
  "tittel": "\u00c5rsmelding 2024 - R\u00e5d for folkehelse(Vedlegg, 132KB)",
  "url": "https://innsyn.lyngen.kommune.no/wfdocument.aspx?journalpostid=2013060318&dokid=120401&versjon=1&variant=A&",
  "tekst": " Lyngen kommune Helse og omsorg \u00c5rsmelding 2024 - R\u00e5d for folkehelse R\u00e5d for folkehelse er et r\u00e5dgivende organ for kommunen. R\u00e5det skal ivareta interessen til eldre og personer med funksjonsnedsettelse i kommunen. R\u00e5det skal fungere som taler\u00f8r og brobygger mellom eldrebefolkningen, personer med funksjonsnedsettelse og kommunens administrative og politiske ledelse. I henhold til \u00a7 2 i forskrift om kommunale og fylkeskommunale r\u00e5d for eldre, personer med funksjonsnedsettelse og ungdom (forskrift om medvirkningsansvar) skal det hvert \u00e5r utarbeides ei \u00e5rsmelding som skal legges fram for kommunestyret. Pr. 31.12.2024 besto R\u00e5d for folkehelse av f\u00f8lgende medlemmer: Faste medlemmer F\u00f8rste personlige vara Andre personlige vara Ole Anton Teigen \u2013 leder Solbj\u00f8rg Irene Johansen \u00d8ystein S\u00f8rvoll Gry-Hege Kviteberg \u2013 nestleder Jens Petter Johansen Anne Margareth Pedersen Elin Peggy Hanne \u00d8rvoll Jo Kviteberg John Birger Kristian Kristiansen Wenche Irene Hansen Trond Ivar J\u00f8rgensen Gunn Marit Berglund Peggy Anita Olsen Kjell Magne Stenhaug Astrid Reidun Lilleaas M\u00f8teaktivitet og saker: I l\u00f8pet av 2024 hadde R\u00e5d for folkehelse 5 m\u00f8ter, og behandlet til sammen 18 politiske saker og 9 referatsaker. R\u00e5det var aktiv i budsjettprosessen, og kom med konstruktive forslag til budsjettet. Blant annet kom r\u00e5det med innspill om at reduksjon av \u00e5rsverk i helse og omsorg m\u00e5 konsekvensutredes f\u00f8r man bestemmer seg for \u00e5 redusere antall stillinger. Det forebyggende arbeidet og tiltakene som i dag utf\u00f8res, m\u00e5 fortsette og gjerne styrkes. Videre kom r\u00e5det med innspill vedr. husleie\u00f8kningen at kommunen b\u00f8r skjerme de personer som allerede sliter \u00f8konomisk. R\u00e5det st\u00f8ttet videre formannskapets forslag vedr. sv\u00f8mmehallen i Lenangen, og at sv\u00f8mmehallen m\u00e5 skjermes. R\u00e5d for folkehelse kom ogs\u00e5 med forslag om at den \u00f8konomiske st\u00f8tten til lag og foreninger m\u00e5 opprettholdes og at Frivilligsentralen f\u00e5r bevare den funksjonen den har i dag. R\u00e5det ga ogs\u00e5 innspill om at det positive arbeidet med n\u00e6rv\u00e6rsarbeid som gj\u00f8res i de ulike enhetene er ressursbesparende, og m\u00e5 fortsette. R\u00e5d for folkehelse har medvirket i arbeidet med forebyggende plan. I planens medvirkningsfase ble r\u00e5det bedt om \u00e5 diskutere og komme med tilbakemelding p\u00e5 sp\u00f8rsm\u00e5l om fritidstilbud, det forebyggende arbeidet i kommunen, tanker om det \u00e5 vokse opp i kommunen samt hvordan r\u00e5dets medlemmer medvirker til barns oppvekstmilj\u00f8 i kommunen. Etter henvendelse fra Lyngen pensjonistforening hvor de ba om at det ble etablert et eget eldrer\u00e5d i kommunen, hadde R\u00e5d for folkehelse saken oppe til behandling i oktober. Det var en lang og innholdsrik diskusjon i r\u00e5det, hvor r\u00e5det tydelig var delt i to. Etter avstemningen (3 mot 2 stemmer) ble f\u00f8lgende vedtak fattet: Det etableres to r\u00e5d, ett eldrer\u00e5d og ett r\u00e5d for personer med funksjonsnedsettelse. Da saken var til behandling i kommunestyret, tiltr\u00e5dte kommunestyret r\u00e5dmannens innstilling med 17 stemmer for og 1 stemme mot; Dagens ordning med ett fellesr\u00e5d for eldre og personer med funksjonsnedsettelser opprettholdes. R\u00e5d for folkehelse sendte i april 2024 henvendelse til Troms fylkestrafikk vedr. endring av rutiner for avstigning av buss i distriktet. Det kom svar fra fylkestrafikk i juni som delvis svarte p\u00e5 r\u00e5dets henvendelse. Videre har r\u00e5det engasjert seg i forholdene p\u00e5 skolebussene i kommunen. Det har v\u00e6rt med m\u00f8te med kommunalsjef for oppvekst og kultur, og r\u00e5det fikk god informasjon og orientering om saken. R\u00e5d for folkehelse innf\u00f8rte i 2024 \u00ab\u00c5pen post\u00bb i sine m\u00f8ter. I l\u00f8pet av 2024 har kommunalsjef for teknisk deltatt i m\u00f8te og orientert om ulike investeringsprosjekter. Kommunalsjef oppvekst og kultur deltok da handlingsplan for \u00e5 fremme et trygt og godt l\u00e6ringsmilj\u00f8 i Lyngen -skolen samt tilstandsrapporten for grunnskolen 2024 ble behandlet. I tillegg har kommuneplanleggeren deltatt og f\u00e5tt innspill i forbindelse med rullering av samfunnsplanen. Kommunalsjef helse- og omsorg har deltatt fast p\u00e5 m\u00f8tene i R\u00e5d for folkehelse. R\u00e5det anser det som viktig og positivt med tanke p\u00e5 \u00e5 f\u00e5 r\u00e5dets innspill videreformidlet administrativt. \u00d8konomi: R\u00e5d for folkehelse hadde i 2024 eget budsjett p\u00e5 kr. 35 000. Regnskapet viser et forbruk p\u00e5 kr. 29 800. Dette har g\u00e5tt til dekning av m\u00f8teutgifter, administrasjonskostnader og oppl\u00e6ring/kurs. I l\u00f8pet av 2024 har R\u00e5d for folkehelse deltatt p\u00e5 f\u00f8lgende konferanser/ digitale samlinger: \u2022 Eldrer\u00e5dskurs (Troms\u00f8) \u2022 Eldrer\u00e5dskonferansen (Troms\u00f8) \u2022 Webinar \u00abGode r\u00e5d-kurs\u00bb \u2022 Webinar vedr. universell utforming c:\\docserver\\00000000-0000-0000-0000-000000000001\\working\\4ab60fd5-6f74-40cd-82c5- 929e51d9d8fa\\websak_lyngen_mote2pdf_204911.docx "
}