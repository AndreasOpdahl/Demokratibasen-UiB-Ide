{
  "dokument_id": "39b7dd42-3358-5235-9c71-1c7130cba461",
  "doc_type": "case_attachment",
  "kommune": 5501,
  "tittel": "\u00c5RSMELDING FOR REISEM\u00c5LSLEDELSEN 2024",
  "url": "https://innsyn.tromso.kommune.no/application/getMoteDokument?dokid=2001941872",
  "tekst": "\u00c5RSMELDING FOR REISEM\u00c5LSLEDELSEN 2024 1. Forord 21.02.2024 (sak 21/24) ble Reisem\u00e5lsledelsen etablert etter initiativ fra administrasjonen i Troms\u00f8 Kommune. Denne \u00e5rsmeldingen oppsummerer \u00e5rets aktiviteter, utfordringer og planer for fremtiden. Reisem\u00e5lsledelsen utarbeider \u00e5rsmelding som forelegges Milj\u00f8-, Idrett-, Kultur- og Samfunnsutvalget. 2. Om Reisem\u00e5lsledelsen Form\u00e5l Reisem\u00e5lsledelsen sitt form\u00e5l er \u00e5 bidra til \u00e5 utvikle og forvalte Troms\u00f8 som en attraktiv og b\u00e6rekraftig destinasjon for lokalbefolkningen og bes\u00f8kende. Reisem\u00e5lsledelsen er et r\u00e5dgivende og koordinerende frittst\u00e5ende organ for offentlige instanser, reiselivsorganisasjoner og -akt\u00f8rer, fagforeningene og befolkningen. Medlemmer Reisem\u00e5lsledelsen best\u00e5r av politisk leder oppnevnt av MIKS-utvalget, representanter fra Troms\u00f8 kommune, Troms fylkeskommune, utviklingslag, bydelsr\u00e5d Visit Troms\u00f8-regionen (VTR), ungdomsr\u00e5d og n\u00e6ringslivsorganisasjoner, representert gjennom N\u00e6ringsforeningen i Troms\u00f8regionen (NFTR), samt Fellesforbundet. Administrasjonen i Troms\u00f8 kommune innehar sekretariatsfunksjonen til Reisem\u00e5lsledelsen. Leder for 2024 har v\u00e6rt Kari Helene Skog, med Kristin Lindberg som sekretariat. Ved utgangen av \u00e5ret er antall faste medlemmer \u00f8kt fra 11 til 12. Det er i tillegg skjedd to mindre endringer: 2 medlemmer har sluttet, varaer er blitt faste medlemmer. M\u00f8testruktur og arbeidsform Reisem\u00e5lsledelsen har i 2024 gjennomf\u00f8rt flere m\u00f8ter: 06.05, 12.06 (workshop), 22.08 (ekstram\u00f8te), 02.09, 25.09 (storm\u00f8te), 10.12. Innholdet i m\u00f8tene har v\u00e6rt innspilte saker fra medlemmene, merkeordningen for b\u00e6rekraftig reiseliv, strategiarbeid (som reiselivsstrategien), aktuelle saker til behandling (som bes\u00f8ksbidrag) tiltak og dialog med interessenter. Eksterne er invitert inn til \u00e5 holde innlegg. Det har v\u00e6rt sendt ut saksliste minimum 1 uke f\u00f8r. Alle m\u00f8tene er referatf\u00f8rt. En felles Teams-plattform er etablert for \u00e5 sikre effektiv kommunikasjon og dokumentdeling. 3. Hovedaktiviteter i 2024 Ny reiselivsstrategi Utviklingen av en ny reiselivsstrategi er besluttet igangsatt i Troms\u00f8 Kommune. Strategien er foresl\u00e5tt \u00e5 v\u00e6re en temaplan som adresserer b\u00e6rekraft, bes\u00f8ksstyring, regional spredning av turister og bedre transportl\u00f8sninger. Viktigst \u00e5 prioritere er en t\u00e5legrenseanalyse. B\u00e6rekraft og merkeordning Troms\u00f8 har beholdt status som b\u00e6rekraftig reisem\u00e5l gjennom Innovasjon Norges merkeordning. Neste rapportering er 30.04.2024. Merkeordningen forplikter oss til \u00e5 jobbe m\u00e5lrettet med milj\u00f8, kultur og samfunn i reiselivet. Fokus i 2024 har v\u00e6rt informasjon om merkeordningen til medlemmene av reisem\u00e5lsledelsen. Innbygger- og gjesteunders\u00f8kelser Innbygger- og gjesteunders\u00f8kelser er en del av merkeordningen. VTR har i samarbeid med nordnorsk reiseliv og Troms\u00f8 Kommune gjennomf\u00f8rt unders\u00f8kelser blant innbyggere, gjester og bedrifter. Resultatene har gitt innsikt i hvordan reiselivet p\u00e5virker lokalsamfunnet og hva som kan forbedres. En ny innbyggerunders\u00f8kelse for 2025 er igangsatt, og vil bli evaluert innen frist for rapportering 30.04.24. Storm\u00f8te h\u00f8sten 2024 Storm\u00f8te ble arrangert 25.09.24 for \u00e5 fortelle om tiltak f\u00f8r ny vintersesong. Det var ogs\u00e5 en anledning \u00e5 informere om etablering av reisem\u00e5lsledelsen og dets form\u00e5l. M\u00f8tet ble avholdt p\u00e5 radisson Blu for 170 deltakere. M\u00f8tet var \u00e5pent og gratis for alle. Storm\u00f8tet ble i etterkant evaluert. Storm\u00f8tets intensjon er i henhold til reglementet \u00e5 invitere et bredere spekter av deltakere og interessenter, herunder Representanter fra bydelsr\u00e5dene, reindriften, Avinor, Troms\u00f8 Havn, Nordnorsk Reiseliv, NHO Reiseliv og Interkommunalt politisk r\u00e5d. 4. M\u00e5loppn\u00e5else og utfordringer M\u00e5loppn\u00e5else \u2022 Reisem\u00e5lsledelsen er etablert \u2022 Alle planlagte m\u00f8ter er gjennomf\u00f8rt og fulgt opp \u2022 Storm\u00f8te ble avholdt \u2022 Forbedret kommunikasjon gjennom digitale plattformer og Teams \u2022 Bes\u00f8ksbidrag er fremmet, og h\u00f8ring er sendt fra Troms\u00f8 Kommune Utfordringer og kritiske suksessfaktorer \u2022 Rapportering av merkeordningen med frist 30.04.25. Man m\u00e5 lykkes med arbeidsprosessen i dette arbeidet; b\u00e5de internt i Troms\u00f8 Kommune og i RML. Indikatorer m\u00e5 svares ut for \u00e5 sikre videref\u00f8ring av merkeordningen. \u2022 Begrensede \u00f8konomiske ressurser i kommunen skaper utfordringer for gjennomf\u00f8ring av strategier og tiltak. \u2022 Intern kommunikasjon og godt samarbeid er vesentlig for gjennomf\u00f8ring av tiltak \u2022 Riktig sammensetning av medlemmer, og rett antall medlemmer \u2022 Merkeordningen: VTR er prosjektleder, Troms\u00f8 Kommune er sentral i gjennomf\u00f8ringen. Det f\u00f8lger ingen ressurser fra eier, Innovasjon Norge, til dette arbeidet. 5. \u00d8konomi Reisem\u00e5lsledelsen hadde et budsjett p\u00e5 kr. 1 000 000,- ved oppstart. Det er kun brukt ca 80 000,- av dette bel\u00f8pet (se regnskap vedlagt). 6. Veien videre I 2025 vil Reisem\u00e5lsledelsen prioritere: 1. Reiselivsstrategien og tilh\u00f8rende handlingsplan. Fokus p\u00e5 involvering av lokalsamfunn er ekstra krevende, men viktig 2. Prosess tilknyttet merkeordningen for b\u00e6rekraftig reiseliv. Frist rapportering er 30.04.25. 3. Oppf\u00f8lging av bes\u00f8ksbidrag 4. F\u00f8lge opp skjemaliste for innsendte saker. Fast p\u00e5 m\u00f8teagendaen med tydeliggj\u00f8ring av ansvar, oppf\u00f8lging og ferdigstillelse. Indikatorene til merkeordningen innlemmes skjemalisten. 7. Vedlegg \u27a2 \u00c5rsregnskap \u27a2 Medlemmer 2024 - 26 Vedlegg \u27a2 \u00c5rsregnskap \u27a2 Medlemmer 2024 - 26 "
}