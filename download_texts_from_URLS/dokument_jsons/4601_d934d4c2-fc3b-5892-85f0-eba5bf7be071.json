{
  "dokument_id": "d934d4c2-fc3b-5892-85f0-eba5bf7be071",
  "doc_type": "case_attachment",
  "kommune": 4601,
  "tittel": "H\u00f8ring om forslag til ny forskrift om nasjonal retningslinje for sosionomutdanning",
  "url": "https://bergen.kommune.no/politikere-utvalg/api/fil/bk360/11877409/Horing-om-forslag-til-ny-forskrift-om-nasjonal-retningslinje-for-sosionomutdanning",
  "tekst": " Direktoratet for h\u00f8yere utdanning og kompetanse Etter liste V\u00e5r ref: Deres ref: Dato: 24/17147-1 15.01.2025 H\u00f8ring om forslag til ny forskrift om nasjonal retningslinje for sosionomutdanning Direktoratet for h\u00f8yere utdanning og kompetanse sender med dette p\u00e5 h\u00f8ring forslag til ny forskrift om nasjonal retningslinje for sosionomutdanning. Forskriften skal erstatte forskrift 15. mars 2019 nr. 409 om nasjonal retningslinje for sosionomutdanning, som har v\u00e6rt gjeldende fra og med opptak til studie\u00e5ret 2020\u2013 2021. Forskriften er en del av styringssystemet for helse- og sosialfagutdanningene (RETHOS). Hensikten med styringssystemet er \u00e5 s\u00f8rge for at utdanningene er framtidsrettet og i tr\u00e5d med tjenestenes kompetansebehov og brukernes behov. Gjennom styringssystemet f\u00e5r b\u00e5de tjenestene og brukerne \u00f8kt innflytelse p\u00e5 det faglige innholdet i utdanningene. I styringssystemet er det oppnevnt programgrupper for hver utdanning som skal utvikle og revidere nasjonale retningslinjer for helse- og sosialfagutdanningene. G\u00e5 til www.hkdir.no/rethos for mer informasjon om RETHOS. HK-dir er sekretariat for RETHOS og er derfor ansvarlig for \u00e5 gjennomf\u00f8re h\u00f8ringen. Det er Kunnskapsdepartementet fastsetter revidert forskrift. Om forskriften Forskriften skal sikre n\u00f8dvendig styring slik at utdanningene fremst\u00e5r som enhetlige og gjenkjennelige uavhengig av utdanningsinstitusjon, men samtidig gi rom for lokal tilpasning og utvikling ved den enkelte institusjon. Den skal videre POSTADRESSE HOVEDKONTOR TELEFON SAKSBEHANDLER Postboks 1093 Fortunen 1 +47 55 30 38 00 Hege Svendsen 5809 Bergen HJEMMESIDE ORG.NO post@hkdir.no www.hkdir.no 974 788 985 kunne fungere fleksibelt ved at kravene i forskriften skal kunne endres dersom kompetansebehovene i tjenestene endres. Samtidig skal den ivareta utdanningsinstitusjonenes, tjenestenes og studentenes behov for forutsigbarhet. Om forslaget til ny forskrift Programgruppen for sosionomutdanning har vurdert at det er behov for \u00e5 tydeliggj\u00f8re i form\u00e5lsparagrafen at sosialt arbeid er et internasjonalt fag (\u00a7 2), gj\u00f8re beskrivelsen av studiets oppbygging noe mindre styrende (\u00a7 10), samt foreta noen mindre justeringer i l\u00e6ringsutbyttene i kapittel 2 og 3. Minoritetsperspektiver er presisert i \u00a7 6 b og d. Videre er Meld. St. 23 (2022\u20132023) Opptrappingsplan for psykisk helse (2023\u20132033) ivaretatt ved at det legges st\u00f8rre vekt p\u00e5 betydningen av samordning og koordinering av tjenester og nettverksarbeid, samt at studentene skal f\u00e5 mer kunnskap om helse- og omsorgstjenester. Det foresl\u00e5s ogs\u00e5 \u00e5 styrke kunnskap og ferdigheter i juss. Det er i tillegg gjort noen forenklinger i setningsstruktur og enkelte omskrivninger for \u00e5 f\u00e5 et mer konsistent og entydig spr\u00e5k og begrepsbruk. I \u00a7 2 og \u00a7 10 er det flyttet p\u00e5 noe tekst for \u00e5 skape en bedre sammenheng. HK-dir foresl\u00e5r at ny forskrift om retningslinje for sosionomutdanning skal gjelde for studenter som tas opp fra og med studie\u00e5ret 2027\u20132028, med en overgangsordning der studenter som f\u00f8lger utdanning basert p\u00e5 dagens retningslinje, har rett til \u00e5 avlegge eksamen etter denne fram til og med 31. desember 2030. Universiteter- og h\u00f8yskoler kan likevel velge \u00e5 ta i bruk den nye forskriften fra og med opptak til studie\u00e5ret 2026\u20132027. H\u00f8ringsnotatet viser hvilke endringer som er gjort sammenliknet med gjeldende forskrift, i tillegg til det nye forskriftsforslaget. Om h\u00f8ringen og h\u00f8ringsfrist H\u00f8ringen er tilgjengelig p\u00e5 v\u00e5re nettsider www.hkdir.no. Vi ber om at h\u00f8ringsuttalelser merkes med saksnummer 24/17147 og sendes til post@hkdir.no. H\u00f8ringen er \u00e5pen for alle. Andre enn de som st\u00e5r p\u00e5 listen over h\u00f8ringsinstanser er velkomne til \u00e5 uttale seg. H\u00f8ringsinstansene vurderer selv om saken b\u00f8r forelegges underordnede organer som ikke er nevnt p\u00e5 listen over h\u00f8ringsinstanser. 2 H\u00f8ringsfristen er 15.04.2025. Eventuelle sp\u00f8rsm\u00e5l i forbindelse med h\u00f8ringen kan rettes til post@hkdir.no. Med vennlig hilsen Ann-Tove Eriksen avdelingsleder Hege Svendsen seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer. Vedlegg: H\u00f8ringsnotat Liste over h\u00f8ringsinstanser 3 "
}