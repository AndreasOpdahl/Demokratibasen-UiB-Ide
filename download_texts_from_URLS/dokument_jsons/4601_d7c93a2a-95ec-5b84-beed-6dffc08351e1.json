{
  "dokument_id": "d7c93a2a-95ec-5b84-beed-6dffc08351e1",
  "doc_type": "case_attachment",
  "kommune": 4601,
  "tittel": "Forslag til endring fra klager",
  "url": "https://bergen.kommune.no/politikere-utvalg/api/fil/bk360/9036546/Forslag-til-endring-fra-klager",
  "tekst": "From: \"Roar Tveit\" <tveitroar@gmail.com> Sent: Wed, 12 Jul 2023 00:41:06 +0200 To: \"Postmottak planogbygg\" <postmottak.planogbygg@bergen.kommune.no> Subject: KLAGE-2023/14202-2 Categories: Bl\u00e5 kategori Viser til svarbrev datert 27.06.2023 hvor det fremkommer at forslag til endring m\u00e5 sendes i separat s\u00f8knad. Vi mener at f\u00f8lgende endringer m\u00e5 gjennomf\u00f8res ut fra hvordan utbygger har foresl\u00e5tt utbygging av Helldalsst\u00f8len. Gr\u00f8ntareal/lekeomr\u00e5de ved siden av Helldalsst\u00f8len 41 Dette gr\u00f8ntarealet har en umiddelbar n\u00e6rhet til eksisterende boliger og er derfor lett tilgjengelig for barna. Et leke/gr\u00f8ntareal i nytt felt vil ha for stor avstand fra eksisterende boliger, og det vil dermed v\u00e6re utrygt \u00e5 sende barna ut slik vi n\u00e5 gj\u00f8r p\u00e5 grunn av \u00f8kt trafikk/gjennomkj\u00f8ring til nye boliger. Godkjennelse, som er p\u00e5klaget fylkesmannen, argumenterer for at det er tilstrekkelig med gr\u00f8ntomr\u00e5de p\u00e5 s\u00f8rsiden av den nye bebyggelsen. Vi mener at man kan argumentere for at nye boliger heller kan flyttes til s\u00f8renden av feltet. Da vil negativ p\u00e5virkning p\u00e5 eksisterende bebyggelse og barnas sikkerhet bli vesentlig mindre enn ved dagens forslag. Helldalsst\u00f8len er et langstrakt boligfelt med f\u00e5 gr\u00f8nne lekeomr\u00e5der. Med den nye planen blir det enda lengre. Det er derfor viktig \u00e5 sikre at barna beholder ett av de f\u00e5 n\u00e6romr\u00e5dene med natur der lekeplassen ikke er opparbeidet, men best\u00e5r av ulendt terreng, kratt, busker og mye tr\u00e6r. Det vil v\u00e6re sv\u00e6rt \u00f8deleggende for barn og voksnes n\u00e6rmilj\u00f8/lekemilj\u00f8 \u00e5 \u00f8delegge dette mye brukte omr\u00e5det. Vi har gjentatte ganger pr\u00f8vd \u00e5 formidle viktigheten av dette gr\u00f8ntomr\u00e5det, uten \u00e5 bli h\u00f8rt. Vi henviser igjen til tidligere forslag til omregulering hvor fylkesmannen ga medhold til at eksisterende gr\u00f8ntomr\u00e5de skulle bevares. Det virker som en ulogisk prioritering \u00e5 velge nye boliger foran barnas lekearealer n\u00e5r det er rikelig med plass til boliger i s\u00f8renden av reguleringsomr\u00e5det. Forslaget om \u00e5 fjerne gr\u00f8ntareal ved siden av dagens bebyggelse/Helldalsst\u00f8len 41 for \u00e5 bygge boliger b\u00f8r ikke godtas. Dette er et sv\u00e6rt viktig omr\u00e5de for trygg lek n\u00e6r husene hvor de barna som i dag bor i Helldalsst\u00f8len er hjemmeh\u00f8rende. Roar Tveit "
}