{
  "dokument_id": "c1e08835-7811-5a87-9b08-78257f232a9f",
  "doc_type": "case_attachment",
  "kommune": 4601,
  "tittel": "Innstilling-vedtak-Oppfolging-av-bystyrevedtak-08-05-2024-sak-144-24-Handlingsplan-for-trafikksikkerhet-2024-2025-kommunale-veier",
  "url": "https://bergen.kommune.no/politikere-utvalg/api/fil/bk360/11213668/Innstilling-vedtak-Oppfolging-av-bystyrevedtak-08-05-2024-sak-144-24-Handlingsplan-for-trafikksikkerhet-2024-2025-kommunale-veier",
  "tekst": "Oppf\u00f8lging av bystyrevedtak 08.05.2024, sak 144/24 -Handlingsplan for trafikksikkerhet 2024-2025, kommunale veier Utvalg for milj\u00f8 og byutvikling behandlet saken i m\u00f8tet 19.09.2024 sak 303/24 og avga f\u00f8lgende innstilling: Bystyret slutter seg til byr\u00e5dets oppf\u00f8lging av vedtak i sak 144/24 Handlingsplan for trafikksikkerhet 2024-2025, kommunale veier. Utvalg for milj\u00f8 og byutviklings behandling F\u00f8lgende representanter tok ordet: Katrine Berg N\u00f8dtvedt (MDG), Chris J\u00f8rgen Knudsen R\u00f8dland (H), Lillian Blom (SV). Forslag fremsatt i utvalget: Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende alternative forslag i 2 punkt: 1. Bystyret opphever sitt vedtak i sak 144/24 datert 08.05.24. 2. Bystyret vedtar Handlingsplan for trafikksikkerhet 2024-2025 slik den fremg\u00e5r av byr\u00e5dets forslag. Chris J\u00f8rgen Knudsen R\u00f8dland (H) fremsatte p\u00e5 vegne av Kommunalt r\u00e5d for personer med funksjonsnedsettelse f\u00f8lgende tilleggsforslag: Bystyret ber byr\u00e5det om \u00e5 hensynta HC-parkeringsmuligheter ved skolene og andre ber\u00f8rte omr\u00e5der i det videre arbeidet. Merknader fremsatt i utvalget: Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende merknad: Bystyret viser til merknad 4 i sak 144/24: \u201cBystyret peker p\u00e5 den manglende balansen mellom administrativ tids- og ressursbruk og fysiske trafikksikkerhetstiltak. Bystyret ber byr\u00e5det i fremtidige planer prioritere \u00e5 f\u00e5 utf\u00f8rt fysiske trafikksikkerhetstiltak\u201d. Bystyret understreker at parkeringsmuligheter ikke skal s\u00f8kes erstattet i umiddelbar n\u00e6rhet til parkering som g\u00e5r tapt som f\u00f8lge av trafikksikkerhetsprosjekter. Administrative ressurser b\u00f8r tvert imot brukes til mer trafikksikkerhet, ikke til \u00e5 arbeide for \u00e5 erstatte parkeringsplasser. Votering: Alternativt forslag i 2 punkt fra MDG, fremsatt av Katrine Berg N\u00f8dtvedt (MDG), fikk 5 stemmer (SV, MDG, V, R). Innstillingen ble tiltr\u00e5dt med 12 stemmer (H, A, FrP, BL, INP, Sp). Tilleggsforslag fra Kommunalt r\u00e5d for personer med funksjonsnedsettelse, fremsatt av Chris J\u00f8rgen Knudsen R\u00f8dland (H), fikk 2 stemmer (MDG, R). Merknad fra MDG, fremsatt av Katrine Berg N\u00f8dtvedt (MDG), fikk 5 stemmer (SV, MDG, V, R). Byr\u00e5det behandlet saken i m\u00f8tet 05.09.2024 sak 269/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}