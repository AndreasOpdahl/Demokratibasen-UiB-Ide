{
  "dokument_id": "b032a6bb-3425-5fc6-ba69-2f79974f2fb7",
  "doc_type": "case_attachment",
  "kommune": 4601,
  "tittel": "Nabomerknader mer ansvarlig s\u00f8kers kommentarer",
  "url": "https://bergen.kommune.no/politikere-utvalg/api/fil/bk360/10479527/Nabomerknader-mer-ansvarlig-sokers-kommentarer",
  "tekst": " Dato: 22.01.2024 Prosjekt Garasje Hylkjesvingen 41 G\u00e5rds- og bruksnr. 171/175 \uf020 Kommentarer til innkomne nabomerknader I forbindelse med nabovarsel er det mottatt merknad fra Magne-Trygve Halsvik p\u00e5 adresse Hylkjesvinge 39, G\u00e5rds- og bruksnr 171/176. Det fremkommer i merknaden at nabo opplever at tiltak vil medf\u00f8re ulemper, og sjenanse for sin eiendom. Det blir ogs\u00e5 p\u00e5pekt at plassering av tiltaket n\u00e6rme nabogrense vil medf\u00f8re begrenset tilkomst rundt garasjen for tiltakshaver. Tiltakseiendommen er omfattet av en reguleringsplan. Gjennom vedtak av denne planen har kommunen vurdert og konkludert med at lovens generelle avstandskrav for plassering av garasje ikke er n\u00f8dvendig \u00e5 f\u00f8lge i dette byggefeltet. Garasjens plassering i samsvar med gjeldende reguleringsplan I gjeldende reguleringsplan \u00e5pnes det opp for plassering av garasje i nabogrense. Det foreligger derfor ikke naboerkl\u00e6ring eller dispensasjon knyttet til plassering n\u00e6rme eiendomsgrense. Garasje er ogs\u00e5 s\u00f8kt i samme omr\u00e5de av tomten som den var plassert p\u00e5 i originalt situasjonskart. Reguleringsplanens tillatte garasjeplassering er fulgt opp i byggesakspraksis, og tilrettelagt for p\u00e5 tiltakseiendommen I byggefeltet med gjeldende reguleringsplan kan vi tydelig se at bestemmelsen om plassering av garasje i nabogrense er fulgt i praksis. P\u00e5 tiltakseiendommen er det p\u00e5 et tidligere tidspunkt blitt oppf\u00f8rt st\u00f8ttemurer i eiendomsgrensen, med forutsetning om \u00e5 plassere fremtidig garasje p\u00e5 murene. Dette arbeidet ble gjort under tidligere eier av eiendom 171/176. Eiendom 171/176 ble bygget vesentlig h\u00f8yere i terrenget enn 171/175 (Hovedhuset p\u00e5 171/175 ble bygget f\u00f8rst). Det ble gjort en muntlig avtale om \u00e5 arrondere eiendomsgrensen til fordel for begge parter med oppf\u00f8ring av st\u00f8ttemurer p\u00e5 171/175 sin eiendom. Normalt ville dette bli gjort p\u00e5 den eiendommen som ligger h\u00f8yest. Inkludert i denne avtalen var at grunnmur til fremtidig garasje skulle bli brukt som st\u00f8ttemur. 171/175 bekostet mesteparten av oppf\u00f8ring inkludert til-fylling av steinmasser bakom murene mot 171/176 sin eiendom. P\u00e5 bildet over: R\u00f8d linje viser eiendomsgrense. Bl\u00e5 linje illustrerer start p\u00e5 skr\u00e5ning ned fra 171/176 til 171/175 f\u00f8r opparbeidelse og arrondering av eiendommene. Som vi ser p\u00e5 bildet ble hele det bl\u00e5 omr\u00e5det mer brukervennlig og tilgjengelig for eiendom 171/176 etter oppf\u00f8ring av st\u00f8ttemurer (gr\u00f8nne linjer). Det arronderte omr\u00e5de med bl\u00e5 bakgrunn brukes i dag utelukkende av 171/176. Gult omr\u00e5de er fortsatt en skr\u00e5ning. Eier av 171/176 har siden st\u00f8ttemuren ble oppf\u00f8rt hatt full utnyttelse av denne delen av eiendommen. Dette omr\u00e5det fungerer som tilgang/adgang til 171/176 sin utleieenhet for sine leieboere. Det plass til \u00e5 parkere en bil der. Garasjens plassering vil ikke f\u00f8re til vesentlig endret fremtidig vedlikehold En av merknadene fra nabo er bekymringen for vedlikehold. Han p\u00e5peker at spyling, skraping, maling og annet vedlikehold vil bli s\u00f8lt ned p\u00e5 sin egen eiendom. Han sier at hans eiendom vil bli \u00e5 betrakte som en arbeidsplass og vedlikeholdsplass for 171/175, og p\u00e5peker at dette er un\u00f8dvendig. Ved plassering i grense vil det som naboen p\u00e5peker kunne medf\u00f8re vedlikehold fra naboens grunn. I og med at reguleringsplan \u00e5pner for plassering av garasje i grense, vil vi anta at kommunen har hatt vedlikeholdssp\u00f8rsm\u00e5let med i sine vurderinger f\u00f8r vedtak av gjeldende reguleringsplan. Selv om gjeldende tiltak er n\u00e6r eiendomsgrensen i dette tilfellet, er det viktig \u00e5 p\u00e5peke at det fortsatt er noe avstand fra veggliv til eiendomsgrense. Etter oppm\u00e5ling ser vi at eiendomsgrense ringmur p\u00e5 det smaleste er 32cm og p\u00e5 det bredeste er n\u00e6rmere 70cm. Det vil si at eiendom 171/175 har omtrent 3m2 egen eiendom p\u00e5 oppsiden av eksisterende st\u00f8ttemur/grunnmur for garasje som ikke kan benyttes annet enn til \u00e5 utf\u00f8re vedlikehold p\u00e5 framtidig garasje. Vegglivet er inntegnet utenfor st\u00f8ttemure men her kan veggen flyttes litt inn p\u00e5 muren slik at en lettere kommer rundt hj\u00f8rnet p\u00e5 garasjen. Grunnmuren er 20cm og det er derfor mulig \u00e5 foreta noe justering. Det viktigste et at veggen kan plasseres p\u00e5 eksisterende mur. Det r\u00f8d og oransje p\u00e5 bildet er garasjen. Det gr\u00f8nne feltet er 171/175 eiendom som er omtalt omr\u00e5de for vedlikehold. I dag st\u00e5r det et h\u00f8yt plankegjerde p\u00e5 eksisterende st\u00f8ttemur som m\u00e5 vedlikeholdes, og dette minst like ofte som en garasjevegg. Etter v\u00e5r oppfatning vil ikke oppf\u00f8ring av garasjen medf\u00f8re vesentlig endring i vedlikeholdssituasjon. Nabo trekker frem at han har en plan om \u00e5 sette opp grensegjerde og beplantning p\u00e5 eiendomsgrense og at dette gj\u00f8r framtidig vedlikehold for eier av garasjen (171/175) krevende med sv\u00e6rt begrenset tilkomst. Tiltakshavers vurdering er at omr\u00e5det p\u00e5 egen eiendom er stort nok til \u00e5 gjennomf\u00f8re n\u00f8dvendig vedlikehold, selv om nabo ikke \u00f8nsker \u00e5 v\u00e6re samarbeidsvillig og tillate bruk av eiendom for vedlikehold. I og med at vedlikehold av denne veggen trolig vil skje sjeldnere enn en gang \u00e5rlig vurderer vi at det i praksis skal v\u00e6re mulig \u00e5 gjennomf\u00f8re vedlikeholdet p\u00e5 egen eiendom selv om det vil v\u00e6re litt tungvint. Garasjens utforming og plassering vil ikke medf\u00f8re betydelige ulemper for nabo V\u00e5r vurdering er at garasjen st\u00e5r i stil med eksisterende hus og er i en passelig st\u00f8rrelse og proporsjon. Garasjen er ogs\u00e5 noe h\u00f8yere enn naboens garasje, men dette vil ogs\u00e5 v\u00e6re helt naturlig med tanke p\u00e5 at naboens garasje har valmtak og denne garasjen har saltak. Det er lagt ned ekstra innsats i tegninger og 3D-skisser hvor boligen p\u00e5 tiltakseiendommen og naboens garasje er inntegnet. Dette var viktig for \u00e5 kunne v\u00e6re trygg p\u00e5 at oppf\u00f8ring av ny garasje ville harmonere med omgivelsene. I merknaden foresl\u00e5r nabo at det beste vil v\u00e6re \u00e5 trekke frem bygget 1-1,5m inn p\u00e5 egen eiendom for 171/175. Videre hevder han at dette vil skape luft mellom st\u00f8ttemur og garasje og det vil v\u00e6re lettere for eier \u00e5 gjennomf\u00f8re vedlikehold p\u00e5 garasje . Han mener at terrenget er flatt lenger inn p\u00e5 tomten til tiltakshaver, og at det derfor burde v\u00e6re mulig \u00e5 trekke garasjen lenger inn p\u00e5 tomten. Dersom bygget trekkes lenger inn p\u00e5 egen tomt vil dette komme i konflikt med husets inngangsparti. Dersom man ser p\u00e5 3D skisser og andre tegninger i s\u00f8knaden vil man se at garasjen allerede er trukket s\u00e5 langt frem som mulig uten at det skal \u00f8delegge for inngangspartiet til huset. Dersom garasjen skal gj\u00f8res mindre vil dette ogs\u00e5 v\u00e6re til stor ulempe for tiltakshaver. Nabo bemerker at: \u00abRegler for garasje bygg sier garasje opp til 50 kvm med 4 meter m\u00f8neh\u00f8yde skal plasseres 1m fra tomtegrense. Her blir det benyttet saltak ( skr\u00e5tak ) med 5.60m m\u00f8neh\u00f8yde m\u00e5lt fra min grunn ,og gjennomsnittelig 7,5m 6m bredde 8m lengde som kommer for tett og kloss inntil tomtegrensen / eiendommen min noe som blir h\u00f8yt og dominerende som tar all siktforhold og solforhold mot hele min s\u00f8rside og fra husets vindu s\u00f8rside. Garasje m\u00f8neh\u00f8yde kommer h\u00f8yere en min garasje selv om garasje bygget st\u00e5r 1,80 lavere i terrenget og blir bygget p\u00e5 st\u00f8ttemur p\u00e5 2m, kort sakt dette blir for h\u00f8yt og for domminerende og for nermt tomtegrensen og eiendommen min. Bygget vil bli seende ut som en (l\u00e5ve) sett fra min eiendom med denne takvinkelen p\u00e5 35 grader og m\u00f8ne h\u00f8yde 7,50 i gjennomsnitt, s\u00f8keren beskriver jo dette selv ang\u00e5ende usikkerheten hvordan garasjen vil fremst\u00e5 i omgivelsene! . Dette blir ikke etisk pent og er sjenerende samt bryter mot str\u00f8kes karakter, ogs\u00e5 her \u00f8nsker jeg mer avstand og luft mellom bakkant garasje og min eiendom. \u00c5 legge in en liten valm i bakant topp m\u00f8ne samt trekke bygget frem til avstand som beskrevet over vil garasjen se mer naturlig etisk og bedre ut og ivareta omgivelsene bedre\u00bb Vi velger \u00e5 forholde oss til gjeldende reguleringsplan. De nevnte areal og h\u00f8ydebeskrivelsene naboen trekker frem finner vi ikke igjen her. Naboen p\u00e5peker at m\u00f8neh\u00f8yden vil v\u00e6re 5,6m fra hans grunn. Dette er h\u00f8yden fra tiltakshavers grunn. H\u00f8yde fra terreng hos nabo til m\u00f8ne vil v\u00e6re om lag 4.1m. Videre forst\u00e5 vi det slik at han er bekymret for miste sikt og solforhold p\u00e5 hele sin \u00abnordside\u00bb og ikke s\u00f8rside. P\u00e5 bildet under viser de bl\u00e5 linjene garasjen. Den gule linja og pila viser hvilket omr\u00e5de som vil miste sikt og solforhold. Dette er hos nabo en vegg med noen kjellervindu og ett mindre vindu i hovedetasjen. Det er kveldssol garasjen vil skygge for. Den r\u00f8de pila viser utsiktsretningen mot sj\u00f8en. Nabo mener at garasjen vil bli seende ut som en l\u00e5ve med 35 graders takvinkel, og at bygget ikke vil v\u00e6re estetisk pent og bryte med str\u00f8kets karakter. Alternativt \u00f8nsker han ogs\u00e5 en liten valm p\u00e5 garasjen i retning hans eiendom. Det er verdt \u00e5 nevne at det er mange hustyper i Hylkjesvingen. Etter v\u00e5r oppfatning er det ingen gjennomf\u00f8rt stil eller karakter som det nevnes i nabomerknaden. Det som hovedsakelig er gjennomf\u00f8rt i Hylkjesvingen er at garasjene har samme type utseende som hovedhuset p\u00e5 eiendommene. De neste 3 husene nordover p\u00e5 samme side av veien er alle i samme stil som 171/175 og kan klassifiseres under tradisjonelle norske hus med saltak; alle med garasjer som har samme stil som huset, med egen loftsetasje. V\u00e5r mening er at det vil v\u00e6re penest \u00e5 ha takvinkelen p\u00e5 garasjen i samme vinkel som huset, og ut fra tegningene oppfatter vi ikke garasjen som en l\u00e5ve. En variant med valmtak vil etter v\u00e5r mening se veldig merkelig ut. N\u00e5r det gjelder \u00e5 trekke garasjen lenger inn p\u00e5 egen tomt henviser vi til tidligere redegj\u00f8relse i dette dokumentet. V\u00e5r totale vurdering er at nabo 171/176 ikke vil f\u00e5 betydelige ulemper som overskrider hva som er \u00e5 forvente, b\u00e5de etter bestemmelser i gjeldende reguleringsplan, men ogs\u00e5 hva som kan forventes ved \u00e5 bo i et byggefelt. Tiltaket vil ikke inneb\u00e6re fysiske ulemper for nabo i form av tap av utsikt eller begrenset bruk av, eller p\u00e5 egen eiendom. Det er ogs\u00e5 viktig \u00e5 trekke frem hans fordeler av den eksisterende st\u00f8ttemuren, som redegjort for tidligere i dette dokumentet. P\u00e5 samme m\u00e5te som nabo, \u00f8nsker tiltakshaver et godt fremtidig naboskap. Det er likevel slik at han ikke kan se seg enig i naboens merknader i denne saken. Vi ser det slik at kommunen m\u00e5 gj\u00f8re sine vurderinger og ta en avgj\u00f8relse i saken. "
}