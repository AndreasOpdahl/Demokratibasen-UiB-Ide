{
  "dokument_id": "d47976a7-8f8f-528a-9e5d-c99633af2c18",
  "doc_type": "case_attachment",
  "kommune": 5536,
  "tittel": "S\u00f8kand om st\u00f8tte 2024(Vedlegg, 147KB)",
  "url": "https://innsyn.lyngen.kommune.no/wfdocument.aspx?journalpostid=2013054706&dokid=109111&versjon=1&variant=A&",
  "tekst": "Lyngen kommune Strandveien 24 9060 LYNGSEIDET S\u00d8KNAD OM ST\u00d8TTE TIL DRIFT OG KOMMUNIKASJONSARBEID for 2024. Fra: Nordomr\u00e5devegen AS (NOV as) Innledning Vi henviser til mange \u00e5rs samarbeid med form\u00e5l \u00e5 realisere Nordomr\u00e5devegen (tidl. Ullsfjordforbindelsen as / UFB). Styret i NOV as mener arbeidet med saken m\u00e5 fortsette med uforminsket styrke. Fylket er n\u00e5 p\u00e5 gli og det er viktig at vi ikke minsker tempoet for \u00e5 f\u00e5 realisert en regionsveg som binder sammen Nordomr\u00e5dene. Aktiviteten i 2023 NOV as har hatt omfattende virksomhet i 2023 med siktem\u00e5l \u00e5 bringe NOV/UFB h\u00f8yt opp p\u00e5 den fylkeskommunale agendaen, noe vi mener vi har lykkes med. NOV as er stadfestet p\u00e5 den politiske plattformen og reguleringsplanarbeid er neste steg. NOV as har hatt flere m\u00f8ter med Fylkestinget og representanter fra administrasjon og politisk ledelse i 2023. Vi opplever at det er bred politisk enighet og positiv innstilling til prosjektet blant politikerne p\u00e5 fylket, men dessverre ikke s\u00e5 mye entusiasme blant byr\u00e5kratene. N\u00e5 ligger det imidlertid an til iverksetting av reguleringsplanarbeid (Desember m\u00f8tet i Fylkestinget). Dette er et stort fremskritt i arbeidet med realisering, vi har aldri v\u00e6rt n\u00e6rmere enn n\u00e5. V\u00e5r strategi fremover er \u00e5 spisse v\u00e5rt budskap og s\u00f8rge for mer offentlig tilstedev\u00e6relse, spesielt i sosiale medier. Det viktigste bidraget vi kan gi til prosessen er \u00e5 s\u00f8rge for at politikere og allmennheten blir bevisst hvor godt dette prosjektet er mtp. trafikktall, kostnadsbilde og finansieringsmuligheter. Dette er i prinsipp Norges beste vegprosjekt (dersom man ser p\u00e5 ant. Km bespart). Betydning for Lyngen kommune Lyngen kommune er nest st\u00f8rste eier i NOV as. For kommunen er dette prosjektet s\u00e6rdeles viktig da det l\u00f8ser infrastrukturelle utfordringer i Ullsfjorden (Fergek\u00f8er, ras, v\u00e6rstengning, mv), forbedrer tilgjengeligheten til regionsenteret Troms\u00f8 for alle innbyggerne i nordomr\u00e5dene (Sykehus, n\u00e6ringsliv, kultur, mv), fasiliterer for en smidigere trafikkl\u00f8sning for viktige n\u00e6ringer som sj\u00f8mat og reiseliv, samt forbedrer samfunnssikkerhet og beredskap i regionen. Planlagt aktivitet i 2024 i UFBAS. \u00c5ret 2023 har v\u00e6rt meget arbeidskrevende for UFBAS. 2024 er godt i gang og vil bli like krevende. Vi arbeider med f\u00f8lgende tiltak dette \u00e5ret: - Kontinuere aktivitetene overfor TFK - Koordinere aktiviteter med samarbeidspartnere som Troms\u00f8 kommune, Lyngen kommune, Nord- Troms Regionr\u00e5d, Troms\u00f8 og Omegn regionr\u00e5d, n\u00e6ringsliv og n\u00e6ringsorganisasjoner. - \u00d8kt tilstedev\u00e6relse i det offentlige rom, inkl. Avis/media, web og sosiale medier - Opprettholde aktivitetsniv\u00e5et overfor statlig niv\u00e5 (Storting og SD). Selskapet har ingen ansatte og driftes p\u00e5 rimeligste m\u00e5te. Styret tillater seg med dette \u00e5 s\u00f8ke Lyngen kommune om st\u00f8tte med kr 60.000 for 2024. Nordomr\u00e5devegen AS 23.08.24 Tor Petter W. Christensen, styrets leder Nordomr\u00e5devegen AS, Org nr: 997 618 254 \u2013 www.nordomradevegen.no Vedtatt budsjett for NOV AS; 2024. Budsjett 2024 Utgifter: Sekretariat, regnskap: Kr 130.000 Styret, andre kostnader: Kr 40.000 Utredninger, kj\u00f8p av tjenester: Kr 70.000 SUM: Kr 240.000 Inntekter: Private sponsorer: Kr 60.000 Lyngen kommune Kr 60.000 K\u00e5fjord kommune Kr 60.000 Troms\u00f8 kommune Kr 60.000 Sum; Kr 240.000 Nordomr\u00e5devegen AS, Org nr: 997 618 254 \u2013 www.nordomradevegen.no "
}