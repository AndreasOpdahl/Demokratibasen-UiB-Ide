{
  "dokument_id": "7b2a610e-1f11-5c22-a4c9-3cceec335fe8",
  "doc_type": "case_attachment",
  "kommune": 4601,
  "tittel": "F\u00f8lgeskriv s\u00f8knad",
  "url": "https://bergen.kommune.no/politikere-utvalg/api/fil/bk360/10128315/Folgeskriv-soknad",
  "tekst": "Bergen kommune v/plan- og bygningsetaten pb 7700 5020 Bergen Dato 26.01.2024 Ramb\u00f8ll Nyg\u00e5rsgaten 95 5008 Bergen F\u00f8lgeskriv T +47 55 17 58 00 F +47 55 17 58 10 S\u00d8KNAD OM TILLATELSE TIL TILTAK I ETT TRINN https://no.ramboll.com PBL. \u00a7 20-1 Ramb\u00f8ll Norge AS bist\u00e5r tiltakshaver som ansvarlig s\u00f8ker for s\u00f8knad om \u00e5 beholde \u00f8verste etasje av trappe-/heishus - samt deler av gang til gjenv\u00e6rende leilighet i 3. etasje. Det s\u00f8kes ogs\u00e5 om mindre tilpasninger av nevnte gang. Tiltakshaver Tiltakshaver er Seksjonssameiet Svartediksveien 23 Det foreligger fullmakt fra tiltakshaver til ansvarlig s\u00f8ker i samsvar med SAK10 \u00a7 5-5 g) jfr. \u00a7 5-1, andre ledd. Eiendom og eksisterende bebyggelse som ber\u00f8res av tiltaket Gnr. 163, bnr. 272 (Stemmeveien 50). Bygningsnummer: 23606860 Beskrivelse av tiltakets art Det s\u00f8kes om \u00e5 beholde \u00f8verste etasje av trappe-/heishus - samt deler av gang til gjenv\u00e6rende leilighet i 3. etasje. Det s\u00f8kes ogs\u00e5 om mindre tilpasninger av nevnte gang. Se vedlagte tegninger Kort historikk: Bergen kommune har f\u00e5tt rammetillatelse til riving av deler av bygningsmassen i sameiet \u2013 se sak Bygg 2023/12660. Bakgrunnen for s\u00f8knaden og tillatelsen er kort oppsummert at det er gitt p\u00e5legg og forelegg om riving av overnevnte bygningsmasse som ikke er etterkommet av tiltakshaver - og som er Ramb\u00f8ll Norge AS 1/6 NO 915 251 293 MVA rettskraftig etter domstolsbehandling. Bergen kommune vil derfor gjennomf\u00f8re rivingen i tr\u00e5d med overnevnte i medhold av pbl. \u00a7 32-7. Rammetillatelsen inkluderer riving av \u00f8verste etasje av trappe- og heishus \u2013 og arealer frem til gjenv\u00e6rende enhet i \u00f8verste etasje. Dersom tiltaket gjennomf\u00f8res i tr\u00e5d med tillatelsen vil det st\u00e5 igjen en enhet i \u00f8verste etasje som ikke lenger har tilkomst ettersom \u00f8verste etasje av heis- og trappehuset fjernes. Sameiet s\u00f8ker n\u00e5 om \u00e5 beholde eksisterende \u00f8verste etasje av heis- og trappehus \u2013 samt deler av \u00f8verste etasje for \u00e5 knytte sammen gjenv\u00e6rende enhet med heis- og trappehus. En tillatelse vil medf\u00f8re at den gjenv\u00e6rende enheten fortsatt vil ha tilkomst, samt at det vil v\u00e6re enklere tilgang for vedlikehold av taket i sameiet. Aktuell bygningsmasse som s\u00f8kes beholdt er om lag 27 m2 BRA. Det tilf\u00f8yes at opprinnelig tiltakshaver har gjort flere fors\u00f8k p\u00e5 \u00e5 legalisere hele eller deler av situasjonen, for dermed \u00e5 unng\u00e5 \u00e5 m\u00e5tte gjennomf\u00f8re rivingsp\u00e5legget fullt ut. Blant annet har det tidligere blitt sendt inn en legaliseringss\u00f8knad for heis- og trappehuset som ledet til innvilgende vedtak fra Bergen kommune den 16. april 2015, stadfestet av Fylkesmannen i Hordaland den 27. april 2015. Dispensasjonene som ble oms\u00f8kt den gang m\u00e5 n\u00f8dvendigvis ha avklart tiltakets forhold b\u00e5de til utnyttelsesgrad og byggeh\u00f8yde. Plankravet er noe annerledes utformet i n\u00e5gjeldende KPA, og forholdet til vegloven m\u00e5tte h\u00e5ndteres separat. Stadfestelsesvedtaket lyder som f\u00f8lger: \u00abFylkesmannen i Hordaland stadfester vedtak av 16.04.2015 i Bergen kommune ved komite for milj\u00f8 og byutvikling om dispensasjon for gnr. 163 bnr. 272 i Bergen med f\u00f8lgende endring: Dispensasjonen gis p\u00e5 vilk\u00e5r om at endring av bygg C og D er ferdig gjennomf\u00f8rt innen 1. \u2013 f\u00f8rste \u2013 mai 2016.\u00bb Kommunen fant alts\u00e5 at vilk\u00e5rene for \u00e5 innvilge dispensasjon var innfridd \u2013 fordelene var st\u00f8rre enn ulempene, og de bakenforliggende hensynene ville ikke bli vesentlig tilsidesatt. Fylkesmannen var av samme oppfatning, men med et viktig forbehold: Rivingen av resten av bygningsmassen m\u00e5tte gjennomf\u00f8res innen et \u00e5r. At rivingsp\u00e5legget for \u00f8vrig ble etterlevet m\u00e5 alts\u00e5 ha spilt en positiv rolle i den interesseavveiingen som pbl. \u00a7 19-2 la \u2013 og legger \u2013 opp til. Tiltakshaveren 2015-vedtaket rettet seg mot fulgte dessverre ikke opp vilk\u00e5ret, og gjennomf\u00f8rte ikke rivingen. Da det tidsbestemte vilk\u00e5ret ikke ble etterlevet, falt dispensasjonen bort 1. mai 2016. Denne gangen synes situasjonen \u00e5 stille seg noe annerledes ettersom det er Bergen kommune som er tiltakshaver for rivingen. Forutsetningene blir dermed innfridd. Forholdet til plangrunnlaget og plan- og bygningsloven \u00a7 1-8 Eiendommen er omfattet av Kommuneplanens arealdel 2018-2030 (planid: 65270000) og arealet er oppgitt som Bebyggelse og anlegg i omr\u00e5de Y1 \u2013 Ytre fortettingssone. Videre angir Kommunedelplan BERGENHUS. KDP FJELLSIDEN S\u00d8R at omr\u00e5det er avsatt til boligomr\u00e5de. Eiendommen er ogs\u00e5 omfattet av bestemmelsesomr\u00e5de #4 \u2013 Historiske omr\u00e5der, jf. \u00a7 38.3 i KPA, angitt som hensynssone Kulturmilj\u00f8 H570_2 (Fjellsiden) og H570_7 (Historisk sentrum) i KPA. Eiendommen er ogs\u00e5 omfattet av hensynssone H410_1 \u2013 Konsesjonsomr\u00e5de Fjernvarme. 2/6 Tiltakets st\u00f8rrelse og grad av utnytting KDP Fjellsiden S\u00f8r \u00a7 11a bestemmer at utnyttelsesgraden er 50 %-TU i omr\u00e5der med \u00absammenhengende, historisk villabebyggelse\u00bb. I omr\u00e5der med \u00absammensatt bebyggelse\u00bb er tillatt utnyttelsesgrad 80 %-TU. I forh\u00e5ndskonferansen mente Bergen kommune at omr\u00e5det var preget av historisk villabebyggelse, og at utnyttelsesgraden derfor ville v\u00e6re 50 %-TU. Bygningsmassen inklusive heis- og trappehusets \u00f8verste etasje vil utgj\u00f8re 1 805,87 m2 n\u00e5r kommunes rettingsarbeider er gjennomf\u00f8rt. I forhold til en total tomtest\u00f8rrelse p\u00e5 ca. 1 854 m2 vil utnyttelsesgraden bli ca. 97,4 %-TU. Dette er en overskridelse av begge de angitte grensene for utnyttelsesgrad, uavhengig av om heis- og trappehusets \u00f8verste etasje medregnes. Tiltaket krever dermed dispensasjon fra utnyttelsesgrad \u2013 se eget skriv om dispensasjon. Ivaretakelse av krav til TEK17 og arkitektonisk utforming, herunder visuelle kvaliteter TEK17 er lagt til grunn for prosjektering og fremtidig utf\u00f8relse for alle fag. S\u00f8knad om unntak fora TEK17 Det s\u00f8kes om unntak fra TEK17 fra \u00a7 12-3 1. ledd bokstav a) hvor det fremg\u00e5r: \u00abI byggverk med tre etasjer eller flere skal minst \u00e9n heisstol ha innvendig st\u00f8rrelse p\u00e5 minimum 1,1 m x 2,1 m.\u00bb I dette tilfellet er m\u00e5lene for heisen 1,1 m x 1, 5m. Bakgrunnen for kravet til minimumsst\u00f8rrelse p\u00e5 heisstoler er fastsatt ut fra hensynet til b\u00e5retransport. Det f\u00f8lger av pbl. \u00a7 31-4 at \u00abVed tiltak etter \u00a7 20-1 p\u00e5 eksisterende byggverk kan kommunen gi helt eller delvis unntak fra tekniske krav, dersom det vurderes som forsvarlig ut fra sikkerhet, helse og milj\u00f8. Ved vurderingen skal kommunen legge vekt p\u00e5 f\u00f8lgende: a) byggverkets alder, formell vernestatus, type, form\u00e5l, plassering, varigheten av tiltaket og n\u00e5v\u00e6rende tekniske tilstand b) forhold som kan redusere negative konsekvenser ved at det gis unntak c) fordeler som oppn\u00e5s med tiltaket.\u00bb Dette inneb\u00e6rer at det ved tiltak p\u00e5 eksisterende byggverk i utgangspunktet gjelder de samme kravene som for nye tiltak. Det at heisstolen er mindre medf\u00f8rer at b\u00e5retransport som utgangspunkt m\u00e5 gj\u00f8res via trapp, og som ikke er den beste l\u00f8sningen. Samtidig er det relativt f\u00e5 etasjer i bygget, samt at dette er en helt vanlig l\u00f8sning for bygninger i dag. Det fremst\u00e5r derfor som en l\u00f8sning som ivaretar helse- og sikkerhetsmessige hensyn. P\u00e5 en annen side oms\u00f8kes unntaket kun for den \u00f8verste etasjen p\u00e5 et eksisterende bygg og med en eksisterende heisl\u00f8sning og st\u00f8rrelse p\u00e5 heisstol. Dersom man skulle oppfylt kravet i TEK17 m\u00e5tte man endret heisl\u00f8sning ogs\u00e5 for de underliggende etasjer \u2013 og hvor dette kravet ikke gjelder. Det vil v\u00e6re uforholdsmessig kostnadsdrivende \u2013 i et slikt mindre sameie. Dersom bygges\u00f8knaden innvilges vil man kunne bruke en best\u00e5ende bygningsmasse p\u00e5 en tiltenkt m\u00e5te. Heisen er en del av dette \u2013 og eksisterer som nevnt i dag. Det er derfor ogs\u00e5 milj\u00f8hensyn som taler for at unntak innvilges. Oppsummert mener vi at helse- og sikkerhetshensyn ivaretas, og at l\u00f8sningen gir best mulig milj\u00f8messige resultater. 3/6 Det bes p\u00e5 bakgrunn av overnevnte om at det gis unntak fra heism\u00e5l fra TEK17 \u00a7 12-3 1. ledd bokstav a). Tiltakets sikkerhet mot fare eller vesentlig ulempe som f\u00f8lge av natur- eller milj\u00f8forhold, og behov for eventuelle sikringstiltak Ikke relevant Konsekvensanalyse som framg\u00e5r av byggteknisk forskrift \u00a7 9-4 Ikke relevant Minsteavstand til annen bebyggelse, kraftlinjer, vegmidte, vann- og avl\u00f8psledninger Plan- og bygningsloven \u00a7 29-4 inneholder bestemmelser om minstekrav til avstand mellom byggverk og nabogrense. Avstanden skal ikke v\u00e6re mindre enn halvparten av byggverkets h\u00f8yde, og uansett ikke under fire meter. I v\u00e5r sak er avstanden ca. 3,3 meter mellom byggverket og nabogrensen mot gnr. 163 bnr. 382. Tiltaket trenger derfor dispensasjon fra pbl. \u00a7 29-4. Veg Vegloven \u00a7 29 inneholder bestemmelser om byggegrenser mot offentlige veier. For kommunale veier er byggegrensen 15 meter, med mindre en annet er bestemt i arealplan. Verken KDP Fjellsiden S\u00f8r eller KPA inneholder bestemmelser om byggegrense mot kommunale veier. Lovens byggegrense for kommunale veier er 15 meter fra senterlinje, jf. vegloven \u00a7 29, annet ledd, f\u00f8rste og tredje punktum. Det oms\u00f8kte tiltaket ligger n\u00e6rmere den kommunale veien Stemmeveien (KV5030) enn den lovfestede byggegrensen p\u00e5 15 meter fra veiens senterlinje. Det f\u00f8lger da av vegloven \u00a7 30 at det kreves tillatelse fra vegmyndigheten. Under henvisning til den kommunale bygningsmyndighetens samordningsplikt etter pbl. \u00a7 21-5 og SAK10 \u00a7 6-2, anmodes det om at saken oversendes til kommunens vegmyndighet for avgj\u00f8relse. Avstandsbestemmelsen skal \u00abta vare p\u00e5 dei krava som en m\u00e5 ha til vegsystemet og til trafikken og til milj\u00f8et p\u00e5 eigedom som grenser opp til vegen og medverke til \u00e5 ta vare p\u00e5 milj\u00f8omsyn og andre samfunnsomsyn.\u00bb, jf. vegloven \u00a7 29, f\u00f8rste ledd, annet punktum. I praksis inneb\u00e6rer dette at det m\u00e5 ivaretas tilstrekkelig plass til \u00e5 utvide vei, sikres plass til sn\u00f8opplag ved br\u00f8yting, og passes p\u00e5 at det er best mulige siktforhold for dem som ferdes p\u00e5 og langs veien. I denne saken er det snakk om \u00e5 legalisere deler av byggverkets fjerde etasjeniv\u00e5 (parkeringskjelleren inkludert). Det betyr at de tre underliggende niv\u00e5ene uansett blir st\u00e5ende. Med tanke p\u00e5 veiutvidelser, sn\u00f8rydding og siktforhold vil de underliggende etasjene allerede definere forholdene for veien. Det betyr at heis- og trappehusets eksistens ikke har noen p\u00e5virkning p\u00e5 minsteavstanden til veien eller p\u00e5 de hensyn som veglovens byggegrense skal ivareta. Vi ber derfor om at veimyndigheten innvilger l\u00f8yve til tiltaket. Dispensasjon Det vurderes at tiltaket krever dispensasjon fra f\u00f8lgende: Plankrav, jf. KPA pkt. 3.1 Utnyttelsesgrad, jf. KDP \u00a7 11 a Gesimsh\u00f8yde, jf. KDP \u00a7 11a 4/6 Avstand til nabogrense, jf. Pbl. \u00a7 29-4 Se eget skriv om dispensasjon. Atkomst, vannforsyning, avl\u00f8p og fjernvarmetilknytning Ikke relevant Forh\u00e5ndskonferanse Det er avholdt forh\u00e5ndskonferanse. Tegninger og m\u00e5lsatt situasjonsplan. Plassering av tiltaket. Vedlagt s\u00f8knaden er situasjonsplan, utomhusplan, plan-, snitt- og fasadetegninger. Redegj\u00f8relse for nabovarsling og nabomerknader Tiltaket er nabovarslet i tr\u00e5d med pbl \u00a7 21-3 andre ledd den 03.10.2023. Det er innkommet 3 merknader, fra hhv. gbnr 163/305, 163/309 og 163/404 Nabomerknader Nabomerknadene g\u00e5r i hovedsak ut p\u00e5 at tiltaket vil medf\u00f8re utsikts- og soltap for merknadsstillernes eiendommer, samt at h\u00f8yden blir for ruvende og ikke passer inn i omr\u00e5det. Merknadene vedlegges i sin helhet. Tilsvar til nabomerknader Merknad fra Gbnr 163/309: Vi \u00f8nsker ikke at tiltakshaver gis dispensasjon. Dersom trappe-/heisbygget forblir, tar dette av v\u00e5r utsikt og er til sjenanse. H\u00f8yden p\u00e5 bygget er altfor ruvende og passer ikke inn i omr\u00e5det, og er heller ikke i henhold til hva opprinnelig byggherre fikk godkjent hos Bergen Kommune f\u00f8r bygget ble reist. Tilsvar: Merknadsstiller er ikke nabo, men er varslet av informasjonshensyn. Vi kan for \u00f8vrig ikke se at utsiktstapet er av betydning gitt plasseringen p\u00e5 oms\u00f8kte tiltak og merknadsstillers eiendom. Merknad fra Gbnr 163/305: Dette vil ta utsikt og sol fra v\u00e5r tomt Tilsvar: Nabo er lokalisert relativt direkte mot s\u00f8r, slik at tiltakets betydning for solforholdene p\u00e5 eiendommen anses ubetydelige. Hva gjelder utsikt kan vi vanskelig se at tiltaket vil ha nevneverdig betydning for nabo. Merknad fra Gbnr 163/404: Det fremsettes alvorlige anklager mot Ramb\u00f8ll og kommunen ift. korrupsjon mm. 5/6 Tilsvar: Det fremst\u00e5r som nabo har lagt inn noen forutsetninger som ikke stemmer og har misforst\u00e5tt gjennomf\u00f8ring og tiltakshaver. Vi kommenterer ikke dette noe n\u00e6rmere. Forholdet til andre myndigheter Der det ikke er innhentet uttalelse eller samtykke fra annen myndighet, henvises det til bygningsmyndighetenes samordningsplikt gitt i pbl. \u00a7 21-5, jfr. SAK10 \u00a7 6-2. Gjennomf\u00f8ringsplan Det er utarbeidet gjennomf\u00f8ringsplan for tiltaket i samsvar med SAK10 \u00a7 5-3 og denne ligger vedlagt. Signerte samsvarserkl\u00e6ringer oppbevares hos ansvarlig s\u00f8ker, og dato for signert erkl\u00e6ring fremg\u00e5r av gjennomf\u00f8ringsplanen. Erkl\u00e6ring om ansvarsrett med relevant dokumentasjon Det foreligger ansvarsrett for f\u00f8lgende foretak: \u2022 Ansvarlig s\u00f8ker: Ramb\u00f8ll Norge AS \u2022 PRO: Arkitekturprosjektering: Norconsult AS \u2022 PRO: Konstruksjonssikkerhet: H2 Byggeteknikk AS \u2022 PRO: L\u00f8fteinnretning: Otis AS \u00d8vrige utf\u00f8rende foretak vil sende inn sine ansvarsretter senest f\u00f8r igangsetting av tiltaket, jf. pbl. \u00a7 23-3. Avfallsplan og milj\u00f8saneringsbeskrivelse I henhold til TEK kap 9, er det krav til avfallsplan i byggesaker etter gitte kriterier. I denne saken vurderer vi det slik at det ikke foreligger krav om avfallsplan ettersom det s\u00f8kes om \u00e5 beholde eksisterende bygningsmasse. Annet Dersom det er sp\u00f8rsm\u00e5l eller behov for avklaringer bes det om at ansvarlig s\u00f8ker kontaktes direkte. Med vennlig hilsen Lars Kristian Elnes Ansvarlig s\u00f8ker 1351593 - BGO Project Management D +47 91 86 48 47 M +47 91 86 48 47 lars.kristian.elnes@ramboll.no 6/6 "
}