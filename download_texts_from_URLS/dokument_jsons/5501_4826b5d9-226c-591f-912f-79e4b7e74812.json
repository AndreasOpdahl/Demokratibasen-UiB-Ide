{
  "dokument_id": "4826b5d9-226c-591f-912f-79e4b7e74812",
  "doc_type": "case_presentation",
  "kommune": 5501,
  "tittel": "Orientering om veiledere barnehage- og skolemilj\u00f8",
  "url": "https://innsyn.tromso.kommune.no/application/getMoteDokument?dokid=2001563052",
  "tekst": "Arkivsaksnr. 23/21046-1 Saksbehandler May-Wenche Jensen Saksgang M\u00f8tedato Kommunalt r\u00e5d for mennesker med nedsatt 22.01.2024 funksjonsevne Oppvekst- og utdanningsutvalget 26.01.2024 Orientering om veiledere barnehage- og skolemilj\u00f8 Kommunedirekt\u00f8rens innstilling til vedtak: 1. \u00abVeileder: Et trygt og godt skolemilj\u00f8\u00bb og \u00abVeileder: Et trygt og godt barnehagemilj\u00f8\u00bb tas til orientering. 2. \u00abVeileder: Et trygt og godt skolemilj\u00f8\u00bb og \u00abVeileder: Et trygt og godt barnehagemilj\u00f8\u00bb erstatter \u00abStrategiplan mot mobbing\u00bb. Stig Tore Johnsen Kari Henriksen Kommunedirekt\u00f8r Direkt\u00f8r Avdeling oppvekst utdanning og kultur 1 Hva saken gjelder \"Strategiplanen mot mobbing\" ble vedtatt i byr\u00e5det den 20. mai 2014 og senere revidert i tr\u00e5d med endringene i Oppl\u00e6ringslovens kapittel 9A i august 2017. Planen fases n\u00e5 ut i forbindelse med utarbeidelse og publisering av de nye veiledere: \"Veileder: Et trygt og godt skolemilj\u00f8\u00bb og \"Veileder: Et trygt og godt barnehagemilj\u00f8\". Saksutredning Veilederen for barnehagemilj\u00f8 ble utarbeidet etter endringer i barnehageloven kapittel 8, gjeldene fra januar 2021. Veilederen ble publisert oktober 2022. Det ble bedt om innspill p\u00e5 veilederen fra seksjonsledere i avdelingen for oppvekst, utdanning og kultur og enhetslederne i kommunale barnehager. Etter innspillene ble det besluttet \u00e5 revidere veilederen og samtidig utarbeide en tilsvarende veileder for skolen. Veilederne er utarbeidet for \u00e5 st\u00f8tte arbeidet med \u00e5 skape et trygt og godt barnehage- og skolemilj\u00f8 i Troms\u00f8 kommune, og er oppdatert i henhold til lovverk og nyere forskning. Veilederne er utarbeidet av kommunens OMNI-veileder i samarbeid med avdeling for oppvekst, utdanning og kultur. De har v\u00e6rt p\u00e5 h\u00f8ring hos PPT, mobbeombud, i enheter og dr\u00f8ftet med HTV. Veilederne er utarbeidet for ansatte i barnehager og skoler, og publisert i Compilo. I tillegg til veilederne er det utarbeidet en verkt\u00f8ykasse og en oversikt over tilgjengelige ressurser som barnehager og skoler kan benytte seg av i arbeidet med \u00e5 fremme et trygt og godt barnehage- og skolemilj\u00f8. Veilederne har utgangspunkt i nyere forskning om barnehage- og skolemilj\u00f8 og er i tr\u00e5d med kommunens OMNI-strategi. OMNI-strategien er rammeverket for \u00e5 forst\u00e5 og implementere aktivitetsplikten p\u00e5 en systematisk m\u00e5te. OMNI skal fremme trygge og gode oppvekstmilj\u00f8, med s\u00e6rlig fokus rettet mot barnehage- og skolesektor, og best\u00e5r av syv kjernekomponenter. Kommunen er inne i sitt tredje og siste \u00e5r i implementeringsprosessen av OMNI. Veilederne er inndelt i 6 deler: lovverket, sentrale begreper og definisjoner, forebyggende arbeid, aktivitetsplikt og andre plikter, verkt\u00f8ykasse og ressurser. Del 1 beskriver barn og unge som s\u00e5rbar gruppe, og informerer om FNs konvensjon om barnets rettigheter. Den tar for seg de fire generelle prinsippene retten til ingen diskriminering, prinsippet om barnets beste, respekten for barns meninger og retten til liv, overlevelse og utvikling. Videre informerer den om at Troms\u00f8 kommune har vedtatt at alle styringsdokumenter i tillegg til \u00e5 v\u00e6re i tr\u00e5d med barnerettighetene skal ivareta retten til privatliv. Delen viser ogs\u00e5 til hvordan barns rettigheter medf\u00f8rer plikter ansatte i barnehager og skoler m\u00e5 f\u00f8lge opp, og har oversikt over hva barnehage- og skoleeier, styrer/rektor og ansatte har ansvar for. Del 2 definerer og konkretiserer begrepene barnehage- og skolemilj\u00f8, fellesskap og utenforskap, indirekte og direkte krenkelser, mobbing og mobbeatferd, nulltoleranse mot krenkelser, normflytende tendenser og normalisering av normbrytende atferd, s\u00e6rskilt s\u00e5rbare barn/elever og den profesjonell voksne. Delen forklarer begrepene, og viser med eksempler hvordan mobbing, krenkelser og utenforskap kan vises i barnehagen eller p\u00e5 skolen. Del 3 beskriver hvordan barnehagen og skolen skal forebygge gjennom \u00e5 fremme. Delen viser til lovverket, og forklarer hvorfor og hvordan en kan jobbe forebyggende gjennom fremmende tiltak. Det vises til FFSS-modellen, som er en modell ansatte skal kjenne til fra OMNI-strategien. Samarbeid med hjemmet vektlegges i delen, og det beskrives hva et godt samarbeid med hjemmet kjennetegnes av. Del 4 forklarer og beskriver aktivitetsplikten og andre plikter. Aktivitetspliktens fem delplikter (f\u00f8lge med-plikten, gripe inn-plikten, varslingsplikten, unders\u00f8kelsesplikten og tiltaksplikten) beskrives steg for steg. I tillegg forklares dokumentasjonsplikten og informasjonsplikten. Barnehagen og skolen skal dokumentere at arbeidet med aktivitetsplikten, og barn og deres foresatte skal informeres om deres rettigheter. Del 5 er ei verkt\u00f8ykasse med skjemaer, tips og oversikt over verkt\u00f8y som kan brukes i arbeidet med barnehage- og skolemilj\u00f8. 2 Del 6 er en oversikt over skriftlige og menneskelige ressurser som er tilgjengelig og kan benyttes i barnehage- og skolemilj\u00f8saker. \"Veileder: Et trygt og godt skolemilj\u00f8\" er utarbeidet med hensyn til endringene i Oppl\u00e6ringsloven som trer i kraft i august 2024. Veilederen m\u00e5 likevel oppdateres i samsvar med den nye lovgivningen. Avdelingen for oppvekst, utdanning og kultur planlegger \u00e5 starte revisjonsprosessen v\u00e5ren 2024. \u00abVeileder: Et trygt og godt barnehagemilj\u00f8\u00bb skal evalueres juni 2025. Konklusjon Veiledere barnehage- og skolemilj\u00f8 erstatter \u00abStrategiplan mot mobbing\u00bb. Vedtakskompetanse Oppvekst- og utdanningsutvalget Vedlegg Veileder et trygt og godt skolemilj\u00f8 02. oktober 2023 Referat dr\u00f8ftingsm\u00f8te -skolemilj\u00f8 Veileder et trygt og godt barnehagemilj\u00f8 v.2 desember 2023 Referat dr\u00f8ftingsm\u00f8te -barnehagemilj\u00f8 20.12.23 3 "
}