{
  "dokument_id": "c5f3b11a-8a56-5c93-ae78-52907cbb8e20",
  "doc_type": "case_minutes",
  "kommune": 4601,
  "tittel": "Saksprotokoll UBSI, 04022025, Sak 14/25, Oppf\u00f8lging av h\u00f8ring om \u00f8konomi, sykefrav\u00e6r og bemanning i barnehagene",
  "url": "https://bergen.kommune.no/politikere-utvalg/api/fil/bk360/12074954/Innstilling-vedtak-Oppfolging-av-horing-om-okonomi-sykefravaer-og-bemanning-i-barnehagene",
  "tekst": "Oppf\u00f8lging av h\u00f8ring om \u00f8konomi, sykefrav\u00e6r og bemanning i barnehagene Utvalg for barnehage, skole og idrett behandlet saken i m\u00f8tet 04.02.2025 sak 14/25 og fattet f\u00f8lgende vedtak: Utvalg for barnehage, skole og idrett trekker f\u00f8lgende konklusjoner fra h\u00f8ring om \u00f8konomi, sykefrav\u00e6r og bemanning i barnehagene: 1. Byr\u00e5det utg\u00e5tt av H\u00f8yre, Fremskrittspartiet og Senterpartiet har ikke i tilstrekkelig grad opplyst Utvalg for barnehage, skole og idrett om resultatet av oppgavegjennomgangen for Byr\u00e5dsavdeling for barnehage og skole, eller gitt utvalget innsyn i hvilke grep barnehagene var forventet \u00e5 ta for \u00e5 h\u00e5ndtere kuttet p\u00e5 4,3 millioner kroner. 2. Utvalget tar p\u00e5 alvor budskapet fra styrere, tillitsvalgte og foreldre. Grunnbemanningen er for s\u00e5rbar for sykefrav\u00e6r. En av de viktigste kostnadsdriverne for sektoren er vikarbruk p\u00e5 grunn av h\u00f8yt sykefrav\u00e6r. Ansatte og tillitsvalgte peker p\u00e5 lav grunnbemanning som \u00e5rsak til det h\u00f8ye sykefrav\u00e6ret. Samtidig er det for mange vikarer i barnehagene v\u00e5re som er ukjente for barn og \u00f8vrige ansatte, og rekrutteringssituasjonen er kritisk. Dette er problemstillinger utvalget ber byr\u00e5det f\u00f8lge opp for \u00e5 sikre gode, trygge barnehager for alle barn og ansatte i Bergen. 3. Utvalget sl\u00e5r fast at det p\u00e5g\u00e5r en bemannings- og rekrutteringskrise i barnehagene, som krever umiddelbare tiltak fra byr\u00e5det. P\u00e5 bakgrunn av ovennevnte, fremmes f\u00f8lgende forslag: 4. I 2024 ble det brukt 164 millioner p\u00e5 vikarer i de kommunale barnehagene (eksterne selskap, kommunens bemanningstjenester og barnehagenes egne vikarer). Prisveksten per vikartime hos de eksterne vikarselskapene var p\u00e5 22% mellom 2022- 24. Dagens vikarordning og vikarbudsjetter gir verken trygghet eller forutsigbarhet for barn eller ansatte. Utvalget ber byr\u00e5den komme tilbake med en sak som beskriver praktiske og \u00f8konomiske konsekvenser av f\u00f8lgende: a. Endre budsjettmodellen for barnehagene slik at vikarmidler heller benyttes til \u00e5 ansette faste medarbeidere i barnehagene. b. Hvordan ulike modeller for \u00f8kt bemanning fordelt p\u00e5 ulike st\u00f8rrelser og alder p\u00e5 barnegrupper og faggrupper sl\u00e5r ut. c. Kostnader for henholdsvis de kommunale barnehagene, og i tilskudd til de private barnehagene, dersom man lar bemanningsnormen v\u00e6re gjeldende hele dagen. d. Innf\u00f8ring av lekeressurs. 5. I barnehagelovens \u00a726 st\u00e5r det i dag at grunnbemanningen i barnehagen m\u00e5 v\u00e6re \u00abtilstrekkelig til at personalet kan drive en tilfredsstillende pedagogisk virksomhet\u00bb. Utvalget ber byr\u00e5det f\u00f8lge utarbeidelsen av Veilederen for forsvarlig bemanning i barnehagene og komme tilbake til utvalget med en beskrivelse av hvilke konsekvenser veilederen vil f\u00e5 for Bergen. Det bes om at byr\u00e5det s\u00e6rlig ser p\u00e5: a. N\u00e5r en barnehage eller deler av en barnehage skal stenges og n\u00e5r man kan redusere \u00e5pningstiden. b. Hva som er styrers ansvar, for \u00e5 unng\u00e5 at oppgaver legges p\u00e5 pedagogiske ledere. c. Hvor mange barn en ansatt kan v\u00e6re alene med ved en eventuell brann eller andre alvorlige hendelser. d. Hva som er maksimal \u00e5pningstid. e. Den pedagogiske forsvarligheten ved \u00e5 flytte barn mellom avdelinger n\u00e5r bemanningen er d\u00e5rlig. 6. Utvalget ber byr\u00e5det snarlig ta initiativ til en gjennomgang av potensielle tidstyver i barnehagenes hverdag. De ansattes organisasjoner b\u00f8r inkluderes i arbeidet. Det bes s\u00e6rlig om at en ser p\u00e5 hva barnehagene i dag rapporterer p\u00e5, og skriftliggj\u00f8r, som de ikke er lovp\u00e5lagt \u00e5 gj\u00f8re. 7. Utvalget ber byr\u00e5det, i lys av meldingene fra styrerne som deltok under h\u00f8ringen, p\u00e5 nytt vurdere en til telledato p\u00e5 v\u00e5rparten for at barnehagene skal kunne ta inn flere barn og for \u00e5 \u00f8ke tilskuddene til barnehagene som gj\u00f8r dette allerede. 8. Utvalget ber byr\u00e5det utarbeide en sak om rekruttering av barnehagel\u00e6rere og barne- og ungdomsarbeidere. S\u00f8kertallene til barnehagel\u00e6rer-utdanningen har stupt fra 2019 (4 542) til 2024 (2 557). Vi styrer mot en alvorlig bemanningskrise, og Bergen kommune m\u00e5 v\u00e6re med \u00e5 snu den trenden. Saken m\u00e5 beskrive dagens situasjon og se p\u00e5 konkrete, gjennomf\u00f8rbare tiltak. Utvalget ber om at saken leveres utvalget senest innen utvalgets juni-m\u00f8te. 9. Utvalget ber byr\u00e5det vurdere \u00e5 gjenoppta pr\u00f8veprosjektet med arbeidstidsreduksjon. 10. Etaten tar initiativ til at hver enkelt barnehage i st\u00f8rre grad henter sine egne vikarer gjennom egne vikarpooler. Ordningen m\u00e5 gj\u00f8res attraktiv b\u00e5de for barnehagene og for vikarene som hentes inn, og det m\u00e5 etableres meldingssystemer som sikrer rask og effektiv innkalling. 11. Utvalget ber byr\u00e5det vurdere fors\u00f8k med fast oppbemanning med noen avdelingsovergripende stillinger i barnehagene, som g\u00e5r inn i stedet for de f\u00f8rste vikarene som tilkalles og som da kommer over norm p\u00e5 dager med eventuelt lavt sykefrav\u00e6r. Utfra situasjonen som er beskrevet i h\u00f8ringen ber en om at et slikt tiltak vurderes i tertialrapport nummer 1, og eventuelt ved neste \u00e5rs budsjett. I vurderingen ber en om et estimat anslagsvis for tre barnehager i en slik fors\u00f8ksordning, med budsjett for hva en hadde hatt i nettokostnad om en gj\u00f8r dette med for eksempel en halv stilling per avdeling i noen pr\u00f8vebarnehager. Utvalg for barnehage, skole og idretts behandling F\u00f8lgende representanter tok ordet: Linn Kristin Eng\u00f8 (A), Martine Jordana Baarholm (FrP), Vasan Singaravel (H), Monika Nordland Yndestad (BL), Thor Haakon Bakke (MDG), Sunniva Andresdottir Vik (R), Camilla N\u00f8ttveit (H), Jan-Rune Bang Hansen (A), Janne Gro Nyheim Rasmussen (H), Ola Honningdal Grytten (KrF). Forslag fremmet i m\u00f8tet: Linn Kristin Eng\u00f8 (A) fremsatte p\u00e5 vegne av A, SV, MDG, R og KrF, f\u00f8lgende alternative forslag: Utvalg for barnehage, skole og idrett trekker f\u00f8lgende konklusjoner fra h\u00f8ring om \u00f8konomi, sykefrav\u00e6r og bemanning i barnehagene: 2 1. Byr\u00e5det utg\u00e5tt av H\u00f8yre, Fremskrittspartiet og Senterpartiet har ikke i tilstrekkelig grad opplyst Utvalg for barnehage, skole og idrett om resultatet av oppgavegjennomgangen for Byr\u00e5dsavdeling for barnehage og skole, eller gitt utvalget innsyn i hvilke grep barnehagene var forventet \u00e5 ta for \u00e5 h\u00e5ndtere kuttet p\u00e5 4,3 millioner kroner. 2. Utvalget tar p\u00e5 alvor budskapet fra styrere, tillitsvalgte og foreldre. Grunnbemanningen er for s\u00e5rbar for sykefrav\u00e6r. En av de viktigste kostnadsdriverne for sektoren er vikarbruk p\u00e5 grunn av h\u00f8yt sykefrav\u00e6r. Ansatte og tillitsvalgte peker p\u00e5 lav grunnbemanning som \u00e5rsak til det h\u00f8ye sykefrav\u00e6ret. Samtidig er det for mange vikarer i barnehagene v\u00e5re som er ukjente for barn og \u00f8vrige ansatte, og rekrutteringssituasjonen er kritisk. Dette er problemstillinger utvalget ber byr\u00e5det f\u00f8lge opp for \u00e5 sikre gode, trygge barnehager for alle barn og ansatte i Bergen. 3. Utvalget sl\u00e5r fast at det p\u00e5g\u00e5r en bemannings- og rekrutteringskrise i barnehagene, som krever umiddelbare tiltak fra byr\u00e5det. P\u00e5 bakgrunn av ovennevnte, fremmes f\u00f8lgende forslag: 4. I 2024 ble det brukt 164 millioner p\u00e5 vikarer i de kommunale barnehagene (eksterne selskap, kommunens bemanningstjenester og barnehagenes egne vikarer). Prisveksten per vikartime hos de eksterne vikarselskapene var p\u00e5 22% mellom 2022- 24. Dagens vikarordning og vikarbudsjetter gir verken trygghet eller forutsigbarhet for barn eller ansatte. Utvalget ber byr\u00e5den komme tilbake med en sak som beskriver praktiske og \u00f8konomiske konsekvenser av f\u00f8lgende: a. Endre budsjettmodellen for barnehagene slik at vikarmidler heller benyttes til \u00e5 ansette faste medarbeidere i barnehagene. b. Hvordan ulike modeller for \u00f8kt bemanning fordelt p\u00e5 ulike st\u00f8rrelser og alder p\u00e5 barnegrupper og faggrupper sl\u00e5r ut. c. Kostnader for henholdsvis de kommunale barnehagene, og i tilskudd til de private barnehagene, dersom man lar bemanningsnormen v\u00e6re gjeldende hele dagen. d. Innf\u00f8ring av lekeressurs. 5. I barnehagelovens \u00a726 st\u00e5r det i dag at grunnbemanningen i barnehagen m\u00e5 v\u00e6re \u00abtilstrekkelig til at personalet kan drive en tilfredsstillende pedagogisk virksomhet\u00bb. Utvalget ber byr\u00e5det f\u00f8lge utarbeidelsen av Veilederen for forsvarlig bemanning i barnehagene og komme tilbake til utvalget med en beskrivelse av hvilke konsekvenser veilederen vil f\u00e5 for Bergen. Det bes om at byr\u00e5det s\u00e6rlig ser p\u00e5: a. N\u00e5r en barnehage eller deler av en barnehage skal stenges og n\u00e5r man kan redusere \u00e5pningstiden. b. Hva som er styrers ansvar, for \u00e5 unng\u00e5 at oppgaver legges p\u00e5 pedagogiske ledere. c. Hvor mange barn en ansatt kan v\u00e6re alene med ved en eventuell brann eller andre alvorlige hendelser. d. Hva som er maksimal \u00e5pningstid. e. Den pedagogiske forsvarligheten ved \u00e5 flytte barn mellom avdelinger n\u00e5r bemanningen er d\u00e5rlig. 6. Utvalget ber byr\u00e5det snarlig ta initiativ til en gjennomgang av potensielle tidstyver i barnehagenes hverdag. De ansattes organisasjoner b\u00f8r inkluderes i arbeidet. Det bes s\u00e6rlig om at en ser p\u00e5 hva barnehagene i dag rapporterer p\u00e5, og skriftliggj\u00f8r, som de ikke er lovp\u00e5lagt \u00e5 gj\u00f8re. 3 7. Utvalget ber byr\u00e5det, i lys av meldingene fra styrerne som deltok under h\u00f8ringen, p\u00e5 nytt vurdere en til telledato p\u00e5 v\u00e5rparten for at barnehagene skal kunne ta inn flere barn og for \u00e5 \u00f8ke tilskuddene til barnehagene som gj\u00f8r dette allerede. 8. Utvalget ber byr\u00e5det utarbeide en sak om rekruttering av barnehagel\u00e6rere og barne- og ungdomsarbeidere. S\u00f8kertallene til barnehagel\u00e6rer-utdanningen har stupt fra 2019 (4 542) til 2024 (2 557). Vi styrer mot en alvorlig bemanningskrise, og Bergen kommune m\u00e5 v\u00e6re med \u00e5 snu den trenden. Saken m\u00e5 beskrive dagens situasjon og se p\u00e5 konkrete, gjennomf\u00f8rbare tiltak. Utvalget ber om at saken leveres utvalget senest innen utvalgets juni-m\u00f8te. 9. Utvalget ber byr\u00e5det vurdere \u00e5 gjenoppta pr\u00f8veprosjektet med arbeidstidsreduksjon. Martine Jordana Baarholm (FrP) fremsatte p\u00e5 vegne av H, FrP og BL, f\u00f8lgende alternative forslag: Utvalg for barnehage, skole og idrett trekker f\u00f8lgende konklusjoner fra h\u00f8ring om \u00f8konomi, sykefrav\u00e6r og bemanning i barnehagene: a. H\u00f8ringen har gitt bred kunnskap om sektoren gjennom gode innlegg fra politisk og administrativ ledelse, barnehagestyrere, fagorganisasjoner og foreldre. Sykefrav\u00e6r og vikarmangel er de st\u00f8rste utfordringene for barnehagene. b. Meyer-byr\u00e5det har g\u00e5tt vekk fra det forrige byr\u00e5dets praksis med underbudsjettering av barnehagene gjennom frav\u00e6rende og mangelfull priskompensasjon. Frav\u00e6r av priskompensasjon kan karakteriseres som et skjult kutt. Det sittende byr\u00e5det har sikret barnehagene full kompensasjon for forventet prisvekst, og styrket budsjettene i tr\u00e5d med prognosene. c. Gjennom n\u00e6rv\u00e6rsprosjektet har byr\u00e5det tatt initiativ til systematisk arbeid med sykefrav\u00e6r i barnehagene. Sykefrav\u00e6ret er en utfordring i sektoren, men tallene viser en positiv trend. Tallene for korttidsfrav\u00e6r viser en moderat nedgang i 1. og 2. kvartal fra 2022-2024, og en flat utvikling i 3 og 4. kvartal. \u00c5rlig gjennomsnitt er redusert fra 2022, og ligger n\u00e5 under 2021-niv\u00e5. Tallene viser at langtidsfrav\u00e6ret gikk ned fra 2021 til 2022, f\u00f8r det igjen har v\u00e6rt en moderat \u00f8kning i frav\u00e6ret. Likevel er det gjennomsnittlige langtidsfrav\u00e6ret under 2021-niv\u00e5 i 2024. d. Som en konsekvens av mangel p\u00e5 personale ved sykefrav\u00e6r, kan det v\u00e6re n\u00f8dvendig for barnehager \u00e5 be foreldre om \u00e5 levere sent eller \u00e5 hente tidlig for \u00e5 unng\u00e5 stenging. Byr\u00e5d Daniel H\u00e4gglund har tydelig kommunisert til barnehagene at de skal prioritere \u00e5 hente inn vikarer fremfor \u00e5 be foreldre hente tidlig. Statistikken viser en nedgang i slike foresp\u00f8rsler fra 2023 til 2024, b\u00e5de totalt, gjennomsnittlig og alle kvartaler med unntak av tidlighenting i 2.kvartal 2024. Antall vedtak om redusert \u00e5pningstid er redusert med 45% fra 2023. Barnehagene rapporterer vikarmangel, og ikke \u00f8konomi, som den st\u00f8rste utfordringen i sektoren. Monika Nordland Yndestad (BL) fremsatte p\u00e5 vegne av BL, f\u00f8lgende alternative forslag: Forslag til oppf\u00f8lgning av h\u00f8ringen fra Bergenslisten: 1. Etaten tar initiativ til at hver enkelt barnehage i st\u00f8rre grad henter sine egne vikarer gjennom egne vikarpooler. Ordningen m\u00e5 gj\u00f8res attraktiv b\u00e5de for barnehagene og for vikarene som hentes inn, og det m\u00e5 etableres meldingssystemer som sikrer rask 4 og effektiv innkalling. 2. Utvalget ber byr\u00e5det vurdere fors\u00f8k med fast oppbemanning med noen avdelingsovergripende stillinger i barnehagene, som g\u00e5r inn i stedet for de f\u00f8rste vikarene som tilkalles og som da kommer over norm p\u00e5 dager med eventuelt lavt sykefrav\u00e6r. Utfra situasjonen som er beskrevet i h\u00f8ringen ber en om at et slikt tiltak vurderes i tertialrapport nummer 1, og eventuelt ved neste \u00e5rs budsjett. I vurderingen ber en om et estimat anslagsvis for tre barnehager i en slik fors\u00f8ksordning, med budsjett for hva en hadde hatt i nettokostnad om en gj\u00f8r dette med for eksempel en halv stilling per avdeling i noen pr\u00f8vebarnehager. Votering: Alternativt forslag fra H, FrP og BL, fremsatt av Martine Jordana Baarholm (FrP) fikk 6 stemmer (H, FrP, BL), og var dermed falt. Alternativt forslag fra BL, fremsatt av Monika Nordland Yndestad (BL) ble vedtatt med 11 stemmer (H(2), A, SV, MDG, BL, KrF). Alternativt forslag fra A, SV, MDG, R og KrF, fremsatt av Linn Kristin Eng\u00f8 (A) ble vedtatt med 9 stemmer (A, SV, MDG, R, KrF). Innstillingen ble ikke votert over. Forslag til vedtak: Utvalg for barnehage, skole og idrett trekker f\u00f8lgende konklusjoner fra h\u00f8ring om \u00f8konomi, sykefrav\u00e6r og bemanning i barnehagene: 1. ............... 2. ............... 3. ................ 5 "
}