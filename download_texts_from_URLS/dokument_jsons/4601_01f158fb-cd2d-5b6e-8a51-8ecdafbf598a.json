{
  "dokument_id": "01f158fb-cd2d-5b6e-8a51-8ecdafbf598a",
  "doc_type": "case_minutes",
  "kommune": 4601,
  "tittel": "Saksprotokoll UFKN, 09042025, Sak 55/25, Representantforslag fra Lillian Blom (SV) om energieffektivisering i kommunale bygg og boliger.",
  "url": "https://bergen.kommune.no/politikere-utvalg/api/fil/bk360/12496688/Innstilling-vedtak-Representantforslag-fra-Lillian-Blom-SV-om-energieffektivisering-i-kommunale-bygg-og-boliger-",
  "tekst": "Representantforslag fra Lillian Blom (SV) om energieffektivisering i kommunale bygg og boliger. Utvalg for finans, kultur og n\u00e6ring behandlet saken i m\u00f8tet 09.04.2025 sak 55/25 og avga f\u00f8lgende innstilling: Representantforslaget avvises med bakgrunn i byr\u00e5dets svar. Utvalg for finans, kultur og n\u00e6rings behandling F\u00f8lgende representanter tok ordet: Fabian Emil Stang (H), Eira Vilde Martinsen Garrido (SV), Rune Bakervik (A). Forslag fremsatt i utvalget: Fabian Emil Stang (H) fremsatte p\u00e5 vegne av H, FrP, BL, Sp, UAV(Hillers\u00f8y) f\u00f8lgende alternative forslag: Representantforslaget avvises med bakgrunn i byr\u00e5dets svar. Votering: Forslagstillers forslag fikk 2 stemmer (SV, MDG). Alternativt forslag fra H, FrP, BL, Sp, UAV(Hillers\u00f8y) fremsatt av Fabian Emil Stang (H) ble tiltr\u00e5dt med 13 stemmer (H, A, FrP, BL, V, Sp, UAV(Hillers\u00f8y). Forslagsstillers forslag til vedtak: Bystyret ber byr\u00e5det utarbeide oppdatert tilstandsanalyse og kostnadsberegninger for energieffektivisering og str\u00f8msparingstiltak i kommunale boliger og bygg. Bystyret ber byr\u00e5det utarbeide handlingsplan med tiltak for energieffektivisering og str\u00f8msparing for alle kommunale boliger og bygg, som viser hvordan Bergen kommune kan n\u00e5 kravene om at energiforbruket i bygg skal ned med 16 prosent eller (ca.1 TWh, Bergens andel av 10TWh) frem til 2030 og med 20\u201322 prosent frem til 2035. "
}