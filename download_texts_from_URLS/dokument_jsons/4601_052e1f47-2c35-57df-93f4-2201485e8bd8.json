{
  "dokument_id": "052e1f47-2c35-57df-93f4-2201485e8bd8",
  "doc_type": "case_attachment",
  "kommune": 4601,
  "tittel": "Notat byutvikling av Dokken s\u00f8r og ivaretakelse av behov for havneareal av 22.04.25",
  "url": "https://bergen.kommune.no/politikere-utvalg/api/fil/bk360/12622162/Notat-byutvikling-av-Dokken-sor-og-ivaretakelse-av-behov-for-havneareal-av-22-04-25",
  "tekst": "NOTAT Bergen Kommune v/Byr\u00e5d for finans Dokken Utvikling AS 22.april 2025 BYUTVIKLING AV DOKKEN S\u00d8R OG IVARETAKELSE AV BEHOV FOR HAVNEAREAL I EN MELLOMPERIODE 1. OPPSUMMERING OG KONKLUSJON Bystyret i Bergen har vedtatt at Dokken S\u00f8r skal fristilles for byutvikling innen utgangen av 2027. Etableringen av Dokken Utvikling AS, oppsigelsen av leieavtalen mellom kommunen og Bergen Havn, og p\u00e5g\u00e5ende reguleringsarbeid er alle grep som underst\u00f8tter denne m\u00e5lsetningen. Samtidig har det vist seg at det per v\u00e5ren 2025 ikke foreligger noen endelig avklart og realiserbar lokasjon for permanent relokalisering av havnefunksjonene innenfor samme tidsramme. Dette gj\u00f8r det n\u00f8dvendig \u00e5 finne en melloml\u00f8sning som b\u00e5de ivaretar havnedrift og legger til rette for byutvikling. Det er utviklet en slik melloml\u00f8sning i to faser, med etablering av \u00abHavnelagerpiren\u00bb som midlertidig cruisekai, og med utfylling og tilrettelegging av arealer i Jekteviken for havneform\u00e5l frem til senest 2035. L\u00f8sningen bygger p\u00e5 omfattende koordinering mellom Dokken Utvikling, Bergen Havn, Statsbygg, Havforskningsinstituttet og Fiskeridirektoratet. Det foreg\u00e5r imidlertid fortsatt forhandlinger med Statsbygg rundt salgskontrakt, samt at Statsbygg har dialog med planmyndigheten rundt reguleringsmessige forhold. Dialogen med Hi/Fdir indikerer imidlertid at sameksistens med cruiseanl\u00f8p er forenelig med drift av Hi/Fdir\u2013 forutsatt klare rammer, tidsavgrensning og stor grad av fleksibilitet fra alle parter. Melloml\u00f8sningen inneb\u00e6rer n\u00f8dvendige kompromisser, og vil ha konsekvenser for byutviklingen av Dokken S\u00f8r, blant annet knyttet til tilgangen til sj\u00f8fronten, midlertidig bruk av omr\u00e5det og tidspunkt for transformasjon av viktige eiendommer som Havnelageret og M\u00f8hlenpriskaien. Det er derfor avgj\u00f8rende at mellomperioden ikke forlenges utover 2035, og at det sikres fremdrift i arbeidet med en varig lokalisering for Bergen Havn. Det er bred enighet om n\u00f8dvendigheten av en realistisk, fleksibel og tidsbegrenset melloml\u00f8sning, samtidig som det understrekes at en permanent l\u00f8sning for havnedriften prioriteres av Bergen Havn og deres eiere for \u00e5 sikre fremdrift og forutsigbarhet b\u00e5de for havneform\u00e5l og byutvikling. 2. SITUASJONSBESKRIVELSE FOR DOKKEN V\u00c5REN 2025 Ved behandling av Arealstrategien for Dokken vedtok Bergen bystyre februar 2023 at det skulle settes i gang en offentlig omr\u00e5deregulering for et n\u00e6rmere avgrenset omr\u00e5de, gitt prosjektnavn Dokken s\u00f8r. Gjeldende omr\u00e5de innbefatter delomr\u00e5de A) M\u00f8hlenpriskaien, B) Frielenesomr\u00e5det og C)Dokkeskj\u00e6ret (Dokken Vest) \u2013 Jekteviken. Omr\u00e5det skulle fristilles for byutvikling innen utl\u00f8pet av 2027. I tr\u00e5d med denne beslutningen ble leieavtalen mellom Bergen kommune og Bergen havn er sagt opp i henhold til en forh\u00e5ndsdefinert tidsplan. Samtidig Notat fra Dokken Utvikling AS \u2013 Byutvikling av Dokken S\u00f8r og ivaretakelse av behov for havneareal i en mellomperiode 1 NOTAT er det etablert en tidsplan for endelig vedtak av omr\u00e5dereguleringen for Dokken S\u00f8r. Denne skal v\u00e6re ferdig f\u00f8r utgangen av 2027. Parallelt med dette p\u00e5g\u00e5r detaljregulering av deler av Dokken for \u00e5 tilrettelegge for etablering av nybygg for Havforskningsinstituttet og Fiskeridirektoratet, hvor ogs\u00e5 denne prosessen er planlagt innenfor samme tidsperiode som omr\u00e5dereguleringen. Det p\u00e5g\u00e5r forhandlinger med Statsbygg om salg av tomten til nybygget, med planlagt overtakelse av tomten 1. januar 2028. I forhold til Dokken Utvikling sin oppgave har det v\u00e6rt en forutsetning at Bergen havn skal flytte fra Dokken s\u00f8r. For \u00e5 ivareta den samfunnskritiske infrastrukturen skulle havnen etablere nye arealer og kaier i tr\u00e5d med havn og farvannsloven. Kystverket har varslet innsigelse mot planarbeidene som p\u00e5g\u00e5r for Dokken s\u00f8r relatert til dette. I tillegg har Bergen havn en utstrakt offshore, passasjer og cruisevirksomhet, som gir betydelige inntekter for havnen, og som Bergen havn derfor \u00f8nsker \u00e5 beholde. Innsigelsesvarselet fra Kystverket oppsummeres med : \u00abDersom det ikke i planprosessen kan dokumenteres at tilstrekkelige erstatningsareal foreligger, m\u00e5 Kystverket forutsette at hensynet til sj\u00f8transporten kan bli sv\u00e6rt negativt p\u00e5virket, og m\u00e5 ta dette i betraktning ved vurdering av innsigelse ved offentlig ettersyn av planen. Kystverket anbefaler at det utarbeides rekkef\u00f8lgekrav for \u00e5 ivareta havneaktiviteten, samt sikre at kravet til sikkerhet og framkommelighet for skipstrafikken og fritidsfl\u00e5ten til/fra havn ivaretas. Bergen som beredskapshavn m\u00e5 ivaretas.\u00bb Kystverket har henvist til dette innsigelsesvarslet n\u00e5r det gjelder Statsbyggs detaljreguleringsplan, slik at man m\u00e5 forutsette at tilsvarende gjelder her. 3. ENDELIG L\u00d8SNING FOR LOKALISERING AV BERGEN HAVNS AKTIVITETER ER IKKE AVKLART \u2022 Bontlabo/Skolten \u2022 \u00c5gotnes \u2022 Flesland Uavhengig av hvilken l\u00f8sning man havner p\u00e5 for havnens endelige plassering er det per v\u00e5ren 2025 klart at man ikke rekker \u00e5 etablere denne i tide for \u00e5 tilrettelegge for byutviklingen p\u00e5 Dokken S\u00f8r. Det er sv\u00e6rt viktig at havnen og dens eiere prioriterer \u00e5 finne en varig l\u00f8sning for havnen, slik at man f\u00e5r forutsigbarhet b\u00e5de for byutviklingen og havnedriften i Bergen.. Det minnes i denne sammenheng om at det iht vedtatt arealstrategi for Dokken er besluttet at ogs\u00e5 \u00f8vrige deler av Dokken \u2013 Jekteviken, p\u00e5 sikt skal fristilles for byutvikling. Utviklingen av Jekteviken er i arealstrategien for Dokken planlagt for perioden 2035 \u2013 2050. I arealstrategien, som ble vedtatt i bystyret i 2023 fremg\u00e5r det som en klar f\u00f8ring at havnedriften p\u00e5 Dokken gradvis skal avvikles og omr\u00e5det transformeres til en ny, b\u00e6rekraftig bydel i Bergen. Godshavnen var tenkt flyttet til \u00c5gotnes i nye \u00d8ygarden kommune, og Dokken vil i stedet utvikles til en bydel med boliger, n\u00e6ring, kultur og rekreasjonsomr\u00e5der, med allmenn tilgang til sj\u00f8fronten. Arealstrategien peker p\u00e5 at noen havnefunksjoner kan bli v\u00e6rende i en overgangsfase, men de m\u00e5 v\u00e6re forenelige med byliv. Videre forplikter kommunen seg til \u00e5 arbeide aktivt for \u00e5 flytte godshavnen raskest mulig, samtidig som havneomr\u00e5der som fortsatt brukes, skal effektiviseres og tilpasses byutviklingen. Notat fra Dokken Utvikling AS \u2013 Byutvikling av Dokken S\u00f8r og ivaretakelse av behov for havneareal i en mellomperiode 2 NOTAT Fra vedtatt arealstrategi for Dokken Notat fra Dokken Utvikling AS \u2013 Byutvikling av Dokken S\u00f8r og ivaretakelse av behov for havneareal i en mellomperiode 3 NOTAT 4. MELLOML\u00d8SNING P\u00c5 DOKKEN S\u00d8R OG JEKTEVIKTEN 4.1 Hvorfor kan ikke omr\u00e5det \u00abDokken S\u00f8r\u00bb fristilles fra havnedrift i l\u00f8pet av 2027 og i tr\u00e5d med forutsetningene? Opprinnelig planla Bergen havn \u00e5 flytte sin virksomhet delvis til Jektevikten for det som gjelder godstrafikk, kombinert med at det skulle reguleres og bygges en ny kai p\u00e5 Skolten/Bontlabo. Riksantikvaren har imidlertid varslet omr\u00e5defredning av Skolten/Bontlabo grunnet n\u00e6rheten til Bergenhus Festning. Dette medf\u00f8rer at selv om fortsatt havnedrift i omr\u00e5det ikke er utelukket, og heller ikke muligheten for \u00e5 bygge kai i en eller annen form, fremst\u00e5r det ikke lenger som realistisk at dette alternativet vil v\u00e6re klart i tide til fraflytting av Dokken S\u00f8r i l\u00f8pet av 2027. I tillegg skulle gods flyttes til \u00c5gotnes \u2013 men her er l\u00f8sningsforslaget p.t for kostbart til \u00e5 v\u00e6re realistisk, logistikkbransjen er tydelig p\u00e5 at mye gods vil flyttes over p\u00e5 vei pga avstand til sentrum, samt at man ikke kan flytte all virksomhet til \u00c5gotnes uansett pga evt rekkef\u00f8lgekrav og behov for beredskapshavn p\u00e5 fastland. Videre har tomtekj\u00f8p p\u00e5 Flesland m\u00f8tt stor politisk motstand, slik at heller ikke Flesland synes \u00e5 v\u00e6re et alternativ p\u00e5 kort sikt for relokalisering av deler av havnedriften. Per v\u00e5ren 2025 er det alts\u00e5 slik at Bergen kommune har vedtatt byutvikling av Dokken S\u00f8r fra og med 2028 og at havnen skal fraflytte omr\u00e5det i l\u00f8pet av 2027. Men det finnes ingen steder som er omforente/realiserbare i tid og kostnad innenfor samme tidsperiode. Finansiering er for \u00f8vrig heller ikke avklart. 4.2 Mulig melloml\u00f8sning med etablering av \u00abHavnelagerpiren\u00bb For i st\u00f8rst mulig grad kunne oppfylle b\u00e5de \u00f8nsket om byutvikling av Dokken S\u00f8r, men ivareta kravet om at havnevirksomheten skal opprettholde sin drift, har Bergen Havn og Dokken Utvikling sammen sett p\u00e5 mulige melloml\u00f8sninger inntil en mer permanent l\u00f8sning kommer p\u00e5 plass. Melloml\u00f8sningen er i to faser. 4.2.1 Fase 1 - Etablering av \u00abHavnelagerpiren\u00bb kombinert med utfylling i Jektevikten Havnelagerpiren etableres som en flytende kai (lekter). Denne forankres i eksisterende kai ved Havnelageret og i sj\u00f8bunn, i tillegg fylles sj\u00f8arealet ved ro-ro rampen i Jekteviken ut opp til eksisterende landniv\u00e5. Dette vil fungere som bakareal for havnedrift og gi tilkomst til Havnelageret b\u00e5de i byggeperioden for HiFdir og i driftsfasen frem til 2035. Vedtatt \u00abPuteplan\u00bb er regulert for utfylling opp til kote -13. Utfylling av Jekteviken kan hensyntas i Omr\u00e5deplanen Dokken s\u00f8r, men arbeidet m\u00e5 sannsynligvis p\u00e5begynnes f\u00f8r vedtatt plan. Det m\u00e5 derfor s\u00f8kes om en egen byggesak med dispensasjon fra plankravet. Den flytende kaien vil ogs\u00e5 bli tatt med i omr\u00e5deplanen som et midlertidig tiltak. Utfyllingen av Jekteviken er i tr\u00e5d med anbefalinger i KU utredningene for Omr\u00e5deplanen Dokken s\u00f8r, og kan derfor tilbakef\u00f8res med mindre justeringer, til byutvikling n\u00e5r havnen fraflytter omr\u00e5det. Arbeidet med fase 1 har to delprosjekt. 1. Igangsetting av utfylling i Jekteviken etter godkjent s\u00f8knad. Denne trenger dispensasjon fra plankravet (m\u00e5 igangsettes f\u00f8r vedtatt omr\u00e5deplan). 2. Oppstart og gjennomf\u00f8ring realisering av en flytende lekter p\u00e5 Dokken tverrende (Havnelagerpiren) Notat fra Dokken Utvikling AS \u2013 Byutvikling av Dokken S\u00f8r og ivaretakelse av behov for havneareal i en mellomperiode 4 NOTAT 4.2.2 Fase 2 - Flytting fra Havnelagerpiren til Jekteviken tverrende Fase 2 best\u00e5r av to komponenter p\u00e5 Jekteviken tverrende. Utfylling i sj\u00f8 opp til eksisterende kainiv\u00e5 med faste kaier. Dette arealet kan senere brukes til byutvikling n\u00e5r havnen flytter til permanent plassering. Den flytende kaien p\u00e5 Havnelagerpiren flyttes til ny utfylt kaifront p\u00e5 Jekteviken tverrende. Arbeidet med fase 2 har fire delprosjekt. 1. Igangsetting av utfyllingen i sj\u00f8 opp til kode -13, og iht vedtatt reguleringsplan \u00abPuteplanen\u00bb. 2. Reguleringsplan for utfylling opp til kot\u00e9 3 / eksisterende kainiv\u00e5. Planen m\u00e5 ogs\u00e5 ivareta plassering av den flytende kaien. 3. Igangsetting av utfylling og bygging av kai opp til kote 3 / eksisterende kainiv\u00e5 4. Flytting og forankring av den flytende kaien (lekteren). Notat fra Dokken Utvikling AS \u2013 Byutvikling av Dokken S\u00f8r og ivaretakelse av behov for havneareal i en mellomperiode 5 NOTAT 4.3 Behov for koordinering mot Havforskingsinstituttet/Fiskeridirektoratet og Statsbygg N\u00e5r den flytende Havnelagerpiren etableres oppn\u00e5r man en kailengde som totalt sett kan ta imot de store cruiseskipene som kommer til Bergen havn. Disse har en lengde p\u00e5 opp til 350 meter. Dette medf\u00f8rer imidlertid at kaien foran nybygget for Havforskingsinstituttet og Fiskeridirektoratet blir cruisekai. Dette har konsekvenser b\u00e5de i byggeperioden for nybygget, samt de tre f\u00f8rste \u00e5rene av driftsperioden. Ihht dette har det v\u00e6rt avholdt flere m\u00f8ter med Statsbygg, Havforskingsinstituttet og Fiskeridirektoratet. 4.3.1. Kombinasjonen bygging av Nybygget for HI/FDIR og cruiseanl\u00f8p. Statsbygg har vurdert muligheten for \u00e5 kombinere anleggsfasen for Nybygget til Havforskningsinstituttet og Fiskeridirektoratet (HI/FDIR) med fortsatt havnedrift og cruiseanl\u00f8p p\u00e5 kaifronten utenfor tomten. Det fremkommer av brev datert 11. april 2025 at dette kan la seg gj\u00f8re innenfor visse rammer og forutsetninger. Statsbygg stiller krav om et riggareal med byggeplassgjerder, rigg, kranplass og sikker adkomst til tomten. De \u00e5pner for at det kan avsettes et areal p\u00e5 6 meter fra kaikant til byggegjerde, men dette m\u00e5 kunne justeres ved behov for \u00e5 ivareta byggeaktivitet. Det er videre presisert at byggekran kan trekkes tilbake for \u00e5 unng\u00e5 konflikt med cruiseb\u00e5ter, men dette krever god koordinering. Statsbygg forutsetter at Bergen kommune og Dokken Utvikling: \u2022 fjerner alle bygg, fundamenter og infrastruktur p\u00e5 tomten f\u00f8r 1. januar 2028, Notat fra Dokken Utvikling AS \u2013 Byutvikling av Dokken S\u00f8r og ivaretakelse av behov for havneareal i en mellomperiode 6 NOTAT \u2022 bygger og bekoster sikker passasje for cruisegjester og annen havneaktivitet, \u2022 etablerer teknisk infrastruktur og kj\u00f8reveier til tomten, \u2022 samt s\u00f8rger for riggomr\u00e5de, str\u00f8m, vann, avl\u00f8p og IKT til byggeplassen. Eventuelle forsinkelser eller merkostnader grunnet manglende tilrettelegging fra kommunens side, eller konflikt mellom cruiseanl\u00f8p og byggeaktivitet, er if\u00f8lge Statsbyggs brev noe som m\u00e5 dekkes av Bergen kommune/Dokken Utvikling/Bergen Havn. Eksempelvis kan sprengningsarbeid, p\u00e6ling eller st\u00f8yende arbeider m\u00e5tte stoppes under cruiseanl\u00f8p, og dette kan p\u00e5virke fremdriften. Det er fortsatt behov for avklaringer om ansvarsforhold og evt \u00f8konomiske konsekvenser. Det er per n\u00e5 ogs\u00e5 uklart om tilgangen til Havnelagerets rampe i 3. etasje vil kunne opprettholdes under byggeperioden. Det m\u00e5 ogs\u00e5 bemerkes at Statsbyggs forutsetninger i brev av 11. april 2025 synes \u00e5 g\u00e5 lenger enn det Statsbygg og Bergen kommune har lagt opp til i p\u00e5g\u00e5ende kontraktsforhandling i salgsavtale for HI/FDIR- tomten. 4.3.2 Kombinasjonen av drift av Nybygget for HI/FDIR med havforskingsskip m.v og cruiseanl\u00f8p Det er god dialog mellom Dokken Utvikling og Havforskningsinstituttet (HI) om muligheten for sambruk av kaiomr\u00e5det i en mellomperiode etter at bygget tas i bruk (ansl\u00e5tt til 2033) og frem til midlertidig havnedrift Notat fra Dokken Utvikling AS \u2013 Byutvikling av Dokken S\u00f8r og ivaretakelse av behov for havneareal i en mellomperiode 7 NOTAT avsluttes (senest 2035). HI har v\u00e6rt l\u00f8sningsorientert, men er tydelige p\u00e5 at en slik sambruksl\u00f8sning m\u00e5 v\u00e6re midlertidig og ha en endelig sluttdato. HI uttrykker forst\u00e5else for behovet for koordinering med cruiseanl\u00f8p og er innstilt p\u00e5 \u00e5 legge sine fart\u00f8y lenger inn p\u00e5 kaien i mellomperioden, forutsatt at dette kan l\u00f8ses praktisk og med sikkerhet ivaretatt. De har aldri hatt eksklusiv rett til kaiene i Bergen, men har v\u00e6rt vant til en \u00abf\u00f8rsterett\u00bb til kai, og gir tydelig uttrykk for at de \u00f8nsker en slik prioritet tilbake n\u00e5r midlertidig havnedrift opph\u00f8rer. Statsbygg presiserer i sitt brev at kaiomr\u00e5dene rundt tomten (inkludert ca. 150 meter s\u00f8rover mot Puddefjordsbroen) skal v\u00e6re tilgjengelig for HI/FDIR fra senest 2036, og at alle tekniske installasjoner og adkomster m\u00e5 v\u00e6re etablert i god tid f\u00f8r dette. Koordinering av bruk i mellomperioden m\u00e5 skje mellom HI/FDIR og Bergen Havn, og det er Bergen kommune/Dokken Utvikling som har ansvar for \u00e5 sikre veier, gangpassasjer og logistikk. Hvilke tekniske installasjoner og adkomster Statsbygg faktisk sikter til er p.t ikke avklart, da det ikke har v\u00e6rt videre dialog i p\u00e5skeuken og en god del av forutsetningene Statsbygg n\u00e5 kommer med er nye. Dialogen gjenopptas med Statsbygg over p\u00e5ske. Dialog med Statsbygg og brukerne av bygget p\u00e5g\u00e5r, og det jobbes for \u00e5 sikre n\u00f8dvendige avklaringer om logistikk, drift og sambruk i overgangsperioden. 4.4 Byutviklingsmessige konsekvenser av melloml\u00f8sningen Byutviklingen av Dokken S\u00f8r vil skje over mange \u00e5r. Slik sett er det \u00e5 ha noe havnedrift p\u00e5 omr\u00e5det i en mellomperiode forenlig med byutviklingen. Men for Dokken Utvikling er det viktig at den midlertidige havnedriften ikke hindrer byutviklingen av omr\u00e5det (med unntak av Havnelageret, som med en melloml\u00f8sning f\u00e5r en sannsynlig utsatt transformasjon til byutviklingsform\u00e5l). Her er det s\u00e6rlig tidsperspektivet som kan v\u00e6re utfordrende. Det er grovt sett tre omr\u00e5der som Bergen havn \u00f8nsker \u00e5 benytte til havnedrift i en mellomperiode; Havnelagerpiren med kaier for cruisetrafikk ved Havnelageret og HI/FDIR, \u00f8vrige kaier p\u00e5 Dokken S\u00f8r og lagring av stykkgods p\u00e5 land p\u00e5 Frieleneskaien. Disse kommenteres i punktene under her. 4.4.1 Cruiseskip ved Havnelageret og HI/FDIR, lekterforlengelse kaien, samt bruk av bakareal. Bygging av Hi/Fdir tar ca fire \u00e5r, og er tenkt startet 1.1.2028. Dette betyr at byggeprosjektet og cruiseh\u00e5ndteringen skal skje side om side de fire \u00e5rene byggingen foreg\u00e5r, samt eventuelt ogs\u00e5 i inntil 3 \u00e5r i en driftsfase for Hi/Fdir. Disse forholdene er videre omtalt i pkt. 4.3 \u2013 men med god koordinering og fleksibilitet fra b\u00e5de Bergen havn og Statsbygg /Hi/Fdir ser det ut til at dette vil kunne fungere. Havnelageret vil s\u00e5 lenge cruiseskipene ligger utenfor, og det p\u00e5g\u00e5r bygging av nybygget p\u00e5 ca 40 000 m2 p\u00e5 nabotomten v\u00e6re sv\u00e6rt vanskelig \u00e5 utvikle parallelt. Det er pt for tidlig \u00e5 si hvor store konsekvenser dette har for utviklingen av bygget, men det er en relativt stor risiko for at bygget ikke kan transformeres til endelig bruk f\u00f8r tidligst Hi/Fdir-bygget er ferdigstilt. Dokken Utvikling er usikre p\u00e5 om det er markedsmessig fornuftig \u00e5 f.eks legge ut bygget i for salg /salg av boliger etc f\u00f8r det er endelig avklart n\u00e5r de store cruiseskipene fraflytter Dokken S\u00f8r. 4.4.2 Bruk av \u00f8vrige kaier p\u00e5 Dokken S\u00f8r til bruk for supplyskip med ISPS-sikring. Det at hele kailengden p\u00e5 Dokken vest 4 og Frieleneskaien skal benyttes til supplyskip bak ISPS-gjerder er ikke heldig i kommunikasjonen rundt Dokken S\u00f8r, - som et byutviklingsomr\u00e5de. Dokken Utvikling kunne i utgangspunktet tenkt seg \u00e5 gj\u00f8re deler av Dokken S\u00f8r tilgjengelig for allmennheten s\u00e5 snart som mulig, dvs. fra 2028, og da er tilgangen til sj\u00f8en viktig. Det hadde v\u00e6rt \u00f8nskelig for Dokken Utvikling at havnen ikke benyttet hele denne kailengden til supplyskip, slik at man ogs\u00e5 fikk plass til byutviklingsform\u00e5l ned mot Notat fra Dokken Utvikling AS \u2013 Byutvikling av Dokken S\u00f8r og ivaretakelse av behov for havneareal i en mellomperiode 8 NOTAT sj\u00f8en. N\u00e5r hele kailengden er stengt med gjerder er det lite som vitner om Dokken som et byutviklingsomr\u00e5de de neste 10 \u00e5rene. Dokken Utvikling har ogs\u00e5 planlagt at M\u00f8hlenpriskaien skal kunne utvikles med boliger fra 2028. Dersom omr\u00e5det blir regulert til dette tidspunktet, og man regner en byggetid p\u00e5 2 \u00e5r, betyr det at Dokken vil ha beboere ved M\u00f8hlenpriskaien fra ca 2030. B\u00e5de for \u00e5 f\u00e5 solgt boligene, og for \u00e5 gi disse en trygg ferdsel langs Dokken og etter hvert bort til Hi/Fdirs ferdige bygg og videre mot byen, vil det i \u00f8kende grad bli problematisk med skipene som ligger til kai her. Kombinasjonen av g\u00e5ende langs kaien og supplyskip er fra havnen ogs\u00e5 oppgitt \u00e5 v\u00e6re utfordrende. Det kan derfor v\u00e6re at det b\u00e5de byutviklingsmessig og sikkerhetsmessig b\u00f8r planlegges for at supplyskipene m\u00e5 bort fra disse kaiene fra det tidspunktet det har flyttet beboere inn p\u00e5 Dokken. 4.4.3 Lagring/oppstilling av trailere, chassis etc ved Frieleneskaien. Det \u00e5 benytte landareal p\u00e5 Dokken til lagring/oppstilling av trailere, chassis etc vil kunne begrense mulighetene for byutviklingstiltak som f.eks midlertidig bruk / omr\u00e5demodning, samt gj\u00f8re det markedsmessig vanskeligere \u00e5 selge inn Dokken som et byutviklingsomr\u00e5de. Lagringsarealet er tenkt lagt p\u00e5 Frieleneskaien og ved Puddefjordsbroen \u2013 som er det stedet p\u00e5 Dokken der det er aller vanskeligste \u00e5 f\u00e5 til \u00e5 fremst\u00e5 som et trygt oppholdssted. Det er n\u00f8dvendig med tiltak i dette omr\u00e5det for \u00e5 \u00f8ke attraktiviteten i omr\u00e5det s\u00e6rlig for g\u00e5ende /syklende og for at barn/unge skal ha en trygg ferdsel. Det \u00e5 ha et avstengt havneareal inntil dette vil ikke styrke en slik plan. Fra et byutviklingsperspektiv er det \u00f8nskelig at lagringsarealet fraflyttes s\u00e5 snart det er praktisk mulig for havnene \u00e5 lagre stykkgodset et annet sted. 4.5 Bergen havns vurdering av havnemessige konsekvenser av melloml\u00f8sningen Bergen Havn er forelagt notatet her, og har gitt vurderingene som siteres i pkt 4.5. I dag g\u00e5r alle godsfart\u00f8y inn til Dokken, mens offshore, cruise og andre fart\u00f8y legges lenger ut i Jekteviken. Fra 2028 vil dette bildet bli endret slik at kaiene p\u00e5 Dokken og Frieleneset (Dokken s\u00f8r) blir tilrettelagt for fart\u00f8y som skal ligge i ro med lite aktivitet ved kai (typisk offshore fart\u00f8y). Bergen Havn beregner at de aller fleste cruiseskip som i dag legges ved kai i Jekteviken, vil kunne legges til kai ved Havnelageret dersom kaier etableres som tiltenkt i Fase 1 nevnt ovenfor. Jekteviken vil bli den nye cargo kaien med hektisk aktivitet og daglige anl\u00f8p av rene godsskip (ro-ro og container), samt Fjordline p\u00e5 Jekteviken tverrende. 4.5.1 Cruiseskip ved Havnelageret og HI/FDIR, lekterforlengelse kaien, samt bruk av bakareal. De cruisepassasjerer som skal inn til sentrum skal g\u00e5! Derfor m\u00e5 det legges til rette for sikker ferdsel for disse g\u00e5ende fra cruiseskipet og ut av ISPS omr\u00e5det. Dette har Bergen Havn et system p\u00e5 i dag i Jekteviken, og dette vil bli videref\u00f8rt til nytt kaiavsnitt. Mange av passasjerene skal imidlertid ut p\u00e5 tur til attraksjoner utenfor sentrum, og det er derfor behov for et bussoppstillingsareal og logistikkareal i tilknytning til skipet. Dette vil vi kunne f\u00e5 tegnet inn slik Fase 1 er Notat fra Dokken Utvikling AS \u2013 Byutvikling av Dokken S\u00f8r og ivaretakelse av behov for havneareal i en mellomperiode 9 NOTAT tiltenkt. Vi \u00f8nsker ogs\u00e5 \u00e5 f\u00e5 til at Hurtigb\u00e5ter som skal ta med passasjerer ut p\u00e5 sj\u00f8en, kan legge til ved den nye lekteren. Bergen Havn vil m\u00e5tte flytte h\u00f8yspent tilkobling for landstr\u00f8m fra Jekteviken til Havnelageret. Denne kostnaden m\u00e5 utredes og deretter diskuteres hvordan denne ekstra kostnaden skal dekkes inn. 4.5.2 Bruk av \u00f8vrige kaier p\u00e5 Dokken S\u00f8r til bruk for supplyskip med ISPS-sikring. Kaifrontene p\u00e5 Dokken er i f\u00f8rste rekke tiltenkt supplyskip (offshore) og skipene til HI/FIDIR. I samarbeid med Kystverket m\u00e5 ISPS sikring diskuteres. Ogs\u00e5 her m\u00e5 landstr\u00f8manlegg flyttes. Hvordan dette skal gjennomf\u00f8res og finansieres er en viktig diskusjon, samt at str\u00f8mmen her kan v\u00e6re nyttig for Dokken Utvikling. Omr\u00e5det har liten str\u00f8mforsyning i dag. 4.5.3 Lagring av stykkgods ved Frieleneskaien. Omr\u00e5det er tiltenkt plassering av utstyr og ikke lagring av stykkgods. 4.6 Tidsbegrensning. B\u00e5de fra Havforskingsinstituttet, Fiskeridirektoratet og Dokken Utviklings side er det sv\u00e6rt viktig at mellomperioden med cruiseanl\u00f8p p\u00e5 Dokken S\u00f8r blir s\u00e5 kort som mulig. Det er enighet mellom Dokken Utvikling og Bergen Havn om at melloml\u00f8sningen kan vare inntil 2035. Dette betinger nye tilgjengelige erstatningsarealer og finansiering for havnen. Men for byutviklingen er en kombinasjon av byutvikling og tung havnedrift de neste 10 \u00e5rene p\u00e5 Dokken s\u00f8r uheldig, jfr det som er skrevet under pkt 4.4. Fra Dokken Utviklings side er vi ogs\u00e5 bekymret for at det ikke skal tas beslutninger for havnens endelige plassering, slik at de midlertidige l\u00f8sningene \u2013 s\u00e6rlig for Dokken S\u00f8r, men ogs\u00e5 Jektevikten, blir den varige l\u00f8sningen i uoverskuelig fremtid. Det er derfor for Dokken Utvikling et premiss for en avtale om midlertidig cruise- og havnedrift p\u00e5 Dokken, at Bergen havn og Bergen kommune som majoritetseier i Bergen havn, finner en endelig l\u00f8sning b\u00e5de p\u00e5 plassering og finansieringssp\u00f8rsm\u00e5lene som en \u00e5rrekke har versert mellom partene. Dette er ogs\u00e5 et krav etter Havne og farvannsloven. I tillegg er det sv\u00e6rt viktig at Bergen kommune prioriterer utfyllingen i Jekteviken i hht puteplanen, slik at flyttingen fra Dokken S\u00f8r til Jektevikten er mulig. Det er ogs\u00e5 viktig \u00e5 avklare hvordan puten skal legges uten \u00e5 p\u00e5virke skipsaktiviteten i havnen. Dersom utfyllingen her starter i 2025 kan denne v\u00e6re klar til 2031, og det antas at havnedriften da kan flytte til Jekteviken i 2031-2032 i stedet for 2035- noe som vil v\u00e6re en stor fordel for Hi/Fdir, utvikling av Havnelageret, muligheter for bygging av skole p\u00e5 Dokken, samt det \u00e5 gi fremtidige utviklere av- og beboere p\u00e5 M\u00f8hlenpriskaien et bedre utviklingsomr\u00e5de \u00e5 flytte inn i. Notat fra Dokken Utvikling AS \u2013 Byutvikling av Dokken S\u00f8r og ivaretakelse av behov for havneareal i en mellomperiode 10 NOTAT 4.7 Faseplaner Dokken s\u00f8r skal utvikles etappevis, der f\u00f8rste prosjekt blir Hi/Fdir med planlagt byggestart januar 2028. Skulle et eventuelt Verdenshavsenteret bli etablert, vil de v\u00e6re interessert i \u00e5 ha det i tilknytning til sj\u00f8vannsledningen til Hi/Fdir. Dokken Utvikling har m\u00e5l om oppstart av boliger p\u00e5 M\u00f8hlenpriskaien i tidlig fase. I de p\u00e5f\u00f8lgende fasene er det viktig at skolen etableres p\u00e5 Dokken og at utbygges parallelt nordover fra M\u00f8hlenpriskaien og s\u00f8rover fra Hi/Fdir med en blanding av boligkvartal, n\u00e6ring, park, barnehage, parkeringshub og logistikkterminal. Dette er en forel\u00f8pig plan for etappevis utvikling p\u00e5 Dokken. Endelige faser vil kunne variere fra dette. Notat fra Dokken Utvikling AS \u2013 Byutvikling av Dokken S\u00f8r og ivaretakelse av behov for havneareal i en mellomperiode 11 NOTAT 4.8 Kostnader og finansiering av tiltakene. Havneflyttingen vil p\u00e5g\u00e5 gjennom flere delprosjekter som trenger finansiering og m\u00e5 ansvarsbelegges : 1. Utfylling av Jekteviken (s\u00f8knad og gjennomf\u00f8ring). Prosjektet er ikke kostnadsberegnet. 2. Flytende lekter som forlengelse av Havnelagerpiren. Prosjektet er ikke kostandberegnet, men b\u00f8r plasseres hos BH. 3. Utfylling av puteplanen til kote -13. Prosjektet er ikke endelig kostnadsberegnet. 4. Reguleringsplan for utvidelse av piren Jekteviken tverrende. Reguleringsplanen b\u00f8r gjennomf\u00f8res av PBE. PBE vil ha behov for 1 ekstra ressurs i 2-3 \u00e5r, i tillegg til finansiering av konsulenthonorar med et budsjett p\u00e5 ca 3 mill. 5. Utfylling og bygging av kai Jekteviken tverrende. Prosjektet er ikke kostnadsberegnet. 6. Flytting av flytende lekter fra Havnelagerpiren til Jekteviken tverrende. Ansvar og kostnader BH. Dokken Utvikling AS Jan Erik Rossow (Apr 23, 2025 22:30 GMT+2) Eva Hagen, Jan Erik Rossow styreleder daglig leder Notat fra Dokken Utvikling AS \u2013 Byutvikling av Dokken S\u00f8r og ivaretakelse av behov for havneareal i en mellomperiode 12 250422 NOTAT byutvikling av Dokken S\u00f8r og ivaretakelse av behov for havneareal for Bergen Havn Final Audit Report 2025-04-24 Created: 2025-04-23 By: Jan Erik Rossow (janerik@dokken.no) Status: Signed Transaction ID: CBJCHBCAABAAd-APYyZeFIa-w2QhWXwITBreFVpcRKBM \"250422 NOTAT byutvikling av Dokken S\u00f8r og ivaretakelse av b ehov for havneareal for Bergen Havn\" History Document created by Jan Erik Rossow (janerik@dokken.no) 2025-04-23 - 8:29:47 PM GMT Document emailed to Eva Hagen (evha@raederbing.no) for signature 2025-04-23 - 8:29:55 PM GMT Document emailed to Jan Erik Rossow (janerik@dokken.no) for signature 2025-04-23 - 8:29:56 PM GMT Email viewed by Jan Erik Rossow (janerik@dokken.no) 2025-04-23 - 8:30:16 PM GMT Document e-signed by Jan Erik Rossow (janerik@dokken.no) Signature Date: 2025-04-23 - 8:30:48 PM GMT - Time Source: server Email viewed by Eva Hagen (evha@raederbing.no) 2025-04-24 - 5:41:49 AM GMT Document e-signed by Eva Hagen (evha@raederbing.no) Signature Date: 2025-04-24 - 5:42:30 AM GMT - Time Source: server Agreement completed. 2025-04-24 - 5:42:30 AM GMT "
}