{
  "dokument_id": "99b77b70-0e60-5be8-b34f-fd6170fa2e2d",
  "doc_type": "case_attachment",
  "kommune": 4601,
  "tittel": "Reguleringsbestemmelser",
  "url": "https://bergen.kommune.no/politikere-utvalg/api/fil/bk360/11583229/Reguleringsbestemmelser",
  "tekst": " Reguleringsplan, detaljregulering for: jf. plan- og bygningsloven (pbl) kap. 12 Ytrebygda, gnr. 120 bnr. 59. mfl. Vestre Storheilia Nasjonal arealplan-ID 4601_ 70270000. Saksnummer PLAN-2020/7976, 2022/20656 Vedtatt av bystyret Siste revisjonsdato bestemmelser 27.08.2024 Det bekreftes at bestemmelsene er i samsvar med bystyrets vedtak. ______________________________ avdelingsleder REGULERINGSBESTEMMELSER (pbl \u00a7 12-7) 1. Planens hensikt Hensikten med planen er fortetting i et omr\u00e5de med omkringliggende allerede utbygd omr\u00e5de, i tr\u00e5d med bestemmelser for byfortettingssone i KPA2018. En eksisterende enebolig planlegges revet og det skal tilrettelegges for blokkbebyggelse. To eksisterende eneboliger inng\u00e5r i planomr\u00e5det. Boliger og uteoppholdsarealer skal etableres skjermet for st\u00f8y fra veg og med gode solforhold. Tilkomst til felles parkeringskjeller er planlagt fra Folldalsheia via Steinsvikvegen. For utfyllende opplysninger vises det til planbeskrivelsen. Side 1 av 10 Reguleringsbestemmelser Arealplan-ID 4601_71160000 2. Fellesbestemmelser for hele planomr\u00e5det Funksjons- og kvalitetskrav (\u00a7 12-7 nr. 4) 2.1. Universell utforming 2.1.1. Prinsipp om universell utforming skal legges til grunn for all planlegging og gjennomf\u00f8ring av nye tiltak iht. TEK17. Bygninger og byrom skal utformes p\u00e5 en slik m\u00e5te at flest mulig kan bruke disse p\u00e5 en likeverdig m\u00e5te. Det skal tilrettelegges for en oversiktlig, trafikksikker og lett orienterbar fremkommelighet for g\u00e5ende. 2.1.2. 10% av parkeringsplassene i parkeringsanlegget skal forbeholdes mennesker med nedsatt funksjonsevne. 2.1.3. Alle innganger skal ha trinnfri og likeverdig tilkomst. 2.2. Estetisk utforming 2.2.1. Utbyggingen skal f\u00f8lge vedtatt arkitekturstrategi for Bergen kommune, Arkitektur+, sine retningslinjer for estetikk og arkitektur. 2.2.2. Bygg skal utformes med h\u00f8y arkitektonisk kvalitet og benytte materialer av god kvalitet. Det skal redegj\u00f8res for bygningers plassering og utforming, slik at det kan oppn\u00e5s god funksjonell og arkitektonisk helhetsvirkning i forhold til eksisterende omgivelser. 2.2.3. En skal i st\u00f8rst mulig grad unng\u00e5 reflekterende materialer. Farger p\u00e5 bygg skal harmonere med omkringliggende omgivelser iht. \u00abeksempel materialbruk\u00bb, datert 07.06.2024. 2.2.4. Murer skal gis en tiltalende utforming. For murer mot naboer skal det legges s\u00e6rlig vekt p\u00e5 god utforming og kvalitet. Murer i forbindelse med trapp kan v\u00e6re 3.0 meter (+ rekkverk), mens murer mot terreng b\u00f8r ikke v\u00e6re h\u00f8yere enn 1,5 meter f\u00f8r avtrapping. 2.2.5. Felt som grenser til Folldalsheia og som p\u00e5 plankart har angitt maks m\u00f8neh\u00f8yde (BB1, BB2, BB4, BB6, BB7), skal utformes med asymmetrisk saltak hvor vinkel mot Folldalsheia skal v\u00e6re 60- 65\u00b0, og vinkel mot indre g\u00e5rdsrom skal v\u00e6re 10-15\u00b0. Takflaten mot Folldalsheia kan inneholde takvinduer og inntrukne altaner. 2.2.6. Felt som ligger tilbaketrukket fra Folldalsheia og som p\u00e5 plankart har angitt maks m\u00f8neh\u00f8yde (BB8, BB9 og BB10), skal utformes med saltak hvor takvinkel skal v\u00e6re 15-25\u00b0. 2.2.7. Alle m\u00f8neh\u00f8yder i planforslaget skal ha m\u00f8neretning nord-vest til s\u00f8r-\u00f8st, langs Folldalsheia o_V2. 2.3. Terrengbehandling og vegetasjon 2.3.1. Tr\u00e6r i randsoner til byggegroper skal i st\u00f8rst mulig grad bevares. 2.4. VA-rammeplan og overvannsh\u00e5ndtering 2.4.1. VA-rammeplan datert 01.03.2023 angir rammene for utbygging av vann- og avl\u00f8psnett. 2.4.2. Prinsipp for overvannsl\u00f8sninger vist p\u00e5 side 13-15 i VA-rammeplan datert 01.03.2023 er bindende. Side 2 av 10 Reguleringsbestemmelser Arealplan-ID 4601_71160000 2.5. Milj\u00f8kvalitet (\u00a7 12-7 nr. 3) 2.5.1. St\u00f8y 2.5.1.a. Milj\u00f8verndepartementets retningslinjer for behandling av st\u00f8y i arealplanleggingen, T-1442, skal legges til grunn for tiltak innenfor planomr\u00e5det. Ved s\u00f8knad om igangsettingstillatelse skal det dokumenteres at st\u00f8yforholdene er ivaretatt. 2.5.2. Anleggsarbeid 2.5.2.a. Hovedentrepren\u00f8r er ansvarlig for \u00e5 utarbeide, kontrollere og forevise fagetaten tiltaksplan for \u00e5 avb\u00f8te n\u00e6romr\u00e5det mot st\u00f8y og forurensning. 2.5.3. Milj\u00f8oppf\u00f8lgingsplan (MOP) F\u00f8r oppstart av anleggsarbeidene skal det utarbeides en Milj\u00f8oppf\u00f8lgingsplan (MOP) i.h.t. Norsk Standard. Planen skal inneholde en risikovurdering av relevante aktiviteter i forhold til gjeldende milj\u00f8krav, og skal angi hensiktsmessige, risikoreduserende tiltak. F\u00f8lgende temaer skal inng\u00e5 i Milj\u00f8oppf\u00f8lgingsplanen (listen er ikke utt\u00f8mmende): a) H\u00e5ndtering av fremmede, skadelige plantearter b) Massetransport og deponering (iht. Bergen kommunes plan for deponering av masser). c) Materialvalg og avfallsh\u00e5ndtering d) Belysning/lysforurensning, st\u00f8y, st\u00f8v og vibrasjoner e) Forsvarlig masseh\u00e5ndtering f) Trafikksikkerhet for alle trafikantgrupper og sikring av skoleveg h) S\u00e5rbar flora og fauna Milj\u00f8oppf\u00f8lgingsplan skal f\u00f8lge s\u00f8knad om igangsetting. 2.6. Samfunnssikkerhet (\u00a7 12-7 nr. 1, 2, 4) 2.6.1. Skredfarevurdering av byggetomt datert 11.08.2022 eller tilsvarende oppdatert vurdering skal f\u00f8lge s\u00f8knad om igangsettingstillatelse. Vurderingen skal foretas av foretak med geologisk kompetanse. Eventuelle krav til sikring skal gjennomf\u00f8res. 2.7. Krav om unders\u00f8kelser f\u00f8r/ved gjennomf\u00f8ring av planen (\u00a7 12-7 nr. 12) 2.7.1. F\u00f8r graving i veggrunn skal det foretas kabelp\u00e5visning med varsel til BKK. 2.7.2. Ved innsending av s\u00f8knad om tillatelse til tiltak iht. pbl \u00a7 20\u20101 skal det sendes inn en rassikringsplan. Denne skal v\u00e6re utarbeidet av foretak med geologisk/geoteknisk kompetanse. Planen skal vise omfang og metodevalg for rassikring f\u00f8r oppstart av byggearbeid, samt en sikringsplan for beboere og ferdsel i omr\u00e5det som er ber\u00f8rt. 2.8. Byggegrenser (\u00a7 12-7 nr. 2) 2.8.1.a. Byggegrense er lagt i form\u00e5lsgrensen der ikke annet fremkommer av plankartet eller bestemmelser. 2.8.1.b. Balkonger som ikke er underbygget og takutstikk tillates \u00e5 krage ut inntil 1 meter over byggegrense. 2.8.1.c. Det kan tillates etablert parkeringskjeller (i omr\u00e5dene BB1-BB8). 2.8.1.d. Ramper og trapper, gangareal, murer og andre mindre tiltak tillates etablert utenfor byggegrensen. 2.9. Bygg som skal rives 2.9.1. Bygg som er forutsatt revet er vist i plankartet som bebyggelse som forutsettes fjernet (bygningsnummer: 139562461). Side 3 av 10 Reguleringsbestemmelser Arealplan-ID 4601_71160000 3. Bestemmelser til arealform\u00e5l 3.1. Bebyggelse og anlegg (\u00a7 12-5 nr. 1) 3.1.1. Fellesbestemmelser for bebyggelse og anlegg (BB1-BB10, BF1-BF2, f_RA, EA og f_AUT1- f_AUT2) (\u00a7 12-5 nr. 1) 3.1.1.a. Mindre justeringer mellom areal regulert til samferdselsanlegg og tilst\u00f8tende arealform\u00e5l kan tillates, og skal v\u00e6re begrunnet i vanskelige grunnforhold, ustabilt og vanskelig fjell, behov for sikring, behov for endrede fyllinger og skr\u00e5ningsutslag. Justeringer gjennomf\u00f8res etter avtale med grunneier og skal dokumenteres. 3.1.1.b. Mindre justeringer av trapper og garasjeanlegg under bakken, tillates utenfor byggegrensen, men innenfor planavgrensningen. 3.1.1.c. Illustrasjonsplanen er retningsgivende for plassering av gr\u00f8nnstruktur. M\u00f8ne- og gesimsh\u00f8yder 3.1.1.d. Plankartet angir m\u00f8neh\u00f8yde og gesimsh\u00f8yde for \u00e5 ivareta variasjon i taksprang og uteareal p\u00e5 tak i omr\u00e5dene BB1-BB10. Ved saltak representerer dette m\u00f8neh\u00f8yde, ved flate tak representerer dette \u00f8verste gesimsh\u00f8yde. 3.1.1.e. Det tillates n\u00f8dvendig rekkverk (i samsvar med teknisk forskrift) p\u00e5 tak, n\u00e5r takareal ogs\u00e5 benyttes som uteoppholdsareal. Rekkverk tillates med h\u00f8yde over angitt byggeh\u00f8yde i plankartet. Grad av utnytting 3.1.1.f. Maksimal tillatt utnyttelsesgrad (%BRA) for felt BB1-BB8 er 320%. Utnyttelsesgrad regnes samlet for felt BB1-BB8. 3.1.1.g. Maksimal tillatt utnyttelsesgrad (%BRA) for felt BB9-BB10 er 150%. Utnyttelsesgrad regnes samlet for felt BB9-BB10. 3.1.1.h. Areal- og kvalitetskrav til uteoppholdsareal g\u00e5r foran maksimalt tillatte grad av utnytting (BRA m2). Uteoppholdsareal 3.1.1.i. Det skal opparbeides minimum 40 m2 uteoppholdsareal pr boenhet. Maks 50% kan plasseres p\u00e5 tak/altan. Minimum 50% skal utformes som fellesareal for omr\u00e5dene BB1-BB8 og BB9-BB10. Areal som kreves lagt p\u00e5 bakkeplan skal ligge p\u00e5 naturterreng, eller som opparbeidet dekke med god terrengkontakt, dimensjonert for \u00e5 kunne t\u00e5le et permanent vegetasjonsdekke jf. KPA2018 \u00a7 14.2f. 3.1.1.j. Minst 50% av boenhetene skal ha privat uteoppholdsareal jf. KPA2018 \u00a7 14.3.3. 3.1.1.k. Ved utforming skal det legges vekt p\u00e5 \u00e5 skape et variert og bredt tilbud for alle aldersgrupper, barn, ungdom, voksne og eldre. Deler av uteoppholdsarealet skal utformes som sm\u00e5barnslekeplass. Utformingen av uteoppholdsareal skal ha h\u00f8y kvalitet i formgiving og materialbruk. Felles uteoppholdsareal skal m\u00f8bleres p\u00e5 en slik m\u00e5te at det motiverer til bruk og opphold, og det skal legges vekt p\u00e5 variasjon i dekket og gr\u00f8nne innslag. 3.1.1.l. Illustrasjonsplan er retningsgivende for plassering av utearealer. Parkering for bil og sykkel 3.1.1.m. Det er tillatt \u00e5 etablere minimum 0,6 parkeringsplasser og maksimalt 0,8 bilparkeringsplasser per 100 m2 bolig. All parkering skal l\u00f8ses i felles parkeringskjeller under BB1-BB8. Parkeringsanlegget skal v\u00e6re felles for BB1-BB10. 3.1.1.n. Minimum 10 % av parkeringsplassene skal reserveres og dimensjoneres for forflytningshemmede. Disse plassene skal ha bredde p\u00e5 minimum 4,5 og lengde p\u00e5 minimum 6 meter, og skal ligge i n\u00e6rheten av inngangsparti. Det skal legges til rette for mulighet for lading av el-bil ved alle bilparkeringsplassene. Side 4 av 10 Reguleringsbestemmelser Arealplan-ID 4601_71160000 3.1.1.o. Det skal etableres minimum 2,5 sykkelparkeringsplasser per 100 m2 lett tilgjengelig innend\u00f8rs n\u00e6r hovedadkomst i BB5 og/eller i felles parkeringskjeller. I tilknytning til sykkelparkeringen skal det sikres mulighet for sykkelvogner/lastesykler og tilrettelegges for lading. Dokumentasjonskrav og s\u00e6rskilt underlag til byggesaksbehandlingen (\u00a7 12-7 nr. 12) 3.1.1.p. Sammen med s\u00f8knad om tillatelse til tiltak skal det vedlegges en utomhusplan, som bl.a. skal vise hvordan bestemmelsenes krav er tenkt oppfylt. Utomhusplanen skal leveres i m\u00e5lestokk 1:200 for alle offentlige og fellesareal. Dersom planomr\u00e5det utvikles i flere byggetrinn, skal planen vise b\u00e5de midlertidig og endelig opparbeidelse av utomhusarealene. Planen skal vise: \u2022 Forholdet til nabobygg \u2022 Omriss av alle planlagte bygg og snittlinjer \u2022 H\u00f8yde p\u00e5 eksisterende og planlagt terreng \u2022 Materialbruk p\u00e5 uteomhusarealene med utforming og opparbeiding av terreng, og hvordan h\u00f8ydeforskjeller tas opp ved terrengtilpasning \u2022 Uteoppholdsarealer, inkl. balkonger/altaner, takterrasser/takhager, med lekeapparater og sitteplasser \u2022 Inngangssoner og adkomst til boligene \u2022 St\u00f8yskjerming \u2022 Skj\u00e6ringer, fyllinger, murer og gjerder \u2022 M\u00f8blering og belysning p\u00e5 uteomr\u00e5der \u2022 Gang- og trappeforbindelser til, gjennom og internt i utbyggingsomr\u00e5det \u2022 Tr\u00e6r og vegetasjon \u2022 Tiltakets energil\u00f8sninger \u2022 Ev. nettstasjon \u2022 Atkomst til bil- og sykkelparkering \u2022 Omr\u00e5der med tilstrekkelig vekstdekke \u2022 At planens solkrav oppfylles \u2022 Renovasjonsl\u00f8sning \u2022 Oppstillingsplass for utrykningskj\u00f8ret\u00f8y 3.1.2. Ved s\u00f8knad om rammetillatelse for felt BB1-BB10 skal dokumentasjon jf. pkt. 2.5.3 og 3.1.1.p sendes inn. 3.1.3. Ved s\u00f8knad om rammetillatelse for arbeid p\u00e5 kommunalt vegareal skal dokumentasjonskrav jf. pkt. 2.5.3 og 3.2.1.b v\u00e6re oppfylt. 3.1.4. Boligbebyggelse \u2013 frittliggende sm\u00e5husbebyggelse (felt BF1 og BF2) 3.1.4.a. Felt BF1 og BF2 er eksisterende boligeiendommer. 3.1.4.b. Maksimal tillatt utnyttelsesgrad for BF1 og BF2 framg\u00e5r av plankartet. 3.1.5. Boligbebyggelse \u2013 blokkbebyggelse (felt BB1 \u2013 BB10) 3.1.5.a. Boenhetene skal etableres som leiligheter i blokkbebyggelse. 3.1.5.b. Nye boenheter skal ikke v\u00e6re mindre enn 35 m2 BRA + bodareal. 3.1.5.c. Maksimalt 20 % av boenhetene kan ha bruksareal under 50 m2. 3.1.5.d. Minimum 20% av boenhetene skal ha bruksareal over 80 m2. 3.1.5.e. Minimum 10% av boenhetene skal ha minst 80 m2 bruksareal og direkte tilgang til uteareal p\u00e5 bakken. 3.1.5.f. Innenfor felt BB1-BB8 \u00e5pnes det for takvindu og inntrukken altan i skr\u00e5 flate (asymmetriske saltak). Side 5 av 10 Reguleringsbestemmelser Arealplan-ID 4601_71160000 3.1.5.g. Innenfor felt BB1-BB10 kan det etableres uteoppholdsareal p\u00e5 terreng, tak og balkonger/altaner. 3.1.5.h. Innenfor felt BB2 og BB5 kan det etableres frittst\u00e5ende heishus med flatt tak. Maks gesimsh\u00f8yde for heishuset skal ikke overstige maks angitt m\u00f8neh\u00f8yde i plankart. 3.1.5.i. Innenfor felt BB1-BB8 kan det etableres gjesteleilighet, verksted og andre fellesfunksjoner. 3.1.5.j. Nytt bygg i BB7 skal tilrettelegges med universell adkomst til renovasjonsomr\u00e5de f_RA. 3.1.5.k. Det tillates terrengbehandling og beplantning mellom BB6-BB7 og o_KV1 s\u00f8r for renovasjonsomr\u00e5det f_RA, iht. illustrasjonsplan. 3.1.5.l. Felt BB1-BB8 skal bygges ut samtidig. 3.1.5.m. Innenfor BB1 og BB10 kan det etableres interne gangveger, ramper og trapper, leke- og uteoppholdsareal, og n\u00f8dvendige murer jf. 2.2.4. 3.1.5.n. Innenfor felt BB1-BB8 skal det etableres felles parkeringskjeller for bil og sykkelparkering n\u00e6r utganger. 3.1.5.o. Boligene i felt BB1-BB10 skal ha parkering i parkeringskjeller innenfor BB1-BB8 med kj\u00f8rbar adkomst via Folldalsheia, o_V2 og f_V4. 3.1.5.p. Alle boliger skal ha god adkomst til parkeringsanlegget via heis-/trappehus med tilkomst fra felles uteoppholdsarealer. 3.1.5.q. Det tillates etablering av bilheis i parkeringskjeller. 3.1.5.r. Fasadenes helhetsuttrykk skal utformes slik at det ikke blir et monotont fasadeuttrykk. Variasjon skal sikres med fasadesprang, og variasjon i fasaders farger og materialbruk. 3.1.5.s. Innenfor felt BB4 og BB5 skal det opparbeides hovedinngang til gang- og trappeforbindelse fra Folldalsheia til Vestre Storheilia. Det tillates transparent takoverbygg fra bygg over inngangspartiet foran BB4 og BB5. Takoverbygget tillates \u00e5 krage ut over byggegrense. Inngangsparti kan inng\u00e5 i beregning av uteoppholdsareal (MUA). 3.1.5.t. Alle tiltak skal gis en god materialbruk og en utforming med god arkitektonisk kvalitet iht. 2.2.1. 3.1.5.u. P\u00e5 uteoppholdsareal m\u00e5 det sikres tilstrekkelig jorddybde for beplantning (minimum 40 cm). For \u00e5 sikre etablering av tr\u00e6r skal det v\u00e6re variasjon i jorddybde, med minimum 80 cm p\u00e5 deler av utearealene. 3.1.5.v. Illustrasjonsplanen er retningsgivende for plassering av vegetasjon og gr\u00f8nnstruktur. 3.1.6. Energianlegg (felt EA) 3.1.6.a. Felt EA er omr\u00e5de for eksisterende trafo innenfor planomr\u00e5det. 3.1.7. Renovasjonsanlegg (felt f_RA) 3.1.7.a. Innenfor felt f_RA skal det etableres felles renovasjonsl\u00f8sning for boligene i felt BB1-10 i henhold til renovasjonsteknisk plan og illustrasjonsplan. 3.1.7.b. Terrengskj\u00e6ring ved renovasjonspunkt skal kles med klatreplanter. 3.1.7.c. Det skal benyttes l\u00f8sning med nedgravde bunnt\u00f8mte containere. 3.1.7.d. Nedkast p\u00e5 bakken, dekke og m\u00f8blering skal passe inn det \u00f8vrige uteanlegget og gis en tiltalende utforming. 3.1.8. Annet uteoppholdsareal (felt f_AUT1 og f_AUT2) 3.1.8.a. Felt f_AUT1 er gr\u00f8ntareal mellom BB1 og eksisterende enebolig i BF2. Det tillates etablering av murer for gangstier til boligene og mot veg f_V3. 3.1.8.b. Felt f_AUT2 skal opparbeides med trapp for snarveg og forbindelse i/og gjennom omr\u00e5dene BB1-BB10. Omr\u00e5det kan tilrettelegges med m\u00f8bleringen for m\u00f8te og opphold. Side 6 av 10 Reguleringsbestemmelser Arealplan-ID 4601_71160000 3.1.9. Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) 3.1.9.a. F\u00f8lgende arealer skal v\u00e6re felles for angitte eiendommer: \u2022 f_AUT1, f_AUT2 og f_RA er felles for boligene i BB1-BB10. 3.2. Samferdselsanlegg og teknisk infrastruktur (\u00a7 12-5 nr. 2) 3.2.1. Fellesbestemmelser for samferdselsanlegg og teknisk infrastruktur (felt o_V1, o_V2, f_V3, f_V4, V5, f_V6, o_FO1-o_FO3, o_GS, f_GG, o_AVT1-o_AVT3, o_AVG1-o_AVG6, o_SK) 3.2.1.a. Arealer for samferdselsanlegg og teknisk infrastruktur skal opparbeides i samsvar med bredde og kurvatur vist p\u00e5 plankartet og etter godkjente tekniske planer. Det tillates sm\u00e5 justeringer p\u00e5 inntil 1 m for form\u00e5lsgrenser, avkj\u00f8rselspiler og frisiktsoner langs Folldalsheia o_KV1 og o_V2 i teknisk plan for veg. Ev. justeringer utover dette krever godkjenning av rette vegmyndighet. Dokumentasjonskrav (\u00a7 12-7 nr. 12) 3.2.1.b. F\u00f8r det kan gis igangsettelsestillatelse for arbeid p\u00e5 kommunalt vegareal skal: \u2022 Aktuell vegmyndighet ha tilsendt og godkjent tekniske vegplaner av det offentlige vegomr\u00e5det med avkj\u00f8rsler. \u2022 Det utarbeides en trafikksikkerhetsplan for bygge- og anleggsfase for veganlegget. Det skal legges spesielt vekt p\u00e5 hensynet til skoleveger til S\u00f8r\u00e5sh\u00f8gda skole. 3.2.2. Veg (felt o_V1, o_V2, f_V3, f_V5, V5, f_V6) 3.2.2.a. Vestre Storheilia o_V1 er eksisterende veg. 3.2.2.b. Eksisterende avkj\u00f8rsler til tilgrensende boligeiendommer er vist med avkj\u00f8rselspiler. 3.2.2.c. Folldalsheia o_V2 er regulert med linjef\u00f8ring som i dag. Vendehammer skal opparbeides som vist i plankartet og med fast dekke. 3.2.2.d. Felt f_V3 er adkomstveg til eksisterende enebolig BF2. Vegen skal ferdigstilles med fast dekke. f_V3 skal ogs\u00e5 fungere som gangforbindelse. 3.2.2.e. f_V4 er innkj\u00f8ring til P-kjeller under BB1-BB8. 3.2.2.f. V5 er eksisterende privat adkomst til boligeiendom gnr/bnr. 120/20. 3.2.2.g. f_V6 er regulert med linjef\u00f8ring og eierform som i eksisterende situasjon. 3.2.3. Kj\u00f8reveg o_KV (felt o_KV1 og o_KV2) 3.2.3.a. Kj\u00f8reveg o_KV1 er del av Folldalsheia som skal opparbeides i samsvar med plankart og teknisk plan. 3.2.3.b. Kj\u00f8reveg o_KV2 er del av Steinsvikvegen som opprettholdes som den er i dag. 3.2.4. Fortau (felt o_FO1-o_FO2) 3.2.4.a. Felt o_FO1-o_FO4 er eksisterende offentlig fortau langs o_KV1 og o_KV2. 3.2.5. Gang-/ sykkelveg (felt, o_GS) 3.2.5.a. felt o_GS skal opparbeides som sykkelveg som vist i plankartet og med fast dekke og en bredde p\u00e5 3 meter ekskl. skulder. Teknisk vegtegning er retningsgivende for linjef\u00f8ring p\u00e5 gang- og sykkelvegen. Side 7 av 10 Reguleringsbestemmelser Arealplan-ID 4601_71160000 3.2.6. Gangveg (felt, f_GG) 3.2.6.a. Felt f_GG er ny felles gangveg mellom avkj\u00f8rsel til felles parkeringskjeller og hovedatkomst til boligomr\u00e5de innenfor felt BB4 og BB5. 3.2.6.b. Gangveg skal opparbeides med fast dekke i en bredde p\u00e5 minimum 1,5 meter som vist i plankart. 3.2.7. Kombinert form\u00e5l for samferdselsanlegg (felt o_SK) 3.2.7.a. Felt o_SK er kombinert form\u00e5l for offentlig kj\u00f8reveg og fortau ved eksisterende avkj\u00f8rsel o_V5. 3.2.8. Annen veggrunn \u2013 tekniske anlegg o_AVT1-3 3.2.8.a. Felt o_AVT 1 \u2013 o_AVT3 er omr\u00e5der mellom fortau og kj\u00f8reveg i kryss mellom Steinsvikvegen og Folldalsheia. Omr\u00e5dene skal opparbeides med gatestein og v\u00e6re et skille mellom kj\u00f8reveg og fortau. 3.2.9. Annen veggrunn \u2013 gr\u00f8ntareal (felt o_AVG1 \u2013 o_AVG6). 3.2.9.a. Felt o_AVG1-o_AVG6 er n\u00f8dvendig sideareal til veg. 3.2.9.b. Felt o_AVG1-o_AVG4 skal opparbeides med tr\u00e6r og beplantning. 3.2.9.c. Innenfor felt o_AVG5 kan det etableres mur mot f_AUT1, BB1 og o_V2. 3.2.10. Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) 3.2.10.a. F\u00f8lgende arealer skal v\u00e6re offentlige: o_V1, o_V2, o_KV1, o_KV2, o_FO1-o_FO3, o_GS, o_AVG1-o_AVG6, o_AVT1-o_AVT3 og o_SK. 3.2.10.b. F\u00f8lgende arealer skal v\u00e6re felles for angitte eiendommer: \u2022 Felt f_V3 er kombinert atkomstveg for bil til eiendom gnr. 120 bnr. 55 og felles gangforbindelse for BB1-BB10. \u2022 Felt f_V4 er felles for BB1-BB10. \u2022 Felt V5 er adkomst til eiendom 120/20 m.fl. \u2022 Felt f_V6 videref\u00f8res med felles eierform som i dagens situasjon. 3.3. Gr\u00f8nnstruktur (\u00a7 12-5 nr. 3) 3.3.1. Naturomr\u00e5de (felt f_GN1 og f_GN3) 3.3.1.a. Innenfor felt f_GN1 og f_GN3 skal eksisterende vegetasjon ivaretas. Omr\u00e5dene kan tilrettelegges for ferdsel og opphold med enkle tiltak. 3.3.1.b. Innenfor felt f_GN2 skal eksisterende vegetasjon ivaretas. 3.3.2. Park (felt o_PA) 3.3.2.a. Felt o_PA skal opparbeides som parkomr\u00e5de i samsvar med illustrasjonsplan 02.07.2024. Omr\u00e5det skal v\u00e6re en n\u00e6rpark for m\u00f8te og opphold. 3.3.3. Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) 3.3.3.a. F\u00f8lgende omr\u00e5der skal v\u00e6re offentlige: o_PA 3.3.3.b. F\u00f8lgende arealer skal v\u00e6re felles for angitte eiendommer: \u2022 Felt f_GN1 og f_GN3 er felles for BB1-BB10. Side 8 av 10 Reguleringsbestemmelser Arealplan-ID 4601_71160000 \u2022 Felt f_GN2 er felles for eigedommar gnr 120 bnr 177-196, 214-220, 222-246, 249-263 og 281. 4. Hensynssoner (\u00a7\u00a7 12-6, 12-7 og 11-8) 4.1. Sikringssone frisikt (sone H140) 4.1.1. I frisiktsone H140 skal det til enhver tid v\u00e6re fri sikt 0,5 m over tilst\u00f8tende veiers plan. Bygg, anlegg eller vegetasjon som kan hindre sikten er ikke tillatt. 4.1.2. Frisiktsoner i felt BB1 og BB2 kan ha utkragede bygningsmasse, n\u00e5r det er sikret frisikt i h\u00f8yde 2 meter over tilst\u00f8tende veg sitt plan. 4.2. Sikringssoner (H190) 4.2.1. H190 er sikringssone for tunneltrase til bybanen samsvarende med reguleringsplan for bybanen R\u00e5dal-Flesland: 61170000. 4.3. Faresone ras- og skredfare (H310) 4.3.1. Skredfaren innenfor faresonen har st\u00f8rre \u00e5rlig sannsynlighet enn 1/5000. Innenfor faresonen er det forbud mot tiltak i sikkerhetsklasse S3 f\u00f8r det er gjennomf\u00f8rt sikringstiltak slik at tilstrekkelig sikkerhet blir n\u00e5dd. Tilstrekkelig sikkerhet skal dokumenteres av fagkyndige. 5. Bestemmelsesomr\u00e5der 5.1. Bestemmelsesomr\u00e5de #1 5.1.1. Innenfor bestemmelsesomr\u00e5de #1 tillates det etablering av heishus med flatt tak. Maks gesimsh\u00f8yde p\u00e5 heishus (GH k+92,5) fremg\u00e5r av plankartet og overstiger angitt gesimsh\u00f8yde i felt BB5 (GH k+88,5). 5.2. Bestemmelsesomr\u00e5de #2 5.2.1. Innenfor bestemmelsesomr\u00e5de #2 skal det etableres trappeforbindelse og gr\u00f8nnstruktur (iht. illustrasjonsplan) mellom og innenfor bygningsniv\u00e5ene BB1-BB8 og BB9-BB10. Avstand mellom bygninger hvor trappeforbindelsen etableres skal ha en minimumsbredde p\u00e5 8 meter i \u00f8vre del (BB9-BB10), og minimumsbredde 10 meter i nedre del (BB1-BB8). 5.3. Bestemmelsesomr\u00e5de #3 5.3.1. Bestemmelsesomr\u00e5det #3 gjelder omr\u00e5det innenfor felt f_GN1 som grenser til f_RA. Her tillates det terrengtilpasning mot renovasjonsomr\u00e5de, samt klatrende beplantning for \u00e5 begrense den visuelle effekten av skj\u00e6ringen ved renovasjonsomr\u00e5det. 6. Rekkef\u00f8lgebestemmelser (\u00a7 12-7 nr. 10) 6.1. F\u00f8r rammetillatelse (felt BB1-BB10) 6.1.1. Dersom planomr\u00e5det skal utvikles i flere trinn, skal felt BB1-BB8 bygges ut samlet. Side 9 av 10 Reguleringsbestemmelser Arealplan-ID 4601_71160000 6.2. F\u00f8r igangsettingstillatelse (felt BB1-BB10) 6.2.1. Geolog og (sikrings)entrepren\u00f8r skal involveres for \u00e5 prosjektere/anvise mulige sikringstiltak, vurdere stabiliteten av berget ved etablering av nye skj\u00e6ringer og eventuelle ustabile blokker i terrenget, samt vurdere behovet for permanent sikring. 6.3. F\u00f8r bebyggelse tas i bruk (felt BB1-BB10) 6.3.1. F\u00f8r det kan gis bebyggelse kan tas i bruk i felt BB1-BB10 skal: \u2022 Felles parkering med heistilkomst skal v\u00e6re opparbeidet. \u2022 Godkjent teknisk sluttdokumentasjon for private VA-anlegg. \u2022 Trappe- og gangtilkomster fra Folldalsheia til boligenes hovedinnganger skal v\u00e6re etablert og opparbeidet. Gangforbindelse og gr\u00f8nnstruktur (iht. illustrasjonsplan) mellom Folldalsheia og Vestre Storheilia skal v\u00e6re opparbeidet. \u2022 Felles uteoppholdsarealer med universell tilkomst skal v\u00e6re ferdig opparbeidet f\u00f8r nye boliger tas i bruk. Dette inkluderer tilrettelegging av arealer for opphold og lek. \u2022 St\u00f8ytiltak skal v\u00e6re utf\u00f8rt. \u2022 Veg (o_V2, f_V3, f_V4) og kj\u00f8reveg (o_KV1), gang og sykkelveg (o_GS), fortau (o_FO1, o_FO2, o_FO3) og gangveg (f_GG) skal v\u00e6re opparbeidet, der disse ikke videref\u00f8res fra eksisterende situasjon. \u2022 Park (o_PA) skal v\u00e6re opparbeidet iht. illustrasjonsplan (07.08.2024). \u2022 Eventuelle sikringstiltak etter vurdering av nye skj\u00e6ringer skal v\u00e6re dokumentert gjennomf\u00f8rt. Dokumenter som gis juridisk virkning gjennom henvisning i bestemmelsene Illustrasjonsplan, datert 07.08.2024 St\u00f8yrapport, datert 15.03.2024 Eksempel materialbruk, datert 07.06.2024 VA-rammeplan, datert 01.03.2023 Side 10 av 10 Reguleringsbestemmelser Arealplan-ID 4601_71160000 "
}