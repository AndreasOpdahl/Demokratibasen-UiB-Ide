{
  "dokument_id": "1e4db32d-4c9a-5876-b645-177ad653cf35",
  "doc_type": "case_presentation",
  "kommune": 5536,
  "tittel": "123/8 - S\u00f8knad om dispensasjon fra LNFR form\u00e5let i arealplan 2017 - 2029 - oppf\u00f8ring av trehytte(Hoveddokument, 159KB)",
  "url": "https://innsyn.lyngen.kommune.no/wfdocument.aspx?journalpostid=2013050355&dokid=99873&versjon=7&variant=A&",
  "tekst": " Lyngen kommune Arkiv: JournalpostID: 24/5640 Saksbehandler: Beathe Ditlefsen Dato: 06.05.2024 Saksframlegg Saksnr. Utvalg M\u00f8tedato PS Formannskapet 123/8 - S\u00f8knad om dispensasjon fra LNFR frm\u00e5let i arealplan 2017 - 2029 - oppf\u00f8ring i trehytte Henvisning til lovverk Plan- og bygningsloven Kommuneplanens arealdel 2017 - 2029 Saksopplysninger Generelle opplysninger om saken Tiltak: Trehytte Byggested: Gnr 123 bnr 8 p\u00e5 Ullsfjordveien 1127 Tiltakshaver: Frihaugen As, kontaktperson Trond Petter Robertsen Ansvarlig s\u00f8ker: Frihaugen As Det s\u00f8kes dispensasjon fra arealform\u00e5let i kommuneplanens arealdel 2027 - 2029 til oppf\u00f8ring av trehytte,et bygg som ikke er beregnet for overnatting, i omr\u00e5de avsatt til LNFR form\u00e5l (landbruk-, natur- og friluftform\u00e5l samt reindrift) p\u00e5 eiendommen gnr 123 bnr 8 p\u00e5 Ullsfjordveien 1127. Trehytta har en st\u00f8rrelse p\u00e5 3 x 5 meter BYA (bebygd areal), og vil bli plassert fysisk mellom tr\u00e6r med fundamentering mot trestammene. Denne \"svever\" litt over bakken, og derfor navnet trehytte. Hytta vil v\u00e6re et tilskudd i n\u00e6ringsvirksomheten til Frihaugen As, som driver med turisbasert n\u00e6ring. Tiltaket fremmer gr\u00f8nn og friluftsbasert turistn\u00e6ring. Det vil ikke bli etablert noen form for infrastruktur i tilknytning til hytta. Det benyttes allerede etablerte turstier for \u00e5 komme seg dit. Fig. Illustrasjon hentet fra s\u00f8knad Det drives med skogbruk i omr\u00e5det avsatt til LNFR form\u00e5l med hensynssone landbruk i gjeldende kommuneplan. Hytta vil ogs\u00e5 kunne benyttes i forbindelse med skogsdriften. S\u00f8ker fremhever at tiltaket vil v\u00e6re et godt eksempel for sameksistens mellom to n\u00e6ringer, turisme og landbruk. Plasseringen av oms\u00f8kte tiltak vises i kartutsnittet fra s\u00f8knaden nedenfor. Forhold til overordnet plan og \u00f8vrige vedtak Oms\u00f8kte tiltak ligger i omr\u00e5de som i kommuneplanens arealdel 2017 - 2029 er avsatt til LNFR form\u00e5l med hensyn landbruk, H510_7. I planbestemmelser og retningslinjer til arealplanen st\u00e5r det at at omr\u00e5der merket med H510 nr 1-10 er valgt ut som de viktigste omr\u00e5dende for landbruksn\u00e6ringen. I disse omr\u00e5dene skal det legges s\u00e6rlig stor vekt p\u00e5 \u00e5 ivareta landbrukets ressursgrunnlag og unng\u00e5 driftsmessige ulemper. S\u00f8knaden har v\u00e6rt p\u00e5 h\u00f8ring hos ber\u00f8rte sektormyndigheter, jfr pbl \u00a7 19-1, med 4 ukers h\u00f8ringsfrist. F\u00f8lgende har kommet med uttalelse innenfor frist, 30.04.2024: H\u00f8ringsinstans Merknader Brevdato Statsforvalteren i Troms De har ingen faglige merknader til s\u00f8knaden. 09.04.2024 Sametinget De har ingen merknader men minner om aktsomhets- 10.04.2024 og meldeplikten etter kulturminneloven. Skulle det under arbeidet komme frem spor etter eldre aktivitet i omr\u00e5det m\u00e5 arbeidet stanses og melding sendes Sametinget omg\u00e5ende, jf kulturminneloven \u00a7 8. Norges vassdrags- og Kommunen m\u00e5 gj\u00f8re en selvstendig vurdering om 19.04.2024 energidirektorat (NVE) tiltaket faller inn under sikkerhetsklasse F1, S1 og/eller tiltakskategori K0, jf TEK17 kap 7 med veiledning. NVE ser ikke at saken ber\u00f8rer deres ansvarsomr\u00e5de i noen st\u00f8rre grad og har derfor ingen merknader i saken. De viser for\u00f8vrig til deres generelle veiledning for mindre tiltak om det er behov for ytterligere veiledning. Troms Fylkeskommune De har sjekket tiltaket opp for kulturminner mot deres 30.04.2024 arkiver og kunnskap i omr\u00e5det. De kan ikke se at det er i konflikt med kjente, freda kulturminner. De viser likevel til tiltakshavers aktsomhets- og meldeplikt jf kulturminnelovens \u00a7 8 2.ledd. Vurdering og anbefaling: Det fremkommer ikke i s\u00f8knaden hvor de som kommer med bil eller annen transport skal parkere.Fylkeskommunen p\u00e5peker at det skal legges til rette for egnet parkering p\u00e5 egen eiendom, utenfor fylkeskommunal grunn, og ikke innenfor fylkesvegens bygegrenser. Ellers ingen \u00f8vrige merknader. S\u00f8knaden har v\u00e6rt hos jordbruksansvarlig for landbruksfaglig vurdering: Omr\u00e5det har lokalt h\u00f8y landbruksverdifordi det har v\u00e6rt h\u00f8y skogbruksaktivitet oppigjennom. Ut fra flyfoto kan en se at det er flere plantefelt med gran i ulik alder i omr\u00e5det. Videre er det ogs\u00e5 etablert skogsveier (traktor) p\u00e5 hver enkel eiendomsteig i omr\u00e5det utenfor Gamelva. Her anbefales det at en ser p\u00e5 alternativ plassering av tiltaket. Dette er et omr\u00e5de med mye etablert kulturskog og landbrukshensynet b\u00f8r v\u00e6re sterkt. Dette ble brakt videre til tiltakshaver som da kom med tilleggsopplsyninger til dispensasjonss\u00f8knaden hvor oms\u00f8kte plassering begrunnes. \u00d8konomiske konsekvenser Ikke vurdert Risiko- og sikkerhetsmessige konsekvenser I NVE atlas ser vi at det planlagte tiltaket plasseres i et omr\u00e5de som ligger over marin grense og dermed over aktsomhetsomr\u00e5de for kvikkleireskred. Det er ingen andre naturfarer i omr\u00e5det Milj\u00f8konsekvenser/ Folkehelse/friluftsliv Hytta skal benyttes som et tilbud til turister som leier rom p\u00e5 Gamtunet Lyngen. N\u00e6ringsvirksomheten g\u00e5r gjennom selskapet Frihaugen As. Dette vil v\u00e6re et turm\u00e5l til fots som er overkommelig, og om gir en fin opplevelse for utsikt, nordlys, grilling mv. Et slikt turm\u00e5l fremmer en gr\u00f8nn og friluftsbasert turistn\u00e6ring og som i tillegg kan benyttes ved skogsarbeid for grunneier. Vurdering av alternativer og konsekvenser Kommunen har en begrenset anledning til \u00e5 gi dispensasjon fra egen arealplan i lovverket, jf pbl \u00a7 19- 2. Som vilk\u00e5r for \u00e5 innvilge dispensasjon kan ikke hensynene man dispenserer fra bli vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene. Man skal ogs\u00e5 legge s\u00e6rlig vekt p\u00e5 dispensjonens konsekvenser for helse, milj\u00f8, jordvern, sikkerhet og tilgjengelighet. Det b\u00f8r ikke innvilges dispensasjon fra plan n\u00e5r en ber\u00f8rt statlig eller regional myndighet har uttalt seg negativt om dispensasjonss\u00f8knaden. LNFR form\u00e5let i kommuneplanens arealdel skal sikre landbrukets driftsgrunnlag, samt hensynet til natur/milj\u00f8 og friluftsliv samt reindrift. Med bakgrunn i landbruksfaglig vurdering ble tiltakshaver oppfordret til \u00e5 finne annen plassering av oms\u00f8kte tiltak lengere ned p\u00e5 eiendommen, i omr\u00e5de avsatt til fritids- og turistform\u00e5l. Basert p\u00e5 kjennskap til eiendommen mener tiltakshaver at en plassering lengere ned p\u00e5 eiendommen ikke vil v\u00e6re bedre for landbruket, men vil medf\u00f8re til en st\u00f8rre konflikt for skogsdriften. Der trehytta planlegges plassert er det best egnede stedet som turm\u00e5l, ogs\u00e5 i forhold til skogbruket. Omr\u00e5det har glissen skog, det har v\u00e6rt en del rotvelt pga vind og har mer verdi som utsiktspunkt enn skogsmark. Arealmessig er tiltaket meget begrenset (3x5m), og kan ikke regnes som en reduksjon av skogsgrunnlaget. Videre mener tiltakshaver at tiltaket er positivt for landbruket. Grunneier driver aktivt skogsarbeid gjennom tynning av granskog og uttak av ved p\u00e5 eiendommen. Trehytta, som er mer som en kioe, vil v\u00e6re et fint sted for kaffepausen ved skogsdrift. Dermed er tiltaket et bidrag til turismen men ogs\u00e5 et fint tilskudd til landbruket. Et godt eksempel p\u00e5 sameksistens av to n\u00e6ringer. Hensynet til skogbruket er ilagt vekt og er styrende for tiltaket. Tiltakshaver uttaler utfra kjennskap til eiendommen at tiltaket ikke vil medf\u00f8re til \u00f8deleggelser for skogsdriften i omr\u00e5det, men vil v\u00e6re et positivt innslag. Etter en totalvurdering finner vi at oms\u00f8kte plassering p\u00e5 eiendommen vurderes \u00e5 ikke tilsidesette hensynet til bestemmelsen det s\u00f8kes dispensasjon fra. Fordelene ved oms\u00f8kte er at dette er en gr\u00f8nn friluftsbasert turistn\u00e6ring, og kan ogs\u00e5 benyttes i forbindelse med skogsdrifta. Videre medf\u00f8rer det ikke til noen direkte terrenginngrep, ingen etablering av infrastruktur, atkomst er via allerede etablerte turstier. Ulempen vil v\u00e6re blant annet \u00f8kt ferdsel, og dermed \u00f8kt slitasje p\u00e5 naturen. Ser en dette opp mot at store deler av omr\u00e5det rundt er avsatt til turist og friluftsform\u00e5l s\u00e5 vil \u00f8kt slitasje uansett v\u00e6re en naturlig konsekvens som f\u00f8lge av \u00f8kende turisme. I en samlet vurdering finner r\u00e5dmanen at de to kumulative vilk\u00e5rene i pbl \u00a7 19-2 er oppfylt og dispensasjon kan gis. R\u00e5dmannen innstiller p\u00e5 at dispensasjon kan innvilges med vilk\u00e5r om at det skal legges til rette for egnet parkering p\u00e5 egen eiendom, utenfor fylkeskommunal grunn, og ikke innenfor fylkesvegens byggegrenser. Innstilling: I medhold av plan- og bygningsloven \u00a7 19-2 innvilges dispensasjon fra LNFR form\u00e5let i kommuneplanens arealdel 2017-2029 til oppf\u00f8ring av \"trehytte\". Det settes som vilk\u00e5r at det skal legges til rette for egnet parkering p\u00e5 egen eiendom, utenfor fylkeskommunal grunn, og ikke innenfor fylkesvegens byggegrenser. "
}