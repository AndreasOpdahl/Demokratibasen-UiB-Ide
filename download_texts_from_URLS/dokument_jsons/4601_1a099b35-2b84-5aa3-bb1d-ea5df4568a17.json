{
  "dokument_id": "1a099b35-2b84-5aa3-bb1d-ea5df4568a17",
  "doc_type": "case_attachment",
  "kommune": 4601,
  "tittel": "St\u00f8yrapport, datert 18.12.2021",
  "url": "https://bergen.kommune.no/politikere-utvalg/api/fil/bk360/11315687/Stoyrapport-datert-18-12-2021",
  "tekst": "RAPPORT \u00d8VRE S\u00c6TERDALEN G\u00c5RD ST\u00d8Y FRA VEGTRAFIKK Kunde: Bj\u00f8rndal Utbygging AS Prosjekt: \u00d8vre S\u00e6terdalen g\u00e5rd Prosjektnummer: 10220592 Dokumentnummer: RIAKU01 Rev.: 00 Sammendrag: Sweco Norge AS er engasjert av Bj\u00f8rndal Utbygging AS i forbindelse med utarbeidelse av planforslag for gnr. 122, bnr. 605 m.fl. ved Bj\u00f8rndalsbrotet i Bergen kommune. Planomr\u00e5det \u00f8nskes regulert til bolig, og foresl\u00e5tt situasjonsplan legger opp til 18 nye boliger og \u00e9n eksisterende innenfor planomr\u00e5det. Deler av planomr\u00e5det ligger i gul og r\u00f8d st\u00f8ysone fra vegtrafikk i gjeldende kommuneplan for Bergen (KP2018) og en st\u00f8yfaglig utredning er derfor p\u00e5krevd. F\u00f8lgende er beregnet og vurdert i henhold til st\u00f8ykrav i KPA2018 og TEK17: St\u00f8yniv\u00e5 p\u00e5 uteoppholdsareal: o Med st\u00f8yskjerm som foresl\u00e5tt i planen oppn\u00e5s tilfredsstillende st\u00f8yniv\u00e5 p\u00e5 felles uteareal mellom boligrekkene. o Private uteoppholdsareal p\u00e5 balkonger og takterrasser har tilfredsstillende st\u00f8yniv\u00e5 uten tiltak, med unntak av \u00e9n balkong, p\u00e5 nordligste bygg i rekke mot veg som m\u00e5 f\u00e5 tett rekkverk som beskrevet i rapport. St\u00f8yniv\u00e5 ved fasade og stille side: o Alle boliger har stille side mot vest, og flere av boligene har ogs\u00e5 stille side i \u00e9n eller flere etasjer mot nord, \u00f8st og s\u00f8r. For enheter hvor st\u00f8yniv\u00e5 er over grenseverdi ved \u00e9n eller flere fasader m\u00e5 planl\u00f8sning tilpasses slik at krav i KPA om antall rom mot stille side tilfredsstilles. o H\u00f8yeste st\u00f8yniv\u00e5 ved fasade er p\u00e5 grenseverdi Lden 65 dB, men det anbefales at man i reguleringsbestemmelsene \u00e5pner for inntil 1 dB overskridelse p\u00e5 krav for \u00e5 gj\u00f8re reguleringsplanen robust mot mindre endringer som kan skje i byggesak. Innend\u00f8rs st\u00f8yniv\u00e5: Kan tilfredsstilles ved enkle grep. Det m\u00e5 p\u00e5regnes krav til lydvinduer p\u00e5 st\u00f8yutsatte fasader. fase. Dersom eksisterende bolig skal renoveres for \u00e5 tilfredsstille krav i TEK til innend\u00f8rs st\u00f8yniv\u00e5 m\u00e5 denne utredes spesielt. St\u00f8y fra bygge- og anleggsarbeider: Det m\u00e5 utarbeides en prognose for st\u00f8y, og avb\u00f8tende tiltak m\u00e5 identifiseres. Naboer skal varsles om st\u00f8y fra byggevirksomheten. Rapporteringsstatus: \u2612 Endelig \u2610 Oversendelse for kommentar \u2610 Utkast Utarbeidet av: Sign.: Sigrid Meyer Digitalt signert 2021.12.08 08:25:28 Sigrid Meyer +01'00' Kontrollert av: Sign.: Marita S\u00f8rb\u00f8 Digitalt signert 2021.12.08 08:27:20 Marita S\u00f8rb\u00f8 +01'00' Prosjektleder: Prosjekteier: Anne Fadnes F\u00e6restrand Arne Nilsen Revisjonshistorikk: 01 08.12.2021 Oppdatert utomhusplan nomeye nosorb 00 10.12.2020 F\u00f8rste oversendelse. nomeye nosorb Rev. Dato Beskrivelse Utarbeidet av Kontrollert av Sweco Swec o N org e AS Si grid K a tha rina Mey e r Fantoftvegen 14P Organisasjonsnr. 967032271 R\u00e5dgiver Ak us tikk Hovedkontor: Oslo Brann, Akus tik k og Risik os tyring NO-5072 Bergen, Norge Telefon +47 55 27 50 00 Mobil +47 995 65 954 sigrid.meyer@s weco.no www.s wec o.no Innholdsfortegnelse 1 Bakgrunn ....................................................................................................................... 4 2 Situasjon ........................................................................................................................ 5 3 Oppsummering av st\u00f8ykrav i KPA ................................................................................. 7 4 Lydtekniske begreper .................................................................................................... 7 5 Resultater og vurderinger .............................................................................................. 8 5.1 St\u00f8yniv\u00e5 p\u00e5 uteoppholdsareal ....................................................................................................... 8 5.1.1 Utforming av st\u00f8yskjerm ............................................................................................................ 9 5.2 St\u00f8yniv\u00e5 ved fasade og stille side................................................................................................ 10 5.2.1 Merknad om h\u00f8yeste tillatte st\u00f8yniv\u00e5 ved fasade ..................................................................... 11 5.3 Innend\u00f8rs st\u00f8yniv\u00e5...................................................................................................................... 11 5.4 St\u00f8y fra bygge- og anleggsvirksomhet ......................................................................................... 11 6 Konklusjon ................................................................................................................... 12 7 Referanser ................................................................................................................... 13 Vedlegg A Krav og retningslinjer .................................................................................. 14 A.1 Bestemmelser og retningslinjer til kommuneplanens arealdel ...................................................... 14 A.2 Innend\u00f8rs st\u00f8yforhold ................................................................................................................. 15 A.3 St\u00f8yretningslinjen T-1442............................................................................................................ 15 A.3.1 Ny st\u00f8yf\u00f8lsom bebyggelse ...................................................................................................... 15 A.3.2 Bygge- og anleggsarbeid ......................................................................................................... 16 A.3.3 Merknad om gjeldende utgave av T-1442 ................................................................................ 16 Vedlegg B Beregningsmetode, forutsetninger og underlag .......................................... 17 B.1 Beregningsmetode ...................................................................................................................... 17 B.2 Forutsetninger ............................................................................................................................. 17 B.3 Underlag ..................................................................................................................................... 17 B.4 Trafikktall .................................................................................................................................... 17 B.4.1 Underlag, Bj\u00f8rgeveien ............................................................................................................. 17 B.4.2 Underlag Bj\u00f8rndalsbrotet ......................................................................................................... 19 Vedlegg C Tegningsunderlag ....................................................................................... 20 C.1 Situasjonsplan............................................................................................................................. 20 C.2 Snitt ............................................................................................................................................ 22 Forsidebilde: 3D-illustrasjon, Arkitektgruppen Cubus, 26.10.2020 RAPPORT SIDE 3 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx 1 Bakgrunn Sweco Norge AS er engasjert av Bj\u00f8rndal Utbygging AS i forbindelse med utarbeidelse av planforslag for tomt med gnr. 122, bnr. 605 m.fl. ved Bj\u00f8rndalsbrotet i Bergen kommune, se oversiktskart i Figur 1. Foresl\u00e5tt situasjonsplan legger opp til 18 nye boliger og \u00e9n eksisterende innenfor planomr\u00e5det. Deler av planomr\u00e5det ligger i gul og r\u00f8d st\u00f8ysone fra vegtrafikk i gjeldende kommuneplan for Bergen (KP2018) [1] og en st\u00f8yfaglig utredning er derfor p\u00e5krevd. Sweco er ikke kjent med at det finnes andre relevante st\u00f8ykilder i omr\u00e5det. Vedlegg A oppsummerer gjeldende akustiske krav og retningslinjer. Vedlegg B beskriver beregningsmetoden, forutsetninger og underlaget for rapporten. I Vedlegg C finnes utklipp av tegningsunderlaget benyttet for beregningene. N Planomr\u00e5det Bj\u00f8rndalsbrotet Bj\u00f8rgeveien Figur 1: Oversiktskart over omr\u00e5de. Aktuell tomt er markert med r\u00f8d ring. Kart hentet fra norgeskart.no. RAPPORT SIDE 4 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx 2 Situasjon Planomr\u00e5det foresl\u00e5s regulert til bolig, og foresl\u00e5tt situasjonsplan legger opp til 18 nye boliger i tillegg til \u00e9n eksisterende bolig innenfor planomr\u00e5det. Planomr\u00e5det er i dagens situasjon p\u00e5virket av vegtrafikkst\u00f8y, se Figur 2. St\u00f8ykonsulent har v\u00e6rt inne tidlig i prosjektet, og bygningsplassering og skjermer er i foresl\u00e5tt situasjonsplan tilpasset st\u00f8ysituasjonen. Utklipp av foresl\u00e5tt situasjonsplan, med markeringer av st\u00f8yskjermer og uteoppholdsarealer er vist i Figur 3. Omriss utomhusplan Bj\u00f8rgeveien Mindre eller lik 55 dB Bj\u00f8rndalsbrotet 56 - 60 dB 61 - 65 dB 66 - 70 dB Over 70 dB Figur 2: St\u00f8ysituasjon p\u00e5 planomr\u00e5det i dagens situasjon, med framskrevet trafikk. Beregnet st\u00f8yniv\u00e5 Lden i 1,5 meters h\u00f8yde over lokalt terreng. Reguleringsplangrense er tegnet inn med m\u00f8rk r\u00f8d linje. RAPPORT SIDE 5 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx N Private hager mot veg. Balkonger og takterrasser St\u00f8yskjermer som Eksisterende bolig sluse for gangvei Eksisterende bolig St\u00f8yskjerm Start/slutt st\u00f8yskjerm, delvis skjult av byggegrense Figur 3: Situasjonsplan datert 18.10.2021 (Arkitektgruppen Cubus), med markering av st\u00f8yskjermer, eksisterende bolig og plassering av takterrasser og balkonger p\u00e5 side av boliger som vender bort fra veg. Felles uteareal er p\u00e5 gatetun mellom boligrekkene og p\u00e5 vestre del av planomr\u00e5det. RAPPORT SIDE 6 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx 3 Oppsummering av st\u00f8ykrav i KPA I henhold til plankartet tilh\u00f8rende KPA2018 ligger tomten i Ytre fortettingssone. I gul st\u00f8ysone gjelder f\u00f8lgende st\u00f8ykrav fra KPA2018 ved etablering av ny bolig i Ytre fortettingssone: \uf0b7 Alle boenheter skal ha minst en fasade som vender mot stille side hvor Lden \u2264 55 dB. \uf0b7 Minimum halvparten av oppholdsrom og minst ett soverom skal ha minst ett vindu som kan \u00e5pnes mot stille side. \uf0b7 St\u00f8yniv\u00e5et ved fasade skal ikke overstige Lden 65 dB. \uf0b7 St\u00f8yniv\u00e5 p\u00e5 uteoppholdsareal skal ikke overstige Lden 55 dB. I KPA2018 settes det ogs\u00e5 krav til at st\u00f8y fra bygg- og anleggsvirksomhet skal vurderes mot grenseverdier i kap. 4 i T-1442 [2], og at det skal varsles og gjennomf\u00f8res avb\u00f8tende tiltak for arbeider hvor prognose viser overskridelse av grenseverdier. En utfyllende vurdering av lydkrav og bakgrunnen for disse er gjengitt i Vedlegg A. 4 Lydtekniske begreper Midlet lydniv\u00e5 Lp,A,24t \u2013 A-veid tidsmidlet lydtrykkniv\u00e5 for tidsperioden T (ofte et helt d\u00f8gn) Maksimalt lydniv\u00e5 Lp,AF,max \u2013 A-veid maksimalt lydtrykkniv\u00e5 m\u00e5lt med tidskonstant \u00abFast\u00bb Dag-kveld-natt lydniv\u00e5 Lden \u2013 A-veid tidsmidlet st\u00f8yniv\u00e5 hvor st\u00f8ybidragene i kveldsperioden (19-23) og nattperioden (23-07) er gitt tilleggsbidrag p\u00e5 henholdsvis 5 og 10 dB. Statistisk maksimalt lydniv\u00e5 L5AF er det A-veide lydtrykkniv\u00e5et m\u00e5lt med tidskonstant \u00abFast\u00bb som overskrides av 5 % av hendelsene i l\u00f8pet av en angitt periode, dvs. et statistisk maksimalniv\u00e5 i forhold til antall hendelser. Gul st\u00f8ysone \u2013 Omr\u00e5de hvor Lden ligger mellom 55 dB og 65 dB. Gul st\u00f8ysone er en vuderingssone, hvor bebyggelse med st\u00f8yf\u00f8lsomt bruksform\u00e5l, i henhold til T-1442, kan oppf\u00f8res dersom avb\u00f8tende tiltak gir tilfredsstillende st\u00f8yforhold. R\u00f8d st\u00f8ysone \u2013 Omr\u00e5de hvor Lden \u2265 65 dB. Omr\u00e5det n\u00e6rmest st\u00f8ykilden. Angir et omr\u00e5de som ikke er egnet til st\u00f8yf\u00f8lsomme bruksform\u00e5l, og etablering av ny bebyggelse med st\u00f8yf\u00f8lsomt bruksform\u00e5l skal unng\u00e5s. Stille side \u2013 Side av bygningen hvor nedre grense for gul st\u00f8ysone er tilfredsstilt, dvs. Lden \u2264 55 dB ved fasaden. Rw + Ctr: Lab.m\u00e5lt trafikkst\u00f8yreduksjonstall (dB). Oppgis til leverand\u00f8r (Luftlydisolasjon for fasadekonstruksjoner). RAPPORT SIDE 7 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx 5 Resultater og vurderinger Beskrivelse av beregningsmetode for utend\u00f8rs og innend\u00f8rs st\u00f8y, forutsetninger og underlag er gitt i Vedlegg B. Tegningsunderlaget er gitt i Vedlegg C. 5.1 St\u00f8yniv\u00e5 p\u00e5 uteoppholdsareal Beregnet st\u00f8yniv\u00e5 Lden p\u00e5 uteoppholdsareal p\u00e5 bakkeplan er vist i Figur 4. Som figuren viser, har alt areal p\u00e5 bakkeplan, beregnet 1,5 m over lokalt terreng, p\u00e5 omr\u00e5det mellom og vest for boligene tilfredsstillende st\u00f8yforhold hvor Lden \u2264 55 dB n\u00e5r st\u00f8yskjerm som vist med bl\u00e5 strek er etablert. Mindre eller lik 55 dB 56 - 60 dB 61 - 65 dB 66 - 70 dB Over 70 dB Figur 4: Beregnet st\u00f8yniv\u00e5 Lden i 1,5 meters h\u00f8yde over lokalt terreng. Planlagte bygg er markert med brunt. St\u00f8yskjermer tilh\u00f8rende prosjektet er markert med tykke bl\u00e5 linjer. Gridoppl\u00f8sning i beregning er 5x5 meter. RAPPORT SIDE 8 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx Private balkonger og takterrasser er for nye bygg plassert p\u00e5 stille sider av bygningene, og vil i de fleste tilfeller ha tilfredsstillende st\u00f8yniv\u00e5 uten tiltak. Unntak er balkong p\u00e5 vestfasade for bolig lengst nord i rekke mot veg, se markering p\u00e5 utklipp av situasjonsplan i Figur 5. For denne balkongen er st\u00f8yniv\u00e5 ved fasade mot nord over grenseverdi, og st\u00f8yinnfall fra nord vil medf\u00f8re overskridelse p\u00e5 deler av balkong/takterrasse. St\u00f8yniv\u00e5 vil tilfredsstille grenseverdi ved \u00e5 etablere et 1,2 m tett rekkverk mot nord. Se kap. 5.1.1 for krav til rekkverk. Tett rekkverk mot nord Figur 5: Markering av tett rekkverk p\u00e5 balkong til bolig lengst nord. Utsnitt av situasjonsplan i dwg, datert 5.11.2020. 5.1.1 Utforming av st\u00f8yskjerm Det er en forutsetning at st\u00f8yskjermen er tett slik at lydgjennomgangen gjennom selve skjermen begrenses. Det er ogs\u00e5 viktig at tilslutningen til bakken eller balkonggulv og eventuelle tilst\u00f8tende konstruksjoner er god slik at det ikke er noen form for \u00e5pninger eller utettheter [3]. Balkonggulv m\u00e5 ogs\u00e5 v\u00e6re tett. En st\u00f8yskjerm m\u00e5 ha en flatevekt p\u00e5 mellom 10-15 kg/m2 avhengig av skjermh\u00f8yde. For lokale skjermer med begrenset h\u00f8yde vil en flatevekt p\u00e5 10-12 kg/m2 v\u00e6re tilfredsstillende. Ved st\u00f8rre h\u00f8yder b\u00f8r flatevekter p\u00e5 minst 15 kg/m2 brukes. Det m\u00e5 benyttes v\u00e6rbestandige materialer som er egnet til \u00e5 st\u00e5 utvendig. Transparent materiale kan v\u00e6re aktuelt for hele eller deler av skjermen, hvor herdet glass i 6-12 mm tykkelse er mest aktuelt. Laminert glass blir lett skadet i kanten og blir ofte gr\u00e5tonet i fuktig klima [4]. RAPPORT SIDE 9 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx 5.2 St\u00f8yniv\u00e5 ved fasade og stille side H\u00f8yeste st\u00f8yniv\u00e5 Lden ved fasade er vist i Figur 6. Samtlige bygg har stille side mot vest. Vestre boligrekker har ogs\u00e5 st\u00f8yniv\u00e5 under grenseverdi i en eller flere etasjer mot \u00f8st og nord/s\u00f8r \u2013 se markering av etasjer i figuren. Overskridelse 3. etasje. Overskridelse 2. og 3. etasje. 61 43 65 57 42 56 42 65 41 41 42 65 42 39 55 41 64 41 55 41 65 40 39 40 65 39 53 42 41 65 42 49 40 39 65 49 39 42 52 42 62 42 43 51 43 63 43 40 40 65 40 50 40 42 42 64 40 52 40 64 42 52 44 64 52 60 61 Overskridelse alle etasjer. 56 59 63 41 47 42 55 Overskridelse 3. etasje 43 41 63 44 41 51 60 43 55 42 45 44 43 58 43 44 59 43 43 58 46 56 57 Mindre eller lik 55 dB 56 - 60 dB 61 - 65 dB 66 - 70 dB Over 70 dB Figur 6: Beregnet h\u00f8yeste st\u00f8yniv\u00e5 Lden ved fasade (uavhengig av etasje). Planlagte st\u00f8yskjermer er markert med bl\u00e5 streker. RAPPORT SIDE 10 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx 5.2.1 Merknad om h\u00f8yeste tillatte st\u00f8yniv\u00e5 ved fasade Beregnet st\u00f8yniv\u00e5 ved mest st\u00f8yutsatte fasader er Lden 65 dB, dvs. h\u00f8yeste tillatte st\u00f8yniv\u00e5 som tillates uten avvik fra KPA. \u00c5 plassere \u00f8stre bygningsrekke s\u00e5 n\u00e6r veg som mulig er et effektivt plangrep for \u00e5 bedre den totale st\u00f8ysituasjonen for prosjektet, siden dette \u00e5pner for bredere og bedre uterom p\u00e5 motsatt side bygningsrekken. St\u00f8yniv\u00e5 ved fasade mot veg vil uansett v\u00e6re for h\u00f8yt til at det kan planlegges med vinduslufting mot veg, s\u00e5 det er ikke anbefalt, fra et st\u00f8yperspektiv, \u00e5 trekke bygningene lengre bort fra vegen. \u00c5 plassere bygningene med s\u00e5 liten margin til h\u00f8yeste tillatte st\u00f8yniv\u00e5 i KPA inneb\u00e6rer imidlertid en risiko dersom mindre prosjekteringsforutsetninger endres f\u00f8r realisering av prosjektet (geometri for veg, prognose for trafikkmengde, mindre justeringer av bygningsplassering ifm. byggeplan etc.), slik at st\u00f8yniv\u00e5 vipper over til \u00abfeil\u00bb side av grenseverdien. For \u00e5 hindre at slike mindre prosjekteringsforutsetninger skal medf\u00f8re behov for dispensasjonss\u00f8knad i byggesak er v\u00e5r anbefaling at man i reguleringsbestemmelsene \u00e5pner for \u00e5 tillate f.eks. inntil 1 dB \u00f8kning av grenseverdi for h\u00f8yeste st\u00f8yniv\u00e5 ved fasade for husrekke mot nord\u00f8st. 5.3 Innend\u00f8rs st\u00f8yniv\u00e5 Innend\u00f8rs st\u00f8yniv\u00e5er m\u00e5 beregnes og vurderes i byggesak Pga. stor trafikkmengde er gjennomsnittsverdier dimensjonerende for vurdering av fasadekonstruksjoner. En overslagsvurdering basert p\u00e5 de st\u00f8yniv\u00e5ene som er beregnet utend\u00f8rs, er at innend\u00f8rs st\u00f8yniv\u00e5 etter TEK skal la seg tilfredsstille ved enkle grep i fasaden (lydvinduer og balansert ventilasjon). For mest utsatte boenheter kan det v\u00e6re behov for vinduer med lydisolasjonsverdi Rw+Ctr p\u00e5 ca. 33-37 dB. Store glassfelt (> 3 m2) b\u00f8r unng\u00e5s mot \u00f8st da det kan v\u00e6re vanskelig \u00e5 finne vindu med tilstrekkelig lydisolasjonsegenskaper. Flerfags vindu anbefales i s\u00e5 tilfelle. Dersom eksisterende bolig skal renoveres for \u00e5 tilfredsstille krav i TEK til innend\u00f8rs st\u00f8yniv\u00e5 m\u00e5 denne utredes spesielt. 5.4 St\u00f8y fra bygge- og anleggsvirksomhet I KPA2018 settes det ogs\u00e5 krav til st\u00f8y fra bygg- og anleggsvirksomhet. Det er kort avstand til n\u00e6rmeste boliger. Erfaringsmessig vet vi at det er n\u00f8dvendig med gode varslingsrutiner og kommunikasjon med ber\u00f8rte naboer for \u00e5 unng\u00e5 st\u00f8ykonflikter. KPA2018 gir i \u00a7 22.3 at T-1442, kap. 4, skal f\u00f8lges. I god tid f\u00f8r byggestart m\u00e5 det utarbeides en omforent driftsplan med prognose for st\u00f8y, hvor ogs\u00e5 effekt av mulige avb\u00f8tende tiltak er vurdert. Tiltak kan v\u00e6re i form av valg av utstyr, skjermingstiltak, begrensning i arbeidstid/driftstid for st\u00f8yende aktivitet, tilbud om alternativt oppholdssted for naboer med spesielle behov m.fl. N\u00e6rliggende naboer skal varsles om det st\u00f8yende byggearbeidet. Varslingen b\u00f8r omfatte oppslag ved byggeplassen og brev/personlig informasjon til de mest ber\u00f8rte naboene. Varslingen b\u00f8r minst inneholde henvisning til regelverket, stipulert periode for st\u00f8yende aktivitet og arbeidets art, daglig aktivitet og type aktivitet og hvem som er ansvarlig (tlf. + arbeidssted). Vurdering av st\u00f8y i bygge- og anleggsfase kan f.eks. sikres gjennom nedfelling i rekkef\u00f8lgekrav i reguleringsbestemmelser. RAPPORT SIDE 11 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx 6 Konklusjon F\u00f8lgende er beregnet og vurdert i henhold til st\u00f8ykrav i KPA2018 og TEK17: \uf0b7 St\u00f8yniv\u00e5 p\u00e5 uteoppholdsareal: o Alt uteoppholdsareal vest for og mellom boligrekkene har tilfredsstillende st\u00f8yniv\u00e5 n\u00e5r st\u00f8yskjerm er etablert som avb\u00f8tende tiltak. Uteoppholdsareal \u00f8st for husrekke mot veg har store overskridelser av grenseverdi og tilfredsstiller ikke kvalitetskrav til st\u00f8yniv\u00e5 for uteareal. o Private uteoppholdsareal p\u00e5 balkonger og takterrasser har tilfredsstillende st\u00f8yniv\u00e5 uten tiltak, med unntak av \u00e9n balkong, p\u00e5 nordligste bygg i rekke mot veg. Her vil et tett rekkverk, mot nord, med h\u00f8yde 1,2 m v\u00e6re tilstrekkelig for \u00e5 oppn\u00e5 tilfredsstillende st\u00f8yniv\u00e5 p\u00e5 balkongen. Se kap. 5.1.1 for krav til rekkverk. \uf0b7 St\u00f8yniv\u00e5 ved fasade og stille side: o Alle boliger har stille side mot vest, og flere av boligene har ogs\u00e5 stille side i \u00e9n eller flere etasjer mot nord, \u00f8st og s\u00f8r. For enheter hvor st\u00f8yniv\u00e5 er over grenseverdi ved \u00e9n eller flere fasader m\u00e5 planl\u00f8sning tilpasses slik at krav i KPA om antall rom mot stille side tilfredsstilles: minimum halvparten av oppholdsrom og minst ett soverom skal ha minst ett vindu som kan \u00e5pnes mot stille side. o H\u00f8yeste st\u00f8yniv\u00e5 ved fasade er p\u00e5 grenseverdi Lden 65 dB. For \u00e5 gj\u00f8re reguleringsplanen mer robust mht. risiko for behov for dispensasjonss\u00f8knad i byggeplan anbefales det at man i reguleringsbestemmelsene \u00e5pner for \u00e5 tillate f.eks. inntil 1 dB \u00f8kning av grenseverdi for h\u00f8yeste tillatte st\u00f8yniv\u00e5 ved fasade for husrekke mot nord\u00f8st. Se kap. 5.2.1 for beskrivelse. \uf0b7 Innend\u00f8rs st\u00f8yniv\u00e5: o Kan tilfredsstilles ved enkle grep. Det m\u00e5 p\u00e5regnes krav til lydvinduer p\u00e5 st\u00f8yutsatte fasader. o Dersom eksisterende bolig skal renoveres for \u00e5 tilfredsstille krav i TEK til innend\u00f8rs st\u00f8yniv\u00e5 m\u00e5 denne utredes spesielt. \uf0b7 St\u00f8y fra bygge- og anleggsarbeider: Det m\u00e5 utarbeides en prognose for st\u00f8y, og avb\u00f8tende tiltak m\u00e5 identifiseres. Naboer skal varsles om st\u00f8y fra byggevirksomheten. RAPPORT SIDE 12 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx 7 Referanser [1] \u00abBergen kommune - Bestemmelser og retningslinjer til kommuneplanens arealdel (KPA2018)\u00bb, Planid 65270000, jun. 2019. [2] \u00abT-1442/2016 Retningslinje for behandling av st\u00f8y i arealplanlegging\u00bb, Milj\u00f8direktoratet, des. 2016. [3] \u00ab517.521 Utend\u00f8rs skjermer mot st\u00f8y. Planlegging og prosjektering\u00bb, SINTEF Byggforsk, mai 2011. [4] \u00abVeileder for lokale st\u00f8yskjermer\u00bb, Vegdirektoratet, nov. 2015. [5] \u00abTEK17 Forskrift om tekniske krav til byggverk (Byggteknisk forskrift)\u00bb, Kommunal- og moderniseringsdepartementet, FOR-2017-06-19-840, jul. 2017. [6] \u00abNS 8175:2012. Lydforhold i bygninger - Lydklasser for ulike bygningstyper\u00bb, Standard Norge, 2012. [7] Hans Jonasson og Hygo Lyse Nielsen, Road Traffic Noise - Nordic Prediction Method. TemaNord, 1996. [8] \u00abDetaljregulering - regulerignsbestemmelser for Laksev\u00e5g gnr. 122 samt Fyllingsdalen, gnr.22 og 29. FV 540 Bj\u00f8rgeveien Sandeidet - Lyderhornsveien, sykkelveg med fortau.\u00bb, Bergen Kommune, 1201_19520000. [9] \u00abPlanbeskrivelse Fv. 557 Bj\u00f8rgeveien, Lyderhornsvegen - Sandeidet, Sykkelveg med fortau. Laksev\u00e5g, gnr. 122 m.fl. samt Fyllingsdalen gnr. 22 og 29 m.fl.\u00bb, Bergen Kommune, Omr\u00e5deregulering offentlig plan PlanID: 19520000, Revidert 20.09.2018 2015. [10] \u00abNasjonal Vegdatabank (NVDB). www.vegkart.no. Inneholder data under norsk lisens for offentlige data (NLOD) tilgjengeliggjort av Statens vegvesen.\u00bb [11] \u00abFramskrivinger for person- og godstransport 2018-2050\u00bb, T\u00d8I. Transport\u00f8konomisk institutt. Stiftelsen Norsk senter for samferdselsforskning, 1718/2019, sep. 2019. [12] \u00ab\u00d8vre S\u00e6terdalen g\u00e5rd - trafikkanalyse. Notat til prosjekt 10220592\u00bb, Sweco Norge AS, nov. 2020. RAPPORT SIDE 13 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx Vedlegg A Krav og retningslinjer A.1 Bestemmelser og retningslinjer til kommuneplanens arealdel Bergen kommune vedtok 19.6.2019 Kommuneplanens arealdel 2018-2031 (KPA2018) [1]. St\u00f8y i KPA2018 behandles under \u00a7 22 og bygger p\u00e5 anbefalte grenseverdier fra st\u00f8yretningslinjen T-1442 [2]. \u00a7 22.1 Generelt Den til enhver tid gjeldende versjon av retningslinje T-1442 med tilh\u00f8rende veileder skal legges til grunn for saksbehandling. Grenseverdier gitt i T-1442 tabell 3, nedre grenseverdi for gul sone, skal tilfredsstilles for tiltak som gir nytt st\u00f8yf\u00f8lsomt bruksform\u00e5l, herunder bruksendring, og ved etablering av nye st\u00f8ykilder. Grenseverdiene kan fravikes innenfor rammene av \u00a7 22.2. \u00a7 22.2 Tiltak i omr\u00e5de tilsvarende gul st\u00f8ysone1 Grenseverdier kan fravikes dersom det dokumenteres gjennom en st\u00f8yfaglig utredning at f\u00f8lgende kriterier er oppfylt: a. Planl\u00f8sning og stille side Alle boenheter skal ha minst en fasade som vender mot stille side hvor st\u00f8yniv\u00e5et ikke overstiger grenseverdier for gul sone. Minimum halvparten av oppholdsrom og minst 1 soverom skal ha minst ett vindu som kan \u00e5pnes mot stille side. b. St\u00f8yutsatte sider St\u00f8yniv\u00e5et skal ikke overstige nedre grenseverdi for r\u00f8d sone. Spesielt for \u00f8vrig byggesone og LNF: Grenseverdi reduseres med 5 dB. c. Uteoppholdsareal St\u00f8yniv\u00e5 skal ikke overstige nedre grenseverdi for gul sone2 Retningslinjene til \u00a7 22 i KPA gir at st\u00f8ytema skal dr\u00f8ftes i en tidlig planfase, og at muligheter for \u00e5 oppfylle m\u00e5lene uten avvik skal belyses. \u00a7 22.5 Bygg- og anleggsarbeider Grenseverdier gitt i T-1442, i kapittel 4 skal i utgangspunktet tilfredsstilles. Ved overskridelse av grenseverdiene skal det varsles og gjennomf\u00f8res avb\u00f8tende tiltak i samsvar med T-1442 og M-128. 1 Avvik fra \u00a7 22.2 kan tillates i sentrumsomr\u00e5der og byfortettingssoner, ved innarbeiding i reguleringsbestemmelser. 2 Bergen kommune setter i \u00a7 14 i KPA2018 krav om st\u00f8rrelse p\u00e5 uteoppholdsareal. St\u00f8rrelsen avhenger av hvilken sone tiltaket er lokalisert i. RAPPORT SIDE 14 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx A.2 Innend\u00f8rs st\u00f8yforhold Plan- og bygningsloven med teknisk forskrift (TEK17) [5] viser til NS 8175 [6], lydklasse C, for preaksepterte l\u00f8sninger for lydforhold i boliger. Tabell 1 viser krav til innend\u00f8rs st\u00f8yniv\u00e5 i oppholds- og soverom. Tabell 1: H\u00f8yeste grenseverdi for innend\u00f8rs st\u00f8yniv\u00e5 fra utend\u00f8rs st\u00f8ykilder Type brukeromr\u00e5de Krav Fra utend\u00f8rs lydkilder til oppholds- og soverom Lp,A,24t \u2264 30 dB Fra utend\u00f8rs lydkilder til soverom p\u00e5 natt (kl 23-07) LAF,max \u2264 45 dB* * Grenseverdien gjelder ved flere enn ti hendelser som overskrider grenseverdien p\u00e5 natt A.3 St\u00f8yretningslinjen T-1442 A.3.1 Ny st\u00f8yf\u00f8lsom bebyggelse Retningslinje for behandling av st\u00f8y i arealplanlegging, T-1442 [2], gir anbefalte utend\u00f8rs grenseverdier ved etablering av ny st\u00f8yf\u00f8lsom bebyggelse. Retningslinjen er veiledende og ikke rettslig bindende, men ved \u00e5 vise til st\u00f8yretningslinjen i kommuneplanbestemmelsene gj\u00f8res grenseverdiene juridisk bindende. Henvisningen i KPA2018 til gul og r\u00f8d st\u00f8ysone kommer fra st\u00f8yretningslinjen T-1442 og grenseverdiene for vegtrafikkst\u00f8y er listet i Tabell 2. Innenfor gul st\u00f8ysone kan etablering av bygninger med st\u00f8yf\u00f8lsom bruk3 bare tillates dersom krav til innend\u00f8rs st\u00f8yniv\u00e5 er tilfredsstilt og at man ved avb\u00f8tende tiltak kan tilfredsstille grenseverdiene i Tabell 2. I r\u00f8d sone b\u00f8r etablering av boliger til st\u00f8yf\u00f8lsom bruk ikke tillates. Tabell 2: Kriterier for inndeling i gul og r\u00f8d st\u00f8ysone Gul st\u00f8ysone R\u00f8d st\u00f8ysone St\u00f8ykilde Utend\u00f8rs Utend\u00f8rs Utend\u00f8rs Utend\u00f8rs st\u00f8yniv\u00e5 i st\u00f8yniv\u00e5 i st\u00f8yniv\u00e5 st\u00f8yniv\u00e5 nattperioden nattperioden Veg Lden = 55 dB L5AF = 70 dB* Lden = 65 dB L5AF = 85 dB* * Grenseverdien til maksimalt st\u00f8yniv\u00e5 i nattperioden gjelder der det er 10 eller flere hendelser per natt Avvikssoner Der kommunen har avsatt omr\u00e5der til fortetting der det er \u00f8nskelig med h\u00f8y arealutnyttelse kan det vurderes \u00e5 tillate oppf\u00f8ring av ny bebyggelse med st\u00f8yf\u00f8lsomt bruksform\u00e5l i st\u00f8ysone dersom det stilles konkrete krav til ny bebyggelse som sikrer tilfredsstillende st\u00f8yforhold. Kravene b\u00f8r nedfelles i planbestemmelsene slik at de blir juridisk bindende. Eksempel p\u00e5 krav er at minimum ett og minst halvparten av oppholdsrom skal ha vindu mot stille side. Bergen KPA har definert ulike typer arealform\u00e5lssoner, (sentrumssone, byfortettingssone, ytre fortettingssone og \u00f8vrig byggesone), som alle har egne bestemmelser om st\u00f8y hvor det tillates overskridelser av grenseverdiene. 4 \u00c5DT \u2013 \u00e5rsd\u00f8gntrafikk. Gjennomsnittlig daglige passeringer for ett \u00e5r. RAPPORT SIDE 15 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx A.3.2 Bygge- og anleggsarbeid KPA2018 viser til T-1442 for behandling av st\u00f8y fra bygg- og anleggsvirksomhet. Grenseverdier gitt i T-1442, i kapittel 4 skal i utgangspunktet tilfredsstilles. Ved overskridelse av grenseverdiene skal det varsles og gjennomf\u00f8res avb\u00f8tende tiltak i samsvar med T-1442 og M-128. Kapittel 4 i T-1442 beskriver retningslinjer for begrensning av st\u00f8y fra bygg- og anleggsvirksomhet. Retningslinjene gir et sett med anbefalte \u00f8vre grenseverdier for st\u00f8yniv\u00e5 fra bygge- og anleggsarbeider, og er gjengitt i Tabell 3. Videre skildrer T-1442, med veileder M-128, ulike typer avb\u00f8tende tiltak som b\u00f8r iverksettes n\u00e5r st\u00f8yprognosen viser overskridelse av grenseverdiene. Det legges til grunn at naboer til bygge- og anleggsarbeid skal f\u00e5 en forutsigbar st\u00f8ysituasjon, hvor st\u00f8ysituasjonen skal prognoseres p\u00e5 forh\u00e5nd, og hvor det legges opp til tidlig og n\u00f8yaktig varsling/kommunikasjon av/med naboskapet. Tabell 3: H\u00f8yeste anbefalte grense for st\u00f8y utenfor og inne i st\u00f8yf\u00f8lsomme rom for st\u00f8y fra bygge- og anleggsvirksomhet. Grenseverdiene er vist uten skjerping for langvarige arbeider Bygningstype Krav Utend\u00f8rs* Innend\u00f8rs Barnehage og skoler I brukstid LpA,T \u2264 60 dB - Dag (klokken 7-19) LpA,12h \u2264 65 dB \u2264 40 dB Kveld (klokken 19-23) LpA,4h Boligform\u00e5l \u2264 60 dB \u2264 35 dB s\u00f8ndag/helligdag LpA,16h Natt (klokken 23-07) LpA,8h \u2264 45 dB** \u2264 30 dB Arbeidsplass med krav om lavt I arbeidstid LpA,T - \u2264 45 dB st\u00f8yniv\u00e5 * Utend\u00f8rs st\u00f8ygrenser p\u00e5 dag og kveld blir strengere for lengre anleggsperioder/driftsfaser (3 dB strengere for anleggsperiode/driftsfase over 6 uker, 5 dB strengere for anleggsperiode/driftsfase over 6 m\u00e5neder). ** St\u00f8yende aktiviteter og drift b\u00f8r normalt ikke forekomme om natten. Dersom det i spesielle tilfeller tillattes avvik fra dette og st\u00f8ygrensen overstiges gjelder regelen om varsling, se T-1442 og tilh\u00f8rende veileder M-128 for beskrivelse av dette Maksimalt st\u00f8yniv\u00e5 LAFmax i nattperioden b\u00f8r ikke overskride grensen for ekvivalentniv\u00e5 med mer enn 15 dB. B\u00e5de st\u00f8rre og mindre bygg- og anleggsarbeid b\u00f8r varsles til naboer som er utsatt for vesentlig st\u00f8y. Varslingen b\u00f8r omfatte oppslag ved byggeplassen og brev/personlig informasjon til de mest ber\u00f8rte naboene. Varslingen b\u00f8r minst inneholde \uf0b7 Henvisning til regelverket \uf0b7 Arbeidets art og herunder hvorfor de st\u00f8yende arbeidene er n\u00f8dvendig \uf0b7 Stipulert periode for st\u00f8yende aktivitet \uf0b7 Daglig arbeidstid og type aktivitet \uf0b7 Hvem som er ansvarlig (+telefonnummer og arbeidssted) Det b\u00f8r ogs\u00e5 fremg\u00e5 at man kan f\u00e5 innsyn i st\u00f8yprognosene som er utarbeidet. A.3.3 Merknad om gjeldende utgave av T-1442 T-1442 har blitt revidert i 2021, og st\u00f8yrapport er utarbeidet iht. T-1442:2016. I 2021-versjonen er st\u00f8ygrenser beholdt, og prinsipper er videref\u00f8rt. 2021-versjonen er noe mindre streng enn KPA2018 mht. anbefalt krav til planl\u00f8sning i gul st\u00f8ysone. RAPPORT SIDE 16 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx Vedlegg B Beregningsmetode, forutsetninger og underlag B.1 Beregningsmetode St\u00f8yniv\u00e5 fra vegtrafikk ved fasade og uteoppholdsareal er beregnet etter gjeldene nordisk beregningsmetode for vegtrafikkst\u00f8y [7] med beregningsverkt\u00f8yet CadnaA, versjon 2021. St\u00f8yniv\u00e5 p\u00e5 uteoppholdsareal er beregnet i 1,5 meters h\u00f8yde over terreng. Fasadeniv\u00e5 er beregnet 1,5 meter over aktuell fasade h\u00f8ye. Det er beregnet med myk mark og 1. ordens refleksjonsgrad. B.2 Forutsetninger Plassering av senterlinje for veg for Bj\u00f8rgeveien er tilpasset senterlinje i vedtatt regulering [8] for gang- og sykkelvegen langs Bj\u00f8rgeveien. Det er forutsatt at hastighet p\u00e5 Bj\u00f8rgeveien ikke endres fra dagens situasjon. B.3 Underlag F\u00f8lgende underlag er benyttet i rapporten \uf0b7 Digitalt kart over omr\u00e5det med 1 meter kotelinjer. \uf0b7 Tegningsunderlag i pdf (snitt) og dwg (situasjonsplan) mottatt fra Arkitektgruppen Cubus, datert 05.11.2020. \uf0b7 Til revisjon 01 er bygningsplassering justert i planet iht. situasjonsplan datert 18.10.2021. B.4 Trafikktall Trafikkdata som er benyttet i beregningene er oppsummert i Tabell 4. Tabell 4: Trafikkdata benyttet i beregningene, for Prognose\u00e5r 2040 Vegnavn \u00c5DT4 TTA5 [%] Fartsgrense [kjt./d\u00f8gn] [km/t] Bj\u00f8rgeveien 8500 6 50 Bj\u00f8rndalsbrotet 800 0 30 Bj\u00f8rndalsbrotet, s\u00f8r for innkj\u00f8rsel til planomr\u00e5det 900 0 30 B.4.1 Underlag, Bj\u00f8rgeveien Ved utarbeidelse av planbeskrivelsen [9] til sykkelvegen er det vurdert trafikktall for Bj\u00f8rgeveien (FV 574). Det er vist til to ulike vurderingspunkt, ett et vesentlig stykke s\u00f8r for planomr\u00e5det, ved kryss mot Sandeidet, og ett et lite stykke nord for planomr\u00e5det, ved kryss mot Lyderhornsveg, se markering i Figur 7. \u00c5DT for strekningen forbi planomr\u00e5det er i vegkart.no (Nasjonal vegdatabank [10]) lik som \u00c5DT i tellepunkt ved kryss mot Lyderhornsvegen, og det er derfor tatt utgangspunkt i dette tellepunktet ved vurdering av prognose for \u00c5DT forbi planomr\u00e5det. Trafikkdata fra vegkart.no for \u00e5r 2019 er gjengitt i Tabell 5. 4 \u00c5DT \u2013 \u00e5rsd\u00f8gntrafikk. Gjennomsnittlig daglige passeringer for ett \u00e5r. 5 TTA \u2013 tungtrafikkandel. RAPPORT SIDE 17 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx Kryss Bj\u00f8rgeveien / Lyderhornsveien Planomr\u00e5det Bj\u00f8rgeveien Kryss Bj\u00f8rgeveien / Sandeidet Figur 7: Markering av planomr\u00e5det relativt til trafikkgrunnlag. Planprogrammet viser en prognose for \u00e5r 2040 p\u00e5 \u00c5DT 8500-9000 og TTA 5%, forbi \u00d8vre S\u00e6terdal g\u00e5rd, noe som utgj\u00f8r 17-24% \u00f8kning sammenlignet med tall fra 2016. Trafikktall fra planbeskrivelsen er gjengitt i Figur 8 under. Figur 8: Trafikkdata fra planbeskrivelse for gs-veg [9]. RAPPORT SIDE 18 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx Ved \u00e5 benytte trafikkprognose for Bergen utarbeidet av T\u00d8I [11], med utgangspunkt i data fra \u00e5r 2019 blir \u00c5DT 8500 og tungtrafikkandel (TTA) 6% i \u00e5r 2040, noe som utgj\u00f8r 27% \u00f8kning. Selv om \u00c5DT ligger i nedre del av prognose fra planprogram er det valgt \u00e5 benytte denne verdien, da trafikkutvikling fra \u00e5r 2016 ikke har v\u00e6rt stigende, og total relativ \u00f8kning ligger over prosentvis \u00f8kning fra prognose. Det er ogs\u00e5 antatt at T\u00d8Is prognose for Bergen som helhet er noe konservativ, da Bergen har m\u00e5l om nullvekst i persontrafikk. Tabell 5: Trafikkdata for dagens trafikksiutasjon p\u00e5 Bj\u00f8rgeveien. Data i tellepunkt er hentet fra https://www.vegvesen.no/trafikkdata. \u00c5DT og TTA for 2019 er hentet fra https://vegkart.atlas.vegvesen.no/. Vegnavn \u00c5DT TTA Kommentar 2019 2019 Bj\u00f8rgeveien fra 6700 5 Planomr\u00e5det ligger omtrent midt p\u00e5 denne Bj\u00f8rndalsskogen til strekningen Lyderhornsvegen Tellepunkt* ved kryss mot Lyderhornsveien gir 6700 (hvorav 6321 lette) for \u00e5r 2019. For \u00e5r 2017 og 2018 l\u00e5 \u00c5DT p\u00e5 7171 og 7091. Planprogram til sykkelveg gir 7281 for \u00e5r 2016 i dette tellepunktet.*** Bj\u00f8rgeveien s\u00f8r for 8900 6 Det g\u00e5r av 2200 biler til/fra Bj\u00f8rndalsskogen. Bj\u00f8rndalsskogen Bj\u00f8rgeveien s\u00f8r for 8900 6 Samme som nord for kryss til Bj\u00f8rge. Bj\u00f8rge Bj\u00f8rgeveien like nord 8200 8 Tellepunkt** gir \u00c5DT 8235 (hvorav 7327 lette)) for for kryss ved Sandeidet \u00e5r 2019. Data for 2018 er usikre, og gir \u00c5DT 8219. Tellepunktet har ikke data lengre bak i tid. Planprogram til sykkelveg gir 8378 i 2016 i dette tellepunktet.*** *Tellepunkt ID: BJ\u00d8RNDALSTR\u00c6, FV574 S2D1 m3561 **Tellepunkt ID: BJ\u00d8RGEVN.SANDEIDET, FV574 S2D1 m20 ***Trafikken p\u00e5 Bj\u00f8rgeveien ble sterkt redusert etter \u00e5pning av Ringveg vest byggetrinn 2 I 2015, og data fra 2015 og tidligere vil ikke v\u00e6re relevant. B.4.2 Underlag Bj\u00f8rndalsbrotet Det er ikke tilgjengelige trafikktall for Bj\u00f8rndalsbrotet (KV 4332). Det er gjennomf\u00f8rt et grovt estimat for trafikk p\u00e5 denne strekningen basert p\u00e5 antall boliger vegen forsyner. Det er telt opp totalt antall boliger (183) og estimert hvor mange av disse som er leiligheter (114). Turproduksjon er estimert til 5,5 per enebolig og 3,5 per leilighet, noe som totalt utgj\u00f8r \u00c5DT p\u00e5 ca. 800. Det er forutsatt at det ikke er vesentlig vekst p\u00e5 denne vegen. Det er antatt at tungtrafikkandelen p\u00e5 denne vegen er < 1 %, da vegen kun forsyner boligbebyggelse. Trafikk til og fra planomr\u00e5det er vurdert i trafikkanalyse fra Sweco [12], og er oppgitt med \u00c5DT 90. RAPPORT SIDE 19 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx Vedlegg C Tegningsunderlag C.1 Situasjonsplan, REV00 Figur 9: Skjermbilde av situasjonsplan benyttet i beregningene, oversendt i dwg fra arkitetkt, datert 05.11.2020. RAPPORT SIDE 20 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx C.2 Utomhusplan, REV01 Figur 10: Utomhusplan, benyttet til bygningsplassering i REV01. Datert 18.10.2021. RAPPORT SIDE 21 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx C.3 Snitt RAPPORT SIDE 22 AV 22 \\\\nobgofs001\\OPPDRAG\\32253\\10220592_\u00d8vre_S\u00e6terdalen_g\u00e5rd\\000_\u00d8vre_S\u00e6terdalen_g\u00e5rd\\06 Dokumenter\\RIAKU\\04 Rapport og Notat\\10220592_RIAKU01_REV01_St\u00f8yvurdering vegtrafikk_A.docx "
}