{
  "dokument_id": "5f0d4883-fbfd-532c-80ea-09eb75fcd93b",
  "doc_type": "case_minutes",
  "kommune": 4601,
  "tittel": "Saksprotokoll UMBY, 15022024, Sak 51/24, Representantforslag fra Ronny Gr\u00f8nsdal (Fp) om endring av veiskilt.",
  "url": "https://bergen.kommune.no/politikere-utvalg/api/fil/bk360/9936122/Innstilling-vedtak-Representantforslag-fra-Ronny-Gronsdal-Fp-om-endring-av-veiskilt-",
  "tekst": "Representantforslag fra Ronny Gr\u00f8nsdal (Fp) om endring av veiskilt. Utvalg for milj\u00f8 og byutvikling behandlet saken i m\u00f8tet 15.02.2024 sak 51/24 og avga f\u00f8lgende innstilling: Representantforslaget avvises med bakgrunn i byr\u00e5dets svar. Utvalg for milj\u00f8 og byutviklings behandling F\u00f8lgende representanter tok ordet: Chris J\u00f8rgen Knudsen R\u00f8dland (H), Trond Tystad (BL), Geir Steinar Dale (A). Forslag fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av H, FrP og Sp f\u00f8lgende forslag: Representantforslaget avvises med bakgrunn i byr\u00e5dets svar. Votering: Forslag fra H, FrP og Sp, fremsatt av Chris J\u00f8rgen Knudsen R\u00f8dland (H), ble tiltr\u00e5dt med 15 stemmer (H, A, FrP, SV, MDG, V, R, Sp). Forslagsstillers forslag punkt 1 og 2, fikk 2 stemmer (BL, INP). Forslagsstillers forslag til vedtak: 1. Representanten fremmer forslag om at Bergen Kommune arbeider opp mot aktuelle veimyndigheter for \u00e5 f\u00e5 endret de elektroniske skiltene fra Oslo til mer relevante steder i Vestland fylke. 2. Representanten fremmer i tillegg forslag om at Bergen Kommune p\u00e5 sikt arbeider opp mot aktuelle veimyndigheter for \u00e5 f\u00e5 endret de vanlige skiltene fra Oslo til mer relevante steder i Vestland fylke. "
}