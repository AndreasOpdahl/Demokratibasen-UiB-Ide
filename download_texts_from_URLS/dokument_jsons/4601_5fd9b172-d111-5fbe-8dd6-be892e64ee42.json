{
  "dokument_id": "5fd9b172-d111-5fbe-8dd6-be892e64ee42",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 27112024, Sak 462/24, Delegasjon av fullmakter til byr\u00e5det - bystyreperioden 2023 - 2027",
  "url": "https://bergen.kommune.no/politikere-utvalg/api/fil/bk360/11630735/Innstilling-vedtak-Delegasjon-av-fullmakter-til-byradet-bystyreperioden-2023-2027",
  "tekst": "Delegasjon av fullmakter til byr\u00e5det - bystyreperioden 2023 - 2027 Bergen bystyre behandlet saken i m\u00f8tet 27.11.2024 sak 462/24 og fattet f\u00f8lgende vedtak: 1. Bystyret delegerer til byr\u00e5det den myndighet som fremg\u00e5r av dokumentet Byr\u00e5dets fullmakter \u2013 bystyreperioden 2023-2027, som er vedlegg til denne saken. 2. Henvisningen i Reglement for Bergen bystyre og utvalgene 2023-2027 pkt. 6.8.2 bokstav b endres fra \u00abjf. byr\u00e5det fullmakter \u00a7 18\u00bb til \u00abjf. byr\u00e5dets fullmakter pkt. 2.16\u00bb. Merknad Bystyret ber om at man i forbindelse med fremtidig rullering av fullmaktene til byr\u00e5det fremlegger saken slik at bystyrets medlemmer enkelt ser hva som er endringene fra tidligere reglement. Torstein Dahle (R) fremsatte p\u00e5 vegne av R f\u00f8lgende protokolltilf\u00f8rsel: R\u00f8dt er motstander av byparlamentarisme, og mener denne styreformen gj\u00f8r Bergen topptung, mindre \u00e5pen og mindre demokratisk. Derfor stemmer partiets medlemmer mot innstillingen i denne saken. Bergen bystyres behandling Det var en felles debatt i sakene 462, 463 og 464. F\u00f8lgende representanter tok ordet: Lars Selmar Alsaker (H), Even S\u00f8rland (A), Diane Alexandra Berbain (SV), Thor Haakon Bakke (MDG), Fabian Emil Stang (H), Martin Virkesdal Jonsterhaug (FrP), Lillian Blom (SV), Trond Tystad (BL), Per-Arne Hvidsten Larsen (V), Torstein Dahle (R). Forslag fremsatt i bystyret: Thor Haakon Bakke (MDG) fremsatte p\u00e5 vegne av MDG f\u00f8lgende alternative forslag til punkt 1: 1. Bystyret delegerer til byr\u00e5det den myndighet som fremg\u00e5r av dokumentet Byr\u00e5dets fullmakter \u2013 bystyreperioden 2023-2027, som er vedlegg til denne saken, med f\u00f8lgende endringer: a. Bystyret trekker tilbake delegasjonen om vedtak om skogsbilveier, og ber om at alle s\u00f8knader om skogsbilveier behandles av bystyret. b. Bystyret trekker tilbake delegasjonen om klage p\u00e5 vedtak om skogsbilveier, og ber om at klager behandles av Utvalg for finans, kultur og n\u00e6ring. Per-Arne Hvidsten Larsen (V) fremsatte p\u00e5 vegne av V f\u00f8lgende tilleggsforslag: Delegasjon av fullmakter er i utgangspunktet forankret i en grunnleggende tillit mellom den som delegerer, og den som f\u00e5r den delegerte myndigheten. Slik er ogs\u00e5 forholdet mellom bystyret og byr\u00e5det. I dette tilfellet vedtar bystyret en negativ avgrensning av fullmaktene. En slik negativ avgrensing krever et st\u00f8rre tillitsforhold enn det motsatte, og betyr at byr\u00e5det m\u00e5 forvalte fullmaktene og deres tolkingskompetanse med varsomhet. Dette er omtalt i saksfremstillingen under kapittelet \u00abStyring p\u00e5 tillit\u00bb, men er en s\u00e5 fundamental del av form\u00e5let og rammene for delegasjonen at bystyret \u00f8nsker at det omtales innledningsvis i byr\u00e5dets fullmakter. Bystyret tilf\u00f8yer derfor f\u00f8lgende tekst til byr\u00e5dets fullmakter, etter f\u00f8rste setning under kapittel 1 \"Form\u00e5l og rammer for delegasjonen\": Bystyret og byr\u00e5det har sammenfallende interesser knyttet til \u00e5 skape verdier for bysamfunnet og utvikle gode tjenester for byens innbyggere. Som folkevalgt organ har byr\u00e5det myndighet til \u00e5 tolke sine fullmakter. Dette inneb\u00e6rer for eksempel at byr\u00e5det aktivt m\u00e5 vurdere om en sak hvor byr\u00e5det strengt tatt er gitt en fullmakt til \u00e5 ta beslutninger selv, likevel skal legges frem for bystyret. \u00c5 ha fullmakt inneb\u00e6rer \u00e5 ha myndighet til \u00e5 fatte avgj\u00f8relser p\u00e5 vegne av oppdragsgiver. Byr\u00e5det s\u00f8rger for oppgavel\u00f8sning p\u00e5 vegne av bystyret basert p\u00e5 de fullmakter byr\u00e5det tildeles. Ved sin delegasjon av fullmakter aksepterer bystyret at byr\u00e5det kan ut\u00f8ve et selvstendig skj\u00f8nn i tilknytning til den oppgavel\u00f8sning byr\u00e5det er ansvarlig for. Slik skj\u00f8nnsut\u00f8velse skal skje innenfor overordnete retningslinjer og premisser trukket opp av bystyret ved behandling av meldinger og overordnete planer. Votering: Alternativt forslag til innstillingens punkt 1 fra MDG fremsatt av Thor Haakon Bakke (MDG), fikk 30 stemmer (A, SV, MDG, V, R), og var dermed falt. Innstillingen punkt 1 og 2 ble vedtatt med 64 stemmer (H, A, FrP, SV, MDG, BL, V, INP, KrF, Sp, PP). Tilleggsforslag fra V fremsatt av Per-Arne Hvidsten Larsen (V), fikk 22 stemmer (A, MDG, V, KrF), og var dermed falt. Merknad fra utvalg for finans, kultur og n\u00e6ring ble vedtatt enstemmig. Forretningsutvalget behandlet saken i m\u00f8tet 19.11.2024 sak 382/24 og avga f\u00f8lgende innstilling: Med unntak av merknad er utvalgets innstilling og bystyrets vedtak likelydende. Utvalg for barnehage, skole og idrett hadde saken til orientering i m\u00f8tet 12.11.2024 sak 106/24: Utvalg for barnehage, skole og idrett tok saken til orientering. Forretningsutvalget innstiller i saken. Utvalg for helse og sosial hadde saken til orientering i m\u00f8tet 13.11.2024 sak 137/24: Utvalg for helse og sosial tok saken til orientering. Forretningsutvalget innstiller til bystyret. Utvalg for milj\u00f8 og byutvikling hadde saken til orientering i m\u00f8tet 14.11.2024 sak 392/24: Utvalg for milj\u00f8 og byutvikling tok saken til orientering. Forretningsutvalget innstiller til bystyret. Utvalg for finans, kultur og n\u00e6ring hadde saken til behandling i m\u00f8tet 13.11.2024 sak 178/24: Utvalg for finans, kultur og n\u00e6ring tok saken til orientering. Forretningsutvalget innstiller til bystyret. Merknad 2 Bystyret ber om at man i forbindelse med fremtidig rullering av fullmaktene til byr\u00e5det fremlegger saken slik at bystyrets medlemmer enkelt ser hva som er endringene fra tidligere reglement. Byr\u00e5det behandlet saken i m\u00f8tet 31.10.2024 sak 333/24 Byr\u00e5det innstiller til bystyret \u00e5 fatte f\u00f8lgende vedtak: 1. Bystyret delegerer til byr\u00e5det den myndighet som fremg\u00e5r av dokumentet Byr\u00e5dets fullmakter \u2013 bystyreperioden 2023-2027, som er vedlegg til denne saken. 2. Henvisningen i Reglement for Bergen bystyre og utvalgene 2023-2027 pkt. 6.8.2 bokstav b endres fra \u00abjf. byr\u00e5det fullmakter \u00a7 18\u00bb til \u00abjf. byr\u00e5dets fullmakter pkt. 2.16\u00bb. 3 "
}