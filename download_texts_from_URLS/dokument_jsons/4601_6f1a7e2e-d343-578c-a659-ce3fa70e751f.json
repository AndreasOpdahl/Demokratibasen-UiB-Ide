{
  "dokument_id": "6f1a7e2e-d343-578c-a659-ce3fa70e751f",
  "doc_type": "case_presentation",
  "kommune": 4601,
  "tittel": "H\u00f8ringsuttalelse - Forslag til endringer i forskrift om valg til Stortinget, fylkesting og kommunestyrer (valgforskriften) og forskrift om valg til Sametinget",
  "url": "https://bergen.kommune.no/politikere-utvalg/api/fil/bk360/12592845/Framstilling-Horingsuttalelse-Forslag-til-endringer-i-forskrift-om-valg-til-Stortinget-fylkesting-og-kommunestyrer-valgforskriften-og-forskrift-om-valg-til-Sametinget",
  "tekst": " Valgstyret Saksframstilling V\u00e5r referanse: 2025/163567-1 Saksbehandler: Ida Rambech H\u00f8ringsuttalelse - Forslag til endringer i forskrift om valg til Stortinget, fylkesting og kommunestyrer (valgforskriften) og forskrift om valg til Sametinget Hva saken gjelder: Kommunal- og distriktsdepartementet har sendt forslag til endringer i valgforskriften og forskrift om valg til Sametinget p\u00e5 h\u00f8ring. Valgforskriften 2003 ble opphevet 6. mai 2024 og departementet vedtok ny valgforskrift 5. november 2024. For at velgerne skal ha h\u00f8y tillit til valggjennomf\u00f8ringen og for \u00e5 gj\u00f8re kommunene og fylkeskommunene i stand til \u00e5 benytte det elektroniske valggjennomf\u00f8ringssystemet (EVA) p\u00e5 en trygg og sikker m\u00e5te, foresl\u00e5r departementet \u00e5 forskriftsfeste enkelte krav til bruk av systemet. Departementet foresl\u00e5r \u00e5 forskriftsfeste krav om begrensning av funksjonalitet og datatrafikk, samt krav om tilgangsstyring p\u00e5 maskiner som har tilgang til det elektroniske valggjennomf\u00f8ringssystemet. I tillegg foresl\u00e5r departementet \u00e5 forskriftsfeste krav om at programvare for monitorering skal installeres p\u00e5 alle maskiner som brukes ved maskinell telling av stemmesedler. Departementet foresl\u00e5r samtidig en teknisk justering i krav til utforming av partistemmeseddelen uten kandidatnavn i valgforskriften. Departementet foresl\u00e5r i tillegg en endring i forskrift 19. desember 2008 nr. 1480 om valg til Sametinget. Foresl\u00e5tt endring gjelder \u00f8kning av refusjonsbel\u00f8pet til opptellingsvalgstyrene. H\u00f8ringsfristen er 10. juni 2025. Bystyredirekt\u00f8rens vurdering: Departementet kan iht. valgloven \u00a7 20-2 fastsette forskrift om krav til bruk av det elektroniske valggjennomf\u00f8ringssystemet. Det er n\u00f8dvendig at forskriften er tydelig og presis, og ikke gir stort rom for tolkninger som igjen kan f\u00f8re til ulik praksis mellom kommunene. Deler av det elektroniske valggjennomf\u00f8ringssystemet som Valgdirektoratet drifter, forvalter og utvikler, og som kommunene og fylkeskommunene er p\u00e5lagt \u00e5 bruke ved gjennomf\u00f8ring av valg, er klassifisert som skjermingsverdig infrastruktur etter sikkerhetsloven \u00a7 7-1. Valgdirektoratet skal s\u00f8rge for n\u00f8dvendige sikkerhetstiltak for \u00e5 opprettholde et forsvarlig sikkerhetsniv\u00e5, jf. sikkerhetsloven \u00a7 7-3 og virksomhetssikkerhetsforskriften \u00a7 58. 1 Bystyredirekt\u00f8ren mener at det er et klart behov for \u00e5 f\u00e5 utredet i hvilken grad eksisterende regelverk i tilstrekkelig grad bidrar til sikkerhet i valggjennomf\u00f8ringen. I p\u00e5vente av en slik utredning b\u00f8r Bergen kommune st\u00f8tte at det n\u00e5 forskriftsfestes enkelte krav til bruk av valggjennomf\u00f8ringssystemet, av hensyn til \u00e5 opprettholde et forsvarlig sikkerhetsniv\u00e5 n\u00e5r kommunene og fylkeskommunene bruker systemet. I bystyredirekt\u00f8rens forslag til h\u00f8ringsuttalelse st\u00f8ttes forskriftsendringene i all hovedsak. Forslag om at det er programvaren for monitorering som Valgdirektoratet stiller til r\u00e5dighet som skal v\u00e6re installert p\u00e5 maskinene som benyttes, foresl\u00e5r bystyredirekt\u00f8ren imidlertid \u00e5 ikke gi tilslutning til. Siden Bergen kommune allerede gjennomf\u00f8rer sikkerhetstiltakene som er foresl\u00e5tt, vurderer bystyredirekt\u00f8ren det slik at forslagene ikke har budsjettmessige konsekvenser for Bergen kommune. Forslaget til endring i bestemmelsen om utforming av partistemmeseddelen medf\u00f8rer ingen \u00f8konomiske eller administrative konsekvenser av betydning. Bystyredirekt\u00f8rens forslag til h\u00f8ringsuttalelse: H\u00f8ringsuttalelse \u2013 Forslag til endringer i forskrift om valg til Stortinget, fylkesting og kommunestyrer (valgforskriften) og forskrift om valg til Sametinget Kommunal- og distriktsdepartementet har sendt forslag til endringer i valgforskriften og forskrift om valg til Sametinget p\u00e5 h\u00f8ring. H\u00f8ringsfristen er 10. juni 2025. Valgstyret i Bergen kommune behandlet h\u00f8ringsuttalelsen 20. mai 2025. Bergen kommune mener at det er et klart behov for \u00e5 f\u00e5 utredet i hvilken grad eksisterende regelverk i tilstrekkelig grad bidrar til sikkerhet i valggjennomf\u00f8ringen. I p\u00e5vente av en slik utredning st\u00f8tter Bergen kommune at det n\u00e5 forskriftsfestes enkelte krav til bruk av valggjennomf\u00f8ringssystemet, av hensyn til \u00e5 opprettholde et forsvarlig sikkerhetsniv\u00e5 n\u00e5r kommunene og fylkeskommunene bruker systemet. Merknader til de enkelte bestemmelsene i forslag til endringer i valgforskriften: \u00a7 4-2 Informasjonssikkerhet ved bruk av det elektroniske valggjennomf\u00f8ringssystemet Departementet har delegert ansvaret for \u00e5 stille et system til r\u00e5dighet etter valgloven \u00a7 20-1 f\u00f8rste ledd til Valgdirektoratet. Valgforskriften inneholder ikke flere krav til bruk av systemet enn frist for registrering av grunnlagsdata. I Valgdirektoratets sikkerhetsveileder gis anbefalinger og r\u00e5d rundt blant annet informasjonssikkerhet ved bruk av systemet. Det finnes ikke andre bestemmelser som omhandler krav til bruk av det elektroniske valggjennomf\u00f8ringssystemet. Bergen kommune er av den oppfatning at eksisterende regelverk ikke i tilstrekkelig grad bidrar til sikkerhet i valggjennomf\u00f8ringen. \u00a7 4-2 (1) Departementet foresl\u00e5r at funksjonalitet og datatrafikk skal begrenses p\u00e5 alle maskiner med tilgang til det elektroniske valggjennomf\u00f8ringssystemet, og at det skal opprettes personlige brukere p\u00e5 maskiner som benyttes til det elektroniske valggjennomf\u00f8ringssystemet. Bergen kommune st\u00f8tter forslaget i sin helhet, og har allerede innf\u00f8rt tiltakene. 2 \u00a7 4-2 (2) Departementet foresl\u00e5r \u00e5 forskriftsfeste at det skal installeres programvare for monitorering p\u00e5 maskiner som brukes ved maskinell telling av stemmesedler. Bergen kommune st\u00f8tter krav til installering av programvare for monitorering. Det foresl\u00e5s ogs\u00e5 at det er programvaren for monitorering som Valgdirektoratet stiller til r\u00e5dighet som skal v\u00e6re installert p\u00e5 maskinene som benyttes. Bergen kommune st\u00f8tter ikke dette, og mener kommunene m\u00e5 f\u00e5 velge hvilken programvare for monitorering som er den beste. Bergen kommune \u00f8nsker ikke \u00e5 benytte programvare som krever tilkoblinger ut mot Internett, slik som Valgdirektoratets programvare krever. Dette anses som en sikkerhetsrisiko. \u00a7 3-4 Utforming av stemmesedler med partinavn uten kandidatnavn Bergen kommune har ingen merknader til utforming av stemmesedler med partinavn uten kandidatnavn. Merknader til forslag til endring i forskrift om valg til Sametinget: Bergen kommune har ingen merknader til foresl\u00e5tt endring av bel\u00f8p som opptellingsvalgstyrene ved sametingsvalg f\u00e5r dekket. Begrunnelse for fremleggelse til valgstyret: Forretningsutvalget behandlet saken i m\u00f8tet 13.05.2025 sak 139/25, og fattet f\u00f8lgende vedtak: \u00abValgstyret avgir h\u00f8ringssvar p\u00e5 \u00abForslag til endringer i forskrift om valg til Stortinget, fylkesting og kommunestyrer (valgforskriften) og forskrift om valg til Sametinget\u00bb p\u00e5 vegne av Bergen kommune.\u00bb Forslag til vedtak: Valgstyret avgir h\u00f8ringsuttalelse til \u00abForslag til endringer i forskrift om valg til Stortinget, fylkesting og kommunestyrer (valgforskriften) og forskrift om valg til Sametinget\u00bb slik den fremkommer av bystyredirekt\u00f8rens forslag. Dato: 14. mai 2025 Trine P. Gr\u00f8nbech - bystyredirekt\u00f8r Ida Rambech - fagleder valg Dokumentet er godkjent elektronisk. Vedlegg: 1) H\u00f8ringsbrev av 30. april 2025 - Forslag til endringer i forskrift om valg til Stortinget, fylkesting og kommunestyrer (valgforskriften) og forskrift om valg til Sametinget 3 2) H\u00f8ringsnotat av 30. april 2025 - Forslag til endringer i forskrift om valg til Stortinget, fylkesting og kommunestyrer (valgforskriften) og forskrift om valg til Sametinget 4 "
}