{
  "dokument_id": "2cd7eb75-96da-522a-a6f9-db0d76a2d1bc",
  "doc_type": "case_attachment",
  "kommune": 4601,
  "tittel": "H\u00f8ring, endring av forskrift om fredning av bygninger og anlegg i Landskapsvernplan for forsvaret",
  "url": "https://bergen.kommune.no/politikere-utvalg/api/fil/bk360/10712880/Horing-endring-av-forskrift-om-fredning-av-bygninger-og-anlegg-i-Landskapsvernplan-for-forsvaret",
  "tekst": " Plan- og bygningsetaten Til Intern korrespondanse BBU - kommunaldirekt\u00f8rens stab V\u00e5r referanse: HENV-2024/14398-2 Saksbehandler: Ulf S\u00e6terdal Fra Dato: 26.06.2024 Plan- og bygningsetaten Unntatt offentlighet: H\u00f8ring, endring av forskrift om fredning av bygninger og anlegg i Landsverneplan for Forsvaret Det vises til brev av 19.juni 2024 fra Byr\u00e5dsavdeling for byutvikling (BBU) vedr. ovennevnte sak. Bergen kommune har mottatt h\u00f8ringsbrev fra Riksantikvaren med forslag til endring av forskrift om fredning av bygninger og anlegg i Landsverneplan for Forsvaret. H\u00f8ringsbrevet er forelagt Plan- og bygningsetaten med frist for ev. innspill til 2. juli 2024. Innspill fra Plan- og bygningsetaten fremg\u00e5r av saksutredning nedenfor. Med hilsen PLAN- OG BYGNINGSETATEN Aslaug Aalen Fungerende etatsdirekt\u00f8r Ulf S\u00e6terdal Avdelingssjef Dette dokumentet er godkjent elektronisk. Saksutredning: Omr\u00e5det er uregulert, og det p\u00e5g\u00e5r ikke planarbeid der. I Kommuneplanens arealdel (KPA2018) er omr\u00e5det avsatt til \u00f8vrig byggesone med angitt hensyn funksjonell strandsone. Plan- og bygningsetaten har ikke merknader til verneverdien av de aktuelle bygningene, og legger til grunn at dette er vurdert av Riksantikvaren, og ev. ogs\u00e5 vurderes av Byantikvaren. Det er elles viktig \u00e5 v\u00e6re oppmerksom p\u00e5 konsekvensene av at fredningen oppheves. Bygningene vil da ikke lengre ha et lovbestemt vern. Det inneb\u00e6rer at eventuell riving/fjerning av tiltakene krever s\u00f8knad etter plan- og bygningsloven, og at det ikke er hjemmel for \u00e5 avsl\u00e5 s\u00f8knad om riving. Dette med mindre form\u00e5let med rivingen er \u00e5 oppf\u00f8re nybygg og det ikke foreligger igangsettingstillatelse for tiltak p\u00e5 eiendommen, jf. plan- og bygningslovens \u00a7 31-5. Eventuelt. kan fattes vedtak om midlertidig forbud mot tiltak i p\u00e5vente av regulering dersom Bergen kommune m\u00e5tte mene at det knytter seg vesentlige verneverdier til tiltakene. Saksnummer Saksnummer Side 2 av 2 "
}