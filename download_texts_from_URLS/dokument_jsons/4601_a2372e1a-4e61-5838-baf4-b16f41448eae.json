{
  "dokument_id": "a2372e1a-4e61-5838-baf4-b16f41448eae",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 27112024, Sak 475/24, Representantforslag fra Joel Ysteb\u00f8 (KrF) om kjernekraft i Bergensregionen",
  "url": "https://bergen.kommune.no/politikere-utvalg/api/fil/bk360/11630809/Innstilling-vedtak-Representantforslag-fra-Joel-Ystebo-KrF-om-kjernekraft-i-Bergensregionen",
  "tekst": "Representantforslag fra Joel Ysteb\u00f8 (KrF) om kjernekraft i Bergensregionen Bergen bystyre behandlet saken i m\u00f8tet 27.11.2024 sak 475/24 og fattet f\u00f8lgende vedtak: 1. Bystyret ber byr\u00e5det ta initiativ til et tett samarbeid med positive omegnskommuner med et krav om at regjeringen m\u00e5 \u00e5pne for etablering av kjernekraft i v\u00e5r region. 2. Bystyret ber byr\u00e5det arbeide for at et fagmilj\u00f8 knyttet til kjernekraft etableres i Bergen. Bergen bystyres behandling F\u00f8lgende representanter tok ordet: Joel Ysteb\u00f8 (KrF), Anette Strand (H), Rune Bakervik (A), Martin Virkesdal Jonsterhaug (FrP), Diane Alexandra Berbain (SV), Thor Haakon Bakke (MDG), Trond Tystad (BL), Ole-Ansger Nepomuk Martini (V), Ann Jorun Hillers\u00f8y (INP), Mailiss Solheim-\u00c5kerblom (R), Thomas Modulv Flesland (Sp), Richard Martin Laloo Storevik (A), Joel Ysteb\u00f8 (KrF). Forslag fremsatt i bystyret: Rune Bakervik (A) fremsatte p\u00e5 vegne av A f\u00f8lgende alternative forslag: Bystyret merker seg at behovet for energi i regionen v\u00e5r stadig vil \u00f8ke i \u00e5rene som kommer. Dette gjelder ikke minst for den omfangsrike og verdiskapende industrien vi har p\u00e5 Vestlandet. Bystyret er opptatt av behovet for \u00f8kt energiproduksjon fortrinnsvis skal l\u00f8ses innenfor fornybare energiformer. Samtidig er det viktig \u00e5 legge til rette for ny kunnskap og ny utvikling innenfor nye teknologiske l\u00f8sninger. Bystyret stiller seg derfor positive til ny kunnskap om alternative energiformer, som for eksempel kjernekraft. Bystyret ber f\u00f8lgelig byr\u00e5det om \u00e5 g\u00e5 i dialog med omegnskommuner, fagmilj\u00f8 og andre relevante akt\u00f8rer med sikte p\u00e5 \u00e5 etablere et kompetansemilj\u00f8 for nye energiformer (inkl. kjernekraft) med vektlag p\u00e5 potensialet som ligger i dette for v\u00e5r region. Anette Strand (H) fremsatte p\u00e5 vegne av H, FrP, KrF og Sp f\u00f8lgende alternative forslag: 1. Bystyret ber byr\u00e5det ta initiativ til et tett samarbeid med positive omegnskommuner med et krav om at regjeringen m\u00e5 \u00e5pne for etablering av kjernekraft i v\u00e5r region. 2. Bystyret ber byr\u00e5det arbeide for at et fagmilj\u00f8 knyttet til kjernekraft etableres i Bergen. Thor Haakon Bakke (MDG) fremsatte p\u00e5 vegne av MDG f\u00f8lgende alternative forslag: Bergen kommune \u00f8nsker \u00e5 styre v\u00e5r og Norges energisatsing til fornybare energiformer som sol og vind. Disse er raskere tilgjengelig, vi har n\u00f8dvendig kompetanse, og det vil gi den rimeligste elektrisiteten til forbrukerne. Bergen kommune er samtidig positiv til videre internasjonal forskning p\u00e5 kjernekraft og h\u00e5ndtering av kjernefysisk avfall. Bergen kommune er positiv til fortsatt satsing p\u00e5 kraftutveksling i Europa. Mailiss Solheim-\u00c5kerblom (R) fremsatte p\u00e5 vegne av R f\u00f8lgende alternative forslag: Bergen kommune er negativ til \u00e5 bygge ut kjernekraft i Norge, og vil jobbe for at Bergensregionen forblir en kjernekraftfri region. Problemer knyttet til avfallsh\u00e5ndtering er ikke l\u00f8st, og teknologien for nyere kjernekraftverk er ikke kommersielt tilgjengelig og vil ikke v\u00e6re det p\u00e5 lang tid. \u00c5 blande inn kjernekraft i debatten om energimiksen er i dag en avsporing fra reelle klimatiltak som vil gi resultater. L\u00f8sningen er i stor grad \u00e5 prioritere kraften strengere, ikke lage nye milj\u00f8problemer. Merknader fremsatt i bystyret: Ole-Ansger Nepomuk Martini (V) fremsatte p\u00e5 vegne av V f\u00f8lgende merknad: En satsing p\u00e5 kjernekraft i Norge m\u00e5 ikke g\u00e5 p\u00e5 bekostning av investeringer i fornybar kraft. Votering: Innstillingen punkt 1 og 2 fikk 0 stemmer. Alternativt forslag punkt 1 og 2 fra H, FrP, KrF og Sp, fremsatt av Anette Strand (H), ble vedtatt med 39 stemmer (H, FrP, BL(3), V, INP, KrF, Sp, PP). Alternativt forslag fra R, fremsatt av Mailiss Solheim-\u00c5kerblom (R), fikk 11 stemmer (SV, BL(1), R), og var dermed falt. Alternativt forslag fra A, fremsatt av Rune Bakervik (A), fikk 20 stemmer (A, MDG, V), og var dermed falt. Alternativt forslag fra MDG, fremsatt av Thor Haakon Bakke (MDG), fikk 20 stemmer (A, MDG, V), og var dermed falt. Merknad fra V, fremsatt av Ole-Ansger Nepomuk Martini (V), fikk 20 stemmer (A, MDG, V), og var dermed falt. Bergen bystyre behandlet saken i m\u00f8tet 30.10.2024 sak 416/24: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 02.10.2024 sak 374/24 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Utvalg for finans, kultur og n\u00e6ring behandlet saken i m\u00f8tet 18.09.2024 sak 142/24 og avga f\u00f8lgende innstilling: 1. Bystyret ber byr\u00e5det ta initiativ til \u00e5 samle bergensregionen med et krav om at regjeringen m\u00e5 \u00e5pne for etablering av kjernekraft i v\u00e5r region. 2. Bystyret ber byr\u00e5det arbeide for at et fagmilj\u00f8 knyttet til kjernekraft etableres i bergensregionen. Utvalg for milj\u00f8 og byutvikling hadde saken til orientering i m\u00f8tet 19.09.2024 sak 333/24: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret. Forslagstillers forslag til vedtak: 1. Bystyret ber byr\u00e5det ta initiativ til tett samarbeid om kjernekraft med positive omegnskommuner. 2 2. Bergen kommune skal ha som m\u00e5l \u00e5 bidra til at regionen skal bli ledende innen kjernekraft. 3. Bystyret ber byr\u00e5det legge til rette for at det kan etableres et fagmilj\u00f8 knyttet til kjernekraft i Bergen. 3 "
}