{
  "dokument_id": "cbf634df-f21f-5d60-8d0c-eaea427f111a",
  "doc_type": "case_presentation",
  "kommune": 5501,
  "tittel": "Forskrift om skolefritidsordningen, Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001676809",
  "tekst": "Arkivsaksnr. 24/06042-1 Saksbehandler Camilla Kristoffersen Saksgang M\u00f8tedato Oppvekst- og utdanningsutvalget 07.06.2024 Kommunestyret 18.06.2024 Forskrift om skolefritidsordningen, Troms\u00f8 kommune Kommunedirekt\u00f8rens innstilling til vedtak: \u2022 Forskrift om skolefritidsordningen vedtas. \u2022 Forskriften er gjeldende fra og med 01.08.2024 Stig Tore Johnsen Kari Henriksen Kommunedirekt\u00f8r Direkt\u00f8r for avdeling oppvekst, utdanning og kultur 1 1. Hva saken gjelder Ny oppl\u00e6ringslov (lov.09.06.2023 nr. 30 om grunnskoleoppl\u00e6ringa og den vidareg\u00e5ande oppl\u00e6ringa (oppl\u00e6ringsloven (2023)) trer i kraft 01.08.2024. Oppl\u00e6ringsloven fra 1998 oppheves n\u00e5r oppl\u00e6ringsloven (2023) trer i kraft. Den nye oppl\u00e6ringsloven gir Troms\u00f8 kommune en plikt til \u00e5 fastsette forskrift om skolefritidsordningen jf. oppl\u00e6ringsloven (2023) \u00a7 4-5 femte ledd. Troms\u00f8 kommune m\u00e5 derfor vedta slik forskrift innen ikrafttredelse av ny lov. I saksutredningen blir dagens regelverk f\u00f8rst gjennomg\u00e5tt. Deretter redegj\u00f8res det for bestemmelsen i ny oppl\u00e6ringslov, h\u00f8ring og h\u00f8ringsinnspill samt forslag til forskrift. 2. Saksutredning 2.1 Dagens regelverk If\u00f8lge oppl\u00e6ringsloven (1998) \u00a7 13-7 skal skolefritidsordningen ha vedtekter om eierforhold, opptaksmyndighet, opptakskriterium, opptaksperiode og oppsigelse av skolefritidsplassen, foreldrebetaling, leke- og oppholdsareal, daglige oppholdstid, \u00e5rlig \u00e5pningstid og bemanning og ledelse. Troms\u00f8 kommune har vedtekter for skolefritidsordningen. N\u00e5v\u00e6rende vedtekter ble sist behandlet i kommunestyrem\u00f8te i oktober 2023. 2.2 Ny oppl\u00e6ringslov Oppl\u00e6ringslov (2023) \u00a7 4-5 femte ledd videref\u00f8rer i hovedsak kravet om at SFO skal ha vedtekter og hva de skal inneholde. Det presiseres imidlertid i ny lov at vedtektene til kommunen m\u00e5 fastsettes i kommunale forskrifter. Dette inneb\u00e6rer at forskriftene m\u00e5 fastsettes i samsvar med reglene i forvaltningslovens kapittel VII, derunder kunngj\u00f8res i Norsk Lovtidende. 2.3 H\u00f8ring og h\u00f8ringsinnspill Forslag til forskrift om skolefritidsordningen ble sendt ut p\u00e5 h\u00f8ring 26.03.2024. Fristen for \u00e5 komme med innspill var 07.05.2024 Se vedlegg for opplisting av mottakere av h\u00f8ringen. Vi har mottatt h\u00f8ringsinnspill fra Fagereng skole, Prestvannet SFO, Ressurssenteret, Storelva skole, Slettelva skole, Sandnessund skole og L\u00f8vemammaene Nord. Fagereng skole st\u00f8tter Prestvannet SFO sine innspill, og har utover dette ikke gitt andre innspill. Vi har systematisert innspillene og v\u00e5re vurderinger etter oppsettet av paragrafene i forslag til forskriften. Til forslag til forskrift \u00a7 1: I \u00a7 1 er f\u00f8lgende inntatt i f\u00f8rste avsnitt: \u00abHerunder ligger ogs\u00e5 vedtatt kvalitetsplan for SFO i Troms\u00f8 kommune\u00bb. Prestvannet skole foresl\u00e5r at ordlyden endres fra \u00abkvalitetsplan for SFO\u00bb til \u00abnasjonal rammeplan\u00bb. Innspillet st\u00f8ttes ettersom SFO bygger p\u00e5 den nasjonale rammeplanen. Ordlyden endres derfor i tr\u00e5d med Prestvannet SFO sitt forslag. Til forslag til forskrift \u00a7 2 2 I forslagets \u00a7 2 annet avsnitt er f\u00f8lgende inntatt: \u00abfor elever med sammensatte behov p\u00e5 5. -10.- trinn kan det innvilges SFO-plass p\u00e5 s\u00e6rskilt elevgrunnlag\u00bb. Ressurssenteret viser til at det ikke er samsvar mellom forslagets \u00a7 2 og forslagets \u00a7 6, som tar for seg opptakskriterier. Forskriftens \u00a7 6 viser til at elever p\u00e5 5.-7.-trinn kan f\u00e5 innvilget SFO-plass. Vi bemerker at det er sistnevnte som er riktig. Ved utformingen av forskriften har det dessverre ved en feil blitt skrevet 5.-10.- trinn. Dette rettes opp i, i tr\u00e5d med Ressurssenterets forslag. Til forslag til forskrift \u00a7 4 I forslagets \u00a7 4 f\u00f8rste avsnitt er det inntatt at: \u00abRektor er administrativ og faglig leder av skolefritidsordningen. SFO-leder har det daglige ansvaret for SFO og er en del av skolens lederteam. P\u00e5 skoler med f\u00e5 barn ivaretas rollen som SFO- leder av rektor. SFO-leder skal ha pedagogisk utdanning. Dimensjonering av ledelsesressursen og oppbygging av bemanningsstrukturen i SFO gj\u00f8res lokalt p\u00e5 den enkelte skole. Bemanningsnormen tar utgangspunkt i 100 % plasser og er gjennomsnittlig 18 barn pr voksen. Barn med s\u00e6rskilt elevtildeling i skolen har ogs\u00e5 dette p\u00e5 SFO\u00bb Prestvannet SFO foresl\u00e5r at n\u00e5r rollen som SFO-leder ivaretas av rektor, skal grensen for antall barn p\u00e5 SFO v\u00e6re 30. Videre foresl\u00e5s det at det skal v\u00e6re pedagogisk personell til stede i SFO, en pedagog per 50. barn i tillegg til SFO leder. Prestvannet SFO mener at bemanningsnormen som sier at 18. barn i 100 % plass per voksen, m\u00e5 endres til \u00e9n voksen per 18. barn uansett plass-st\u00f8rrelse. Storelva skole \u00f8nsker \u00e5 fjerne kravet om pedagogisk utdanning for SFO-leder, alternativt endre kravet til relevant h\u00f8yere utdanning. Alle innspillene krever en st\u00f8rre utredning, som ogs\u00e5 kan f\u00e5 \u00f8konomiske konsekvenser. Vi vil derfor ta med innspillene til en senere revidering. Til forslag til forskrift \u00a7 6 I forslagets \u00a7 6 f\u00f8rste avsnitt er det inntatt at: \u00abSFO plass for barn med sammensatte behov, kan innvilges fra 5 - 7. trinn. Med sammensatte behov menes elever med fysiske og/eller kognitive funksjonsnedsettelser i s\u00e5 stor grad at det ikke vil v\u00e6re forsvarlig for eleven \u00e5 v\u00e6re alene hjemme i perioden fra skoleslutt frem til ordin\u00e6r arbeidstids slutt. Dette vil gjelde funksjonsnedsettelser som autisme, moderat til dyp psykisk utviklingshemming og omfattende fysisk funksjonsnedsettelse, eventuelt andre funksjonsnedsettelser med tilsvarende alvorlighetsgrad.\u00bb L\u00f8vemammaene Nord \u00f8nsker at ordlyden og definering av elever endres. L\u00f8vemammaene Nord viser til at dagens beskrivelse er for avgrensende og at dagens beskrivelse av funksjonsnedsettelser som er beskrevet i avsnittet ikke omfatter alle barn med alvorlig sykdom. P\u00e5 bakgrunn av innspillet foresl\u00e5s det \u00e5 endre ordlyden slik at den samsvarer med lovteksten i oppl\u00e6ringsloven (2023) \u00a7 4-5 f\u00f8rste ledd \u00abfor elevar med s\u00e6rlege behov p\u00e5 1. til 7. trinn\u00bb. Definisjon av barn med s\u00e6rlige behov er i Troms\u00f8 kommune definert i tildelingsmodellen. Vi foresl\u00e5r derfor \u00e5 ta bort \u00a7 6 f\u00f8rste avsnitt, siste punktum. Til forslag til forskrift \u00a7 7 3 I forslaget \u00a7 7 fjerde avsnitt er det inntatt at: \u00abOppsigelsestiden for en SFO plass er en m\u00e5ned, og plassen kan ikke sies opp eller endres mellom 1.april-1.juli.\u00bb. Prestvannet SFO \u00f8nsker at ordlyden endres til at plassen ikke kan \u00absies opp eller reduseres\u00bb. Vi er enig i Prestvannet SFO sitt forslag, da det med dagens ordning er mulighet til \u00e5 \u00f8ke elevplassen under denne perioden. I forslaget \u00a7 7 femte avsnitt er f\u00f8lgende inntatt: \u00abDet kreves betaling ut v\u00e5rhalv\u00e5ret for barn som slutter etter 1. mai\u00bb. Prestvannet SFO \u00f8nsker en presisering da det ikke er mulig \u00e5 si opp plassen etter 1. mai. Til dette bemerker vi at foreldrebetaling vedvarer hele oppsigelsesperioden, uavhengig av om plassen benyttes. Vi foretar derfor ikke noen endringer i forskriften p\u00e5 dette punkt. Til forslag til forskrift \u00a7 8 I forslaget til forskriftens \u00a7 8 sjette avsnitt er det inntatt at: \u00abDersom faktura ikke er mottatt innen 1 - en - m\u00e5ned etter at barnet har begynt i SFO, m\u00e5 det gis melding om dette til skolen.\u00bb. Prestvannet SFO spiller inn at beskjeden b\u00f8r g\u00e5 til innfordring i Troms\u00f8 kommune, siden den enkelte skole ikke fakturerer. Dette tas ikke til f\u00f8lge da saksgang i Troms\u00f8 kommune er at foresatte kontakter skolen. I forslagets \u00a7 8 siste avsnitt st\u00e5r f\u00f8lgende: \u00abN\u00e5r SFO er stengt p\u00e5 grunn av uforutsette hendelser som bemanningsutfordringer, str\u00f8mbrudd, vannbrudd eller andre uforutsette hendelser, gir dette fritak for betaling. Betalingsfritak gjelder hvis SFO m\u00e5 stenge mer enn \u00e9n dag med virkning fra f\u00f8rste hele dag.\u00bb Prestvannet SFO \u00f8nsker en presisering om virkningsdag. Innspillet krever en st\u00f8rre utredning. Vi vil derfor ta med innspillene til en senere revidering. Til forslag til forskrift \u00a7 10 Slettelva skole og Sandnessund skole mener at \u00e5pningstiden i skolefritidsordningen b\u00f8r reduseres fra 07:15 \u2013 16:45 til 07:30 \u2013 16:30. Skolene viser til at den utvidende \u00e5pningstiden som ble vedtatt for noen \u00e5r siden er un\u00f8dvendig og blir i sv\u00e6rt liten grad benyttet. Innspillet krever en st\u00f8rre utredning, og vi tar derfor med innspillet til en senere revidering. Prestvannet SFO \u00f8nsker at \u00e5pningstiden settes til 5 timer i romjulen, fordi ingen skal jobbe mer enn 5 timer og det er f\u00e5 barn som benytter seg av plassen i romjulen. Hva gjelder \u00e5pningstid onsdag i p\u00e5skeuken bemerker Prestvannet SFO at ved \u00e5pningstid til 12:30 m\u00e5 det v\u00e6re to vaktlag p\u00e5 jobb, siden ingen skal jobbe mer enn 4 timer. Fra 12.00 \u2013 12.30 m\u00e5 det utbetales 133 % overtid til minimum 2 ansatte som st\u00e5r igjen til stenging. Prestvannet SFO p\u00e5peker at dette er en veldig dyr dag som f\u00e5 barn benytter seg av. Etter v\u00e5r vurdering er det n\u00f8dvendig at \u00e5pningstiden settes til 6 timer i romjulen, og 5 timer onsdag f\u00f8r p\u00e5ske, slik at foresatte rekker \u00e5 hente og levere innenfor egen arbeidstid. Innspillet tas derfor ikke til f\u00f8lge. I forslagets \u00a7 10 sjette avsnitt er det inntatt at: \u00aben deltidsplass p\u00e5 SFO skal i utgangspunktet brukes f\u00f8r- og etter skoletid. Den enkelte skole kan likevel selv avgj\u00f8re hvordan deltidsplassen skal brukes for \u00e5 sikre en forsvarlig organisering av SFO\u00bb. Prestvannet SFO mener at ordlyden b\u00f8r v\u00e6re at plassen \u00abskal brukes f\u00f8r og etter skoletid\u00bb, slik at \u00abi utgangspunktet\u00bb fjernes. Dette begrunnes med at noe annet kan medf\u00f8re at tilbudet praktiseres ulikt p\u00e5 de enkelte skolene. 4 Videre foresl\u00e5r Prestvannet SFO at setningen \u00abDen enkelte skole kan likevel selv avgj\u00f8re hvordan deltidsplassen skal brukes for \u00e5 sikre en forsvarlig organisering av SFO\u00bb b\u00f8r tas bort da plassen ikke skal ha noe \u00e5 si for hvordan vi sikrer en forsvarlig drift av tilbudet. Vi foresl\u00e5r \u00e5 ikke endre ordlyden i tr\u00e5d med Prestvannet SFO sine innspill. \u00c5rsaken til dette er at ordlyden presiserer hva som skal v\u00e6re utgangspunktet, men at hver enkelt skole selv kan avgj\u00f8re hvordan deltidsplassen skal brukes. Hver enkelt skole er, etter v\u00e5rt syn, n\u00e6rmest til \u00e5 vurder hvordan deltidsplassen skal brukes for \u00e5 sikre en forsvarlig organisering av SFO. I forslagets \u00a7 10 siste avsnitt er det inntatt at: \u00abAvtale om bruk av deltidsplass gj\u00f8res skriftlig.\u00bb Prestvannet SFO foresl\u00e5r \u00e5 presisere f\u00f8lgende i ordlyden: \u00abAvtalen om bruk av deltidsplass p\u00e5 heldags\u00e5pne dager gj\u00f8res skriftlig\u00bb. Vi foresl\u00e5r \u00e5 ikke innta presiseringen, da det er \u00f8nskelig at en slik avtale skal gjelde generelt for et SFO-\u00e5r. 2.4 Forslag til forskrift Det foresl\u00e5s at n\u00e5v\u00e6rende vedtekter for skolefritidsordningen SFO oppheves. Vedtektene erstattes av ny forskrift om skolefritidsordningen (SFO), som er gitt med hjemmel i oppl\u00e6ringsloven (2023) \u00a7 4-5 femte ledd. Se vedlagt endelig forskrift hvor foresl\u00e5tte bestemmelser fremg\u00e5r. Merk at det ligger to forslag til forskrift i saken. Dokumentet som heter \u00abForslag til forskrift om skolefritidsordningen\u00bb, er forslaget som ble sendt ut i forbindelse med h\u00f8ringen. Endringer gjort p\u00e5 bakgrunn av h\u00f8ringsinnspill er inntatt i dokumentet \u00abEndelig forslag til forskrift om skolefritidsordningen\u00bb. Konklusjon Troms\u00f8 kommune fastsetter forskrift om skolefritidsordningen i tr\u00e5d med ny oppl\u00e6ringslov \u00a7 4-5 femte ledd. Forskriften medf\u00f8rer ingen \u00f8konomiske konsekvenser. Vedtakskompetanse Kommunestyret Vedlegg H\u00f8ringsbrev - Forskrift om skolefritidsordningen Forslag til forskrift om skolefritidsordningen, Troms\u00f8 Kommune H\u00f8ringsuttalelse - forskrift om skolefritidsordningen - Prestvannet SFO 24_06042 - H\u00f8ringsuttalelse forskrift om skolefritidsordningen 24-06042 - H\u00f8ringsuttalelse forskrift om skolefritidsordningen (SFO). H\u00f8ringsuttalelse - forskrift om SFO Epost - H\u00f8ringsuttalelse forskrift om skolefritidsordningen (SFO) H\u00f8ringsuttalelse forskrift om skolefritidsordning Invitasjon til h\u00f8ring av lokale forskrifter til ny oppl\u00e6ringslov_ Endelig forslag til forskrift om skolefritidsordningen 24_05678-5 H\u00f8ringsuttalelse - forskrift om SFO 1722700_1_1 H\u00f8ringssvar - forskrift om skolefritidsordningen 5 "
}