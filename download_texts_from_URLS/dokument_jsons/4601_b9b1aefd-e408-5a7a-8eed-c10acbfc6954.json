{
  "dokument_id": "b9b1aefd-e408-5a7a-8eed-c10acbfc6954",
  "doc_type": "case_attachment",
  "kommune": 4601,
  "tittel": "Bv foredrag - info til politiske partier (3 utg.)",
  "url": "https://bergen.kommune.no/politikere-utvalg/api/fil/bk360/9563852/Bv-foredrag-info-til-politiske-partier-3-utg-",
  "tekst": "Omsorgsovertakelser 1955 \u2013 2022 (Tvangsvedtak) Tall og bakgrunn Dokumentasjon til foreningens krav om gjenopptakelseskommisjon av barnevernssaker Et foredrag av Velkommen alle sammen Takk for innbydelsen. Det er hyggelig \u00e5 f\u00e5 vist frem tallene som ingen egentlig vil vite om. Mitt navn er Jan Myhre. Til daglig jobber jeg med forretningsutvikling. Og som styreleder i gjenoppta. Naturlig nysgjerrig og glad i tall. Det kom godt med da jeg startet \u00e5 unders\u00f8ke antallet tvangsomsorgsovertakelser i barnevernet (heretter bv) fra 1955 og frem til i dag \u2013 eller s\u00e5 langt statistikk t.o.m. 2022. Det var ingen enkel jobb. F\u00f8r 2010 visste jeg lite eller ingenting om bv. Jeg trodde, som de fleste andre, at det var en etat som overtok omsorgen fra foreldre som hadde utvist grov omsorgssvikt. Kanskje m\u00e5 du kjenne det p\u00e5 kroppen selv for \u00e5 innse hvor n\u00e5del\u00f8st systemet kan v\u00e6re n\u00e5r det ikke fungerer som det skal? I 2010 kom jeg sv\u00e6rt tett p\u00e5 en bv sak. Det som skjedde i den saken ga meg et skikkelig sjokk. Kan slikt virkelig skje i Norge? Kan man virkelig miste omsorgen for barn basert kun p\u00e5 udokumenterte p\u00e5stander fra bv ansatte? Er saksbehandlingen virkelig s\u00e5 lite grundig, ja attp\u00e5til uredelig? Er det slik at kommuneadvokatens/bv p\u00e5stander og begrunnelser glir rett igjennom i fylkesnemnda? Er det virkelig s\u00e5 totalt rettsl\u00f8st i bv saker? Dette bare m\u00e5tte jeg unders\u00f8ke. Meldte meg inn i facegrupper, skrev innlegg, fikk kontakt med enkeltpersoner og grupper som fortalte om deres erfaring med bv. Den ene rystende historien etter den andre. At omsorgsovertakelsen var helt feil var godt underbygd fra bv ofrenes side. At bv ikke fors\u00f8kte \u00e5 anvende mindre inngripende tiltak f\u00f8r de fjernet barn fra sine foreldre gikk ogs\u00e5 igjen. \u00abDu tror det ikke f\u00f8r du opplever det\u00bb. \u00abAlle kan bli fratatt omsorgen\u00bb. Det var inntrykk som satt igjen. Det vi vanligvis h\u00f8rte om ifm overtakelse den gang var vanskj\u00f8tsel, fysisk eller psykisk mishandling, seksuelle overgrep eller at barnet manglet omsorgsperson. Tilsammen utgjorde dette 5,1%**. Hva da med begrunnelsen i de andre 95% av sakene, undret jeg. De m\u00e5 da i hovedsak v\u00e6re basert p\u00e5 den enkelte barnevernarbeiders egen d\u00f8mmekraft \u2013 og da er vi over p\u00e5 forvaltningens frie skj\u00f8nn. Barneverns- og helsenemndene (tidligere kalt fylkesnemnd for barnevern og sosiale saker) og domstolene kan etter den ulovfestede l\u00e6ren om domstolenes pr\u00f8velsesrett ikke overpr\u00f8ve forvaltningens frie skj\u00f8nn. Derfor glir bv vedtak s\u00e5 og si alltid gjennom i nemndene og videre. - En d\u00e5rlig vurdering gjort i unders\u00f8kelsesfasen tidlig i en barnevernssak kan f\u00f8lge barn og foreldre hele veien oppover i systemet. Det g\u00e5r ut over rettssikkerheten. Den blir bare ivaretatt hvis det er h\u00f8y kvalitet i alle ledd, og slik er det ikke i dag. - N\u00e5r saken om omsorgsovertagelse kommer opp for Fylkesnemnda og rettsapparatet, har de ofte ikke annet \u00e5 gj\u00f8re enn \u00e5 stole p\u00e5 vurderinger som er gjort. Dermed kan beslutninger bli fattet p\u00e5 sviktende grunnlag. Dette sier Kari Kill\u00e9n (nestor i foreldre-barneforskning). Noen vilk\u00e5r for omsorgsovertakelse -Barn ikke f\u00e5r dekket et n\u00f8dvendig minstebehov for mat, kl\u00e6r, kontakt med voksne og barn og pedagogiske og f\u00f8lelsesmessige stimuli. -En ten\u00e5ring i st\u00f8rre grad vil ha behov for oppf\u00f8lging og stimuli i forhold til skole og \u00e5 unng\u00e5 atferdsproblemer som kriminalitet, rusmisbruk p\u00e5 grunn av manglende grensesetting. -Fare for omsorgssvikt i fremtiden. -Dersom det er overveiende sannsynlig at barnets helse eller utvikling kan bli alvorlig skadd, fordi foreldrene er ute av stand til \u00e5 ta tilstrekkelig ansvar for barnet. Etter bestemmelsen kan myndighetene g\u00e5 til omsorgsovertakelse f\u00f8r omsorgssviktsituasjonen har oppst\u00e5tt i tilstrekkelig grad, dersom det er sannsynlig at barnet kan bli skadd. -Dersom et sykt, funksjonshemmet eller spesielt hjelpetrengende barn har foreldre som ikke s\u00f8rger for at barnet f\u00e5r dekket sine behov for behandling eller oppl\u00e6ring. -Barnet blir fysisk eller psykisk mishandlet eller utsatt for andre alvorlige overgrep i hjemmet. I f\u00f8lge forarbeidene tar bestemmelsen sikte p\u00e5 \u00e5 ramme tilfeller som fysisk mishandling, psykisk sjikane, trakassering, seksuelle overgrep samt mindre overgrep. -Svikten m\u00e5 normalt v\u00e6re alvorlig f\u00f8r omsorgen kan fratas foreldrene. Her ser vi at: -Terskelen for barnevernets inngripen er flytende, -begrepet alvorlig omsorgssvikt er t\u00f8yelig, -barnevernets unders\u00f8kelser er sv\u00e6rt lite grundige, -saksfremstillingen i nemnda er ikke objektiv og underbygget og -overpr\u00f8vingen av barnevernets vedtak skjer ikke i nemndene = da forst\u00e5r man at det er rom for mange gale vedtak. Systemet er lagt \u00e5pent for feil. I perioden 2010 - 2015 ble 9514 barn omsorgsovertatt. 30, ei stor skoleklasse, hver eneste uke! Hvor mange av disse som un\u00f8dig/ulovlig ble adskilt fra sine vet ingen. Det er aldri gransket. Men det kan sannsynliggj\u00f8res at det dreier seg om noen tusen. Gitt tidsrommet vi snakker om er det grunn til \u00e5 anta at mange av disse rotl\u00f8se i dag er ungdomskriminelle. Den nye barnevernsloven tr\u00e5dte i kraft 1. januar 2023. Med ny barnevernslov skiftet Fylkesnemnda for barnevern og sosiale saker navn til Barneverns- og helsenemnda - og saksgangen ble endret. Den praksisen og saksgangen jeg viser til her er fra f\u00f8r 2023, alts\u00e5 den gang Fylkesnemnda opererte. Den fundamentale endringen i nemndene, som skjedde fra 1.1.2023. kommer jeg tilbake til. Hverken fylkesnemnda eller barnevernsnemnda er en ordin\u00e6r domstol, men et \u00abdomstollignende forvaltningsorgan\u00bb. Barnevernet g\u00e5r ofte til nemndene med anklager om alvorlige straffbare forhold basert p\u00e5 p\u00e5stander fra en part uten at det foreligger noen form for dokumentasjon. Akuttvedtak ble hyppig brukt i perioden 2004 \u2013 2015 og \u00e5rene f\u00f8r. Med fatale konsekvenser for mange. \u2013 I de norske akuttsakene legger barnevernstjenesten ofte avgj\u00f8rende vekt p\u00e5 det barnet formidler om sin situasjon, mens de tyske sakene i st\u00f8rre grad balanserer barnets og foreldrenes interesse med hverandre, sier forsker Arne Lerum. Kongsberg barneverntjeneste reduserte antallet akuttvedtak med 90% \u00abover natten\u00bb i 2015. Da forst\u00e5r alle at noe m\u00e5 ha v\u00e6rt riv, ruskende galt tidligere. Hva gjorde de? Endret holdningene og derved praksisen ved kontoret. De inviterte familiene til \u00e5 hjelpe. Hovedprinsippet skulle v\u00e6re at barnet f\u00f8rst og fremst skulle f\u00e5 hjelp fra n\u00e6r familie. (Akuttvedtak er ikke det samme som omsorgsovertakelse, men praksisen, i hvert fall f\u00f8r de seneste \u00e5rene, var at langt de fleste barnevernssaker startet med akuttvedtak, og endte med omsorgsovertakelse). \"De sm\u00f8rer tjukt p\u00e5 br\u00f8dskiva, vet du, for \u00e5 f\u00e5 gjennom vedtakene sine\". Det sa en barnevernsgutt til meg i 2010. Vi vet at i denne perioden var terskelen lav for \u00e5 vedta omsorgsovertakelse. Og barnevernet var kjent for \"\u00e5 sm\u00f8re tjukt p\u00e5\" for enkelt \u00e5 f\u00e5 vedtakene sine gjennom i nemnda. Ei nemnd som alts\u00e5 ikke overpr\u00f8ver forvaltningens frie faglige skj\u00f8nn. Jeg har selv overh\u00f8rt barnevernsleder og ansatte ved barnevernkontor si at \"1 \u00f8refik er nok - du har ut\u00f8vd vold\". Hvoretter omsorgsovertakelse ble effektuert. Med familietragedie som resultat. Jeg kan ikke ta for meg alle vilk\u00e5rene for omsorgsovertakelse. Da blir vi v\u00e6rende her hele kvelden. Men oppdragervold er det fokus p\u00e5, kanskje s\u00e6rlig i innvandrermilj\u00f8ene der man kommer fra andre kulturer. Mitt oppdrag er heller ikke \u00e5 diskutere hvilken kultur som er best. Men jeg er slettes ikke sikker p\u00e5 at vi har verdens beste barnevern, som noen hevder. Politikerne vedtar lovendringer. I 2010 ble straffeloven om bl. a. oppdragervold skjerpet. \u00a7 282 omhandler \u00abvold\u00bb. Det foreligger ingen konkret definisjon i straffeloven av voldsbegrepet. I forarbeidene fremg\u00e5r det at typiske eksempler p\u00e5 fysisk vold er slag, spark, \u00f8refiker og rising med h\u00e5nden p\u00e5 bar rumpe. Voldshandlinger der det brukes stor intensitet, vil overskride den nedre grensen for oppdragervold. Terskelen for straffansvar kan v\u00e6re noe h\u00f8yere n\u00e5r barna er ten\u00e5ringer. For at mishandling mot barn skjedd i oppdragelsen skal kunne rammes av straffeloven \u00a7 282, er det blant annet stilt vilk\u00e5r om at en n\u00e6rst\u00e5ende \u00abalvorlig eller gjentatt mishandler\u00bb forn\u00e6rmede. Rettspraksis har lagt avgj\u00f8rende vekt p\u00e5 om det forn\u00e6rmede barnet har levd under et regime preget av kontinuerlig utrygghet, og frykt for fremtidige krenkelser. Lov om barnevern \u00a7 5-1 omhandler i hvilke tilfeller nemnda kan treffe vedtak om omsorgsovertakelse. Punkt C lyder: barnet blir mishandlet eller utsatt for andre alvorlige overgrep i hjemmet. Loven om barnevern i Norge er bra. Men sp\u00f8rsm\u00e5let er: Hvordan praktiseres den ute i forvaltningen? Det er alts\u00e5 alt for unyansert det bv lederen sa at \"1 \u00f8refik er nok - du har ut\u00f8vd vold\u00bb. Vi vet om konkrete saker der barn ulovlig ble adskilt fra sine fordi bv sm\u00f8rte tjukt p\u00e5 br\u00f8dskiva ifm voldsp\u00e5stander. Etter \u00e5 ha kjempet hardt og lenge ble p\u00e5standene tilbakevist og barna tilbakef\u00f8rt - men b\u00e5de barna og foreldrene sitter igjen med store s\u00e5r etter opplevelsen. Bare toppen av isfjellet kommer til oss og sv\u00e6rt f\u00e5 orker \u00e5 st\u00e5 i kampen. Lovendringen og praksiserfaringen spredte seg raskt. Vi kjenner til at flere barnevernssaker har sitt utspring bl. a. fra kyniske doplangere, som vil skaffe seg kunder. De sier til oppr\u00f8rske ten\u00e5ringer: \"G\u00e5 til barnevernet og si at du har blitt utsatt for vold. Da f\u00e5r du eget sted \u00e5 bo, og slipper unna foreldrenes kontroll\". Den samme taktikken vet vi at er brukt av ten\u00e5ringer som vil ha luft under vingene. For mange ten\u00e5ringer eller unge voksne er det for sent da de tar til vettet. Advokat Venil Thiis sa: \"De som blir fratatt sine barn er ofte flotte, velmenende mennesker som ikke helt klarer hverdagen. De som innstiller p\u00e5 omsorgsovertakelse har ofte knapt m\u00f8tt barna, eller foreldrene. Barnevernet f\u00e5r barna til \u00e5 f\u00f8le at deres egen opprinnelse er mindreverdig. Foreldre og barns rettssikkerhet er en illusjon\". Statistikken dere snart f\u00e5r se viser med all tydelighet at barnevernet i en periode hadde fokus p\u00e5 omsorgsovertakelse og ikke hjelpetiltak. Mao: Minste inngreps prinsipp ble ikke fulgt! Fagfolk; advokater, psykologer og leger hadde i mange \u00e5r advart om at det vedtas alt for mange omsorgsovertakelser - og at det er et totalt frav\u00e6r av rettssikkerhet i barnevernssaker. I 2015 samlet en gruppe p\u00e5 ca. 200 fagfolk seg og leverte bekymringsmelding om barnevernet. Gro Hillestad Thune har erfaring med barnevernssaker gjennom mer enn 40 \u00e5r, b\u00e5de som advokat og som dommer i Den europeiske menneskerettsdomstolen i Strasbourg fra 1984 til 1999. -Det er i dag totalt frav\u00e6r av forsvarlig rettssikkerhet og kontradiksjon i barnevernets saksbehandling, mener hun. Videre sier hun at hovedproblemet i barnevernet er at den enkelte saksbehandler har vide fullmakter til \u00e5 bruke tvang og makt uten at det er knyttet til et forsvarlig klage- og kontrollapparat. Slik hun ser det, har barnevernet v\u00e6rt etablert som et hjelpeapparat som over tid gradvis har g\u00e5tt mer og mer over til \u00e5 fungere som myndighetsorgan. Denne gradvise omleggingen har gitt den kommunale barneverntjenesten stor frihet til \u00e5 utf\u00f8re oppgaven etter eget valg og tillatt dette \u00e5 foreg\u00e5 bak sv\u00e6rt lukkede d\u00f8rer\u00bb. Hillestad Thune er \u00e5 regne blant Norges fremste menneskerettighetsjurister. Stjeler du en sykkel blir du politietterforsket og f\u00e5r din sak inn for det ordin\u00e6re rettssystemet f\u00f8r du evt f\u00e5r din dom. I barnevernssaker holder det med at barnevernleder eller dennes stedfortreder f.eks. har en mistanke om vold mot barn, eller har f\u00e5tt inn en bekymring om omsorgssvikt. Mistanken om vold etterforskes sv\u00e6rt sjelden og det fattes raskt vedtak om bekymringen uten at sakene er tilstrekkelig unders\u00f8kt. Du f\u00e5r saken din inn for fylkesnemnda der det sitter en leder som i l\u00f8pet av 48 timer skal avgj\u00f8re om midlertidig omsorgsovertakelse skal vedtas - uten \u00e5 innhente andre opplysninger enn de hen f\u00e5r fra barnevernet. Fylkesnemndene for barnevern og sosiale saker (som det het i den perioden jeg omtaler) og domstolene kan som nevnt ikke overpr\u00f8ve forvaltningens frie skj\u00f8nn. Domstolene kontrollerer bare om forvaltningen har rettslig grunnlag for sine avgj\u00f8relser, om saksbehandlingen har v\u00e6rt i samsvar med loven og om avgj\u00f8relsen bygger p\u00e5 et saklig grunnlag. Domstolene blander seg ikke inn i forvaltningens faglige skj\u00f8nn. \u00abDet er skummelt \u00e5 ha et system der du baserer deg p\u00e5 at alt barnevernet gj\u00f8r er riktig og bra\u00bb, sier Gro Hillestad Thune. Habilitetssakene vi har hatt i Stortingets kontroll- og konstitusjonskomit\u00e9 i h\u00f8st/vinter viser med all tydelighet at kontroll er viktig. Behandling av akuttsaker N\u00e5r barneverntjenesten har truffet vedtak om midlertidig omsorgsovertakelse, ogs\u00e5 kalt akuttplassering, skjer ting veldig fort. Foreldre kan klage p\u00e5 akuttvedtaket. Fylkesnemnda plikter da \u00e5 behandle klagen s\u00e5 raskt som mulig, normalt innen noen f\u00e5 dager. Avgj\u00f8relsen skal v\u00e6re tatt innen en uke etter at nemnda mottok klagen. Det er selvsagt bra at behandlingen skal skje veldig fort. Samtidig p\u00e5virker det selve klagebehandlingen ganske drastisk. Hovedregelen er at det skal v\u00e6re muntlig behandling av klage p\u00e5 akuttvedtak. Det er da kun nemndsleder som tar avgj\u00f8relsen. Nemndsleder er ansatt i Fylkesnemnda, og normalt utdannet jurist. Selve forhandlingsm\u00f8tet er ganske kort, sjeldent mer enn tre til fire timer. I barnevernssaker er det gjerne en omfattende historikk, med sv\u00e6rt mange dokumenter. Foreldre har mye de \u00f8nsker \u00e5 formidle, samtidig som de er i krise etter \u00e5 ha blitt fratatt barnet sitt. Mange foreldre opplever fylkesnemndas behandling av klage p\u00e5 akuttvedtak som hesblesende og lite tillitvekkende. Foreldre kan \u00f8nske \u00e5 belyse saken gjennom omfattende vitnef\u00f8rsel, noe det sjeldent er tid til. Vinner man ikke frem i fylkesnemnda med klage p\u00e5 akuttvedtak er man ikke bare tilbake til start, man har en enda vanskeligere situasjon enn hva man begynte med. Klager man p\u00e5 akuttvedtaket uten \u00e5 f\u00e5 medhold i nemnda s\u00e5 vil nemndas avgj\u00f8relse bli liggende i saken videre. Det kan ha to sv\u00e6rt negative konsekvenser. For det f\u00f8rste kan det redusere muligheten for \u00e5 komme i en konstruktiv dialog med barneverntjenesten med sikte p\u00e5 tilbakef\u00f8ring. For det andre vil det kunne \u00f8ke faren for at barneverntjenesten krever en varig omsorgsovertakelse senere. Behandling av saker om omsorgsovertakelse De som bestemmer i nemnda betegnes ikke som dommere, men nemndsmedlemmer. Vanligvis er det tre nemndsmedlemmer som tar avgj\u00f8relsen i saker om omsorgsovertakelse. N\u00e5r nemnda skal settes sammen blir det pekt ut en nemndsleder, som er en slags hoveddommer i saken. Nemndsleder er utdannet jurist, og ansatt i fylkesnemnda. Ett medlem er fra det alminnelige utvalget, det vil si en helt vanlig person uten spesielle krav til yrke, utdannelse eller forkunnskaper. Det tredje medlemmet er det sakkyndige medlemmet. Han eller hun har s\u00e6rlig kompetanse, vanligvis er de utdannet psykolog eller lignende. Foreldre har en ganske utakknemlig oppgave. De befinner seg gjerne i en ytterst presset situasjon, hvor f\u00f8lelsene er sterke og fortvilelsen lett kan ta overh\u00e5nd. Samtidig er nettopp hvordan de opptrer under sin partsforklaring veldig viktig for resultatet av saken. Altfor ofte opplever man at kommuneadvokat og offentlige ansatte vitner har hatt grundige samtaler med barneverntjenesten i forkant og at forklaringene er p\u00e5virket av et \u00f8nske om at barneverntjenesten skal vinne frem. Ikke sjelden f\u00f8ler foreldre seg snytt og overkj\u00f8rt av behandlingen i fylkesnemnda. All makt p\u00e5 en side av bordet - Jeg t\u00f8r \u00e5 p\u00e5st\u00e5 at rettssikkerheten i barnevernet til tider er katastrofal, sier advokat Rikke Arnesen. Det er gratisinnsatsen som advokaten ikke f\u00e5r betalt for, som mange ganger avgj\u00f8r om barn f\u00e5r bli hos foreldrene, sier hun. - Kommunen sender inn den dokumentasjonen som den mener at er relevant. Men jeg har enn\u00e5 til gode \u00e5 oppleve en objektiv saksfremstilling fra kommunens side. - Jeg stiller sp\u00f8rsm\u00e5lstegn ved at det offentliges representant n\u00e6rmest automatisk har st\u00f8rre troverdighet enn de private partene, sier hun. Barnevernets advokater f\u00e5r betalt for hver time. Familiens advokat tjener mindre jo mer han eller hun jobber i saken. - Det er alts\u00e5 ikke spesielt attraktivt \u00e5 v\u00e6re foreldrenes advokat i barnevernssaker, hvis man velger \u00e5 gj\u00f8re en grundig jobb, sier advokat Thea W. Totland. Advokatene som representerer barnevernet har helt andre forhold. De arbeider ut fra en timepris som er avtalt med barnevernet og f\u00e5r betalt for hver time de bruker. Ettersom de honoreres av barnevernet og ikke staten, er det ingen dommer som setter ned deres sal\u00e6r. I tillegg har barnevernets advokat et stort apparat p\u00e5 sin side: barnevernstjenesten, kommunen og ofte en psykolog som er oppnevnt og betalt av barnevernet. Da er det kanskje ikke til \u00e5 undres over at barnevernet f\u00e5r medhold i 87,6 prosent av sakene i fylkesnemndene (tall fra 2015). Retten til \u00e5 bli h\u00f8rt (kontradiksjonsprinsippet eller motsigelsesloven) er ikke til stede i barnevernets saksbehandling og sv\u00e6rt sjelden i nemndsaker. Forskjellen i prising og ressurstilgang f\u00f8rer dessuten til at s\u00e5 \u00e5 si all makt er p\u00e5 en side av bordet. Derfor glir barnevernets vedtak s\u00e5 og si alltid gjennom i nemndene og videre. Mer rettsl\u00f8st kan det neppe bli. Barnevernsadvokater erfarer regelmessig at det er mye st\u00f8rre sannsynlighet for \u00e5 vinne frem for foreldrene i tingretten og lagmannsretten, alts\u00e5 i de ordin\u00e6re domstolene. Men den store majoriteten av un\u00f8dige og ulovlige omsorgsovertakelser havner dessverre ikke i rettssystemet. \u00abMen du har jo alle ankemuligheter\u00bb sies det. De fleste er for nedbrutt til \u00e5 orke \u00e5 anke. De har mer enn nok med \u00e5 holde livene sine g\u00e5ende. De er i en alvorlig livskrise. De er lamsl\u00e5tte i nemndsfasen, i sjokk, vantro, det hele oppleves uvirkelig. P\u00e5 grunn av den ekstremt store belastningen sl\u00e5r den psykiske beskyttelsesmekanismen inn. De fleste er rett og slett ute av stand til \u00e5 forsvare seg, i hvert fall i den f\u00f8rste tiden. Du skal anke inn det samme kontoret som du skal forhandle om samv\u00e6r med. Eller som har overtatt omsorgen fra et av dine barn og truer med \u00e5 ta et til. Det sier seg selv at det ikke er enkelt. Dessuten tar det lang tid \u00e5 anke. Men hadde alle sakene havnet der, ville vi f\u00e5tt avsl\u00f8rt hvor ille det st\u00e5r til med rettssikkerheten i barnevernssaker. Grunnlovens \u00a7 96: Ingen kan d\u00f8mmes uten etter lov eller straffes uten etter dom. Enhver har rett til \u00e5 bli ansett som uskyldig inntil skyld er bevist etter loven. Jeg mener klart at slik rettssystemet opererer i dag kan barn adskilles fra sine uten at skyld er bevist etter loven. 20. mars 2023 erkjente barne- og familieminister Kjersti Toppe at rettsikkerheten ikke har v\u00e6rt god nok i barnevernet, verken for barn eller foreldre..(VG) Etter \u00e5 ha fulgt bv saker i flere \u00e5r slo det meg at det er jo ingen som snakker om omfanget av dette. Hvor ille er det, egentlig? Da m\u00e5tte jeg g\u00e5 inn i tallene. Skrev til departementet for \u00e5 f\u00e5 oversikt over antall tvangsomsorgsovertakelser. Fikk dette svaret: Hei Dessverre har ikke departementet kjennskap til hvor du kan framskaffe den dokumentasjonen du ber om. Det har ikke v\u00e6rt foretatt systematisk registrering av antall barn med vedtak om omsorgsovertakelse \u00e5rlig f\u00f8r Sentralenheten ble etablert i 2011 og statistikken fra nemndene ble samlet og utviklet. H\u00e6? Man har ikke engang brydd seg med \u00e5 f\u00f8re statistikk. Og de vet ikke hvor jeg kan finne informasjon. S\u00e5 lett har \u00f8verste myndighet tatt p\u00e5 disse offentlige overgrepene, tenkte jeg. Men ga meg ikke. Kontaktet SSB, BUFdir og Sentralenheten for fylkesnemndene. Mange eposter og telefoner. Fikk noen tall her, og noen der. Satte dem sammen, beregnet og fikk til slutt 56290 (tvangsomsorgsovertakelser fra 1955 \u2013 2022) Det tilsvarer samtlige barn bosatt i Bergen 0-18 \u00e5r i dag.. 2002 \u2013 2021: 23543 = 23 barn - ei hel skoleklasse - omsorgsovertatt hver eneste uke de siste 20 \u00e5rene.. 2012: 1727. 33 i uken. 2022: 615. 12 i uken. Nesten 3 ganger flere i 2012 enn i 2022.. Sannsynligvis er det noen tusen flere, siden tallene s\u00e6rlig p\u00e5 50- og 60-tallet er usikre. Tallet sier noe om omfanget. Men det store sp\u00f8rsm\u00e5let er: Hvor mange av disse vedtakene er feil? Utviklingspsykolog Lars Smith, som jeg vil sitere ogs\u00e5 senere, sier til psykologisk.no 14.3.23.: \u00abDet finnes ingen mal for godt utviklingsmilj\u00f8 - og ingen kan definere \u00abgod omsorgspraksis\u00bb. Stein Erik Ulvund er en norsk forsker og professor i pedagogikk som har barns utvikling som sitt spesialomr\u00e5de. I 2003 skrev han i kronikken Godt nok for barn: \u201dHva som er \u00abgod nok\u00bb omsorg for barn er - stikk i strid med det mange tror - et uavklart sp\u00f8rsm\u00e5l i psykologien. Sannheten er at ingen vet noe sikkert om hva slags omsorg som m\u00e5 til for at et barn skal utvikle seg normalt. Likevel er det p\u00e5 dette omr\u00e5det mye synsing, skr\u00e5sikkerhet, uforstand og fastl\u00e5ste holdninger b\u00e5de hos fagfolk og folk flest. Og det er framfor alt mye bokstavelig og naiv anvendelse av l\u00e6reboka! I barnevernssaker kan det f\u00e5 katastrofale f\u00f8lger\u201d. PP Ha dette sitatet i bakhodet n\u00e5r dere snart f\u00e5r presentert tall. Dommene, granskingene, rapportene og andre fakta dere snart skal f\u00e5 se viser at bv gj\u00f8r mange feil p\u00e5 alle omr\u00e5der. Da er det jo ikke sannsynlig at de gj\u00f8r alt rett n\u00e5r de vedtar omsorgsovertakelse. Fagfolk og advokater har i mange \u00e5r ment at det er for mange omsorgsovertakelser i Norge. Ogs\u00e5 barnepsykologen Magne Raundalen og professor Willy-Tore M\u00f8rch har kommet til det, i intervju med Dagbladet. Men hvor mange \u00abfor mange\u00bb snakker vi om? For \u00e5 estimere dette m\u00e5tte jeg se p\u00e5 hva som har skjedd n\u00e5r bv er blitt satt under lupen. Lage en indisierekke. 10 pkt., det kunne v\u00e6rt fler. Disse tallene b\u00f8r v\u00e6re av s\u00e5pass interesse at man iverksetter gjen\u00e5pning og gransking. S\u00e5 vidt meg bekjent har staten unders\u00f8kelsesplikt. 1. I de 10 f\u00f8rste EMD sakene ble Norge d\u00f8mt i 7 = 70%. \u2013 Tilbakemeldingen fra Strasbourg er at man g\u00e5r for hardt ut. Barnevernet reagerer for hardt, og er ikke fleksible nok n\u00e5r det kommer til \u00e5 arbeide med de biologiske foreldrene. De settes ofte p\u00e5 sidelinjen, sier barnevernsforsker Asgeir Falch-Eriksen ved NOVA. (V\u00e5rt Land ) Med andre ord sier EMD at Norge tidligere burde gjort mer av det de startet med i Kongsberg, F\u00e6rder, Alta og R\u00f8yken de senere \u00e5r \u2013 hjelpe flere barn hjemme der de bor. 2. Tall fra Ankestyrelsen, Danmarks \u00f8verste klageinstans og praksiskoordinerende myndighet p\u00e5 velferdsomr\u00e5det, viser at annenhver forelder som har klaget p\u00e5 at deres barn var blitt tvangsfjernet akutt fra hjemmet siden 2016, har f\u00e5tt avgj\u00f8relsen opphevet. 3. Et tilsyn som Fylkesmannen i Oppland gjennomf\u00f8rte med Land barneverntjeneste viste at de br\u00f8t loven i 89 prosent av sakene de behandler. 4. Kongsberg barneverntjeneste reduserte antallet akuttvedtak med 90% \u00abover natten\u00bb. Hva gjorde de? Endret holdningene og derved praksisen ved kontoret. De inviterte familiene til \u00e5 hjelpe. Hovedprinsippet skulle v\u00e6re at barnet f\u00f8rst og fremst skulle f\u00e5 hjelp fra n\u00e6r familie. (Akuttvedtak er ikke det samme som omsorgsovertakelse, men praksisen, i hvert fall f\u00f8r de seneste par \u00e5rene, var at langt de fleste barnevernssaker startet med akuttvedtak, og endte med omsorgsovertakelse). 5. I en rapport om barnevernet i Bergen fant utvalget til dels alvorlige avvik i hele ni av de ti sakene de har sett p\u00e5. Rapporten var klar: \u2022 Det skjer saksbehandlingsfeil uten at barnevernet merker det, noe utvalget mener er et problem for barns rettsikkerhet \u2022 Barnevernet har fattet mange vedtak uten at vedtakene er begrunnet \u2022 Mange ansatte i barnevernet har lite erfaring og kort utdannelse, og de f\u00e5r ta viktige avgj\u00f8relser alene (jfr. Igjen forvaltningens frie skj\u00f8nn) 6. Svikt i 8 av 9 barneverntjenester Barnevernets arbeid med unders\u00f8kelser har v\u00e6rt tema for det landsomfattende tilsynet i 2020 og 2021. Statsforvalteren konkluderer: Svikt i 8 av 9 barneverntjenester | Helsetilsynet 7. Tingretten i Norge samlet omgjorde 27 prosent av barnevernets vedtak etter behandling i fylkesnemnda (basert p\u00e5 nasjonale tall fra perioden 2006-2014). Med de nye dommene fra EMD forventes det at prosenten vil stige. F\u00f8rstelagmann Marianne Vollan sier til Dagbladet at: -Samtykke i noen flere saker vil v\u00e6re naturlig fordi dommene fra EMD gir nye retningslinjer for tolkingen av menneskerettskonvensjonen, slik at dommerne i lagmannsretten ser behov for korrigering av tingrettens dom.\u00bb Kanskje vil vi havne p\u00e5 Danmarks tall, ca. 50%? 8. Advokat Kvilhaug, som bl. a. kom med innspill til NOU 2000:12 Barnevernet i Norge, har gjort en unders\u00f8kelse av omsorgsovertakelser. Han hevder at minst 80% av omsorgsovertakelsene kunne funnet sin l\u00f8sning i hjemmet, eller v\u00e6rt henlagt uten hjelpetiltak. 9. Advokat John Haga skriver dette i Dagen: -I 2017 ble if\u00f8lge NRK 1583 barn tatt ut av sitt hjem ved akuttvedtak. If\u00f8lge SSB ble i samme \u00e5r 2937 personer nyinnsatt i varetektsfengsel. Den voksne befolkningen er om lag fire ganger st\u00f8rre enn antallet barn. Dette inneb\u00e6rer at \u00abvaretekt\u00bb mot barn benyttes dobbelt s\u00e5 hyppig som mot voksne.\u00bb 10. Tilbakef\u00f8ring i 5 av 6 \u00abvoldssaker\u00bb. 83 % av barna hvor det var truffet akuttvedtak etter p\u00e5stander om vold, i adv. Sylte sine saker, fikk etter prosess for nemnda eller retten komme hjem! I 2016 skriver Sylte at det indikerer en endring av bv systemet sammenlignet med \u00e5rene f\u00f8r.. N\u00e5r man fra granskinger ser at barnevernet bryter loven i 80-90% av sakene de behandler, og at Fylkesnemndene tiln\u00e6rmet alltid opererer som sandp\u00e5str\u00f8ere for barnevernets vedtak, er det grunn til \u00e5 anta at 60% av omsorgsovertakelsene kan ha v\u00e6rt ulovlige. Det er min p\u00e5stand/hypotese: bv kan ha fattet gale vedtak i 60% av sakene vedr. omsorgsovertakelse. 60% feil = 33774 barn! Dette er alts\u00e5 min underbygde p\u00e5stand. Men hvor mange vet ingen siden dette aldri er gransket. Helsetilsynet og Riksrevisjonen har gransket s\u00e5 og si alle sider ved barnevernet, og kommet med knusende kritikk av praksis og saksbehandling. Men de har aldri gransket grunnlaget for samv\u00e6rsvedtak og omsorgsovertakelser objektivt, grundig og redelig. Hvorfor ikke? Kommer tilbake til det. Politikere og fagfolk skaper trender innen barnevern En annet ting som slo meg da jeg s\u00e5 tallene var at det var voldsomme svingninger i antall omsorgsovertakelser. Tall p\u00e5 antall omsorgsovertakelser kan man ikke komme fra. Ved hjelp av sleip retorikk kan man smyge seg unna det meste, men tallenes tale er klar! Kunnskapen og erfaringen hos de ansatte er den samme. Rettssystemet er det samme. Allikevel ser man voldsomme endringer i antallet. Hva skyldes det? Den f\u00f8rste ministeren for familier og forbrukere ble utnevnt i 1956. Mellom 1972 og 1990 eksisterte ikke departementet lenger, og det meste av arbeidet ble overf\u00f8rt til Sosialdepartementet. PP Fra 1955 \u2013 1990 var antallet \u00e5rlige omsorgsovertakelser relativt stabilt, og gjennomsnittet for disse \u00e5rene er 648. I 1991 kom den f\u00f8rste barneministeren. I perioden 1991 \u2013 2000 hadde vi barneministre fra Ap og KrF. Antallet \u00e5rlige omsorgsovertakelser var ogs\u00e5 da relativt stabilt, men steg noe. Gjennomsnittet for disse \u00e5rene er 800. PP. Fra 2003 starter en tydelig \u00f8kning. Det tar tid f\u00f8r endringer skjer i systemet s\u00e5 la oss se p\u00e5 hva som ble sagt, og av hvem, i \u00e5rene f\u00f8r (PP av ministrene): Fra 1997 - 2000 var Valgerd Svarstad Haugland (KrF) barneminister i Bondevik 1 regjeringen. Ifm en konferanse i Bergen 1995 uttalte hun at \u00abmange mennesker ikke skulle v\u00e6rt foreldre\u00bb og \u00abbarnevernet skulle ta langt flere barn\u00bb. 2000 \u2013 2001 var Karita Bekkemellem minister i Stoltenberg 1 regj. Hun kommer jeg tilbake til. 2001 \u2013 2005 var Laila Dav\u00f8y (KrF) barneminister i Bondevik 2 regjeringen. Hun varslet radikale endringer i bv, og fikk mye kritikk for det. Bl. a. fryktet man at loven som skulle trygge barna ville gi etaten for frie t\u00f8yler og f\u00f8re til flere gale vedtak. Blant annet var Dav\u00f8y og John Alvheim (FrP) rykende uenige om dette. I 2005 kom Stoltenberg II regjeringen. Ingenting i politikk skjer tilfeldig, alt er planlagt, sies det. La oss se p\u00e5 hva som skjedde, og ble sagt, fra 2005: -Styrking av barnevernet er jobb nummer \u00e9n\u00bb sa barne- og likestillingsminister Karita Bekkemellem da hun tiltr\u00e5dte i oktober 2005. Ansatte i barnevernet har sl\u00e5tt alarm om at barnevernet skjuler omsorgssvikt n\u00e5r det henlegger saker (les: barn) ved bruk av fiktive faglige rapporter. Den egentlige \u00e5rsaken er trange budsjetter, men det t\u00f8r de ikke si (hevder Karita) Barnevernet er foreldrevern, if\u00f8lge Finn Abrahamsen, garvet politimann i Oslo. If\u00f8lge Soria Moria-erkl\u00e6ringen vil den nye regjeringen heve kompetansen i barnevernet.. Fra \u00e5ret 2007 begynner vi \u00e5 se en klar \u00f8kning i omsorgsovertakelser. Det \u00e5ret er vi oppe i 1056. Manuela Ramin-Osmundsen var minister fra 18. oktober 2007 til 14. februar 2008. Etter 2 uker gikk hun ut med dette: Etterlyser flere varslere til barnevernet Barneminister Manuela Ramin-Osmundsen (Ap) frykter at skoler og barnehager ikke t\u00f8r \u00e5 melde fra til barnevernet n\u00e5r de ser ting som bekymrer dem. \u2013 Det er problemer med at mange instanser melder for lite og for sent. Det kan v\u00e6re skoler, barnehager eller andre som kommer i kontakt med barna. Kan hende de ikke t\u00f8r \u00e5 melde fra, eller de vet ikke hvordan de skal gj\u00f8re det, sier Ramin-Osmundsen. Det h\u00f8rer med til historien at mange var urolige over utviklingen. Her ser vi den: (PP 9) Bekymringsmeldinger til barnevernet (bufdir.no) (Tilbake til PP 7) Ramin-Osmundsen ble etterfulgt av Anniken Huitfeldt. Hun sa, bl. a.: - Barnevernloven skal endres. Ett av forslagene er at myndighetene m\u00e5 vurdere omsorgsovertakelse p\u00e5 et tidligere tidspunkt enn i dag. - Strengere krav til omsorgsevne f\u00f8r tilbakef\u00f8ring Krav om at omsorgsovertakelse ikke skal oppheves dersom det foreligger reell tvil om at omsorgen vil v\u00e6re forsvarlig - \u00d8kt bruk av adopsjon som barnevernstiltak Kilde: Nyheter | Barnevern p\u00e5 h\u00f8ring (gd.no) Audun Lysbakken (SV) tok over som barneminister etter Anniken fra oktober 2009. Allerede det f\u00f8rste \u00e5ret han var minister gjorde antallet omsorgsovertakelser et ordentlig byks, fra 1175 til 1435. Han bestilte straks en rekke rapporter og forskning, samt nedsatte Raundalen- utvalget som utredet det biologiske prinsipp. Lysbakken forsikret at all kunnskapen som ble hentet inn ville sette sitt preg p\u00e5 framtidas barnevern. Raundalen-utvalget anbefalte \u00e5 senke terskelen for barnevernets inngripen, skrev Fontene. B\u00e5de Lysbakkens forsikring og Raundalens anbefaling ser vi tydelig har p\u00e5virket barnevernets praksis. Jeg har allerede nevnt lovendringen om oppdragervold som kom i 2010. Det er all grunn til \u00e5 mistenke at den ogs\u00e5 slo ut p\u00e5 statistikken. Da Inga Marte Thorkildsen (SV) var barneminister i 2012 var antallet omsorgsovertakelser 1727. \u00d8kningen fra gjennomsnittet i perioden 1991 \u2013 2000 var p\u00e5 hele 108% - alts\u00e5 over en dobling av antall barn som ble tatt ut av hjemmet. Hverken f\u00f8r eller siden i historien har antallet omsorgsovertakelser v\u00e6rt s\u00e5 h\u00f8ye som den perioden SV hadde barneministrene. I 2013 overtok Solberg regjeringen Solveig Horne (FrP) p\u00e5pekte da hun ble minister oktober 2013 at hun var opptatt av familienes rettssikkerhet og at vi skulle ha et barnevern der barn og familier f\u00e5r riktig hjelp til rett tid. Hun ville f\u00f8rst og fremst prioritere forebyggende familiearbeid og familievernet. Horne satt i over 4 \u00e5r. Statistikken viser tydelig at politikere og fagfolk skaper trender innen barnevern. FrP, H, KrF og Sp har hatt barneministrene siden oktober 2013. Antallet omsorgsovertakelser gikk ned med over 60% fra 2012 til 2022! Det er for \u00f8vrig ogs\u00e5 en nedgang i tvangsadopsjon, mer samv\u00e6r og \u00f8kning i tilbakef\u00f8ring av barn til foreldrene. Barnevernfaglig endring etter Horne (Frp) Fagetaten og barnevernet har tydelig endret seg etter 2013. \u00c5r for \u00e5r har antallet vedtak om omsorgsovertakelse g\u00e5tt ned, og i dag er antallet vedtak under tidligere gjennomsnitt. Siden 2016, under Horne, har bl. a. kommunene F\u00e6rder, Alta og R\u00f8yken p\u00e5 oppdrag fra departementet, testet nye m\u00e5ter \u00e5 drive barnevern. \u2013 Vi har kommet tidlig inn i saker og skreddersydd tiltak til barn- og unge, slik at f\u00e6rre m\u00e5 flyttes fra sine foreldre. Vi hjelper flere barn hjemme der de bor, sier barneverns leder Ida Steinrem i F\u00e6rder. Hun mener et godt samarbeid mellom barnevern, foreldre og barn er n\u00f8kkelen til suksess. Barnevernet skal ivareta barnet, foreldrene og familien s\u00e5 de kan ha det best mulig sammen, sier hun til NRK. PP 10: Holdning er en liten ting som gj\u00f8r STOR forskjell. -Winston Churchill 3 sitat: \u00abDet reelle problemet i dagens Norge er ikke at Barnevernet griper for mye inn\u00bb \u00abDe f\u00e6rreste barnevernssaker hadde oppst\u00e5tt om ikke foreldre hadde sviktet\u00bb \u00abFylkesnemnda, n\u00e6rmest en domstol, under full rettssikkerhet\u00bb Hvem skrev dette? Fylkesnemndleder Geir Kjell Andersland i Aftenposten mars 2012 (for \u00f8vrig topp\u00e5ret for antall omsorgsovertakelser). Holdningsskapende dengang. I dag, som pensjonist, fremmer han helt andre synspunkter. Ett sitat til, fra professor i psykologi Lars Smith, anerkjent fagperson i bv milj\u00f8et. Hans b\u00f8ker om tilknytning har preget pensumlistene: \u00abDet er bedre at ti uskyldige foreldre utsettes for omsorgsvedtak enn at ett lite barn m\u00e5 vokse opp med vold, rus eller overgrep\u00bb. Her kunne man sagt mye. Er det foreldrene han f\u00f8rer krig mot? Mener han det er bedre at ti uskyldige barn utsettes for omsorgsvedtak? Uansett s\u00e5 kan en jo undres p\u00e5 hvilken ideologisk vri han har i b\u00f8kene sine.. Christoffer-saken i 2005 var ogs\u00e5 holdningsskapende. \u2013 Saken p\u00e5virket ministre, toppbyr\u00e5krater og et helt fagfelt inn til margen, sier Tommy Thompson, stipendiat ved VID vitenskapelige h\u00f8gskole og tidligere barnevernsleder. Politikere og fagfolk skaper holdninger med det de sier. Ledere i bv er stort sett systemtro, og f\u00f8lger opp. Om de da i tillegg har en grunnholdning som ikke er bra, og lite eller ingen erfaring, blir vedtakene deretter. N\u00e5 vil jeg gjerne gjengi et intervju med Tommy Thompson, som alts\u00e5 da er stipendiat ved VID vitenskapelige h\u00f8gskole og tidligere barnevernsleder i flere kommuner. Han kaller den kraftige nedgangen i vedtak for dramatiske tall. I utgangspunktet mener han nedgangen er positiv. \u2013 Pendelen er i ferd med \u00e5 snu, sier han og legger til: \u2013 Det er min erfaring at flere fagpersoner og ledere i barnevernet har erfart at omsorgsovertakelser ikke n\u00f8dvendigvis utelukkende er til hjelp. I verste fall kan offentlig omsorg gj\u00f8re vondt verre, sier han. Samtidig har kritiske foreldregrupper bidratt til \u00e5 nyansere synet og konsekvenser av omsorgsovertakelser. \u2013 Jeg mener vi skal anerkjenne at de har bidratt noe til nye kritiske refleksjoner innenfor fagfeltet, sier Thompson. Utviklingen den siste fem\u00e5rsperioden med nedgang i antall tvangsvedtak handler om flere ting, tror han: Blant annet lovkravet om plassering i slekt- og nettverk, samt at det tilstrebes \u00e5 finne frivillige l\u00f8sninger. \u2013 Vi er blitt flinkere til \u00e5 stille kritiske sp\u00f8rsm\u00e5l ved egen praksis. Flere sp\u00f8r seg om plassering i offentlig omsorg er den beste l\u00f8sningen. N\u00e5r flere stiller det sp\u00f8rsm\u00e5let, kan det jo tenkes at man fremmer f\u00e6rre saker, sier han. Statistikken viser at det ved utgangen av 2021 var 1.500 f\u00e6rre barn som bodde i fosterhjem eller institusjon som f\u00f8lge av tvangsvedtak, enn for fem \u00e5r siden. \u2013 Hvilken effekt har dommene i EMD fra 2019 hatt? sp\u00f8r journalisten. \u2013 Dommene har f\u00f8rt til endringer. EMD har ettertrykkelig sl\u00e5tt fast at de biologiske b\u00e5ndene skal styrkes gjennom mer samv\u00e6r. Det kan tenkes at de faglige vurderingene for \u00e5 fremme sak for fylkesnemnda blir annerledes med det. Thompson trekker noen historiske linjer; han mener man m\u00e5 se p\u00e5 ti\u00e5ret f\u00f8r 2017 for \u00e5 forst\u00e5 endringene som skjer: Perioden bar preg av et tydelig individualisert-psykologisk perspektiv p\u00e5 barns behov. Raundalen-utvalget foreslo i en offentlig rapport (NOU) i 2012 \u00e5 innf\u00f8re prinsippet om utviklingsst\u00f8ttende tilknytning. Det skulle gis forrang framfor det biologiske prinsipp. Thompson p\u00e5peker at antall meldinger til barnevernet og omsorgsovertakelser n\u00e6rmest eksploderte i perioden. Han var barnevernsleder i flere kommuner i Vestfold og opplevde selv et sterkt p\u00e5trykk fra datidens fylkesmannsembete (n\u00e5 statsforvalter): Henleggelsesprosenten av meldinger og unders\u00f8kelser skulle v\u00e6re lav. \u2013 Flest mulig barn skulle gis hjelp, sier han. \u2013 Jeg var selv med \u00e5 fremme synet om at omsorgsovertakelser er bra for barn. Vi spurte ikke om barn kunne f\u00e5 det verre av \u00e5 bli flyttet, sier han. Dette til tross for at en studie konkluderte med at s\u00e5 mange som 39 prosent av alle barn under offentlig omsorg opplevde minst en utilsiktet flytting. Thompson mener den nye barnevernsloven og oppvekstreformen kan komme til \u00e5 bidra til ytterligere reduksjon i antall omsorgsovertakelser. \u2013 Reformen p\u00e5legger kommunene i enda sterkere grad \u00e5 hjelpe barn og familier der de bor. I tillegg tror jeg at de \u00f8konomiske sidene ved reformen vil p\u00e5virke utviklingen i samme retning, med f\u00e6rre saker for fylkesnemndene.\u00bb Etter \u00e5 ha blitt konfrontert med nedgangen i overtakelser sp\u00f8r journalisten i FriFagbevegelse/LOmedia BUFdir.: \u2013 Har synet p\u00e5 offentlig omsorg endret seg? -Det vet vi ikke, og jeg kan ikke p\u00e5 st\u00e5ende fot svare for holdninger hos 6000 ansatte i det kommunale barnevernet, sier divisjonsdirekt\u00f8r Kjetil Andreas Ostling.. Et tankevekkende intervju med en \u00abinsider\u00bb. Les det gjerne en gang til, sakte. Endring i nemndene Nemndene har endret praksis. De tidligere fylkesnemndene gikk rett til rettssak. Fra 1.1.2023 har saker for nemnda to spor: et er samtaleprosess (mekling) og det andre er forhandlinger (rettssak). De fleste saker i dag starter som samtaleprosess der partene (barnevernet, foreldre og ungdom med advokater) m\u00f8tes for \u00e5 finne l\u00f8sninger. En fundamental forandring. (Jeg etterlyste i 2010-saken en sannhets- og forsoningskommisjon. Fikk da til svar fra bv nestleder at \u00abdet har vi ikke\u00bb. Bv lederen sa \u00abdet er s\u00e5 mange sannheter\u00bb. N\u00e5 er den alts\u00e5 p\u00e5 sett og vis kommet). Det er for tidlig \u00e5 konkludere om denne endringen har f\u00f8rt til riktigere vedtak. Foreningen har h\u00f8rt b\u00e5de og. Som ellers er vel ogs\u00e5 dette personavhengig. Tvang og \u00abfrivillig\u00bb Min statistikk tar \u00abbare\u00bb for seg tvangsvedtakene om omsorgsovertakelse. De siste \u00e5rene har det v\u00e6rt en markant \u00f8kning av \u00abfrivillig\u00bb overtakelse fra barnevernet. Jeg setter frivillig i anf\u00f8rselstegn fordi vi har f\u00e5tt henvendelser fra flere som sier at dette er en form for frivillig tvang, \u00abgodtar du ikke frivillig, blir det tvang\u00bb. Forskere ved UiB er ogs\u00e5 nysgjerrige p\u00e5 hva som ligger bak \u00f8kningen. Vi i foreningen f\u00f8lger selvsagt med p\u00e5 hva som skjer her. Oppgj\u00f8r Det har skjedd en tydelig redusering i antallet tvangsomsorgsovertakelser de siste 10 \u00e5rene. Selv om den nok enn\u00e5 er alt for h\u00f8y, har til og med medholdsprosenten for bv i fy nemnda g\u00e5tt ned med 5-10% de siste fem \u00e5rene. Mange har bidratt til denne endringen - ogs\u00e5 de kritiske barne- og foreldregruppene p\u00e5 nettet. Som for \u00f8vrig noen liker \u00e5 stemple som barnevernshatere. Men skal det ikke tas et oppgj\u00f8r med fortidens synder og overgrep? Skal det ta 70 \u00e5r, som det gjorde med taterne? Byr\u00e5dsleder Roger Valhammer i Bergen ga en uforbeholden unnskyldning til barna som ikke ble fulgt opp av barnevernet. Det er bra, og p\u00e5 tide. Men hvorfor snakkes det aldri om alle de barna som un\u00f8dig, og dermed ulovlig, har blitt omsorgsovertatt av barnevernet? Er skjebnen til disse barna og deres familier s\u00e5 lite verdt at all diskusjon skal gjemmes under teppet og all redelighet kastes over bord? Det m\u00f8rkeste kapitlet i barnevernets nyere historie Som dere ser av statistikken var antallet omsorgsovertakelser mye h\u00f8yere enn gjennomsnittlig i perioden 2004 \u2013 2018. Jeg kaller disse 15 \u00e5rene for \u00abdet m\u00f8rkeste kapitlet i barnevernets nyere historie\u00bb. 19307 tvangsomsorgovertakelser ble vedtatt. 25 hver eneste uke gjennom 15 \u00e5r. Jeg t\u00f8r ikke tenke p\u00e5 hvor mange som var ulovlige. \u00d8yguttene, jentene p\u00e5 Bjerketun og taterne vil nok si at deres kapitler var m\u00f8rkere, men jeg regner \u00abnyere\u00bb historie som etter 1990. Stigmatisering Samene, taterne og de homofile har f\u00e5tt sin oppreisning. Gruppen som har blitt ofre for ulovlige omsorgsovertakelser lider enn\u00e5 under for skam, ford\u00f8mmelse, mindreverdighetsstempel, depresjon, redsel, isolasjon, lavere livskvalitet, kompleks PTSD, stj\u00e5lne liv, \u00f8kt selvmordsrisiko med mere. Og det til tross for at de alts\u00e5 er uskyldige i det de er \u00abd\u00f8mt\u00bb for. Merk dere at det er stigma p\u00e5f\u00f8rt av omverdenen. En omverden som ikke kjenner sakene. Erstatningskrav 33774. Tusenvis, garantert. Det er mange enkeltskjebner det. Mange rotl\u00f8se barn. Mange \u00f8delagte familier. Det b\u00f8r utl\u00f8se erstatningskrav i milliardklassen. Er det derfor samfunnet nesten konsekvent viker unna barnevernets arbeid p\u00e5 dette omr\u00e5det? Helsetilsynet og Riksrevisjonen har alts\u00e5 gransket s\u00e5 og si alle sider ved barnevernet, og kommet med knusende kritikk av praksis og saksbehandling. Men de har aldri gransket grunnlaget for samv\u00e6rsvedtak og omsorgsovertakelser objektivt, grundig og redelig. I gjennomgangen av 106 barnevernssaker som Helsetilsynet gjorde i 2019 var det kun barnevernets syn som ble gjennomg\u00e5tt \u2013 de innhentet ikke opplysninger fra andre utenom barnevernet. \u2013 Det er naturlig \u00e5 vurdere kvaliteten p\u00e5 en tjeneste ved \u00e5 studere brukertilfredshet. Her har man ikke engang unders\u00f8kt om brukerne fremstilles p\u00e5 en sannferdig m\u00e5te, skrev Kari Bj\u00f8rnaas i DN. Det er som om du blir sl\u00e5tt ned av naboen og kun hans fremstilling av hendelsen kommer fram. Ikke hverken grundig eller redelig behandlet, profesjonelt gransket eller rettssikkert ville vi sagt da. Men slikt er, som dokumentert, vanlig i bv saker. Enorme erstatningssummer Erstatningsbel\u00f8pet vil kunne bli enormt. Her er det jo snakk om erstatning ikke bare til barna, men foreldre, s\u00f8sken og kanskje besteforeldre som er mer eller mindre rammet. Den europeiske menneskerettsdomstolen (EMD) avsa en dom om 20 000 Euro (200 000 kr.) i erstatning til et foreldrepar. Disse hadde \u00abbare\u00bb f\u00e5tt for lite samv\u00e6r med sitt barn. Et galt vedtak om omsorgsovertakelse er selvsagt mye verre. For grov omsorgssvikt ble kommunen id\u00f8mt \u00e5 betale Ann-Hege Graft\u00e5s fra Kirkenes 5,95 millioner i erstatning. Frode Berg, fengslet i Russland for spionasje, fikk, uten \u00e5 be om noe, 4,3 millioner i erstatning fra staten. For ofrene for barnevernet kan det totalt v\u00e6re snakk om erstatningsbel\u00f8p i hundremilliardersklassen. Ett eksempel: Dersom hvert av de 33774 barna siden 1955 utl\u00f8ser tre millioner i erstatning, blir det totalt 100 milliarder kroner. Da forst\u00e5r man at noen kan ha interesse av \u00e5 holde dette under osteklokken. Gjenopptakelseskommisjon m\u00e5 til Selv om det gj\u00f8res mye bra i bv m\u00e5 vi ikke ha ber\u00f8ringsangst. Saker der barnevernet har gjort en god jobbb rettferdiggj\u00f8r ikke saker det er gjort feil i. Vi m\u00e5 erkjenne at det dessverre er blitt gjort ganske mange alvorlige feil i barnevern og fylkesnemnder. Barnevernet har ogs\u00e5 tydelig endret praksis i perioden, da det er store variasjoner s\u00e6rlig mellom de siste ti\u00e5rene. Politikere og fagfolk har skapt trender innen barnevern. Tallenes klare tale kan ingen komme fra: Alt kan ikke ha v\u00e6rt gjort rett, alltid. Jeg mener man m\u00e5 f\u00f8lge de samme prinsipper som man gjorde ved h\u00e5ndtering av NAV- skandalen: Alle som mener deres vedtak om omsorgsovertakelse var feil, etter Barnevernloven kom i 1953, melder det inn og f\u00e5r saken utredet/behandlet p\u00e5 ny. S\u00e5 m\u00e5 man, om man er offer for et galt vedtak i nemnda eller dom i retten, f\u00e5 unnskyldning og oppreisning i form av \u00f8konomisk erstatning. Jeg er oppgitt over hvordan samfunnet nesten konsekvent viker unna barnevernets arbeid p\u00e5 dette omr\u00e5det. Tallene mine kan diskuteres - det kan v\u00e6re noen tusen mer eller mindre. Det er ikke poenget. Poenget er at skjebnen til disse barna og familiene er s\u00e5 lite verdsatt at myndighetene ikke engang har brydd seg med \u00e5 lage etterrettelige statistikker over antallet omsorgsovertakelser f\u00f8r de seneste \u00e5r - for ikke \u00e5 si at de ikke har brydd seg om \u00e5 granske vedtakene. Man kan som sagt undres p\u00e5 hvorfor. Penger er nevnt. Det ligger MYE penger i bv bransjen, for mange akt\u00f8rer \u2013 og det kan alts\u00e5 bli enorme erstatningssummer. Prestisjetap (mange har g\u00e5tt h\u00f8yt ut og frontet sterke meninger). Kan det ogs\u00e5 v\u00e6re fordi saker etter bv loven g\u00e5r rett inn i den norske velferden, som vi skal v\u00e6re s\u00e5 stolte av? Evnen til \u00e5 ta vare p\u00e5 de sm\u00e5. Velferdsretten omfatter regler om offentlige tiltak av s\u00e6rlig betydning for den enkeltes livsvilk\u00e5r og livskvalitet, regler som skal trygge rettigheter og rettssikkerhet. Velferdsrett er en del av utdanningen til bv ansatte. Men hva l\u00e6rer de? Rettssikkerheten til bv ofre er i hvert fall ikke god. Og mange av ofrene har alts\u00e5 ikke styrke igjen til \u00e5 pr\u00f8ve den. Kommisjon \u2013 fordelaktig ogs\u00e5 for barnevernet Barnevernet sliter med tillit og omd\u00f8mme. Barneverns-studenter gruer seg for \u00e5 fortelle hva de studerer. N\u00e5r vi gj\u00f8r feil m\u00e5 vi f\u00f8rst vedg\u00e5, deretter unnskylde og til slutt gj\u00f8re det godt igjen. Slik er det alltid, med oss alle. F\u00f8rst da kan vi igjen oppn\u00e5 tillit og bedre v\u00e5rt omd\u00f8mme. Studentene synes det kan v\u00e6re ubehagelig \u00e5 si til fremmede mennesker at de studerer bv. Det er rimelig sikkert at det vil bli behageligere n\u00e5r fortidens feil er ryddet opp i. Det nytter ikke \u00e5 sope feilene under teppet og h\u00e5pe ingen ser dem. En kommisjon, med alle saker som der kommer inn, vil ogs\u00e5 gi alle som jobber med \u00e5 gj\u00f8re bv bedre mye nyttig informasjon. Skandale det m\u00e5 gj\u00f8res noe med Uansett hvordan man snur og vender p\u00e5 tallene vil de v\u00e6re skrekkelige. Det snakkes om skandaler: Sophie Elise saken, Fosen, Forsvaret, NAV \u2013 men Bv skandalen er kanskje Norgeshistoriens desidert st\u00f8rste skam. Og det er ikke bare mine ord. \u00abSom skandale er svikten i barnevernet kanskje den aller verste, fordi de feil som gj\u00f8res kan f\u00e5 varige og katastrofale konsekvenser for barn og voksne.\u00bb Dette sier Jan Fridthjof Bernt, professor ved UiB. I rettferdighetens navn burde noen jobbe med dette. Jeg har spurt noen advokater. De har enten ikke svart, eller har ikke tid. F\u00e5r h\u00e5pe det ikke er enda en indikasjon p\u00e5 at skjebnen til disse barna og deres familier er lite verdt. Jeg har sendt tallene til BFD, alle politiske partier p\u00e5 Stortinget, flere aviser, Debatten, Marit Skivenes, bl. a. Men jeg stopper ikke. Tallene skal frem i lyset \u2013 og en gjenopptakelseskommisjon av barnevernssaker p\u00e5 plass. Gjenopptakelseskommisjon for barnevernssaker dreier seg egentlig kun om \u00e9n ting: \u00abDu skal ikke t\u00e5le s\u00e5 inderlig vel, den urett som ikke rammer deg selv\u00bb. Takk for meg. Noen flere kilder* (har ca. 100 til \u2013 men dette skulle holde for \u00e5 dokumentere behovet for gjenopptakelseskommisjon): Riksrevisjonen hudfletter barnevernet: http://www.vg.no/nyheter/innenriks/artikkel.php?artid=10050838 Forsker Elisabeth Backe-Hansen (NOVA Rapport 2/2001): \u201dSaksbehandlerne konstruerte argumentasjonskjeder der det prim\u00e6rt var argumentene for forslaget om omsorgsovertakelse som kom fram\u201d. Fylkesmannen avdekket uforsvarlig saksbehandling og flere brudd p\u00e5 barnevernloven i en sak: http://www.ostlendingen.no/Fylkesmannen_med_sterk_kritikk_av_barnevernet-5-69-28609.html Menneskerettsadvokat mener at barnevernet bryter menneskerettighetene: http://www.tv2.no/nyheter/utenriks/menneskerettighetsekspert-barnevernet-i-bergen-bryter-menneske-rettighetene- 3519914.html Professor i medisin ved UiB: \u201dVi m\u00e5 stoppe norsk rettspraksis og barnevernspolitikk fra \u00e5 f\u00e5 totalit\u00e6re trekk\u201d. http://www.bt.no/meninger/debatt/Til-barnets-nest-beste-3376500.html Merete Smith: \"Det er liten tvil om hvem av de to partene som f\u00e5r sin rettssikkerhet best ivaretatt \u2013 det er det offentlige og ikke borgeren\". https://www.nrk.no/ytring/en-femmer-for-rettssikkerheten-1.12037621 Prisbel\u00f8nt fastlege: \u201dDet er milevis forskjell mellom inntrykket jeg har av henne som mor og det bildet som ble tegnet av barnevernet. Barnevernet opptrer h\u00e5rreisende\u201d. https://www.dagbladet.no/nyheter/retten-refser-barnevernet-etter-at-kvinne-ikke-fikk-prove-foreldre-og-barn- institusjon/62820969 Forfatter: \"Barnevernet ser suverent bort ifra b\u00e5de dommer i Bergen tingtrett, fylkesnemndvedtak og p\u00e5legg fra Fylkesmannen i Hordaland - byr\u00e5kratiet styrer rettsapparatet\". http://www.aftenposten.no/meninger/kronikker/Staten-eier-barna-6612778.html Professor Marit Skivenes er bekymret over at praksisen er endret. Foreningen gjenoppta er ikke det: Skivenes med skivebom om barnevernet | Fontene.no Adv. Kristin Hovden: \u201cBarneverntjenesten har i sak etter sak vist seg \u00e5 v\u00e6re generelt preget av mistillit til foreldre\u201d. \u201cForholdene er rett og slett blitt helt uholdbare for de som \u00f8nsker \u00e5 arbeide med barn og foreldre slik barnevernloven foreskriver\u201d. https://www.gjengangeren.no/leserbrev/skandalose-forhold-i-horten-barnevern/s/2-2.426-1.657561 Psykiater Leif Roar Falkum: \u201dSkal det v\u00e6re slik at om noen har slitt en periode skal miste muligheten til \u00e5 f\u00e5 barn, da er vi p\u00e5 feil vei\u201d. \u201dAlvorlig overgrep av barnevernet\u201d, sier adv. Edmund Asb\u00f8ll: http://www.tv2.no/a/3935568 Adv. Brynjar Meling ikke i tvil om at det skjer for mange omsorgsovertakelser: http://rogalandsavis.no/index.php?page=vis_nyhet&NyhetID=96366 Adv. Sylte sier at det er \u201duredelighet og udugelighet i barnevernet\u201dhttp://www.advokatsylte.no/barn/uredelighet-og-udugelighet-i- barnevernet Barnevernpedagog kaller etaten for et makkverk, med fastl\u00e5ste arbeidsmetoder, tidsn\u00f8d og tiltaksfattigdom. http://www.dagsavisen.no/samfunn/hudfletter-barnevernet-fra-innsiden/ Flere eksperter advarer mot hastverksarbeid: http://www.nrk.no/magasin/barnevernet-tok-_amalie_-1.11969643 Erfaren, tidligere ansatt sier \u201dde bruker altfor sterke virkemidler\u201d, og ikke vil anbefale noen \u00e5 kontakte barnevernet: https://www.bygdeposten.no/lokale-nyheter/de-bruker-altfor-sterke-virkemidler/s/1-43-7459439 Adv. Venil-Thiis: \"I de 20 \u00e5rene jeg har prosedert i Fylkesnemnda, er det maks tre saker hvor jeg kan se at omsorgsovertakelse var n\u00f8dvendig. Da har stoff og alkohol v\u00e6rt inn i bildet. Resten har ikke fremst\u00e5tt som fornuftig begrunnet\". http://byavisa.no/2012/09/04/advarer-foreldre-mot-barnevernet/ \u201dDet er noe grunnleggende galt med barnevernet\u201d Kronikk av Gro Hillestad Thune: http://www.aftenposten.no/meninger/kronikker/Kronikk-Det-er-noe-grunnleggende-galt-med-barnevernet-8041410.html \u201dL\u00f8gn, dokumentfalsk, ukultur og manglende respekt\u201d. https://www.avisa-st.no/nyheter/i/04pl10/alvorlig-kritikk-mot-barnevernet Bv tar for mange barn: http://www.vg.no/nyheter/innenriks/barnevernet/advokater-slaar-alarm-barnevernet-tar-for-mange-barn- fra-foreldrene/a/23467943/ \u201dDet er s\u00e5 fort gjort \u00e5 d\u00f8mme oss som blir utsatt for barnevernet. Og tenke at det er en grunn til at barna blir tatt fra oss. Det er det ikke alltid, og denne saken beviser det\u201d: http://www.ba.no/nyheter/fikk-flytte-hjem-igjen-til-mor/s/1-41-6511871 Mer penger og flere ansatte har ikke hjulpet:http://www.dagsavisen.no/nyemeninger/v%C3%A5rt-forslag-til-et-framtidig- barnevern- 1.769785?fb_action_ids=10153652529991150%2C10154462760356323%2C613961038765106%2C315130318878122&fb_act ion_types=og.comments Professor og lege: \u201dBlir fakta som ikke bekrefter hypotesen oversett og utelatt i barnevernssaker\u201d? http://nordnorskdebatt.no/article/bekreftelsesfellen- i?fb_comment_id=1013099348765373_1013117382096903&comment_id=1013117382096903#f201660dd3008 Barnevernet krenker b\u00e5de barna og foreldrene. H\u00f8gskolelektor utgir bok. https://www.nrk.no/tromsogfinnmark/_-barnevernet-krenker-barna-1.1765190 Ba om hjelp - fikk sjokkbeskjed. S\u00f8nnen hennes er totalt forandret etter m\u00f8tet med barnevernet. https://www.avisa-st.no/nyheter/i/6kqgar/ba-om-hjelp-fikk-sjokkbeskjed Barnevernsbarn ble IQ-testet: http://www.aftenbladet.no/nyheter/lokalt/Barnevernsbarn-ble-IQ-testet- 2591877.html#.Vd8SODuxvO8.facebook Foreldrepar f\u00f8ler seg uthengt av bv.: http://www.aftenbladet.no/nyheter/lokalt/sandnes/Foreldrepar-foler-seg-uthengt-av- barnevernet-3786293.html Advokat: - Barnevernet la fram falsk rapport i retten. https://www.dagbladet.no/nyheter/advokat---barnevernet-la-fram-falsk- rapport-i-retten/60682598 Tidligere ansatt ved barnevernstjenesten sendte bekymringsmelding ang\u00e5ende sitt eget barnebarn etter en krangel med barnets mor. https://www.nettavisen.no/nyheter/mor-tok-datterens-barn-etter-familiekrangel/s/12-95-3113314 \u201dHele arbeidets natur tilsier at vi m\u00e5 forvente at feil gj\u00f8res regelmessig\u201d. Adv. P\u00e5l O. Minde http://www.aftenbladet.no/meninger/debatt/Minner-om-hersketeknikk-3733664.html Bekymringsvern eller barnevern? Spesialpedagog sp\u00f8r: https://www.nordlys.no/kronikk/bekymringsvern-eller-barnevern/s/1-79- 2867729 Det gikk d\u00e5rlig med 70% av barna bv overtar omsorgen for: http://www.nibr.no/pub109 Barn flyttes rundt som pakker: https://www.nrk.no/tromsogfinnmark/skoleelev-flyttes-mellom-barnevernsinstitusjoner-for-niende- gang-1.12010529 Et forskningsprosjekt ved H\u00f8yskolen p\u00e5 Lillehammer, som vurderte utdanningen til sosionomer, barnevernspedagoger og vernepleiere, konkluderte med at utdanningen var halvfabrikata og klientene dermed er pr\u00f8vekaniner: http://www.forskning.no/Artikler/2006/september/1157356413.46 Ap politiker sp\u00f8r om vi har en barnevernsbingo. http://www.tb.no/Har_vi_en_barnevernsbingo_-5-76-19575.html Barnevernsgutt: \u201dHar l\u00e6rt alt om dop i barnevernet\u201d http://www.bt.no/nyheter/lokalt/Har-lart-alt-om-dop-i-barnevernet- 1938888.html \u201dFylkesnemnda m\u00e5 l\u00e6re seg \u00e5 stille de riktige sp\u00f8rsm\u00e5lene\u201d: http://www.bygdeposten.no/lokale_nyheter/article7459439.ece22 Professor Marianne Hoslev Sk\u00e5nland: \u201cBarnevernet - dessverre en skadevolder\u201d http://www.mhskanland.net/page2/page69/page69.html Fosterforeldre slutter: \u201cVi \u00f8nsket \u00e5 gj\u00f8re som fosterbarna og v\u00e5re egne barn \u00f8nsket \u2013 ikke som barnevernet\u201d http://www.sfm.no/Arkiv-2007/Art-Mai-07/20.05.2007.Derfor_sluttet_vi_som_fosterforeldre.htm Afrikanske m\u00f8dre f\u00f8ler seg mobbet av barnevernet: http://www.bt.no/nyheter/lokalt/--Verre-enn-krigen-vi-flyktet-fra- 2703127.html Adv. Kvilhaug hevder at 80% av omsorgsovertagelsene er un\u00f8dige, og burde funnet sin l\u00f8sning i familien: http://www.barnasrett.no/sverre_kvilhaug/dagens_barnevern_knuser_familien.htm Advokater sier at sakkyndige er kj\u00f8pt og betalt av barnevernet: http://www.nrk.no/sognogfjordane/_-for-tette-band-i-barnevernet- 1.11311342 Bv manipulerer egne brukerunders\u00f8kelser: http://www.avisa-st.no/distriktet/orkdal/article6640685.ece#.VEc9wIDB7u8.facebook Adv. Schj\u00f8nsby sier: \u201dEr det noe rart at folk er redd barnevernet? http://www.oa.no/leserbrev/article7721091.ece Barnevernet lyver: http://www.oa.no/leder/article7669774.ece?ns_campaign=article&ns_mchannel=tweet_button&ns_source=twitter&ns_linkname =twitter&ns_fee=0#/responses/10798820 \u2013 Jeg var jo forberedt p\u00e5 at sakstypen kan v\u00e6re krevende. Men jeg er b\u00e5de overrasket og skuffet over norsk barnevern. Det er altfor mange som fratas ungene sine p\u00e5 sviktende grunnlag, sier Curt A. Lier: Barneadvokater med skarp kritikk av norsk barnevern (juristen.no) Prof. emeritus Marianne Haslev Sk\u00e5nland har jobbet med temaet barnevern lenge. Hun har et helt arkiv med artikler: http://www.mhskanland.net/page2/page2.html *Noen lenker fungerer ikke lenger, men ved \u00e5 kontakte kilden f\u00e5r man artikkelen. **SSB endret sin m\u00e5te \u00e5 f\u00f8re denne statistikken p\u00e5 etter at jeg s\u00e5 tallene i 2010. \u00c5rsaken til statistikkomleggingen var iflg SSB at man opprinnelig bare registrerte en \u00e5rsak pr. sak mens det fra bv. tjenesten var registrert flere og SSB gjorde bare et tilfeldig utvalg av hvilke \u00e5rsak som ble registrert. Tallet er i dag ca. 15%, men det er fortsatt 85% andre \u00e5rsaker til omsorgsovertakelse. Barneadvokat reagerer p\u00e5 omsorgsovertakelser: \u2013 For mye skj\u00f8nn og finm\u00e5ling av omsorg | FriFagbevegelse "
}