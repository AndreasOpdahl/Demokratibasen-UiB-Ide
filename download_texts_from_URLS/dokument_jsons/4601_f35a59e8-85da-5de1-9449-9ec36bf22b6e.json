{
  "dokument_id": "f35a59e8-85da-5de1-9449-9ec36bf22b6e",
  "doc_type": "case_attachment",
  "kommune": 4601,
  "tittel": "H\u00f8ringsbrev - om bruk av elektronisk kontroll og digitale kontrolltiltak i kriminalomsorgen.pdf",
  "url": "https://bergen.kommune.no/politikere-utvalg/api/fil/bk360/10426733/Horingsbrev-om-bruk-av-elektronisk-kontroll-og-digitale-kontrolltiltak-i-kriminalomsorgen-pdf",
  "tekst": " If\u00f8lge adresseliste Deres ref. V\u00e5r ref. Dato 24/1963 \u2013 KABU 08.05.2024 H\u00f8ringsbrev \u2013 forslag til endring av straffegjennomf\u00f8ringsloven og forskrift om straffegjennomf\u00f8ring mv. (bruk av elektronisk kontroll og digitale kontrolltiltak i kriminalomsorgen) Justis- og beredskapsdepartementet sender med dette p\u00e5 h\u00f8ring forslag til endring i straffegjennomf\u00f8ringsloven og forskrift om straffegjennomf\u00f8ring mv. Form\u00e5let med forslaget er \u00e5 legge til rette for en mer hensiktsmessig bruk av elektronisk kontroll og digitale kontrolltiltak i kriminalomsorgen, \u00e5 styrke samfunnsvernet ved l\u00f8slatelse og endt straffegjennomf\u00f8ring, \u00e5 redusere tilbakefall til ny kriminalitet, og \u00e5 styrke ettervernet. Samtidig er det et \u00f8nske om \u00e5 bruke digitale l\u00f8sninger for \u00e5 legge til rette for mer effektiv ressursbruk i kriminalomsorgen. Endringsforslagene omfatter en tydeliggj\u00f8ring av skillet mellom gjennomf\u00f8ring av hele straffen med elektronisk kontroll (helgjennomf\u00f8ring) p\u00e5 den ene siden, og gjennomf\u00f8ring av den siste delen av straffen med elektronisk kontroll (sluttgjennomf\u00f8ring) p\u00e5 den andre. Videre foresl\u00e5s det at adgangen til b\u00e5de helgjennomf\u00f8ring og sluttgjennomf\u00f8ring utvides. Det foresl\u00e5s en hovedregel om at alle som gjennomf\u00f8rer ubetinget fengselsstraff etter en konkret vurdering vil kunne avslutte straffegjennomf\u00f8ringen utenfor fengsel med elektronisk kontroll (sluttgjennomf\u00f8ring), uavhengig av hva vedkommende er d\u00f8mt for. Videre foresl\u00e5s det s\u00e6rregler for unge domfelte under 25 \u00e5r etter en trappetrinnsmodell, slik at adgangen til \u00e5 gjennomf\u00f8re straff med elektronisk kontroll utvides jo yngre domfelte er. Straffegjennomf\u00f8ring med elektronisk kontroll skal ogs\u00e5 kunne gjennomf\u00f8res i institusjon. Endelig omfatter forslaget en innf\u00f8ring av adgang for kriminalomsorgen til \u00e5 bruke digitale kontrolltiltak Postadresse Kontoradresse Leveringsadresse Telefon - sentralbord Avdeling for kriminalitetsforebygging Postboks 8005 Dep Gullhaug Torg 4A Varemottak 22 24 90 90 Kari Bjella Unneberg 0484 Oslo Akersgata 59 Org.nr.: 972 417 831 0180 Oslo ved straffegjennomf\u00f8ring i samfunnet, og ved utganger og pr\u00f8vel\u00f8slatelse fra fengsel og fra forvaring. Frist for \u00e5 sende inn h\u00f8ringssvar er 2. september 2024. Vi ber om at adressatene forelegger h\u00f8ringsbrevet med vedlegg for ber\u00f8rte underliggende etater og organer som ikke er oppf\u00f8rt p\u00e5 adresselisten. H\u00f8ringer er \u00e5pne, og alle kan sende innspill til oss. Merk at uttalelser er offentlige etter offentleglova og blir publisert sammen med \u00f8vrige h\u00f8ringsuttalelser. Vi ber om at h\u00f8ringssvar sendes inn digitalt ved \u00e5 bruke skjemaet for h\u00f8ringssvar p\u00e5 regjeringen.no. Med hilsen Lise Lehrmann avdelingsdirekt\u00f8r Kari Bjella Unneberg seniorr\u00e5dgiver Dokumentet er elektronisk godkjent og sendes uten signatur 2/3 Adresseliste If\u00f8lge adresseliste Vedlegg H\u00f8ringsnotat om bruk av elektronisk kontroll og digitale kontrolltiltak i kriminalomsorgen Adressatliste 3/3 "
}