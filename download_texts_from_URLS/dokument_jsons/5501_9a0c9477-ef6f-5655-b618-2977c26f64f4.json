{
  "dokument_id": "9a0c9477-ef6f-5655-b618-2977c26f64f4",
  "doc_type": "case_presentation",
  "kommune": 5501,
  "tittel": "S\u00f8knad om tilskudd - n\u00e6rmilj\u00f8 og frivillighet",
  "url": "https://innsyn.tromso.kommune.no/application/getMoteDokument?dokid=2001591425",
  "tekst": "Arkivsaksnr. 24/01507-1 Saksbehandler Tove Anita Danielsen Saksgang M\u00f8tedato Milj\u00f8-, idrett-, kultur- og samfunnsutviklingsutvalget S\u00f8knad om tilskudd - n\u00e6rmilj\u00f8 og frivillighet Kommunedirekt\u00f8rens innstilling til vedtak: 1. Det innvilges et tilskudd p\u00e5 kr 40 000 til Skittenelv musikkorps. 2. Det innvilges et tilskudd p\u00e5 kr 125 000 til Kulturnatta Troms\u00f8. 3. S\u00f8knad fra Renate Stenersen avsl\u00e5s. 4. S\u00f8knad fra Change Balanse AS avsl\u00e5s. Mari Enoksen Hult Kari Henriksen Konst. Kommunedirekt\u00f8r Direkt\u00f8r Avdeling for oppvekst, utdanning og kultur 1 Hva saken gjelder Skittenelv Musikkorps, Kulturnatta Troms\u00f8, Renate Stenersen og Change Balanse AS s\u00f8ker om tilskudd fra tilskuddsordningen n\u00e6rmilj\u00f8 og frivillighet. Saksutredning Kriteriene til n\u00e6rmilj\u00f8 og frivillighet: Form\u00e5let med tilskuddsordningen er \u00e5 stimulere til lokale tiltak innen kultur som gir \u00f8kt inkludering og deltakelse i n\u00e6rmilj\u00f8ene. Barn og unges medvirkning vektlegges. Vi gir st\u00f8tte til arrangementer og tiltak som er i tr\u00e5d med form\u00e5let. Ved behandling av s\u00f8knadene vurderes det blant annet i hvilken grad oms\u00f8kte tiltak retter seg mot barn og unge, og i hvilken grad tiltaket gjennomf\u00f8res via dugnad/frivillighet St\u00f8tteordningen har ingen fast s\u00f8knadsfrist. Tilskuddsordningen er budsjettert med kr 1 332 000, og det er tidligere gitt tilskudd p\u00e5 kr 595 000. Rest til fordeling er kr 737 000. F\u00f8lgende s\u00f8knader er kommet inn: Skittenelv Musikkorps S\u00f8ker om kr 40 000 til et samarbeidsprosjekt for Troms\u00f8 kommunes musikkorps. Det skal arrangeres en felles prosjekthelg som avsluttes med en konsert. Utgiftene g\u00e5r til dirigent/instrukt\u00f8r. Et flott prosjekt for barn og unge hvor de kan samles \u00e5 spille sammen. Det anbefales et tilskudd p\u00e5 kr 40 000. Kulturnatta Troms\u00f8 S\u00f8ker om kr 125 000 til Kulturnatta Troms\u00f8, som arrangere i \u00e5r for 10. gang. M\u00e5lsettingen for Kulturnatta i Troms\u00f8 er \u00e5 gi et innblikk i og opplevelse av det kulturelle mangfoldet og en opplevelse av bredden og kvaliteten i Troms\u00f8s kulturliv. Arrangementet er ogs\u00e5 en viktig arena for nye koblinger mellom kultur- og n\u00e6ringsliv. Kulturnatta har blitt en \u00e5rlig tradisjon og et fast tilbud til byens befolkning. Arrangementet skal v\u00e6re en dag og kveld der kulturinstitusjoner og -arrang\u00f8rer inviterer til utvidet \u00e5pningstid, arrangementer og en kikk bak kulissene. Arrangementet skal v\u00e6re lavterskel og gratis, og en arena der alle skal f\u00f8le seg velkommen og inkludert. Det er n\u00e5 en etablert praksis at arrang\u00f8rene i stor grad planlegger sammen og deler hverandres kunnskaper, og vi stimulerer til arrangementer i krysningspunktet kultur- og n\u00e6ringsliv. Kulturnatta-programmet inneholder tradisjonelle kulturtilbud, mange work-shoper, ulike type vandringer og overraskende kombinasjoner der ut\u00f8vende kultur oppf\u00f8res innenfor uventede rammer. M\u00e5lgruppen er alle byens innbyggere, med et dagsprogram spesielt utviklet med tanke p\u00e5 barn og unge og seniorer, og arrangeres i h\u00f8stferien. Et flott tiltak som er gratis og viser bredden og kvalitet i kulturbyen Troms\u00f8. Det anbefales et tilskudd p\u00e5 kr 125 000. Renate Stenersen 10. klassen p\u00e5 Trondjord skole s\u00f8ker om tilskudd p\u00e5 kr 10 000 til klassetur h\u00f8sten 2024. S\u00f8knaden anbefales avsl\u00e5tt, da den ikke faller inn under kriteriene tilskuddsordningen. 2 Change Balanse As kr 500 000 Det s\u00f8kes om kr 500 000 til en nyoppstartet bedrift til kurs innen stressmestring/h\u00e5ndtering og coaching. S\u00f8knaden anbefales avsl\u00e5tt, da den ikke faller inn under kriteriene til tilskuddsordningen. Konklusjon Kommunedirekt\u00f8ren anbefales \u00e5 f\u00f8lge innstillingen til vedtak. Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg Change Balanse As Kulturnatta Troms\u00f8 Renate Stenersen Skittenelv Musikkorps 3 "
}