{
  "dokument_id": "78d8759b-f65a-5558-be84-d906217f8acd",
  "doc_type": "case_attachment",
  "kommune": 4601,
  "tittel": "H\u00f8ring av strategi for fastlegeordningen 2024-2028",
  "url": "https://bergen.kommune.no/politikere-utvalg/api/fil/bk360/9542298/Horing-av-strategi-for-fastlegeordningen-2024-2028",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2023/26492-20 H\u00f8ring av strategi for fastlegeordningen 2024-2028 Hva saken gjelder: Byr\u00e5d for eldre, helse og omsorg legger med dette frem strategi for fastlegeordningen i Bergen kommune 2023-2027, med forslag om at den sendes ut p\u00e5 h\u00f8ring. Strategi for fastlegeordningen beskriver de overordnede satsinger i Bergen kommune og hvilke endringer som skal prioriteres i de n\u00e6rmeste \u00e5rene for \u00e5 s\u00f8rge for en b\u00e6rekraftig fastlegeordning. Strategi for fastlegeordningen erstatter plan for legetjenester, som ble vedtatt av bystyret 31.01.2018, sak 16/18. Strategi for fastlegeordningen bygger p\u00e5 lov og forskrifter, nasjonale og lokale utviklingstrekk og utfordringer. Viktige overordnede f\u00f8ringer for strategiens verdigrunnlag er FNs b\u00e6rekraftm\u00e5l 3: Sikre god helse og fremme livskvalitet for alle, uansett alder. Strategi for fastlegeordningen omhandler i hovedsak fastlegeordningen og legevakt. Fastlegeordningen p\u00e5virkes imidlertid av andre allmennlegetjenester som legetjenester i sykehjem, helsestasjon - og skolehelsetjenester, disse vil derfor omtales. Fastlegene har v\u00e6rt aktive bidragsytere i strategiprosessen. Hovedm\u00e5l for fastlegeordningen: \u2022 Sikre likeverdige helsetjenester for innbyggerne. Likeverdig tilgang til helse- og omsorgstjenester for alle innbyggere i Norge inneb\u00e6rer at alle skal ha samme mulighet til \u00e5 f\u00e5 gode og tilpassede helsetjenester, uavhengig av bosted og sosio\u00f8konomiske forutsetninger \u2022 Sikre tilstrekkelig kapasitet og dekning i fastlegeordningen \u2022 Legge til rette for og st\u00f8tte fastlegene \u2022 God arbeidsdeling og samhandlingen mellom helsepersonell og tjenesteniv\u00e5ene \u2022 Utvikle effektive tjenester og organisasjonsformer \u2022 Utnytte potensialet i helseteknologi og innovasjon \u2022 Klare og tydelige prioriteringer \u2022 Det er attraktivt \u00e5 v\u00e6re fastlege i Bergen kommune Bergen kommune sine foresl\u00e5tte strategier: \u2022 Bergen kommune skal st\u00f8tte fastlegene for \u00e5 bidra til en god fastlegehverdag \u2022 Bergen kommune skal ha en tydelig og offensiv rekrutteringsstrategi \u2022 Bergen kommune vil etablere store, robuste og veldrevne fastlegesentre i alle byomr\u00e5der \u2022 Bergen kommune s\u00f8rger for en god legevakttjeneste n\u00e6r innbyggerne \u2022 Bergen kommune vil styrke teambasert samarbeid mellom yrkesgrupper og tjenester 1 \u2022 Bergen kommune skal v\u00e6re i front p\u00e5 e-helse- l\u00f8sninger \u00d8konomiske konsekvenser: Finansiering av satsinger i planen m\u00e5 vurderes og spilles inn i forbindelse med rullering av handlings- og \u00f8konomiplan. Byr\u00e5dens vurdering og anbefaling/konklusjon: Byr\u00e5dets ambisjon er at i innbyggerne i Bergen skal f\u00e5 hjelp og trygghet n\u00e5r de trenger det. Fastlegeordningen er selve b\u00e6rebjelken i helsetjenesten v\u00e5r, og fastlegene er sv\u00e6rt viktige for innbyggerne i kommunen. De gir h\u00f8ykompetent og effektiv helsehjelp n\u00e5r folk trenger det. Fastlegeordningen er under et stort press i store deler av landet, og regjeringen har varslet flere tiltak for \u00e5 bedre situasjonen. Byr\u00e5det har i sin byr\u00e5dsplattform sl\u00e5tt fast at det i tillegg m\u00e5 settes inn tiltak lokalt for \u00e5 sikre at alle bergensere skal kunne ha et godt fastlegetilbud fremover. For byr\u00e5det er det viktig at byens befolkning har god tilgang til legetjenester og \u00e5 s\u00f8rge for at innbyggerne i Bergen har en fastlege og muligheten til \u00e5 bytte fastlege om man \u00f8nsker det. Strategien skal bidra til styrking av fastlegeordningen. Dette er helt avgj\u00f8rende for \u00e5 sikre god helsehjelp, bedre rekruttering til allmennlegetjenesten og for styrking av Bergen legevakt. Byr\u00e5det h\u00e5per p\u00e5 mange innspill n\u00e5r strategien n\u00e5 legges ut p\u00e5 h\u00f8ring. Organisasjoner og r\u00e5d som har bidratt med innspill i planprosessen vil f\u00e5 h\u00f8ringsutkastet tilsendt direkte. Etter h\u00f8ringsfristen vil alle innspill bli vurdert og eventuelt innarbeidet f\u00f8r strategien klargj\u00f8res til endelig sluttbehandling og vedtak i Bergen bystyre. Vedtakskompetanse: Byr\u00e5dets fullmakter \u00a7 2.4 vedtatt av bystyret 16.12.2020 i sak 378/20: Byr\u00e5det har ansvar for \u00e5 forberede og fremlegge saker til bystyrets organer. Byr\u00e5det selv innstiller i alle saker hvor bystyret har avgj\u00f8relsesmyndighet, og som ligger innenfor byr\u00e5dets ansvarsomr\u00e5der. Byr\u00e5det innstiller ikke i saker som gjelder utvikling og drift av bystyrets organer. Byr\u00e5d for eldre, helse og omsorg innstiller til byr\u00e5det \u00e5 fatte f\u00f8lgende vedtak: 1. Strategi for fastlegeordningen 2024 - 2028 i Bergen kommune sendes p\u00e5 h\u00f8ring med h\u00f8ringsfrist 1. februar 2024. 2. Strategien sendes Eldrer\u00e5det, Ungdomsr\u00e5det, Kommunalt r\u00e5d for personer med funksjonsnedsettelse og andre relevante h\u00f8ringsinstanser. Dato: 20. desember 2023 Christian Haugen Byr\u00e5d for eldre, helse og omsorg Dokumentet er godkjent elektronisk. Strategi for fastlegeordningen 2024 \u2013 2028 Statistikk fastlegeordningen pr august 2023 2 "
}