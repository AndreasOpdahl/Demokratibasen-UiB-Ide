{
  "dokument_id": "a04a2552-ee2d-5ac1-8794-a19331d3d1e2",
  "doc_type": "case_attachment",
  "kommune": 4601,
  "tittel": "4-11 Bergen stupeklubb, Fra Fritt Fall til Sosial Trygghet",
  "url": "https://bergen.kommune.no/politikere-utvalg/api/fil/bk360/11636895/4-11-Bergen-stupeklubb-Fra-Fritt-Fall-til-Sosial-Trygghet",
  "tekst": "#732158 S\u00f8knad - 2 - Frivillige og private - Ordin\u00e6r s\u00f8knad - 2025 SKJEMAINFORMASJON S\u00f8knadsid 732158 Utlysning Tilskudd til inkludering av barn og unge 2025 Skjematype S\u00f8knad - 2 - Frivillige og private - Ordin\u00e6r s\u00f8knad - 2025 Opprettet 25.10.2024 Innsendt 28.10.2024 Innsendt av PAUL JOACHIM THORSEN S\u00f8kerorganisasjon BERGEN STUPEKLUBB Organisasjonsnummer 983 669 220 Informasjon om prosjektet Kort beskrivelse av dere som s\u00f8kerorganisasjon. Bergen Stupeklubb er den eneste stupklubben p\u00e5 Vestlandet og tilbyr stup- og basistrening for alle aldre, fra barn helt ned i 2- \u00e5rsalderen til voksenkurs \u2013 v\u00e5re eldste aktive medlemmer er over 70 \u00e5r. Klubben har over 500 medlemmer og en klar visjon: trygg mestring og inkludering for alle. Vi tilbyr trening som er tilpasset ulike funksjonsniv\u00e5er, b\u00e5de psykisk og fysisk. Gjennom et vellykket integreringsprosjekt samarbeider vi med R\u00f8de Kors Vestlandet og deres D\u00f8rterskelprosjekt, hvor stuptrening fungerer som en arena for \u00e5 bygge selvtillit og mestring hos mennesker som har utfordringer med sosial tilh\u00f8righet. I tillegg samarbeider vi med Norges Handikapforening og Olympiatoppen Vestlandet om et paraidrett-prosjekt, hvor alle som \u00f8nsker kan pr\u00f8ve seg p\u00e5 stuping og trening p\u00e5 v\u00e5rt t\u00f8rrtreningsanlegg. V\u00e5rt samfunnsoppdrag er \u00e5 gi alle som \u00f8nsker stuptrening et tilbud tilpasset deres m\u00e5l og forutsetninger. Navn p\u00e5 prosjektet. Fra Fritt Fall til Sosial Trygghet Hvilken kommune/bydel er BERGEN KOMMUNE s\u00f8knaden knyttet til? Aktivitetstyper og prosjektets varighet Hvor mange \u00e5r s\u00f8ker dere om tilskudd for? 3 Det er ikke mulig \u00e5 s\u00f8ke om mer enn \u00e9n aktivitetstype p\u00e5 hvert skjema, da hvert s\u00f8knadsskjema er tilpasset den enkelte aktivitetstype. Dersom dere skal s\u00f8ke om flere aktivitetstyper, m\u00e5 dere sende inn flere s\u00f8knader, ellers kan s\u00f8knaden bli avsl\u00e5tt. Aktivitetstype \u00a74-11 Annen lokal aktivitet Beskrivelse av prosjektet Fyll ut informasjon om aktivitetstypen dere har valgt. \u00a74-11 Annen lokal aktivitet Dette s\u00f8knadsskjemaet skal dere kun bruke dersom de andre aktivitetstypene ikke er dekkende for prosjektet dere \u00f8nsker \u00e5 gjennomf\u00f8re. Vi gj\u00f8r oppmerksom p\u00e5 at Bufdir stiller strenge krav til s\u00f8knader om denne aktivitetstypen. Aktivitetstypen er tiltenkt helt spesielle prosjekter som ikke passer inn under noen av de andre aktivitetstypene. Hvis prosjektet innehar en kombinasjon av to av de andre aktivitetstypene er ikke det tilstrekkelig \u00e5 velge denne aktivitetstypen. Da skal dere i stedet sende inn to ulike s\u00f8knader til hver av de passende aktivitetstypene. Dersom du er i tvil om hvilken aktivitetstype prosjektet deres h\u00f8rer inn under, eller hvilket skjema du skal bruke, anbefaler vi at du tar kontakt med Bufdirs tilskuddsavdeling for veiledning: tilskudd@bufdir.no eller 466 15 580. S\u00f8knaden gjelder et prosjekt som oppfyller f\u00f8lgende kriterier: Dere skal tilby aktivitet i m\u00e5lgruppens fritid som ikke passer inn under de andre aktivitetstypene i ordningen. Prosjektet skal inneholde aktivitet for m\u00e5lgruppen og v\u00e6re organisert som et gruppetilbud. Dere s\u00f8ker om minimum 200 000 kroner per \u00e5r i tilskudd til dette prosjektet. Dere har gode rutiner for \u00e5 ivareta tryggheten til barn og unge som deltar i prosjektet, og for \u00e5 f\u00f8lge opp u\u00f8nskede hendelser. Jeg bekrefter at s\u00f8knaden oppfyller alle kriteriene ovenfor. Ja Utskriftsdato: 11.11.2024 Skjemaid: 481709918 Side 1 av 5 Forklar hvorfor dere mener dette prosjektet ikke passer inn under noen av de andre aktivitetstypene. Bergen Stupeklubb \u00f8nsker \u00e5 tilby elever p\u00e5 utvalgte ungdomsskoler og videreg\u00e5ende skoler i Bergen, som n\u00e6rmer seg \u00e5 overskride frav\u00e6rsgrensen eller har falt ut av skolen, et opplegg som vil gi dem mer mestringsopplevelse og selvtillit. Dette ved bruk av godt planlagt eksponeringstrening gjennom prinsipper fra stuptrening. M\u00e5let med dette er at elevene skal oppleve et mot og en trygghet som vil gj\u00f8re at de klarer \u00e5 komme tilbake til utdanningsl\u00f8pet sitt. Samarbeid med et utvalg videreg\u00e5ende skoler og spesielt de som ligger i Bergen, vil v\u00e6re helt avgj\u00f8rende og unikt, og vi \u00f8nsker \u00e5 begynne med Amalie Skram VGS og Nordal Grieg (som ogs\u00e5 har sykehusskolen). Grunnen til at dette faller utenom de andre aktivitetstypene er fordi vi ikke har som m\u00e5l \u00e5 f\u00e5 dem til \u00e5 bli stupere i utgangspunktet. Stuptrening blir et verkt\u00f8y for \u00e5 trene p\u00e5 m\u00e5lsetning, systematisk arbeid og eksponering i trygge rammer for \u00e5 rehabilitere dem tilbake til en skolehverdag. Det er ikke en forventning om \u00e5 v\u00e6re med p\u00e5 vanlige stuptreninger eller delta i konkurranseaktivitet. De som skal jobbe med prosjektet vil f\u00e5 veiledning av en Overlege og spesialist i Barne og Ungdomspsykiatri, og det vil jobbes ut fra b\u00e5de pedagogiske, men ogs\u00e5 psykologiske prinsipper for \u00e5 skape utvikling. Bakgrunn for at vi tenker dette er en god ide er at utenforskap i stor grad skyldes en kombinasjon av angst og d\u00e5rlig selvbilde. Desto lengre man har v\u00e6rt ute av skolesystemet, desto vanskeligere blir det \u00e5 komme tilbake. Stuping er den optimale aktiviteten for \u00e5 gi umiddelbare, subjektive og kraftige mestringsopplevelser. Det er sv\u00e6rt potent eksponeringstrening ettersom triggeren er en av v\u00e5re mest basale og medf\u00f8dte frykter (i motsetning til de fleste andre ting vi har l\u00e6rt \u00e5 v\u00e6re redde for), nemlig h\u00f8ydeskrekk. Denne frykten ligger s\u00e5 langt tilbake evulosjonsmessig, at den er enda mindre rasjonell enn andre frykter. Den er veldig styrt av visuelle stimuli, men hjernen skiller ikke mellom underlag. Det vil si at man opplever stort sett samme emosjonelle respons om det er et farlig hardt underlag, som betong, astfalt eller stein, som om det er mykere som en madrass. Vann har helt spesielle egenskaper ved normale sommertemperaturer. Vann er ikke farlig \u00e5 lande i, men fryktresponsen n\u00e5r man st\u00e5r p\u00e5 et stupebrett eller stupet\u00e5rn, er sv\u00e6rt kraftig de f\u00f8rste gangene. N\u00e5r man da m\u00e5 ta et sprang eller steg ut i fritt fall, og lander i vannet trygt etter god instruksjon, er f\u00f8lelsen helt unik og helt personlig. N\u00e5r man lander og kommer under vann, vil man ikke se noen applaus, ikke se noen resultat-tavle, ikke h\u00f8re noen juble, men man vil allikevel fylles av en stolthet, en glede og tilfredshet som veldig raskt vil utvikle seg til mestring og selvtillit om det gjentas flere ganger. Barn som har falt ut av skolen, eller er p\u00e5 vei til \u00e5 falle ut av skolesystemet, kan ha behov for denne tryggheten og selvtilliten for \u00e5 klare \u00e5 komme tilbake. Det er ofte motivasjon for \u00e5 begynne p\u00e5 skolen igjen, men det blir utsatt og det blir vanskeligere. N\u00e5r man trener seg p\u00e5 \u00e5 flytte grenser i forhold til stuping s\u00e5 vil man ogs\u00e5 l\u00e6re seg \u00e5 \"ta spranget\" i det virkelige livet og v\u00e5ge miste fotfeste for et lite sekund. Som den danske filosofen S\u00f8ren Kierekgaard sa det; \"Det \u00e5 v\u00e5ge er \u00e5 t\u00f8rre \u00e5 miste fotfeste et \u00f8yeblikk, det \u00e5 ikke v\u00e5ge er \u00e5 miste seg selv for alltid\". Gi en konkret beskrivelse av innholdet i aktivitetstilbudet i dette prosjektet. Treninger for ungdom p\u00e5 tidlig ettermiddag i hverdag. Vi \u00f8nsker \u00e5 gj\u00f8re dette s\u00e5 n\u00e6rt opp mot skoletiden som mulig, men p\u00e5 tidspunkt der det ikke er s\u00e5 mange andre i anlegget. En del av disse ungdommene \u00f8nsker ikke \u00e5 v\u00e6re s\u00e5 eksponert og det er heller ikke den typen eksponeringstrening vi er ute etter. Ettersom stuping er en individuell aktivitet som gj\u00f8res i et sosialt og inkluderende milj\u00f8, er vi ikke avhengig av at hele gruppen starter samtidig. Derfor vil tilbudet ha rullerende opptak og ingen venteliste (med mindre kapasiteten er sprengt). Det betyr ogs\u00e5 at det stor forskjell p\u00e5 hvor langt ungdommene har kommet i sin eksponering og utvikling. Dermed \u00f8nsker vi \u00e5 fasilitere for modell- l\u00e6ring og at de som har v\u00e6rt med en stund ogs\u00e5 vil v\u00e6re mentorer og forbilder for dem som har nettopp har begynt. Hvor ofte skal aktiviteten gjennomf\u00f8res og hvor lenge skal aktivitetene vare? De vil hver og en g\u00e5 igjennom et opplegge med 36 treninger over 12 uker. Grunnen til at vi velger 12 uker, er at det i gjennomsnitt tar 66 dager \u00e5 permanent endre vaner. Dermed \u00f8nsker vi 3 treninger i uken over mer enn 10 uker, s\u00e5 falt valget ned p\u00e5 12 uker. Alle ut\u00f8verne skal lage seg egne m\u00e5l sammen med trenerne/milj\u00f8terapeutene. Disse m\u00e5lene vil bli revidert hver 3 uke. Det er 3 treninger pr uke (mandag, onsdag og fredag) og til etter de 12 ukene vil det v\u00e6re en avslutningssamtale der b\u00e5de klassekontakt og kropps\u00f8vingsl\u00e6rer blir innkalt (med elevens og evt foreldres samtykke). Hver trening varer 2 timer. Det begynner med en kort samling der dagens trening gjennomg\u00e5s med alle ungdommene. Dersom det er individuelle hensyn \u00e5 tas s\u00e5 vil det ofte v\u00e6re kommunisert p\u00e5 meldinger i forkant, eller s\u00e5 kan det gj\u00f8res f\u00f8r trening starter. Hver trening begynner med oppvarming for \u00e5 jobbe med \u00e5 f\u00e5 redusert stress, nerv\u00f8sitet, \u00f8ke fokus og konsentrasjon, og for \u00e5 \u00f8ke fysisk kapasitet (styrke og bevegelighet) samt redusere risiko for overbelastning eller skade. Dette vil vare ca 30 minutter. Etter det vil det v\u00e6re 45 minutter med trening p\u00e5 land, der vi jobber med basis-ferdigheter som trengs til \u00e5 gjennomf\u00f8re stuptreningen. Dette er trening p\u00e5 turnmatter, trampoline, saltomaskiner, salto-belter, skumgrop osv). Den siste delen er i stupbassenget der vi jobber med \u00e5 trygt og m\u00e5lrettet beveger oss mot det som ungdommen selv har satt som m\u00e5lsetning. Underveis vil vi jobbe psykoedukativt med prinsipper fra emosjonsfokusert veiledning og kongnetiv psykologi. Hvis aktiviteten skal gjennomf\u00f8res i noen av skolens ferier, kryss av for hvilke. Utskriftsdato: 11.11.2024 Skjemaid: 481709918 Side 2 av 5 P\u00e5 hvilken m\u00e5te skal gjennomf\u00f8ringen av prosjektet bidra til \u00e5 legge til rette for at alle barn og unge har muligheten til mestring og samfunnsdeltakelse? Fra Fritt Fall til Sosial Trygghet prosjektet er \u00e5pent for absolutt alle som har behov for det og \u00f8nsker det. Inklusjonskriteriene er vide ettersom vi tar imot alle som er i n\u00e6rheten av frav\u00e6rsgrensen eller har g\u00e5tt over den, og \u00f8nsker \u00e5 f\u00e5 hjelp. Det er kun et ekslusjonskriterie og det er om ungdommen har utf\u00f8rt seksuelt overgrep. Da vil det ikke v\u00e6re forsvarlig \u00e5 ta dem inn i en gruppe med s\u00e5rbare andre i badet\u00f8y. Hvilke aldersgrupper retter tilbudet deres seg spesielt 10-16 \u00e5r mot? 17-19 \u00e5r Antall deltakere Her skal dere angi hvor mange personer (unike deltakere) i og utenfor tilskuddsordningens m\u00e5lgruppe som dere forventer at vil benytte seg av aktiviteten hvert \u00e5r. V\u00e6r s\u00e5 realistisk som mulig. For eksempel er det sjelden realistisk \u00e5 n\u00e5 alle barn og unge som bor i et omr\u00e5de. Merk at tilskuddsordningens m\u00e5lgruppe er barn og unge som av ulike grunner st\u00e5r i fare for \u00e5 havne i utenforskap. Antall jenter i m\u00e5lgruppen. 20 Antall gutter i m\u00e5lgruppen. 20 Antall barn/unge utenfor 5 m\u00e5lgruppen. Rekruttering Beskriv hvordan dere skal rekruttere tilskuddsordningens m\u00e5lgruppe til prosjektet, og hvordan dere skal unng\u00e5 at m\u00e5lgruppen opplever rekrutteringen som stigmatiserende. Vi har behov for et tett samarbeide med ungdomskoler og videreg\u00e5ende skoler i Bergen. Helses\u00f8ster eller skolepsykolog kan informere om dette til de som sliter med h\u00f8yt skolefrav\u00e6r eller som har falt ut av skolen. Stuptrening vil foreg\u00e5 som vanlig stuptrening og ingen vil kunne se forskjell p\u00e5 denne gruppen og en gruppe p\u00e5 stupskolen. (Stupskolen har over 25 forskjellige grupper hver uke). Skolen har behov for \u00e5 jobbe med \u00e5 rehabilitere denne elevgruppen tilbake til skolen uansett, s\u00e5 dette vil v\u00e6re et nytt innovativt tiltak for \u00e5 oppn\u00e5 suksess med dette. Det vil ikke passe for alle, men for dem som trenger \u00f8kt selvtillit og mestring, da dette er den st\u00f8rste hindringen for \u00e5 komme tilbake igjen til skole og utdanning, vil dette v\u00e6re et sv\u00e6rt nyttig tiltak. Beskriv hvem dere eventuelt skal samarbeide med for \u00e5 rekruttere m\u00e5lgruppen. Vi m\u00e5 samarbeide med Helse Bergen og sykehusskolen (prosjektleder og faglig ansvarlig er seksjonsleder p\u00e5 Barnepsykiatrisk sengepost), Barnevernet, Skolehelsetjenesten, Fylkeskommunen (videreg\u00e5ende skoler - Har allerede et samarbeid om blant annet l\u00e6rlinger med Amalie Skram VGS) og Bergen Kommune (ungdomsskoler), rektor, l\u00e6rere (klassekontakt og kropps\u00f8vningsl\u00e6rer), st\u00f8ttekontakter, aktivitetslos, FACT-ung og FACT-team, AdO arena (hvor vi har et sv\u00e6rt tett og godt samarbeid ettersom det er arenaen for all v\u00e5r aktivitet. Vi vil ogs\u00e5 s\u00f8ke \u00e5 samarbeide med UiB og VID for \u00e5 h\u00f8re om det kan v\u00e6re forskning p\u00e5 dette gjennom masterprogrammene innen folkehelse eller forebyggende helsearbeid. Vi vil ikke gj\u00f8re noe aktivt for \u00e5 annonsere dette annet enn \u00e5 lage formelle samarbeidsavtaler med skolene som har disse elevene. Beskriv hvem prosjektet retter seg spesielt mot. Ungdomsskole-elever som har gradvis \u00f8kende eller raskt eskalerende frav\u00e6rsproblematikk. (13-15\u00e5r) Videreg\u00e5ende skoleelever som har gradvis \u00f8kende eller raskt eskalerende frav\u00e6rsproblematikk. (16-18\u00e5r) Aldersgrensen er ikke absolutt oppover, slik at dersom noen har v\u00e6rt ute av skolesystemet, men sliter med \u00e5 komme seg tilbake og inn igjen, s\u00e5 kan de v\u00e6re med helt opp til 24\u00e5r. Utskriftsdato: 11.11.2024 Skjemaid: 481709918 Side 3 av 5 \u00d8konomi Budsjettet skal kun omfatte prosjektet det s\u00f8kes midler til, og det skal ikke f\u00f8res driftsutgifter eller inntekter som ikke skal benyttes i prosjektet i budsjettet. Dere kan ikke budsjettere med overskudd eller underskudd. OBS! Offentlige og private akt\u00f8rer M\u00c5 forplikte seg til en egenfinansiering p\u00e5 minimum 20 % av tilskuddsbel\u00f8pet per \u00e5r. Frivillige organisasjoner forplikter seg til 5 % egenfinansiering per \u00e5r. Dette m\u00e5 legges inn i budsjettet. Se mer informasjon p\u00e5 ordningens nettside. Finansiering St\u00f8tte fra Bufdir: Fyll inn bel\u00f8pet det s\u00f8kes om fra tilskuddsordningen. Egenfinansiering: \u00d8konomiske midler som dere bidrar med inn i prosjektet. Egenfinansiering skal vises i regnskapet n\u00e5r prosjektet er avsluttet. Husk \u00e5 f\u00f8re opp egenfinansiering som er i tr\u00e5d med kravene i forskriften. Inntekter fra prosjektet: Hvis deltakere i prosjektet skal betale egenandel, skal inntektene fra dette beregnes her. Hvis dere forventer inntekter som f\u00f8lge av prosjektet dere s\u00f8ker tilskudd til, f\u00f8res det ogs\u00e5 her. Det kan for eksempel v\u00e6re inntekter fra billettsalg til en forestilling som settes opp i forbindelse med prosjektet. Eventuell egenandel fra deltakere eller prosjektgenererte inntekter m\u00e5 spesifiseres i et eget tekstfelt under budsjettet. Prosjekttilskudd fra andre: Hvis dere mottar tilskudd fra andre til prosjektet, skal dette f\u00f8res her. Prosjekttilskudd fra andre m\u00e5 spesifiseres i et eget tekstfelt under budsjettet. Utgifter L\u00f8nn til ansatte: Her f\u00f8rer dere opp l\u00f8nn til de som skal jobbe med prosjektet. Husleie/str\u00f8m/renhold: Husk at disse utgiftene ogs\u00e5 m\u00e5 f\u00f8res p\u00e5 prosjektets prosjektnummer/kostnadssted og at utgiftene skal gjenspeile omfanget av prosjektet. Utgifter til inngangsbilletter/deltakelse: Dersom deltakerne skal bes\u00f8ke steder der det koster penger \u00e5 komme inn, fylles det ut her. Eksempler er kino, badeland eller forn\u00f8yelsespark. Utgifter knyttet til \u00a74-5 Kultur- og aktivitetskort, f\u00f8res ogs\u00e5 her. Reise/transport/opphold: F.eks. togbilletter eller leie av minibuss, kost og losji. Innkj\u00f8p av utstyr: Investeringer som er n\u00f8dvendige for \u00e5 gjennomf\u00f8re prosjektet, eller innkj\u00f8p av utstyr som er n\u00f8dvendig for \u00e5 delta i aktivitet fylles ut her. Andre kostnader: Andre utgifter f\u00f8res her. Dette kan for eksempel v\u00e6re utgifter til revisorkontroll av regnskapet og utgifter til n\u00f8dvendige lisenser/kontingenter til utl\u00e5nsnettverk, og utgifter til annonsering av prosjektet, utgifter til mat og annet. Utgiftene m\u00e5 spesifiseres i eget tekstfelt under budsjettet. Fullstendige kronebel\u00f8p skal legges inn. Hundre tusen kroner skrives alts\u00e5 som \"100 000\" i budsjettet. Utskriftsdato: 11.11.2024 Skjemaid: 481709918 Side 4 av 5 Budsjett FINANSIERING 2025 2026 2027 Total St\u00f8tte fra Bufdir 735 000 735 000 735 000 2 205 000 Egenfinansiering 50 000 50 000 50 000 150 000 Inntekter fra prosjektet (spesifiser under) 0 0 0 0 Prosjekttilskudd fra andre (spesifiser under) 0 0 0 0 Delsum 785 000 785 000 785 000 2 355 000 UTGIFTER 2025 2026 2027 Total L\u00f8nn til ansatte 729 600 729 600 729 600 2 188 800 Husleie/str\u00f8m/renhold 0 0 0 0 Utgifter til inngangsbilletter/deltakelse 0 0 0 0 Reise/transport og opphold 10 000 10 000 10 000 30 000 Innkj\u00f8p av utstyr 5 000 5 000 5 000 15 000 Andre kostnader (spesifiser under) 40 400 40 400 40 400 121 200 Delsum 785 000 785 000 785 000 2 355 000 Total 0 0 0 0 Ja, vi bekrefter at vi har f\u00f8rt opp p\u00e5krevd egenfinansiering i budsjettet. Ja Spesifiser eventuelle inntekter fra prosjektet og prosjekttilskudd fra andre. Dersom vi f\u00e5r st\u00f8tte fra Bufdir, vil vi ikke s\u00f8ke st\u00f8tte fra andre til dette prosjektet. Spesifiser eventuelle andre kostnader. Kostnadene under andre kostnader er ekstra utgifter til administrasjon i forhold til regnskap og f\u00f8ring av l\u00f8nn. I tillegg vil det v\u00e6re noe kostnader i forbindelse med opprettelse av registreringssystemer og distribusjon av informasjonsmateriell. Det vil ogs\u00e5 tegnes en forsikring for aktiviteten. Oppsummering og bekreftelser Kort oppsummering av prosjektet. Fra Fritt Fall til Sosial Trygghet er et nyskapende prosjekt som bruker en av de mest kraftfulle aktivitetene for \u00e5 fremme mestring, selvtillit og h\u00e5p. M\u00e5let er \u00e5 styrke unge mennesker nok til \u00e5 vende tilbake til skolen eller bryte med m\u00f8nstre av skolefrav\u00e6r. Prosjektet er spesielt rettet mot ungdommer i risiko for \u00e5 falle utenfor det sosiale fellesskapet \u2013 en utfordring som b\u00e5de kan v\u00e6re sv\u00e6rt skadelig for individet og kostbar for samfunnet innen omr\u00e5der som helse, rus, kriminalomsorg og NAV. Jeg bekrefter at dette skjemaet ikke inneholder personopplysninger, med mindre dette er direkte etterspurt av Bufdir. Sensitive opplysninger skal aldri oppgis i skjema eller vedlegg. Ja Vi bekrefter at vi og v\u00e5r virksomhet tilfredsstiller grunnleggende krav til forsvarlig drift og forst\u00e5r at dette er et vilk\u00e5r for tildeling av tilskudd. Blant annet f\u00f8lger vi lovverk, har skriftlige etiske retningslinjer og rutiner som s\u00f8rger for at vi ivaretar rettighetene og tryggheten til m\u00e5lgruppen(e). Vi har skriftlige rutiner for \u00e5 forebygge, h\u00e5ndtere, dokumentere og f\u00f8lge opp eventuelle avvik og u\u00f8nskede hendelser. Vi gir oppl\u00e6ring i slike rutiner og systemer og rutiner for \u00e5 h\u00e5ndtere personopplysninger. Vi forst\u00e5r ogs\u00e5 at Bufdir skal varsles ved avvik som kan ha betydning for tilskuddet. Ja Jeg er kjent med at opplysningene i s\u00f8knaden er grunnlag for tildeling av tilskudd fra staten, og har satt meg inn i regelverket for ordningen. Jeg bekrefter at opplysningene i s\u00f8knaden er korrekte, og at jeg er kjent med v\u00e5r plikt til \u00e5 melde fra om eventuelle endringer som kan ha betydning for vedtaket om tilskudd. Ja Utskriftsdato: 11.11.2024 Skjemaid: 481709918 Side 5 av 5 "
}