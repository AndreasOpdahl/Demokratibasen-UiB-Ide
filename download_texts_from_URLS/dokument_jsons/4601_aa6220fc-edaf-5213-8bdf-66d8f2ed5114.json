{
  "dokument_id": "aa6220fc-edaf-5213-8bdf-66d8f2ed5114",
  "doc_type": "case_attachment",
  "kommune": 4601,
  "tittel": "Byr\u00e5dets tilbakemelding p\u00e5 forretningsutvalgets vedtak  i sak 4/10 H\u00f8ringssaker til forretningsutvalget 09.01.2024",
  "url": "https://bergen.kommune.no/politikere-utvalg/api/fil/bk360/9678335/Byradets-tilbakemelding-pa-forretningsutvalgets-vedtak-i-sak-4-10-Horingssaker-til-forretningsutvalget-09-01-2024",
  "tekst": " Byr\u00e5dsleders avdeling, stab Til Intern korrespondanse Bystyrets kontor - Forretningsutvalget V\u00e5r referanse: 2023/249452-52 Saksbehandler: Britt Nordgreen Fra Dato: 11. januar 2024 Byr\u00e5dsleder Byr\u00e5dets tilbakemelding p\u00e5 forretningsutvalgets vedtak i sak 4/10 H\u00f8ringssaker til forretningsutvalget 09.01.2024 Her er byr\u00e5dets tilbakemelding p\u00e5 vedtakspunktene 2-5 i sak 4/24 behandlet av forretningsutvalget i m\u00f8te 9. januar: Pkt 2: H\u00f8ring - Forslag til lov om oppheving av lov om endring av jordlova (oppheve forbudet mot nydyrking av myr - lov-2021-06-11-82) Vedtak: Utvalg for milj\u00f8 og byutvikling innstiller til bystyret som avgir h\u00f8ringssvar til \u00abH\u00f8ring - Forslag til lov om oppheving av lov om endring av jordlova (oppheve forbudet mot nydyrking av myr - lov-2021-06-11-82)\u00bb p\u00e5 vegne av Bergen kommune. Hvis h\u00f8ringsfristen ikke blir utsatt, avgir utvalg for milj\u00f8 og byutvikling h\u00f8ringssvar p\u00e5 vegne av Bergen kommune. Byr\u00e5dets tilbakemelding: H\u00f8ringsfristen er 26. januar. Det er ikke s\u00f8kt om utsatt h\u00f8ringsfrist. Byr\u00e5dsleder har n\u00e5 f\u00e5tt avklart at byr\u00e5det vil kunne avgi saken 25. januar 2024, slik at den n\u00e5r bystyrets januarm\u00f8te. Pkt 3 \u00abH\u00f8ring av forslag om videref\u00f8ring av midlertidige endringer i lovverket\u00bb Vedtak: Utvalg for helse og sosial avgir h\u00f8ringssvar til \u00abH\u00f8ring av forslag om videref\u00f8ring av midlertidige endringer i lovverket\u00bb p\u00e5 vegne av Bergen kommune i m\u00f8te 14.02.2024. Byr\u00e5dets tilbakemelding: H\u00f8ringsfristen er 31. januar. Det er den 5. januar sendt anmodning om utsatt h\u00f8ringsfrist. Det er s\u00e5 langt ikke mottatt tilbakemelding p\u00e5 s\u00f8knaden. Byr\u00e5dsleder har imidlertid avklart at saken kan leveres 25. januar, slik at den n\u00e5r bystyrets januarm\u00f8te. Pkt 4 \u00abH\u00f8ring \u2013 NOU 2023:29 Abort i Norge - Ny lov og bedre tjenester\u00bb Vedtak: Utvalg for helse og sosial innstiller til bystyret som avgir h\u00f8ringssvar til \u00abH\u00f8ring \u2013 NOU 2023:29 Abort i Norge - Ny lov og bedre tjenester\u00bb p\u00e5 vegne av Bergen kommune. Hvis h\u00f8ringsfristen ikke blir utsatt, avgir bystyret h\u00f8ringssvar i bystyrem\u00f8te 6. mars. Byr\u00e5dets tilbakemelding: H\u00f8ringsfristen er 22. mars. Det er den 9. januar s\u00f8kt om utsatt h\u00f8ringsfrist slik at bystyret kan behandle den i sitt aprilm\u00f8te dvs 10. april. Det er s\u00e5 langt ikke mottatt tilbakemelding p\u00e5 s\u00f8knaden. Byr\u00e5dsleder har avklart at saken kan leveres slik at den n\u00e5r bystyrets marsm\u00f8te, 6. mars 2024. Endelig tidspunkt for avlevering vil byr\u00e5dsleder komme tilbake til. Pkt 5 \u00abH\u00f8ring - forslag fra Kommunal- og distriktsdepartementet og Olje- og energidepartementet til endringer i energiloven og plan- og bygningsloven knyttet til solkraftanlegg p\u00e5 land\u00bb Vedtak: Utvalg for milj\u00f8 og byutvikling innstiller til bystyret som avgir h\u00f8ringssvar 31.01.2024 til \u00abH\u00f8ring - forslag fra Kommunal- og distriktsdepartementet og Olje- og energidepartementet til endringer i energiloven og plan- og bygningsloven knyttet til solkraftanlegg p\u00e5 land\u00bb p\u00e5 vegne av Bergen kommune. Byr\u00e5dets tilbakemelding: H\u00f8ringsfristen er 31. januar. H\u00f8ringen ble mottatt 2. januar 2024. Det er den 8. januar s\u00f8kt om utsatt frist til 16. februar slik at den kunne avgis av UMBY, slik det var foresl\u00e5tt opprinnelig i saken til forretningsutvalget. Byr\u00e5dsleder har n\u00e5 f\u00e5tt avklart at byr\u00e5det vil kunne avgi saken 25. januar 2024, slik at den n\u00e5r bystyrets januarm\u00f8te. Med hilsen Christine B. Meyer - byr\u00e5dsleder Dokumentet er godkjent elektronisk. Kopi: "
}