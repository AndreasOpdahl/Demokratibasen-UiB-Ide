{
  "dokument_id": "29ea619a-8a37-52b1-a232-0eaa57a6bb03",
  "doc_type": "case_attachment",
  "kommune": 4601,
  "tittel": "Fana gnr 12 bnr 198 Stavkirkevegen 30. Klage p\u00e5 vilk\u00e5r i forbindelse med endring av rammetillatelse.PDF",
  "url": "https://bergen.kommune.no/politikere-utvalg/api/fil/bk360/10095246/Fana-gnr-12-bnr-198-Stavkirkevegen-30-Klage-pa-vilkar-i-forbindelse-med-endring-av-rammetillatelse-PDF",
  "tekst": " Byr\u00e5d for byutvikling Fullmaktssak /24 Saksframstilling V\u00e5r referanse: 2024/06049-5 Fana gnr 12 bnr 198 Stavkirkevegen 30. Klage p\u00e5 vilk\u00e5r i forbindelse med endring av rammetillatelse Hva saken gjelder: Saken gjelder klage p\u00e5 vilk\u00e5r i tillatelse datert 27.12.2023 til endring av rammetillatelse datert 08.09.2023. Endringstillatelsen omfatter endring av takfrom, fasadeendringer og endret plassering av biloppstillingsplass, og er gitt p\u00e5 vilk\u00e5r om at \u00abstien skal beholdes \u00e5pent for ferdsel hele tiden, ogs\u00e5 i anleggsfase\u00bb. Nevnte vilk\u00e5r er p\u00e5klaget den 11.01.2024 av tiltakshaver Per Bull Haugs\u00f8en. Ansvarlig s\u00f8ker er En til En Arkitekter AS. Eiendommen er ikke regulert. KPA 2018, vedtatt i Bystyret 19.06.2019, viser eiendommen som bebyggelse og anlegg \u2013 ytre fortettingssone og den ligger innenfor hensynssonene kulturmilj\u00f8 Paradis Brennhaugen og konsesjonsomr\u00e5de fjernvarme. Endringstillatelsen er ikke avhengig av dispensasjoner. Opprinnelig rammetillatelse var utstedt som f\u00f8lge av forhenv\u00e6rende byr\u00e5d sitt fullmaktvedtak i klagesak, og det ble i den forbindelse innvilget dispensasjon fra KPA 2018 \u00a7 3.1 om plankrav, jf. pbl. \u00a7 19-2. Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra gbnr. 12/199 (Petter Georg Falck) og gbnr. 12/200 (Janicke Beatrice Raunshaug Foss). Merknaden fra sistnevnte g\u00e5r p\u00e5 at stien m\u00e5 holdes \u00e5pen i byggeperioden og reetableres som en gjennomgang. Ansvarlig s\u00f8ker har i sitt tilsvar p\u00e5pekt at stien kun stenges ved behov i lys av sikkerhetshensyn. Plan- og bygningsetaten kommenterer p\u00e5 sin side finner det ikke akseptabelt \u00e5 stenge stien. Plan- og bygningsetaten v/ byggesaksavdelingen har hatt korrespondanse med ansvarlig s\u00f8ker ang\u00e5ende stien, se vedlagt dokument Korrespondanse, sp\u00f8rsm\u00e5l om sti. Klage: Klager mener at midlertidig stenging av stien ikke gir turg\u00e5ere vesentlige ulemper. Det vises til flere alternative ruter til hovedstien. Klager p\u00e5peker at det er normalt av hensyn til folks sikkerhet, at en sperrer av midlertidig under for eksempel sprengningsarbeider. Dessuten virker det som forskjellsbehandling med tanke p\u00e5 annen utbygging i omr\u00e5det, der tilsvarende tursti var stengt i en sv\u00e6rt lang byggeperiode uten tilsvarende krav. Klager forsikrer om at en ikke har som hensikt \u00e5 sperre av i lengre perioder med midlertidige konstruksjoner eller lignende, og vil begrense stengingen s\u00e5 langt det er praktisk. Som avb\u00f8tende tiltak foresl\u00e5s det skiltning og skriftlig informasjon til n\u00e6rmeste naboer. Det bes f\u00f8lgelig om tillatelse \u00abtil \u00e5 sperre av stien i kortere og helt n\u00f8dvendige perioder, gjerne med skilt og forklaring\u00bb. Det vises til klagen i sin helhet. Fagetatens vurdering og anbefaling: Plan- og bygningsetaten som fagetat opprettholder vilk\u00e5ret. Fagetaten mener vilk\u00e5ret ikke er tyngende og viser til at det er ment som en presisering av gjeldende rett i bl.a. friluftsloven \u00a7 1 13. Fagetaten har ingen innvendinger til at stien stenges i helt korte perioder, og p\u00e5peker at ordlyden \u00abhele tiden\u00bb ikke skal tolkes s\u00e5 ordrett at det gjelder i perioder det kan v\u00e6re fare for liv og helse for forbipasserende som f.eks. under korte perioder det sprenges. Det vises til fagetatens notat av 30.01.2024 i sin helhet. Byr\u00e5dens vurdering og konklusjon: Byr\u00e5den har vurdert vilk\u00e5ret med bakgrunn i sakens dokumenter, og er kommet til at klagen kan tas til f\u00f8lge. Byr\u00e5den er positiv til de presiseringer av vilk\u00e5ret som er gjort i fagetatens notat, men mener ordlyden \u00abhele tiden\u00bb kan inneb\u00e6re utilsiktete hindringer i byggeperioden. Av hensyn til klagen finner byr\u00e5den det hensiktsmessig \u00e5 foreta en justering av vilk\u00e5rets ordlyd som i st\u00f8rre grad gir uttrykk for meningsinnholdet. Vilk\u00e5ret om at \u00abstien skal beholdes \u00e5pent for ferdsel hele tiden, ogs\u00e5 i anleggsfase\u00bb, erstattes med f\u00f8lgende vilk\u00e5r: \u2022 Stien skal i st\u00f8rst mulig grad holdes \u00e5pen for ferdsel i anleggsfasen. Herunder kan stien stenges i korte perioder n\u00e5r det gj\u00f8res anleggsarbeider som utgj\u00f8r en konkret fare for forbipasserende. Mens det p\u00e5g\u00e5r arbeider som n\u00f8dvendiggj\u00f8r stenging, skal det skiltes for alternative ruter. Skilt oppf\u00f8res p\u00e5 anleggsgjerder eller annen midlertidig innretning som skal fjernes umiddelbart etter at arbeid som nevnt er utf\u00f8rt. Vilk\u00e5r i fullmaktvedtak datert 03.09.2023 skal for \u00f8vrig ivaretas, og stien skal beholdes permanent \u00e5pent for ferdsel etter endt anleggsperiode for eneboligen. Vedtakskompetanse: Byr\u00e5d for byutvikling har generell myndighet til \u00e5 fatte beslutninger som ikke er av prinsipiell betydning, jf. byr\u00e5dssak 1282/23. Alle beslutninger som er av prinsipiell betydning legges frem for byr\u00e5det. Byr\u00e5d for byutvikling fatter f\u00f8lgende vedtak: 1. Plan- og bygningsetatens vedtak datert 27.12.2023 endres i medhold av forvaltningsloven \u00a7 33 annet ledd: a. Vilk\u00e5ret om at \u00abstien skal beholdes \u00e5pent for ferdsel hele tiden, ogs\u00e5 i anleggsfase\u00bb, erstattes med f\u00f8lgende vilk\u00e5r: Stien skal i st\u00f8rst mulig grad holdes \u00e5pen for ferdsel i anleggsfasen. Herunder kan stien stenges i korte perioder n\u00e5r det gj\u00f8res anleggsarbeider som utgj\u00f8r en konkret fare for forbipasserende. Mens det p\u00e5g\u00e5r arbeider som n\u00f8dvendiggj\u00f8r stenging, skal det skiltes for alternative ruter. Skilt oppf\u00f8res p\u00e5 anleggsgjerder eller annen midlertidig innretning som skal fjernes umiddelbart etter at arbeid som nevnt er utf\u00f8rt. Vilk\u00e5r i fullmaktvedtak datert 03.09.2023 skal for \u00f8vrig ivaretas, og stien skal beholdes permanent \u00e5pent for ferdsel etter endt anleggsperiode for eneboligen. 2. Det overlates Plan- og bygningsetaten \u00e5 endre rammetillatelsen. 3. Klagen tas til f\u00f8lge. Dato: 12. mars 2024 Christine Kahrs Byr\u00e5d for byutvikling Dokumentet er godkjent elektronisk. 2 Vedlegg: Fagetatens notat av 30.01.2024 med f\u00f8lgende vedlegg: 1. Oversiktskart 2. Oversiktsfoto 3. D-1 Situasjonsplan 4. Rammetillatelse datert 27.12.2023 5. Klage datert 11.01.2024 6. Nabomerknader 7. Korrespondanse, sp\u00f8rsm\u00e5l om sti 8. S\u00f8knad om endring 9. Tegninger, endringss\u00f8knad 10. Situasjonsplan, Byr\u00e5den vedtak 11. Fullmaktssak datert 03.09.2023 3 "
}