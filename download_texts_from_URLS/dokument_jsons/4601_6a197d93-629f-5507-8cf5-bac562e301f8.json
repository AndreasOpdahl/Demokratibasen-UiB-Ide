{
  "dokument_id": "6a197d93-629f-5507-8cf5-bac562e301f8",
  "doc_type": "case_attachment",
  "kommune": 4601,
  "tittel": "Vedlegg 1.5.1 Tidslinje og oppf\u00f8lging av Bj\u00f8rnsonsgate botiltak",
  "url": "https://bergen.kommune.no/politikere-utvalg/api/fil/bk360/10009655/Vedlegg-1-5-1-Tidslinje-og-oppfolging-av-Bjornsonsgate-botiltak",
  "tekst": " Adm - Etat for sosiale tjenester Til Intern korrespondanse BBS - Seksjon for \u00f8konomi og HR (Arbeidssted) V\u00e5r referanse: 23-21618 v/Belen Garcia de Vinuesa Birkenes Saksbehandler: Kjersti Voll Dato: 23. juni 2023 Fra Etat for sosiale tjenester Oppf\u00f8lging av Bj\u00f8rnsonsgate botiltak Etat for sosiale tjenester (heretter ogs\u00e5 kalt EST) fikk den 23.06.23 oppdrag om \u00e5 systematisere informasjonen kronologisk om hva som er gjort i forhold til Bj\u00f8rnsonsgate (heretter ogs\u00e5 kalt BBT) n\u00e5r avviket i forhold til Securitas sin logg ble oppdaget. EST skal ogs\u00e5 gi konkret og detaljert informasjon om hvordan de 1000 avvikene er fulgt opp og gjennomg\u00e5tt. Og hvilke tiltak som er innf\u00f8rt slik at dette ikke skjer igjen. EST har laget en tidslinje med utfyllende dokumentasjon om prosessen i Bj\u00f8rnsonsgate botiltak. Vi har tatt tidslinjen noe tilbake i tid slik at helheten blir mer forst\u00e5elig. Vi har med de viktigste punktene, men listen er ikke utt\u00f8mmende ettersom det har v\u00e6rt en kort frist p\u00e5 oppdraget, og i tillegg er byr\u00e5dsavdelingen involvert med sine prosesser som har tett sammenheng med de tiltakene som er igangsatt. S\u00e6rlig gjelder dette det som ang\u00e5r selve utbedringen av bygget. F\u00f8rst vil vi komme med noen presiseringer. Tallet p\u00e5 avvik N\u00e5r det gjelder avvikene som fremkommer i vekterloggen s\u00e5 er det viktig \u00e5 presisere at dette er en type hendelseslogg som vektertjenesten bruker. Her registreres alle typer hendelser i Securitas sitt interne system. Dette spenner fra de mest alvorligste hendelsene til vanlig kommunikasjon mellom vektere og p\u00e5r\u00f8rende, samarbeidspartnere eller n\u00f8detater p\u00e5 stedet. Dette betyr at ikke alt kan - eller skal, legges i det kommunale avvikssystemet. Det EST imidlertid oppdaget ved gjennomgang av vekterloggen fra 2022 til og med v\u00e5ren 2023 - var at det forel\u00e5 et vesentlig avvik i antall hendelser mellom BkKvalitet og vekterloggen for det som EST vurderer som HMS hendelser. Et stort antall av disse hendelsene skjer i tidsrommet der det kun er vektere til stede i BBT. Tiltak om etterregistrering Som tidslinjen viser s\u00e5 ble det innf\u00f8rt en rekke strakstiltak for \u00e5 unng\u00e5 at HVO besluttet stenging av Bj\u00f8rnsonsgate botiltak. EST instruerte enhetsleder ved sosiale botjenester og avdelingsleder ved BBT om \u00e5 registrere l\u00f8pende og relevante hendelser fra vekterloggen inn i BkKvalitet. Vi har bedt enhetsleder Kjell Morten Fjellstad ved sosiale botjenester om \u00e5 sende oss en statusmelding om hvordan dette arbeidet h\u00e5ndteres per dags dato, og han har svart f\u00f8lgende: \u201cVi startet etterregistrering fra vekterlogg i uke 9. Vi har daglig morgenm\u00f8te med vekterne der hendelser p\u00e5 ettermiddag/kveld og helg gjennomg\u00e5s/overlappes. P\u00e5 dette m\u00f8tet tildeles dagens arbeidsoppgaver til ansatte i BBT, herunder etterregistrering av vekterhendelser i BkKvalitet. I morgenm\u00f8tet formidler vekter det de mener er viktig informasjon. Ansatte i BBT kvalitetssikrer ikke alltid informasjonen ved \u00e5 lese i vekternes logg. Mismatch mellom vekters logg, informasjon, akutte arbeidsoppgaver og avbrytelser har bidratt til noe manglende registrering. Tiltak for \u00e5 ta igjen dette iverksettes i uke 26. I stor grad er det vekters vurdering som filtrerer hva som skal registreres. Dersom vi likevel vurderer en hendelse som noe vi vil registrere, etter v\u00e5r terskel, gj\u00f8res dette i dialog med vekter. V\u00e5r opplevelse er at v\u00e5r terskel er lavere for \u00e5 registrere hendelser. Vi registrerer verbal utagering, sinne, trusler og vold som avvik i BkKvalitet, samt tekniske ting i bygget som kan f\u00f8re til slike hendelser. Det er ikke samsvar mellom hva som registreres i ulike avvikssystemer. Hendelser vi registrerer i BkKvalitet vil h\u00f8yst sannsynlig ikke bli rapportert i Securitas sitt avvikssystem. Vi har i dag dialog med vektere om overskrifter i deres rapporteringssystem for \u00e5 tydeliggj\u00f8re hendelser. Hendelser vi registrerer kan vi sette inn tiltak overfor n\u00e5r det gjelder beboere og v\u00e5r drift og ikke n\u00f8dvendigvis for vekternes drift.\u201d Tiltak og forbedringer EST gjennomf\u00f8rer et omfattende forbedringsarbeid med BBT, dette fremkommer i tidslinjen under. Kort oppsummert gjelder dette i hovedsak: Bygg Det er besluttet \u00e5 utbedre selve bygget, b\u00e5de innvendig og utvending. Spesielt viktig er tiltaket om \u00e5 etablere en egen inngang til de ansatte og vekterne. Planverk Alt gjeldende planverk blir revidert og oppdatert. Bemanning Det er inntil videre besluttet en dobling av vekterbemanningen. I tillegg vurderes det behov for en vesentlig \u00f8kning i kommunal bemanning. Sikkerhetskultur Det er behov for \u00e5 ansvarlig gj\u00f8re ansatte og etablere en st\u00f8rre forst\u00e5else av de reelle truslene som eksisterer. Dagens rapporteringskultur i BBT m\u00e5 forbedres. Dette gjelder b\u00e5de ansatte og ledelse. Et meget stort gap mellom rapporterte hendelser i det kommunale avvikssystemet og loggen fra vektertjenesten i samme tidsperiode underbygger dette. Ensidig fokus p\u00e5 brukerne kan v\u00e6re en fare for sikkerheten til de ansatte. Hovedpunkter i tidslinjen for Bj\u00f8rnsonsgate botiltak (BBT) Tidslinje: Etaten sender bekymringsmelding til byr\u00e5dsavdeling 27.10.22 M\u00f8te mellom byr\u00e5dsavdeling og etat 11.01.23 Forberedelse til risikokartlegging BBT 13.02-23.02.23 Gjennomf\u00f8ring av risikokartlegging BBT 24.02.23 Gjennomf\u00f8ring av strakstiltak for \u00e5 hindre stenging av BBT 27.02.23 Oppf\u00f8lgingsm\u00f8ter BBT 06.02-24.04.23 Presentasjon av risiko BBT til byr\u00e5dsavdeling 03.03.23 \u00d8konomi innspill 09.03.23 Etablering av prosjektmandat fra byr\u00e5dsavdelingen 09.03.23 Arbeidsm\u00f8ter i BBT knyttet til risikovurderinger av HMS og tjenester 04.05.23- Planlagt bestilling - endring og utbedring av bygg 22.06.23 Status s\u00f8knadsprosess og videre prosess - 23.06.23 Etaten sender bekymringsmelding til byr\u00e5dsavdeling 27.10.22 Etaten var bekymret for sikkerheten ved botiltak grunnet sv\u00e6rt lav bemanning og kun en vekter tilstede. P\u00e5 tidspunktet var det 31 beboere med ROP-lidelser, hvor flere har psykoseproblematikk. Etaten anbefalte \u00e5 \u00f8ke bemanningen med fem 100% stillinger i Bj\u00f8rnsonsgate botiltak og gjennomf\u00f8re risikoanalyse av botiltaket for \u00e5 vurdere om det var n\u00f8dvendig med ytterligere tiltak. Etaten innhentet, og gjorde en analyse av vekterloggen p\u00e5 et senere tidspunkt i forbindelse med forberedelse til risikokartlegging. 360\u00b0 - Mappedokument: Bekymring vedr\u00f8rende Bj\u00f8rnsonsgate botiltak (adm.bgo) M\u00f8te mellom byr\u00e5dsavdeling og etat 11.01.23 Byr\u00e5dsavdeling \u00f8nsket et skriftlig innspill fra etaten der det redegj\u00f8res for vurdering av behov, hva skal botilbudet v\u00e6re, hvor mange \u00e5rsverk trengs, vurdering av \u00f8konomisk utfordring, og vurdering av inndekning i tjenestens eksisterende rammer. Hvis ikke mulig, oppsummere budsjettbehov som vurderes medtatt i neste tertialrapportering. Hvis akuttbehov i fht HMS, fare for liv og helse, vurdere \u00e5 iverksette tiltak, og melde merforbruk i regnskapsrapporteringen. Frist: 17 februar 360\u00b0 - Mappedokument: M\u00f8tereferat vedr Bj\u00f8rnsonsgate, 11.01.2023 (adm.bgo) Forberedelse til risikokartlegging BBT 13.02-23.02.23 Etaten \u00f8nsket \u00e5 gjennomf\u00f8re risikokartlegging for \u00e5 f\u00e5 oversikt over utfordringsbildet i botiltaket. Etaten innhentet vekterlogg og avviksmeldinger i BkKvalitet for en periode p\u00e5 14 m\u00e5neder som grunnlag til risikokartleggingen. Det var registrert 1488 hendelser i vekterlogg og 42 avvik i BkKvalitet. Vekterlogg ble kategorisert utfra type hendelser. Mange av disse burde sannsynligvis ogs\u00e5 ha v\u00e6rt i BkKvalitet da de kan v\u00e6re relevante HMS-hendelser som b\u00f8r tiltaksettes. HMS-hendelser som har skjedd p\u00e5 dagtid, og som har ber\u00f8rt ansatte, har stort sett blitt registrert. Brann og till\u00f8p til brann er ogs\u00e5 hendelser som burde ha v\u00e6rt i BkKvalitet. Vekterlogg: Innenfor den gitte perioden ble det dermed registrert i snitt 106 avvik i m\u00e5neden. Av disse var 14 kategorisert som v\u00e5pen/farlig gjenstand, og i 9 av disse ble v\u00e5pen beslaglagt av vekter. En hendelse var kategorisert som vold mot vekter, en som vold mot personal, en som vold mot gjester og 14 som vold mot beboer. Tre hendelser var kategorisert som utilstrekkelig hjelp n\u00e5r hjelp blir tilkalt hvor en handlet om utstyr som ikke fungerte og to om manglende kontakt/bistand fra sentralen ved f\u00f8rstehjelphendelse. En hendelse var kategorisert som ikke f\u00e5tt bistand av politiet. 24 hendelser var kategorisert som politi tilkalt og 26 hendelser kategorisert som ambulanse tilkalt. 20 hendelser var kategorisert som trussel mot vekter, syv hendelser som trussel mot beboer og 27 hendelser som ukvemsord/ytringer mot vekter. 113 hendelser er kategorisert som utagerende beboer. 42 hendelser er kategorisert som advarsel til beboer/bes\u00f8kende. 22 hendelser er kategorisert som avvik brannsikkerhet og 234 er kategorisert som brannalarm. 56 hendelser er registrert som advarsel og omhandler brudd p\u00e5 husordensregler og u\u00f8nsket adferd. 59 hendelser er kategorisert som bortvisning. 21 hendelser er kategorisert som bistand milj\u00f8arbeider. 130 avvik er kategorisert som byggeteknisk. 37 hendelser er kategorisert som f\u00f8rstehjelp. 88 hendelser er kategorisert som konfliktsituasjon og 108 som st\u00f8y/uro. 323 er kategorisert som kommunikasjon og omhandler kontakt med p\u00e5r\u00f8rende, beboere, politiet, helsevesen, forbipasserende, legevakt, Bergen kommune, naboer og personalet. 102 hendelser er kategorisert som annen hendelse og Omhandler beboere som sp\u00f8r etter milj\u00f8arbeiderne, beboere som \u00f8nsker hjelp til vekking/s\u00e5rstell/mat, beboere som er forvirret/urolige/har vrangforestillinger, beboere som tar med seg boss inn i bygget, beboer som tar med seg beboer tlf. inn p\u00e5 egen hybel, diverse i forhold til bygget, beboere som etterlyser LAR medisin som de har f\u00e5tt eller skal f\u00e5 neste dag, inn/utlevering av brukerutstyr, formidling av informasjon tilknyttet beboerne til milj\u00f8personalet, vurdering av helsesituasjon beboere og intriger mellom beboerne. BkKvalitet: Innenfor den gitte perioden ble det dermed registrert i snitt tre avvik i m\u00e5neden. Av disse var nesten halvparten kategorisert som trusler og trakassering. De fleste av disse omhandlet truende adferd i form av verbal utagering og trusler, inkludert drapstrussel. To var kategorisert som fysisk vold, den ene omhandlet ansatt som var blitt sparket i magen. Seks avvik var kategorisert som utstyr/materiell/teknisk hvor to av disse handlet om alarmer som ikke fungerte. Tre avvik var kategorisert som uhell/arbeidsulykke hvor ett var funn av d\u00f8d beboer og to var ansatte som hadde stukket seg p\u00e5 spr\u00f8ytestikk. Fire avvik var kategorisert som smittevern/biologisk smitte og omhandlet spr\u00f8ytestikk, eksponering for urin og eksponering for avf\u00f8ring. Tre var kategorisert som psykososiale, organisatoriske - og ledelsesforhold hvor to handlet om alenearbeid og et handlet om \u00e5pen d\u00f8r til vaskerom som skulle v\u00e6rt l\u00e5st. To var kategorisert som \u00f8vrig fagspesifikke hvor et handle om funn av d\u00f8d beboer og et handlet om fors\u00f8k p\u00e5 innbrudd. Et avvik var kategorisert som brann/branntill\u00f8p og var knyttet til brann i beboers hybel. Gjennomf\u00f8ring av risikokartlegging BBT 24.02.23 Risikokartlegging var planlagt den 13.02.23, men ble utsatt til den 24.02.23 da det var behov for tilstedev\u00e6relse av r\u00e5dgivere fra etat, enhetsleder Sosiale botjenester, avdelingsleder Bj\u00f8rnsonsgate botiltak, lokalt verneombud og hovedverneombud i byr\u00e5dsavdelingen. Risikokartlegging ble gjennomf\u00f8rt med alle deltakere, med unntak av lokalt verneombud. I tillegg deltok tillitsvalgt fra FO (Sosiale botjenester). Utfordringsbildet som ble avdekket i forbindelse med risikokartleggingen f\u00f8rte til at hovedverneombudet signaliserte stenging av botiltaket p\u00e5 grunn av fare for liv og helse. Risikovurderinger i BkKvalitet: 187320, Vold mot beboer 187315, Trusler mot ansatte 187292, Ansatte er vitne til fysisk utagering mellom beboere 186693, Vold mot ansatte Gjennomf\u00f8ring av strakstiltak for \u00e5 hindre stenging av BBT 27.02.23 Etat og hovedverneombud gjennomf\u00f8rte m\u00f8te med enhetsleder, avdelingsleder, lokalt verneombud og lokal tillitsvalgt for \u00e5 finne strakstiltak som kunne hindre stenging av botiltaket. Strakstiltak ble gjennomf\u00f8rt for \u00e5 opprettholde drift i BBT (Bj\u00f8rnsonsgate 4). Vedtatt at etatsdirekt\u00f8r 27.02.23 \u00d8yeblikksbilde av strakstiltak: Vektere \u00b7 Det er satt opp 2 vektere -24/7- fra 27.02.2023 Iverksatt \u00b7 Vektere f\u00f8lger samarbeidspartnere opp til rom og s\u00f8rger for at de har alarm p\u00e5 seg. Delvis iverksatt/Bestilt, venter p\u00e5 levering \u00b7 Vekter f\u00e5r ansvaret for at alarmene er testet og oppladet hver dag Iverksatt \u00b7 Oppdatere vekterinstruks mtp. strakstiltakene og oppbemanningen Arbeidet med dette er startet. \u00b7 Ukentlige m\u00f8ter med vektertjenesten inntil videre \u2013 med sikkerhet og drift som tema Iverksatt \u00b7 Vektersamband \u2013 vurdere muligheten for \u00e5 utvide dette til ansatte Samtaler \u00b7 Ikke ansatte/samtaler i fellesstuen \u2013 kun utplassere mat og kaffe Iverksatt \u00b7 Brukere kan ta telefoner i samtalerommet alene Iverksatt \u00b7 Fellesstuen stenger kl. 13.30 Iverksatt Booppf\u00f8lging \u00b7 Alltid 2 ansatte i ganger/oppdrag \u2013 der begge har alarmer Iverksatt \u00b7 Ansatte skal ikke v\u00e6re sammen beboer nede i kjellerareal, kun vekter som \u00e5pner d\u00f8r til boder, vekter m\u00e5 s\u00f8rge for at alle boder er l\u00e5ste Iverksatt \u00b7 Ved bruk at vaskerom i 2 og 3 etasje skal det alltid v\u00e6re to ansatte til stede i gangen. Vekter skal v\u00e6re i bakgrunnen, eks. ved etasjeutgang Iverksatt \u00b7 Vaskerom i kjeller \u2013 ansatte henter skittent\u00f8y og vasker dette i kjeller uten beboer til stede Venter p\u00e5 rutine og informasjon til brukere Gjester \u00b7 Stenge tilgang for bes\u00f8kende/gjester til p\u00e5ske, ny vurdering etter. Iverksettes fra 28.02.22/Venter p\u00e5 informasjon til beboere Inntak av nye beboere \u00b7 Inntak av nye beboere \u2013 lag en rutine for \u00e5 sikre at informasjon g\u00e5r til alle ansatte i BBT Iverksatt \u00b7 Koble p\u00e5 Ronny n\u00e5r det gjelder informasjon fra NAV vs. Botjenester, eks. Nyhavnsveien. Iverksatt Samarbeidspartnere \u00b7 Renholdere, hjemmesykepleie, hjemmehjelp, etc. skal alltid ha en alarm p\u00e5 seg. Vekter f\u00f8lger de opp til det aktuelle rommet og noterer seg hvor samarbeidspartneren befinner seg. Iverksatt Kamera \u00b7 Sette opp kamera i kjellerboder og samtalerom. Flere og st\u00f8rre skjermer. Bedre m\u00f8blering hos vekter. Sette inn sikkerhetsglass i sluse. M\u00e5 bestilles Rydding av felles areal \u00b7 Rydde fellesareal i kjeller \u2013 spesielt fokus p\u00e5 \u00e5 fjerne \u00abv\u00e5pen\u00bb - spader, kubein etc. M\u00e5 planlegges raskest mulig. Samfunnssikkerhetens hus \u00b7 Koble p\u00e5 prosessen i en helhetlig vurdering av BBT Iverksatt Oppf\u00f8lgingsm\u00f8ter BBT 06.02-24.04.23 Det er gjennomf\u00f8rt oppf\u00f8lgingsm\u00f8ter mellom etat og Bj\u00f8rnsonsgate botiltak for \u00e5 f\u00f8lge opp status p\u00e5 gjennomf\u00f8rte strakstiltak. F\u00f8lgende m\u00f8ter ble gjennomf\u00f8rt: 06.03.23, 13.03.23, 27.03.23, og 24.04.23H (BK360 23-13453/23-11902/23-2314) Hovedverneombud deltok p\u00e5 samtlige m\u00f8ter. Videre oppf\u00f8lgingsm\u00f8ter ble erstattet med arbeidsm\u00f8ter i BBT knyttet til risikovurderinger av HMS og tjenester. Presentasjon av risiko BBT til byr\u00e5dsavdeling 03.03.23 Strategisk risiko ble presentert for kommunaldirekt\u00f8r BBS den 03.03.23; risikovurdering i BkStyring - strategisk risiko som EST ikke kan l\u00f8se innenfor egne fullmakter eller rammer. Jf. Oppdrag om gjennomf\u00f8ring av risikoanalyse for toppledergruppen ved Byr\u00e5dsavdeling for barnevern og sosiale tjenester (ref. 23-7224). Risikofaktor: Kommunalt eid og driftet botiltak tilfredsstiller ikke krav til forsvarlig drift (HMS og tjenestetilbud). Sannsynlighet ble vurdert som sv\u00e6rt h\u00f8y og konsekvens ble vurdert som sv\u00e6rt alvorlig. Corporater Business Management Platform (adm.bgo) \u00d8konomi innspill 09.03.23 EST meldte inn til byr\u00e5dsavdelingen ett potensielt investeringsbehov som f\u00f8lge av kartlegging og risikovurdering av BBT. Det er viktig \u00e5 p\u00e5peke at dette var tidlig i prosessen. Etablering av prosjektmandat fra byr\u00e5dsavdelingen 09.03.23 Den 9. mars opprettet Robert Pettersen fra byr\u00e5dsavdelingen et prosjektmandat for Bj\u00f8rnsonsgate 4. Etter hvert s\u00e5 gikk Eli Synne Eckholm inn i rollen som representant og koordinator fra byr\u00e5dsavdelingen. I hovedtrekk s\u00e5 baserer mandatet seg p\u00e5 det som EST har kartlagt og meldt inn etter risikovurderingen og etterarbeidet med denne. Prosjektgruppen har i dette mandatet f\u00f8lgende oppgaver: \u2022 Kvalitetssikre at det foreligger gyldig brukstillatelse for Bj\u00f8rnsonsgate 4. \u2022 Kvalitetssikre avtaleform mellom beboer og kommunen: Bo- og tjenesteavtale. Husordensregler; adgang til \u00e5 ha bes\u00f8k, adgangskontroll til bygget etc. \u2022 Bygget i Bj\u00f8rnsonsgate 4 Samtalerom: samtalerom som ivaretar sikkerhet for ansatte n\u00e5r det gjennomf\u00f8res samtaler med beboere; r\u00f8mningsveier, sikkerhetsglass, mulighet for overv\u00e5king etc. \u2022 Personalinngang: Det m\u00e5 etableres egen personalinngang for de ansatte i Bj\u00f8rnsonsgate botiltak. Mulig areal i kjeller. \u2022 Vaktrom ved sluse: Utvidelse av rom med plass til 1/2 vektere. Sette inn sikkerhetsglass i luke ved sluse. \u2022 Garderobel\u00f8sninger: garderobe med fasiliteter som muliggj\u00f8r bruk av arbeidst\u00f8y; ren og skitten sone etc. \u2022 Fellesstue for beboerne; vurdere utbedring og etablere r\u00f8mningsveier \u2022 L\u00f8sning for vaskerom for vask av kl\u00e6r til beboere \u2022 Ventilasjon: vurdere utbedring i personalbase og fellesareal i alle etasjer. \u2022 Renhold av bygget: Daglig renhold, periodisk vask. \u2022 Vektertjeneste: Avklare eksisterende avtale p\u00e5 vektertjeneste/mulig terminering av gjeldende avtale grunnet krav fra Innkj\u00f8p konsern til leverand\u00f8r om fagbrev i sikkerhetsfaget. \u2022 Avklarer behov for ytterligere sikkerhetstiltak \u2022 Sikre deltakelse og medvirkning fra Samfunnssikkerhetens hus 360\u00b0 - Saksdokument: Mandat og organisering av prosjektgruppe vedr. drift av Bj\u00f8rnsonsgate botiltak. (adm.bgo) Arbeidsm\u00f8ter i BBT knyttet til risikovurderinger av HMS og tjenester 04.05.23- P\u00e5 arbeidsm\u00f8tene deltok avdelingsleder og lokalt verneombud i BBT, enhetsleder i Sosiale botjenester og r\u00e5dgiver fra EST-Adm. Arbeidsm\u00f8tene ble benyttet til oppl\u00e6ring i risikovurderinger og bruk av risikomodulen i kvalitetssystemet BkKvalitet. I tillegg ble det gitt oppl\u00e6ring i opprettelse og revidering av styrende dokumenter i BkKvalitet. Det ble arbeidet videre med risikovurderinger gjort 24.02.23. Risikoreduserende tiltak ble vurdert, igangsatt og frist for evaluering fastsatt. Tiltakene omfatter revidering av eksisterende styrende dokumenter (prosedyrer mv.), opprettelse av nye styrende dokument, \u00f8velser basert p\u00e5 ulike scenarier og kurs (MAP). Arbeidsm\u00f8ter ble gjennomf\u00f8rt f\u00f8lgende datoer: 04.05.23 08.05.23 24.05.23 08.06.23 22.06.23 Neste m\u00f8te er planlagt til: 17.08.23 Planlagt bestilling - endring og utbedring av bygg 22.06.23 Bestilling av oppgraderinger i Bj\u00f8rnsonsgate botiltak: Byr\u00e5dsavdeling for barnevern og sosiale tjenester bestiller Etat for boligforvaltning til \u00e5 gjennomf\u00f8re n\u00f8dvendige oppgraderinger i Bj\u00f8rnsonsgate botiltak, Bj\u00f8rnsonsgate 4. Prosjektet skal oppgradere botilbudet til \u00e5 bli en arbeidsplass som oppfyller gjeldende HMS- krav i Arbeidsplassforskriften. Det innbefatter blant annet: \uf02d Etablere egen inngang for ansatte, inkluderer fasadeendring \uf02d Oppgradere og utvide vaktrom og \u00absluse\u00bb/inngang for beboere \uf02d Tilrettelegge for en bedre logistikk i personalbasen \uf02d Tilrettelegge garderobefasiliteter til bruk av arbeidst\u00f8y \uf02d Oppgraderinger av fellesareal: o Samtalerom, skal v\u00e6re delt med sikkerhetsglass og r\u00f8mningsveier o fellesstue, oppgradere rom og etablere r\u00f8mningsvei o et rom for utf\u00f8relse av s\u00e5rstell/ oppf\u00f8lging fra hjemmesykepleie o utvide og oppgradere vaskerom for beboere i alle beboeretasjer \uf02d Oppgradere ventilasjon i personalbase og fellesareal i alle etasjer \uf02d Oppgradere adgangskontroll/l\u00e5sesystem \uf02d \u00d8kt kameraoverv\u00e5king i og eventuelle andre sikkerhetstiltak \uf02d Legge til rette for \u00e5 etablere tr\u00e5dl\u00f8st internett for ansatte (EBF legger til rette for trekker\u00f8r) \uf02d Legge til rette for at det kan etablere tr\u00e5dl\u00f8st nett for beboerne p\u00e5 en hensiktsmessig m\u00e5te (Sosiale botjenester bestiller) \uf02d Noe utomhusarbeider knyttet til renovasjonsl\u00f8sning og hellelegging av n\u00e5v\u00e6rende grusbed Alle tiltak som settes i verk skal ha hensyn om \u00e5 ivareta hensyn til sikkerhet for ansatte. Det skal v\u00e6re r\u00f8mningsveier i fellesareal. Det skal opprettes et eget prosjektnummer for utbedringsprosjektet, og det er avsatt kr 6 000 000. Kostnadene dekkes av dette prosjektet. Status s\u00f8knadsprosess og videre prosess - 23.06.23 Arkitekt melder f\u00f8lgende status: \u201cNabovarsling er ute n\u00e5 og rammes\u00f8knad sendes f\u00f8r ferien. Behandlingstid er normalt innen 12 uker, men vi har dispensasjon i forhold til avstandskrav til kommunal vei Kiellands gate/Edvard Griegs vei, antar at dette b\u00f8r ikke vil forlenge saksbehandlingstid. Ref. forh\u00e5ndskonferanse b\u00f8r dette v\u00e6re klart innen 12uker frist. (mulig 3 uker sommerferie legges til behandlingsfrist p\u00e5 12 uker) Vi b\u00f8r parallelt med behandlingstid for rammes\u00f8knad klargj\u00f8re for utf\u00f8relse, slik at det bare er s\u00f8knad om IG etter gitt rammetillatelse, behandlingstid 2 uker. Med utgangspunkt i overnevnte antas oppstart fysiske arbeider i starten av november 2023 og ferdigstillelse mars/april 2024.\u201d Med hilsen Etat for sosiale tjenester Nina Husum \u2013 Stedfortreder for etatsdirekt\u00f8r Kjersti Voll - Seniorr\u00e5dgiver Kopi: Hilde Skjelvik Larsen, Kent Jonny Madell "
}