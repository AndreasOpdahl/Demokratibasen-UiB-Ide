{
  "dokument_id": "29a35de0-75ac-5144-bd63-562cabfd55c5",
  "doc_type": "case_attachment",
  "kommune": 5501,
  "tittel": "Ny legevakt - Referat m\u00f8te med UNN 02.02.24",
  "url": "https://innsyn.tromso.kommune.no/application/getMoteDokument?dokid=2001627964",
  "tekst": " Unntatt offentlighet, jf. offl. \u00a7 13 Referanse: Dato: Referat 24/02537-1 07.02.2024 Avklaringsm\u00f8te ny legevakt Til stede Jan Harald Fredheim Troms\u00f8 kommune Mette Moh\u00e5g Troms\u00f8 kommune Andre S. S\u00f8rensen Troms\u00f8 kommune Magne Nicolaisen Troms\u00f8 kommune Tor-Arne Fagerheim UNN Forfall: Anita E. Schumacher UNN Trond Bj\u00f8rnstad Troms\u00f8 kommune Referent: Jan Harald Fredheim M\u00f8tedato: 02.02.2024 Nr. Sak Ansvar Frist 1. Bakgrunn for m\u00f8tet Sentral investeringsgruppe i Troms\u00f8 kommune \u00abparkerte\u00bb i eget m\u00f8te i Info desember prosjektet p\u00e5 UNN sin tomt. Dette var i hovedsak pga. for h\u00f8y risiko ift. forutsetninger fra UNN, spesielt med bakgrunn i forutsetningen om at helikopterlandingsplass skal v\u00e6re i ordin\u00e6r drift under bygging av ny legevakt. UNN og prosjektledelsen ba deretter om nytt m\u00f8te for \u00e5 likevel se om det var mulig \u00e5 fortsette prosjektet p\u00e5 UNN sin tomt. 04.01.2024 var det derfor et m\u00f8te mellom UNN og Troms\u00f8 kommune, hvor det ble besluttet \u00e5 utrede om det faktisk var mulig \u00e5 g\u00e5 videre med ny legevakt p\u00e5 UNN sin tomt. Forhold som skulle utredes var midlertidig flytting av helikopterlandingsplass med base, til for eksempel Langnes, finansieringsmodell for en st\u00f8rre utbygging i samarbeid med UNN, og muligheter for leie av mer areal fra UNN til dagens legevakt dersom man skulle g\u00e5 for en st\u00f8rre utbygging sammen med UNN, som da vil ta lengre tid \u00e5 realisere. Innspill ble presentert i nytt m\u00f8te mellom Troms\u00f8 kommune og UNN 04.02.2024. 2. Funn som ble presentert i m\u00f8te med UNN 04.02.24 Helikopterlandingsplass: Info - Landingsplassen har totalt nesten 3000 luftfartsbevegelser i \u00e5ret. - Det finnes ingen alternativer uten at det bygges ny base, dette vil medf\u00f8re en kostnad p\u00e5 100-150 millioner kroner. - De tidskritiske pasientene (hastegrad akutt) m\u00e5 fortsatt kunne lande p\u00e5 UNN, dette medf\u00f8rer da fortsatt over 1000 bevegelser \u00e5rlig til helikopterlandingsplassen. Troms\u00f8 Kommune Referanse: 24/02537-1 Dato: 07.02.2024 Side 1 av 2 Side 2 av 2 - Redningshelikoptre vil ikke kunne lande p\u00e5 UNN i det hele tatt dersom det ligger en byggeplass s\u00e5 tett mot helipad. Oppsummert vil det alts\u00e5 medf\u00f8re en kostnad p\u00e5 100-150 millioner for \u00e5 midlertidig flytte helikopterlandingsplass og base. Selv om man tar denne kostnaden vil man uansett f\u00e5 over 1000 bevegelser i \u00e5ret som m\u00e5 lande p\u00e5 UNN, og som vil utgj\u00f8re en stor risiko knyttet til HMS, \u00f8konomi og fremdrift. St\u00f8rre utbygging i samarbeid med UNN: - Alternativet vil v\u00e6re \u00e5 samarbeide med UNN om \u00e5 realisere en st\u00f8rre trinnvis utbygging, hvor man l\u00f8fter helikopterlandingsplass og base opp p\u00e5 toppen av et nybygg i f\u00f8rste trinn, for s\u00e5 \u00e5 bygge ut arealer for blant annet legevakt. - Det kunne da v\u00e6re mulig \u00e5 leie et eller to ekstra kontor fra UNN, men om minimum et \u00e5r frem i tid. Legevakten trenger mer areal. - Alternativet har en veldig usikker tidshorisont grunnet sykehusets \u00f8konomi, hvor nye \u00c5sg\u00e5rd er den prioriterte neste utbyggingen. o Dette er ikke i tr\u00e5d med tidsaspektet Troms\u00f8 kommune har ift. realisering av ny legevakt. Finansiering av en st\u00f8rre utbygging: - Dette punktet ble ikke diskutert da det p\u00e5 bakgrunn av overnevnte informasjon ble konkludert med at alternativene ikke var realiserbare. 3. Beslutning UNN kan p\u00e5 bakgrunn av informasjonen fra luftambulansetjenesten ikke Info g\u00e5 med p\u00e5 \u00e5 flytte helikopterlandingsplass og base i tidsrommet man f\u00f8rer opp ny legevakt. Det er usikkert n\u00e5r en eventuell trinnvis utbygging er realiserbart, og overskrider de tidsestimat Troms\u00f8 kommune har ift. realisering av ny legevakt. Risikoen knyttet til drift av byggeplass s\u00e5 tett opp mot helikopterlandingsplass i full drift, gj\u00f8r at Troms\u00f8 kommune ikke kan g\u00e5 videre med dette alternativet. Usikkerheten knyttet til tidshorisonten til en eventuell trinnvis utbygging gj\u00f8r at Troms\u00f8 kommune ikke kan g\u00e5 videre med dette alternativet heller. En mulighet Troms\u00f8 kommune unders\u00f8ker n\u00e5, er om man derfor skal etablere en midlertidig legevakt, og samarbeide med UNN om en st\u00f8rre utbygging n\u00e5r det blir aktuelt fra deres side, eller bygge en ny legevakt p\u00e5 en annen tomt. "
}