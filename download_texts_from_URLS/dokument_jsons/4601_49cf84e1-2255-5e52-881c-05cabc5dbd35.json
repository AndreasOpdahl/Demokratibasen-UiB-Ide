{
  "dokument_id": "49cf84e1-2255-5e52-881c-05cabc5dbd35",
  "doc_type": "case_attachment",
  "kommune": 4601,
  "tittel": "Tilleggsopplysninger til klage datert 05.04.24 - E-skatt bossnett pdf",
  "url": "https://bergen.kommune.no/politikere-utvalg/api/fil/bk360/10202212/Tilleggsopplysninger-til-klage-datert-05-04-24-E-skatt-bossnett-pdf",
  "tekst": "Bergen kommune Eiendomsskattekontoret Sendes til : eiendomsskatt@bergen.kommune.no Deres ref : 2024/27317-8 Klage p\u00e5 vedtak om opph\u00f8r av fritak for eiendomsavgift - Tilleggsopplysninger Det vises til deres brev av 15.03.2024, der vi meddeles at eiendomsskatt p\u00e5 eiendommen gnr 164, bnr 1448, Dokkeboder 1, ved Bergen bystyre sitt vedtak av 31.01.2024, stilles i bero inntil bystyret har behandlet saken p\u00e5 nytt. Av deres brev fremkommer det f\u00f8lgende: \u00abEiendomsskattekontoret er fortsatt av den oppfatning at eiendommen ikke oppfyller vilk\u00e5r for \u00e5 fritas for eiendomsskatt, med samme begrunnelse som da bystyret opprinnelig behandlet saken. Alts\u00e5 begrunnelse knyttet til eierskap og at det n\u00e5 er selve bygget p\u00e5 eiendommen som er skatteobjekt, ikke bossnettet som helhet.\u00bb Vi vil i den sammenheng anf\u00f8re f\u00f8lgende uttalelse fra Eiendomsskattekontoret i brev datert 5.2.2019: \u201cViser til brev hvor BIR beskriver hvordan bruk av bossnettet ikke medf\u00f8rer at BIR opptrer i direkte konkurranse mot andre akt\u00f8rer i bedriftsmarkedet. Med dette som grunnlag mener vi at vilk\u00e5rene for fullt fritak er oppfylt og det vil ikke bli fakturert eiendomsskatt p\u00e5 anlegget i 2018.\u201d BIR Infrastruktur vil her anf\u00f8re at det ikke er noe i grunnlag eller forutsetninger som har endret seg siden 2018. Dette er det redegjort for i v\u00e5r klage, datert 01.04.2024, hvor det p\u00e5pekes at BIR AS som morselskap med Bergen kommune som st\u00f8rste eier, og BIR Infrastruktur AS som driftsselskap driver en virksomhet som er til fordel for kommunen. Det p\u00e5pekes i den sammenheng at det er Bergen kommune ved Bergen bystyre som i sak 245/08 vedtok at bossnettet skulle v\u00e6re hovedl\u00f8sningen for opp- og innsamling av avfall i Bergen sentrum, og derved la grunnlaget for utbygging av bossnettet i regi av BIR. Eiendomsskatt p\u00e5 denne infrastrukturen lokalisert i Bergen vil v\u00e6re en indirekte skattlegging av innbyggerne i BIRs eierkommuner, ved at dette kostnadselementet m\u00e5 dekkes gjennom renovasjonsgebyrene. Avklaring om eierskap Det er i brevet fra Bergen kommune datert 15.03.2024 bedt om en avklaring om eierskap til eiendommen/ bygget. Fra det tidspunkt BIR ervervet tomten, s\u00e5 har denne v\u00e6rt eiet av BIR AS. Som f\u00f8lge av at det er driftsselskapet BIR Infrastruktur som har bygget ut og drifter bossnettet, s\u00e5 har eierskapet til bygg, prosess- utstyr i bygget og selve bossnettet v\u00e6rt eiet av BIR Infrastruktur. BIR INFRASTRUKTUR AS Tlf.: 55 27 77 00 Org.nr: NO 990 766 665 MVA Lungeg\u00e5rdskaien 42, 5015 Bergen E-post: bir@bir.no www.bir.no Bergen kommune har tildelt BIR AS enerett n\u00e5r det gjelder \u00e5 utf\u00f8re kommunenes lovp\u00e5lagte oppgaver innenfor innsamling av husholdningsavfall. Hjemmel for dette er Forskrift om offentlige anskaffelser \u00a7 2-3 og Forurensningsloven \u00a7 30. Som et resultat av organisasjonsgjennomgang i BIR konsern i 2022, er det foretatt endringer med overf\u00f8ring av aktiva, hvor ulike eiendeler er overdratt mellom selskaper innenfor samme konsern. Konkret for bossnettet, s\u00e5 har dette medf\u00f8rt at bygget (Terminal Jekteviken) er overf\u00f8rt fra BIR Infrastruktur til BIR AS. Aksjeloven \u00a7 3-8 (1) angir at styret skal godkjenne avtaler mellom selskapet og en aksjeeier, en aksjeeiers morselskap, et styremedlem eller daglig leder der selskapets ytelse p\u00e5 tidspunktet for inng\u00e5else av avtalen har en virkelig verdi som er st\u00f8rre enn 2,5 prosent av balansesummen i selskapets sist godkjente \u00e5rsregn- skap. Videre angir aksjelovens \u00a73-8 (3) at styret skal s\u00f8rge for at det utarbeides en redegj\u00f8relse for avtalen etter reglene i aksjelovens \u00a7 2-6 f\u00f8rste og annet ledd. Salg av Terminal Jekteviken fra BIR Infrastruktur AS til BIR AS er gjennomf\u00f8rt til bokf\u00f8rt verdi, hvor bokf\u00f8rt oversteg terskelverdi. Styret i BIR Infrastruktur har i m\u00f8te 13.09.2022 fattet f\u00f8lgende vedtak i sak 29/22: 1. Styret godkjenner avtalen og salg av eiendeler til BIR AS Dette er i samsvar med vedtaket bekreftet i \u00abAvtale om overdragelse av Terminal Jekteviken\u00bb, best\u00e5ende av tomt med p\u00e5st\u00e5ende bygg og driftstilbeh\u00f8r, inng\u00e5tt mellom BIR AS og BIR Infrastruktur AS i september 2022. Vi h\u00e5per med dette \u00e5 ha gitt en forst\u00e5elig redegj\u00f8relse knyttet til forhold i mottatt brev hvor kommunen har bekreftet mottak av klage, men er selvsagt tilgjengelig for ytterligere avklaringer. Vi ber om at v\u00e5r klage f\u00f8lger saken frem til politisk behandling og ber samtidig om \u00e5 bli holdt orientert om videre prosess. Bergen, 05.04.2024 Terje Str\u00f8m Daglig leder, BIR Infrastruktur AS Side 2 av 2 "
}