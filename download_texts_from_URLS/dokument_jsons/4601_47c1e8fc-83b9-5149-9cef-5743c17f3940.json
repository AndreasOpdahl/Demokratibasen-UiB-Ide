{
  "dokument_id": "47c1e8fc-83b9-5149-9cef-5743c17f3940",
  "doc_type": "case_attachment",
  "kommune": 4601,
  "tittel": "Veileder for politiske bes\u00f8k p\u00e5 tjenestesteder",
  "url": "https://bergen.kommune.no/politikere-utvalg/api/fil/bk360/12308924/Veileder-for-politiske-besok-pa-tjenestesteder",
  "tekst": " Dokument \u00abBk - Veileder for politiske bes\u00f8k p\u00e5 tjenestesteder\u00bb, ID 32666 - BkKvalitet Bk - Veileder for politiske bes\u00f8k p\u00e5 tjenestesteder Enheter: Bergen kommune (med underliggende enheter) Gyldig fra: 17.02.2025 Revisjon: 1.0 Godkjent av: Richard Taule Revisjonsfrist: 17.02.2026 ID: 32666 N\u00e5r en byr\u00e5d bes\u00f8ker tjenestesteder Som byr\u00e5d er det naturlig \u00e5 bes\u00f8ke tjenestestedene som ligger innenfor byr\u00e5dens ansvarsomr\u00e5der. Instruksjonsmyndigheten overfor etater og underliggende virksomheter ut\u00f8ves gjennom kommunaldirekt\u00f8ren, og tilretteleggingen for slike bes\u00f8k ivaretas av kommunaldirekt\u00f8ren eller den kommunaldirekt\u00f8ren gir dette ansvaret til. Dersom en byr\u00e5d \u00f8nsker \u00e5 bes\u00f8ke tjenestesteder som ligger under andre byr\u00e5ders ansvarsomr\u00e5der, avtales dette med den ansvarlige byr\u00e5den. Det er da naturlig at den ansvarlige byr\u00e5den inviteres med. Slike bes\u00f8k tilrettelegges av kommunaldirekt\u00f8ren p\u00e5 den byr\u00e5dsavdelingen som har ansvaret for tjenesteomr\u00e5det, i samarbeid med kommunaldirekt\u00f8ren til den byr\u00e5den som \u00f8nsker \u00e5 bes\u00f8ke tjenestestedet. N\u00e5r en byr\u00e5d bes\u00f8ker et tjenestested vil tjenestestedet alltid forst\u00e5 bes\u00f8ket som en del av byr\u00e5dens virke. Byr\u00e5den m\u00e5 derfor opptre i tr\u00e5d med den rollen som f\u00f8lger av \u00e5 v\u00e6re byr\u00e5d og representant for byr\u00e5det. N\u00e5r byr\u00e5den bes\u00f8ker et tjenestested i kraft av sitt virke som byr\u00e5d, skal representanter fra byr\u00e5dsavdelingens administrasjon v\u00e6re til stede. Dersom byr\u00e5den skal hospitere hos tjenestene sine, legger kommunaldirekt\u00f8ren til rette for dette p\u00e5 en hensiktsmessig m\u00e5te, i samarbeid med den aktuelle enhetslederen. N\u00e5r en byr\u00e5d bes\u00f8ker tjenestesteder som partipolitiker Ved noen anledninger vil byr\u00e5den \u00f8nske \u00e5 bes\u00f8ke tjenestesteder som en del av sitt politiske virke. Dette kan for eksempel v\u00e6re i forbindelse med valgkamparbeid. I slike sammenhenger vil byr\u00e5den noen ganger ogs\u00e5 ha med seg andre politikere fra eget parti. Ved slike bes\u00f8k er det viktig \u00e5 anerkjenne at tjenestestedet fremdeles vil oppfatte bes\u00f8ket av byr\u00e5den som en del av byr\u00e5dens generelle virke. Byr\u00e5den m\u00e5 derfor opptre i ansvarslinjen, selv om bes\u00f8ket er av politisk karakter. Ved denne type politiske bes\u00f8k er det viktig at rammene rundt bes\u00f8ket er avklart. Bes\u00f8k som byr\u00e5den \u00f8nsker \u00e5 gj\u00f8re i en politisk kontekst skal derfor v\u00e6re avtalt med kommunaldirekt\u00f8r. Kommunaldirekt\u00f8ren avklarer med tjenestestedet om bes\u00f8ket lar seg gjennomf\u00f8re og orienterer om rammene for bes\u00f8ket. N\u00e5r et politisk bes\u00f8k er fastsatt, tar byr\u00e5dens politiske r\u00e5dgiver kontakt med enhetsleder for \u00e5 avtale tidspunkt og de praktiske forholdene rundt bes\u00f8ket. Enhetsleder eller representant for denne deltar under bes\u00f8ket. Kommunaldirekt\u00f8r vurderer om byr\u00e5dens administrasjon skal v\u00e6re til stede. N\u00e5r partier bes\u00f8ker tjenestestedene Noen ganger \u00f8nsker representanter fra b\u00e5de opposisjons- og posisjonspartiene \u00e5 bes\u00f8ke tjenestestedene i kommunen. Dette kan gjelde politikere b\u00e5de lokalt og nasjonalt Kunnskap og innsikt i driften av tjenestene er viktig for samfunnsdebatten og tilliten til kommunen. Samtidig vil bes\u00f8k av politikere binde opp kapasitet p\u00e5 tjenestestedet. Det er derfor viktig at det er etablert gode rammer for slike bes\u00f8k. Alle foresp\u00f8rsler om bes\u00f8k fra representanter fra politiske partier rettes til den aktuelle byr\u00e5dsavdelingen. 1/2 Dokument \u00abBk - Veileder for politiske bes\u00f8k p\u00e5 tjenestesteder\u00bb, ID 32666 - BkKvalitet Administrasjonen i byr\u00e5dsavdelingen kontakter det \u00f8nskede tjenestestedet for \u00e5 avklare bes\u00f8ket. Dersom det av praktisk grunner ikke er mulig \u00e5 ta imot bes\u00f8k, gir byr\u00e5dsavdelingen tilbakemelding om dette. Det vurderes da om det er andre tjenestesteder som kan v\u00e6re \u00f8nskelig \u00e5 bes\u00f8ke i stedet for. N\u00e5r et bes\u00f8k er avtalt, tar representanten for den bes\u00f8kende kontakt med enhetsleder p\u00e5 tjenestestedet for \u00e5 avtale tidspunkt og de praktiske rammene for bes\u00f8ket. Enhetsleder eller representant for denne deltar under bes\u00f8ket Den aktuelle byr\u00e5den vurderer egen deltagelse ved slike bes\u00f8k. Kommunaldirekt\u00f8r vurderer om byr\u00e5dens administrasjon skal v\u00e6re til stede. Offisielle bes\u00f8k Offisielle bes\u00f8k fra representanter fra Stortinget og regjeringen planlegges og gjennomf\u00f8res i tr\u00e5d med gjeldende praksis. Byr\u00e5den med ansvar for tjenesteomr\u00e5det holdes l\u00f8pende orientert om alle politiske bes\u00f8k. 2/2 "
}