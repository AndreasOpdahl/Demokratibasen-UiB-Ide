{
  "dokument_id": "3ce1c8e9-55bb-5543-a9c2-2f99764bbea9",
  "doc_type": "case_presentation",
  "kommune": 4601,
  "tittel": "Midtunvegen bofellesskap. Rekkef\u00f8lgekrav. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/9530420/Framstilling-Midtunvegen-bofellesskap-Rekkefolgekrav-Gjennomforingsvedtak",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2018/16271-10 Midtunvegen bofellesskap. Rekkef\u00f8lgekrav. Gjennomf\u00f8ringsvedtak. Hva saken gjelder: Bystyret har i sak 10/19 vedtatt \u00abPlan for tjenester til personer med utviklingshemming. Et liv med mening, vekst og utvikling 2018 \u2013 2028\u00bb. Boligl\u00f8ftet er en oppf\u00f8lging av bystyresaken. M\u00e5let er \u00e5 avvikle boligk\u00f8en innen fem \u00e5r slik at flere utviklingshemmede kan f\u00e5 tilbud om egen bolig. Det er besluttet at det skal etableres inntil 130 nye boliger tilpasset beboere i gruppen utviklingshemmede. Denne saken gjelder endelig vedtak om gjennomf\u00f8ringen av rekkef\u00f8lgekravene knyttet til byggingen av bofellesskapet i Midtunvegen. Midtunvegen bofellesskap (H0590) fremmes i et eget gjennomf\u00f8ringsvedtak og har en kostnadsramme p\u00e5 kr 133,5 mill. Fagetatens vurdering og anbefaling: Bakgrunn: Bystyret vedtok i sak 282/13, \u00abbudsjett for 2014/\u00d8konomiplan for 2014-2017\u00bb at det skulle bygges et nytt bofellesskap for utviklingshemmede. Det har tatt lang tid \u00e5 f\u00e5 realisert prosjektet, og det er flere \u00e5rsaker til dette. Det har v\u00e6rt skiftende behov hos bestiller, der bestiller i perioden har satt prosjektet i bero. Videre har det i prosessen v\u00e6rt et krevende kostnadsbilde, og grensesnittet mot andre prosjekter har v\u00e6rt utfordrende. Samlet sett har dette f\u00e5tt f\u00f8lger for reguleringsplanprosessen som tok tid \u00e5 f\u00e5 gjennomf\u00f8rt. Bystyret vedtok i sak 281/22 en detaljreguleringsplan for tomten. Tiltakene som f\u00f8lger av rekkef\u00f8lgekravene i reguleringsplanen, m\u00e5 v\u00e6re p\u00e5 plass f\u00f8r igangsettingstillatelse for bofellesskapet kan gis. Grunnarbeider for bofellesskapet kan imidlertid skje parallelt med oppstart av byggearbeid p\u00e5 rekkef\u00f8lgekravene. Tiltakene er innarbeidet i gjeldende handlings- og \u00f8konomiplan som eget infrastrukturprosjekt (tjenesteomr\u00e5de samferdsel). Prosjektbeskrivelse: Rekkef\u00f8lgekravene omfatter oppgradering av Midtunvegen fra Hardangervegen frem til det det nye bofellesskapet samt oppgradering av krysset mot Hardangervegen. Veien skal oppgraderes med nytt bredere fortau og ny veibelysning. Klima og milj\u00f8: Det planlegges for krav om noe utslippsfrie maskiner i tr\u00e5d med strategi om gradvis innfasing i byggeprosjekter. Det blir LED belysning av vei og fortau. Fremdrift; Utlysning av totalentreprise er planlagt til 1. kvartal 2024 i samme entreprisekonkurranse som bofellesskapet. Byggestart planlegges i 3. kvartal 2024. 1 \u00d8konomiske konsekvenser: Budsjettstatus: I gjeldende handlings- og \u00f8konomiplan (2024-27) er vedtatt brutto totalramme for prosjektet 2 kr 17,1 mill. Av disse er kr 1,2 mill. avsatt tidligere \u00e5r (til og med 2023), mens resterende 15,9 mill. er budsjettert i \u00f8konomiplanperioden 2024-2027. Prosjektet ble skilt ut fra budsjettposten for bofelleskapet i Midtunvegen i handlings\u2013 og \u00f8konomiplan 2022-25. Vedtatt totalramme var da 15,2 mill., estimert p\u00e5 bakgrunn av endt skisseprosjekt. Opprinnelig vedtatt budsjett har videre blitt overf\u00f8rt til senere perioder ved rullering av handlings- og \u00f8konomiplan fram til 2024-27, samt justert mot ny kalkyle i prosjektforl\u00f8pet. Kalkyle og estimater for investeringsprosjektet: Kostnadsestimatet som n\u00e5 ligger til grunn for totalrammer er en kalkyle p\u00e5 basis av gjennomf\u00f8rt forprosjekt. Kostnader til gjennomf\u00f8ring av bofelleskapet er finansiert i en egen budsjettpost. I tr\u00e5d med Etat for utbygging sine rutiner for gjennomf\u00f8ring av investeringsprosjekter med kostnadsestimat over 50 mill. er det gjennomf\u00f8rt en ekstern usikkerhetsanalyse med basis i skisseprosjektene for bofellesskapet og rekkef\u00f8lgekravene i august 2021. I usikkerhetsanalysen blir det utf\u00f8rt en grundig gjennomgang av prosjektets forutsetninger og risikomomenter, og kostnadskalkylen blir kvalitetssikret. Det gj\u00f8res kvalifiserte anslag p\u00e5 kostnad og sannsynlighet ved prosjektets usikkerheter, og disse analyseres ved hjelp av en matematisk modell. Som del av resultatet framkommer prosjektets forventede kostnad (P50), samt dets anbefalte totale kostnadsramme (P85). Ved usikkerhetsniv\u00e5 P50 er det en sannsynlighet p\u00e5 50 % for at prosjektet kan gjennomf\u00f8res innenfor det angitte bel\u00f8pet. Ved budsjettering anbefales det benyttet bel\u00f8pet som i modellen betegnes som P85, dvs. der det er 85 % sannsynlig at prosjektets sluttkostnad vil havne innenfor rammen. Ved fullf\u00f8rt forprosjekt er det utf\u00f8rt en revisjon av usikkerhetene i prosjektet i intern regi for \u00e5 sette en oppdatert forventet prosjektkostnad og anbefalt total kostnadsramme. Resultatene angir en forventet prosjektkostnad (P50) p\u00e5 16,4 mill., mens anbefalt total kostnadsramme (P85) er beregnet til 17,1 mill. Kapitalkostnader: Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen under viser en totaloversikt over kapitalkostnadene som vil belastes driftsbudsjett i nedbetalingsperioden. Tabellen baserer seg p\u00e5 de rentesatsene som ligger til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dens vurdering og anbefaling/konklusjon: Midtunvegen bofellesskap er et viktig tilskudd til Boligl\u00f8ftet som handler om \u00e5 f\u00e5 bedre og flere egnede egne boliger til utviklingshemmede. Rekkef\u00f8lgekravene som beskrives her og som er vedtatt i gjeldende reguleringsplan, er en forutsetning for \u00e5 g\u00e5 i gang med bygging av disse boligene. Byr\u00e5den deler fagetatens vurdering av at rekkef\u00f8lgekravene m\u00e5 gjennomf\u00f8res slik saken skisserer. Vedtakskompetanse: Budsjettfullmaktenes pkt. 2.3 bokstav g) gjennomf\u00f8ringsvedtak sier at byr\u00e5det vedtar gjennomf\u00f8ring av investeringsprosjekt oppad begrenset til 20 mill. kroner. Byr\u00e5d for finans, n\u00e6ring og eiendom innstiller til byr\u00e5det \u00e5 fatte f\u00f8lgende vedtak: 1. Prosjektet H0591 Midtunvegen bofellesskap \u00abMidtunvegen bofellesskap - rekkef\u00f8lgekrav og infrastruktur\u00bb med en anbefalt total investeringsramme p\u00e5 kr 17,1 mill. gjennomf\u00f8res. Styringsm\u00e5let settes til kr 16,4 mill. 3 2. Investeringsrammen p\u00e5 kr 17,1 mill. innarbeidet i vedtatt handlings- og \u00f8konomiplan bevilges til prosjektet. Budsjettavsetningen framg\u00e5r av f\u00f8lgende tabell: 3. Gjennomf\u00f8ring forutsetter igangsettelse av prosjekt H0950 \u2013 Midtunvegen bofellesskap. Dato: 16. januar 2024 Eivind K. N\u00e6vdal-Bolstad Byr\u00e5d for finans Dokumentet er godkjent elektronisk. Vedlegg: Fagnotat av 6. november 2023 F\u00f8lgeskjema Kostnadsskjema 4 "
}