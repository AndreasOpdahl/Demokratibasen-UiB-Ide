{
  "dokument_id": "f0581145-efe3-548e-80fa-5cf6918422b3",
  "doc_type": "case_attachment",
  "kommune": 4601,
  "tittel": "Uttalelse_fra_Byantikvaren_datert_11-10-2022",
  "url": "https://bergen.kommune.no/politikere-utvalg/api/fil/bk360/10922224/Uttalelse-fra-Byantikvaren-datert-11-10-2022",
  "tekst": " Byantikvaren Til Intern korrespondanse PBE Byplan Offentlige planer (Arbeidssted) V\u00e5r referanse: 2022/56545-46 v/Bjarte Stavenes Saksbehandler: Endre Steen Nilsen Dato: 11. oktober 2022 Fra Byantikvaren Byantikvarens innspill \u2013 plan til offentlig ettersyn 65150000 \u00c5rstad, Gnr. 13, Bnr. 1132, Sykkelvei fra Hagerupsvei til Mindemyren, Offentlig reguleringsplan Form\u00e5let med planen Planforslagets hovedform\u00e5l er \u00e5 legge til rette for en god l\u00f8sning for syklister og g\u00e5ende langs strekningen. Prosjektet skal overordnet bidra til at flere velger gange og sykkel som transportmiddel. Byantikvarens anbefaling Vi er ikke negative til at det blir etablert nye sykkeltraseer i Bergen. Vi mener likevel det er utfordrende der dette f\u00e5r store negative konsekvenser kulturmilj\u00f8ene i Bergen kommune. Planen legger opp til \u00e5 rive mist 10 bygninger, flere med h\u00f8y verneverdi i hensynssone H570_ 23 Wergelands\u00e5sen - Storetveit\u00e5sen i KPA2018. Planen argumenter for at disse boligene allerede er bestemt revet i plan planID 65230000 \u00c5rstad. GNR 13 BNR 81 MFL, NYHAUGVEIEN. Vi minner om at denne planen ikke er vedtatt og at vi ogs\u00e5 her har kommet med innspill om de store negative konsekvenser av \u00e5 rivebygninger i hensynssone kulturmilj\u00f8 ikke er tr\u00e5d med kommunens vedtatte kulturminnestrategi. Planbestemmelsene sikrer heller ikke at materialbruk og den h\u00f8ye arkitektoniske kvalitet i byggeri m\u00e5 videref\u00f8res slik det er vedtatt i at nye tiltak i hensynssonen skal jmfr. Kulturmilj\u00f8planens f\u00f8ringer for utvikling s 279. Kulturminnefaglig vurdering Byantikvaren utarbeidet et kulturminnegrunnlag i forbindelse med planarbeidet i 2014. Det har etter siden blitt vedtatt ny KPA2018 med nye hensynssoner og en kulturminnestrategi og kulturmilj\u00f8planen \u00abIdentitet med s\u00e6rpreg\u00bb. Det har ikke v\u00e6rt dialog med Byantikvaren om hvordan dette p\u00e5virker kulturminnedokumentasjon og n\u00f8dvendigheten av \u00e5 oppdatere dokumentasjonen og planforslaget slik at den tilpasser seg den nye kommuneplanen. Vi kan heller ikke se at det har v\u00e6rt en dialog om hvordan sikre kulturminnene p\u00e5 en hensiktsmessig og tilstrekkelig i planforslaget. I kulturminnegrunnlaget skriver vi at Omr\u00e5det er preget av villautbyggingen som foregikk fra 1880-1950 \u00e5rene. Hele planomr\u00e5det gir et bilde av en utbyggingsperiode med relativt klare grenser. Byantikvaren valgte \u00e5 dele omr\u00e5det i tre delomr\u00e5der: 1. Strekket fra Brennhaugen til starten p\u00e5 Kirkevegen. 2. Omr\u00e5det knyttet til Storetveitg\u00e5rdens innmarksomr\u00e5de fra skolen til rundkj\u00f8ringen (Storetveitvegen/Hagerups vei). 3. Strekket fra rundkj\u00f8ringen ved Hagerups vei til Nyhaugveien. Planarbeidet omhandler delomr\u00e5de 3 fra Hagrups vei til Nyhaugveien Alle delomr\u00e5dene har enkeltminner med h\u00f8y arkitektonisk verdi. Et vesentlig element i verdien av bebyggelsen i delomr\u00e5dene 1 og 3 er sammenhengen mellom topografi, enkeltbygg/objekt og hageanlegget rundt. Denne helheten reflekteres i bebyggelsen uavhengig av tid og arkitekt. Bevaring av denne typiske og viktige verdien b\u00f8r s\u00f8kes inkludert planen og i fremtidige vurderinger av tiltak her. Ogs\u00e5 i planarbeidets kulturminnedokumentasjon og de ulike andre kulturminnefaglige vurderingene gjort i prosessen er planomr\u00e5de vist med h\u00f8y eller middels h\u00f8y kulturminneverdi. KPA, kulturminnestrategien og kulturmilj\u00f8plan er styrende for v\u00e5re faglige vurderinger og legges derfor til grunn sammen med kulturminnedokumentasjon. Generelt skal planarbeid sikre at punkt 1, 2, 3 og 5 med delm\u00e5lene i kulturminnestragien disse blir ivaretatt: 1. I Bergen skal vern av kulturminneverdier sikre kvalitet, identitet og s\u00e6rpreg i byutviklingen. 2. I Bergen skal kulturminneverdier ivaretas og forvaltes gjennom ansvarlig og klimavennlig bruk, gjenbruk og transformasjon. 3. I Bergen kommune skal forvaltning av kulturminner baseres p\u00e5 kunnskap og forst\u00e5else 5. I Bergen skal innsatsen styrkes for \u00e5 verne om og sikre v\u00e5r kulturarv. I retningslinjene til KPA2018 \u00a735.5 kulturmilj\u00f8 kommer det fram at: \u00abKulturmilj\u00f8 og historisk bebyggelse skal sikres og ivaretas. De karakteristiske trekkene ved bebyggelse, bebyggelsesstruktur og kulturlandskap definerer omr\u00e5der og gir det s\u00e6rpreg. Det skal derfor tas spesielle hensyn til dette ved s\u00f8knad om tiltak og endret arealbruk...\u00bb Kulturmilj\u00f8planen er et kvalitetsprogram for KPA og i denne ligger det f\u00f8ringer for videre utvikling i hensyssonene. For Wergelands\u00e5sen og Storetveit\u00e5sen st\u00e5r det konkret om videre utvikling og endring av omr\u00e5det blant annet: Eksiterende bygninger, med fasader,...( )...volum og forhold mellom hus og hage m\u00e5 bevares. Endringer eller etablering av nye tiltak m\u00e5 skje i samspill, tilpasses og opprettholde omr\u00e5dets gate- eiendoms- og bebyggelsesstruktur, samt videref\u00f8re typologi, volum, skala og h\u00f8yder p\u00e5 eksisterende bebyggelse. Materialbruk og den h\u00f8ye arkitektoniske kvalitet i byggeri m\u00e5 videref\u00f8res. Vi kan ikke se at kulturminnestrategien sine vedtatt m\u00e5l grad er dr\u00f8ftet og vurdert eller hvordan \u00a735.5 i KPA er ivaretatt og sikret i planarbeidet. Det vises i planarbeidet til at bygningene langs Storetveitvegen er vedtatt revet i plan med planID 65230000 \u00c5rstad. GNR 13 BNR 81 MFL, NYHAUGVEIEN. Vi minner om at denne planen ikke er vedtatt og mener derfor at denne ikke alene kan v\u00e6re forutsetning for etablering av sykkelveien slik den er vist. Det er ingen illustrasjonsplan i planforslaget og plankartet er delvis vanskelig \u00e5 lese. Dette gjelder spesielt hva som er tenkt nord for nybygg, gang- og sykkelveg og kantsoner/forholdet til bygninger som grenser til planomr\u00e5det. Planbestemmelsene sikrer heller ikke at materialbruk og den h\u00f8ye arkitektoniskere kvaliteten i byggeri m\u00e5 videref\u00f8res slik det er vedtatt i at nye tiltak i hensynssonen skal jmfr. Kulturmilj\u00f8planens f\u00f8ringer for utvikling s 279. Vi mener at bestemmelser og plankart m\u00e5 revideres slik at alle gjenst\u00e5ende bygninger blir sikret p\u00e5 en m\u00e5te som ivaretar materialbruk og h\u00f8y arkitektonisk kvalitet. Bestemmelsene m\u00e5 derfor bli mer konkrete. \u00a72.2 blir for generell og sikrer ikke godt nok at kulturmilj\u00f8et i evt. senere byggesaker. I \u00a74.2 S\u00e6rlig hensyn til bevaring kulturmilj\u00f8 blir ogs\u00e5 bestemmelsene for generelle og f\u00f8rer til un\u00f8dvendige uklarheter i hva som er premissgivende for en videre utvikling i omr\u00e5det. Dette gjelder b\u00e5de internt i kommunen og for prosjektene i planomr\u00e5det. Vi minner ogs\u00e5 om at \u00a74.2.4 Alle s\u00f8knader om tiltak innenfor hensynssone bevaring av kulturmilj\u00f8 skal forelegges kommunens antikvariske fagetat, ikke kan st\u00e5 i bestemmelsene. Byantikvaren mener derfor at bestemmelsene m\u00e5 utformes p\u00e5 en slik m\u00e5te at kulturmilj\u00f8et blir ivaretatt helt til nye bygninger og anlegg er ferdigstilt. Vi bidrar gjerne i en dialog for \u00e5 sikre dette. I tillegg opplyser vi om nasjonale f\u00f8ringer i Stortingsmelding 16 (2019-2020) Nye m\u00e5l i kulturmilj\u00f8politikken, vedtatt i april 2020: \u00ab...Gjennom meldinga vert \"kulturmilj\u00f8\" innf\u00f8rt som eit samleomgrep for kulturminne, kulturmilj\u00f8 og landskap. Omgrepet understrekar verdien av heilskap og samanheng, og tilknytinga til den \u00f8vrige klima- og milj\u00f8politikken blir tydelegare. Kulturminne og kulturmilj\u00f8 spelar ei sentral rolle i berekraftig byutvikling. Kulturmilj\u00f8 skal bidra til berekraftig utvikling gjennom heilskapleg samfunnsplanlegging. Kulturmilj\u00f8 er eit felles gode som kan bidra til b\u00e5de milj\u00f8messig, sosial og \u00f8konomisk berekraft.\u00bb I Nasjonale forventninger til regional og kommunal planlegging 2019 -2023 her st\u00e5r det blant annet: \u00ab... kommunene identifiserer og tar hensyn til viktig...( )..., kulturhistoriske verdier, kulturmilj\u00f8 og landskap i planlegging. Samlende virkninger tas hensyn til. Kommunene vektlegger arkitektur og kvalitet i de bygde omgivelsene og planlegger med utgangspunkt i stedets s\u00e6rpreg, kulturhistoriske elementer og viktige landskapstrekk. Eldre bebyggelses og bystruktur vurderes som ressurser i en sirkul\u00e6r \u00f8konomi.\u00bb Med hilsen Byantikvaren Johanne Gillow - Byantikvar Endre Steen Nilsen - r\u00e5dgiver Dokumentet er godkjent elektronisk. Kopi: Etat for utbygging - Kathrine Ve "
}