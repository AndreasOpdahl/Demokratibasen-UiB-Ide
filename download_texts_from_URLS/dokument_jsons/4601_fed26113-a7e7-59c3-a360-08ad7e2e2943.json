{
  "dokument_id": "fed26113-a7e7-59c3-a360-08ad7e2e2943",
  "doc_type": "case_presentation",
  "kommune": 4601,
  "tittel": "Revidering av \u00e5rsplan 2024",
  "url": "https://bergen.kommune.no/politikere-utvalg/api/fil/bk360/10472698/Framstilling-Revidering-av-arsplan-2024",
  "tekst": " Kommunalt r\u00e5d for personer med funksjonsnedsettelse Saksframstilling V\u00e5r referanse: 2023/280756-55 Saksbehandler: Ragnhild Cathrine Hvoslef Kr\u00fcger Revidering av \u00e5rsplan 2024 Hva saken gjelder: R\u00e5det vedtok i januar en \u00e5rsplan som er blitt fortl\u00f8pende revidert. Det er n\u00e5 p\u00e5 tide \u00e5 begynne \u00e5 planlegge aktiviteten til h\u00f8sten \u2022 Befaring Det er foresl\u00e5tt en befaring i august med fokus p\u00e5 aktiviteter for barn, lekeplasser, kulturaktiviteter og barnehage. Ut fra m\u00f8tekalenderen vil det v\u00e6re enklest \u00e5 legge denne til uke 35, 26-30. august. Sekretariatet vil gjerne ha innspill til dag og til steder man \u00f8nsker \u00e5 bes\u00f8ke. \u2022 Konferanse Det er foresl\u00e5tt en konferanse i september med tema CRPD og implementering i kommunen. Ut fra m\u00f8tekalenderen vil det v\u00e6re enklest \u00e5 legge denne til uke 39, 23-27. september. Dersom konferansen skal organiseres p\u00e5 dagtid m\u00e5 det v\u00e6re i leid lokale (kulturhus, eller Vestlandssalen) med en kostnad mellom 5 000 og 13 000 kr. Dersom konferansen skal organiseres p\u00e5 ettermiddagstid (etter kl. 14) er det mulig \u00e5 v\u00e6re i kantinen p\u00e5 R\u00e5dhuset, som er gratis. Sekretariatet vil gjerne ha innspill til dag og tid og til mulige innledere og tema. \u2022 Innspillsdag om inkluderende skoler Det er foresl\u00e5tt en innspillsdag i desember med fokus p\u00e5 inkluderende skoler. Ut fra m\u00f8tekalenderen vil det v\u00e6re enklest \u00e5 legge denne til uke 50, 9-13. desember. Det er foresl\u00e5tt \u00e5 organisere denne sammen med ungdomsr\u00e5det. Dersom innspillsdagen skal organiseres p\u00e5 dagtid m\u00e5 det v\u00e6re i leid lokale (kulturhus, eller Vestlandssalen) med en kostnad mellom 5 000 og 13 000 kr. Dersom innspillsdagen skal organiseres p\u00e5 ettermiddagstid (etter kl. 14) er det mulig \u00e5 v\u00e6re i 1 kantinen p\u00e5 R\u00e5dhuset, som er gratis. Sekretariatet vil gjerne ha innspill til dag og tid, til hvem som eventuelt kan sitte i en arbeidsgruppe sammen med representanter for ungdomsr\u00e5det og til mulige innledere og tema. Planlegging for v\u00e5ren 2025 \u00c5rsplan for 2025 blir ikke laget f\u00f8r til h\u00f8sten. Men, det er kommet noen innspill som kan vurderes allerede n\u00e5. I dialogen med bystyreutvalgene er det kommet et \u00f8nske om at r\u00e5denes m\u00f8ter legges tidligere i uken slik at brev og annet som skal videre til utvalgene kan komme tidligere. KRPF kan vurdere \u00e5 legge sine m\u00f8ter til mandager. UMBY har bedt om at KRPF organiserer en befaring med fokus p\u00e5 universell utforming i ett byomr\u00e5de. Dette har v\u00e6rt gjort en gang i hver av de to foreg\u00e5ende valgperiodene. Det blir foresl\u00e5tt at en slik befaring legges til v\u00e5ren 2025. Forslag til vedtak: \u00c5rsplanen revideres p\u00e5 bakgrunn av diskusjonen i r\u00e5det Dato: 22. mai 2024 Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: \u00c5rsplan 2 "
}