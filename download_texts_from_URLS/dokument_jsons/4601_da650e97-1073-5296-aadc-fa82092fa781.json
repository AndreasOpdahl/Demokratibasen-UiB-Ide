{
  "dokument_id": "da650e97-1073-5296-aadc-fa82092fa781",
  "doc_type": "case_attachment",
  "kommune": 4601,
  "tittel": "S\u00f8knad om st\u00f8tte til HMM Helsehjelp Ukraina",
  "url": "https://bergen.kommune.no/politikere-utvalg/api/fil/bk360/11378022/Soknad-om-stotte-til-HMM-Helsehjelp-Ukraina",
  "tekst": "Fra: \"Tor Fredrik M\u00fcller\" <torfredrik@egd.no> Sendt: onsdag 23. oktober 2024 16:30:57 Til: \"Byr\u00e5dsleder\" <Byradsleder@bergen.kommune.no> Kopi: \"Monica M\u00e6land\" <Monica@bergen-chamber.no>; \"pcm\" <pcm@mowinckel.no>; \"Anna Tribis\" <anna83.yakymchuk@gmail.com>; \"tks@bahr.no\" <tks@bahr.no>; \"Eivind Hansen\" <Eivind.hansen@helse-bergen.no> Emne: S\u00f8knad om st\u00f8tte til HMM Helsehjelp Ukraina God ettermiddag, Viser til l\u00f8pende dialog og godt samarbeid med Bergen Kommune i forbindelse med v\u00e5rt kontinuerlige arbeid for levering av medisinsk n\u00f8dhjelp til saniteten ved frontlinjen i Ukraina. Bergensinitiativet HMM Helsehjelp Ukraina har siden den russiske fullskala-invasjonen i Ukraina bidratt med medisinsk helsehjelp og utstyr til ukrainske sykehus, barnehjem og den ukrainske saniteten, herunder blant annet flere mobile operasjonsstuer og tannklinikker og evakueringskj\u00f8ret\u00f8y, til en verdi av mer enn 150 millioner kroner. Alt dette takket v\u00e6re donasjoner i form av pengebidrag og forskjellig livreddende utstyr samlet inn fra rause donatorer i Bergensregionen. HMM Helsehjelp Ukraina er organisert som en ideell stiftelse og opereres med kr. 0,- i administrasjons- og innsamlingskostnader. Alle innsamlede midler g\u00e5r uavkortet til form\u00e5let. P\u00e5 v\u00e5r hjemmeside kan det leses mer om v\u00e5rt arbeid og alle donasjonen av livreddende utstyr til Ukraina, https://www.helsehjelp-ukraina.no/ N\u00e5 som krigen fortsetter med uforminsket styrke, \u00f8ker omfanget av krigsskadde. Den ukrainske saniteten, som vi har en tett og god dialog med - og som v\u00e5rt styremedlem Anna Tribis (ukrainsk statsborger bosatt i Bergen og lege/ortoped ved Kysthospitalet i Hagavik) bes\u00f8kte for kort tid tilbake, melder om et stadig \u00f8kende behov for medisinsk helsehjelp og utstyr. I sitt m\u00f8te med saniteten, gjentok Anna HMM Helsehjelp Ukrainas l\u00f8fte om at vi vil fortsette \u2013 s\u00e5 lenge det er behov - \u00e5 levere viktig medisinsk utstyr til de ukrainske sanitetsstyrkene. For \u00e5 kunne bidra med hva som trengs er HMM Helsehjelp Ukraina helt avhengig av tilskudd fra det offentlige og donasjoner fra firmaer og privatpersoner. Vi erfarer at det i Bergensregionen n\u00e5 er vanskeligere \u00e5 samle inn midler og utstyr enn tidligere. Det er fortvilende tatt i betraktning den humanit\u00e6re katastrofen som utspiller seg i Ukraina. Sett i lys av dette tragiske bakteppet, t\u00f8r vi henstille om at Bergen kommune bidrar med kr 100 000,- til v\u00e5r p\u00e5g\u00e5ende H\u00f8staksjon hvor det samles inn penger til blant annet 2 nye mobile operasjonsstuer under bakken ved frontlinjen. Sist \u00e5r var vi s\u00e5 heldig \u00e5 motta et tilskudd fra Bergen kommune p\u00e5 kr 650 000,- noe som bidro til at HMM Helsehjelp Ukraina kunne levere enda en mobil operasjonsstue som brukes til behandling av hardt krigsskadde soldater langs frontlinjen. Et \u00f8konomisk bidrag fra Bergen kommune i \u00e5r vil - foruten selve bel\u00f8pet - ha en sv\u00e6rt viktig effekt, da et offentlig tilskudd vil gj\u00f8re at vi f\u00e5r godkjent s\u00f8knad hos Skatteetaten om skattefradrag for pengegaver gitt til stiftelsen arbeid. Mao vil et tilskudd fra Bergen kommune ogs\u00e5 kunne medvirke til \u00f8kte pengebidrag fra privatpersoner og firmaer til stiftelsen arbeid i og for Ukraina. Vi h\u00e5per p\u00e5 positiv tilbakemelding. Med vennlig hilsen Stiftelsen HMM Helsehjelp Tor Fredrik M\u00fcller Styreleder "
}