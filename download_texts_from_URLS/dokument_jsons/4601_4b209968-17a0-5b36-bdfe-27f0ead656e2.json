{
  "dokument_id": "4b209968-17a0-5b36-bdfe-27f0ead656e2",
  "doc_type": "case_presentation",
  "kommune": 4601,
  "tittel": "Kartlegging av antall verneomr\u00e5der og verneombud i Bergen kommune ",
  "url": "https://bergen.kommune.no/politikere-utvalg/api/fil/bk360/9892708/Framstilling-Kartlegging-av-antall-verneomrader-og-verneombud-i-Bergen-kommune-",
  "tekst": " Hovedarbeidsmilj\u00f8utvalget Saksframstilling V\u00e5r referanse: 2024/30033-1 Saksbehandler: Henry Johan Berg Kartlegging av antall verneomr\u00e5der og verneombud i Bergen kommune Hva saken gjelder: Hovedarbeidsmilj\u00f8utvalget (HAMU) er Bergen kommunes \u00f8verste samarbeidsorgan innenfor helse, milj\u00f8 og sikkerhet. Det er viktig at HAMU har en oversikt over antall verneomr\u00e5der og antall verneombud som det finnes i Bergen kommune. Hvert verneombud skal ha sitt eget klart avgrensede verneomr\u00e5de. Det m\u00e5 ikke v\u00e6re st\u00f8rre enn at det er mulig for verneombudet \u00e5 ha full oversikt over omr\u00e5det, slik at man han f\u00e5 utf\u00f8rt oppgavene sine p\u00e5 en forsvarlig m\u00e5te. Det er ikke n\u00f8dvendigvis antall arbeidstakere som er avgj\u00f8rende for st\u00f8rrelsen, men ogs\u00e5 arbeidets art og arbeidsforholdene ellers. Det er arbeidsmilj\u00f8utvalg (AMU), som deler arbeidsplassene inn i verneomr\u00e5der, og som dermed stiller krav til antall verneombud ut fra risikoforholdene i virksomheten. Forslag til vedtak: Alle AMU i hver byr\u00e5dsavdeling melder tilbake til HAMU i neste m\u00f8te 23.05.24 om antall verneomr\u00e5der og antall verneombud. Dato: 14. februar 2024 Henning \u00c5sheim \u2013 ledende verneombud Dokumentet er godkjent elektronisk. 1 "
}