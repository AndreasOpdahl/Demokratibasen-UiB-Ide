{
  "dokument_id": "952dcbc3-19d8-5718-8938-6e97933d5cf2",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 27112024, Sak 448/24, Bergen kommunes ungdomsklubb i Nedre Korskirkeallmenningen 4, Forandringshuset - vurdering av leieforhold",
  "url": "https://bergen.kommune.no/politikere-utvalg/api/fil/bk360/11630593/Innstilling-vedtak-Bergen-kommunes-ungdomsklubb-i-Nedre-Korskirkeallmenningen-4-Forandringshuset-vurdering-av-leieforhold",
  "tekst": "Bergen kommunes ungdomsklubb i Nedre Korskirkeallmenningen 4, Forandringshuset - vurdering av leieforhold Bergen bystyre behandlet saken i m\u00f8tet 27.11.2024 sak 448/24 og fattet f\u00f8lgende vedtak: 1. Bergen kommune ved Kulturetaten avslutter leieforholdet med KFUK-KFUM Norge i Nedre Korskirkeallmenningen 4. 2. Bystyret tar stilling til om midlene brukt til drift i Nedre Korskirkeallmenningen 4 skal tildeles frivillige og private initiativ med tilsvarende form\u00e5l i sentrum, slik som Forandringshuset, ved innstilling til kommende Handlings- og \u00f8konomiplan. Bergen bystyres behandling Ole-Ansger Nepomuk Martini (V) ba om habilitetsvurdering til sak 448/24. Martini er ansatt som jurist i Kirkens bymisjon - Gatejuristen Bergen. Kirkens bymisjon er en av flere akt\u00f8rer i Forandringshuset. Martini sin stilling i Kirkens bymisjon har imidlertid ingenting \u00e5 gj\u00f8re med aktiviteten i Forandringshuset. Martini ba om habilitetsvurdering med bakgrunn i at Venstre vil legge frem forslag om \u00f8kning av tilskudd til Forandringshuset. Samme forslag ble fremmet under utvalg for finans, kultur og n\u00e6ring sin behandling av saken. Martini ble da funnet habil til \u00e5 behandle saken. Det er foretatt habilitetsvurdering etter forvaltningsloven \u00a7 6 annet ledd. Bergen bystyre legger til grunn samme vurdering som til utvalg for finans, kultur og n\u00e6ring sin behandling; en vanlig ansatt som jobber i en bedrift/organisasjon som kan ha \u00f8konomiske interesser i en sak, b\u00f8r ikke anses inhabil s\u00e5 lenge den ansatte selv ikke har \u00f8konomiske eller \u00f8vrige interesser knyttet til utfallet av behandlingen av saken. Bergen bystyre kan ikke se at Martini har slik interesse. Det at Venstre ved bystyrets behandling foresl\u00e5r en \u00f8kning av tilskudd til Forandringshuset endrer ikke dette. P\u00e5 bakgrunn av dette kjente derfor Bergen bystyre Martini habil til \u00e5 delta i behandlingen av sak 448/24. F\u00f8lgende representanter tok ordet: Hlin-S\u00e5ga Brosvik Kyrkje\u00f8y (SV), Linn Kristin Langley-Rasmussen Eng\u00f8 (A), Ole-Ansger Nepomuk Martini (V). Forslag fremsatt i bystyret: Linn Kristin Langley-Rasmussen Eng\u00f8 (A) fremsatte p\u00e5 vegne av A f\u00f8lgende alternative forslag til punkt 1: Bergen kommune ved Kulturetaten avslutter leieforholdet med KFUK-KFUM Norge i Nedre Korskirkeallmenningen 4 f\u00f8rst n\u00e5r et nytt alternativ til ungdomshus i Bergen sentrum er klart. Hlin-S\u00e5ga Brosvik Kyrkje\u00f8y (SV) fremsatte p\u00e5 vegne av SV f\u00f8lgende alternative forslag: 1. Bystyret ber byr\u00e5det om \u00e5 etablere et kommunalt fritidstilbud for ungdom med et forsamlingssted i Bergen sentrum. 2. Bystyret ber byr\u00e5det om \u00e5 ikke avslutte leieforholdet med KFUK-KFUM Norge i Nedre Korskirkeallmenningen 4, og arbeide for \u00e5 sikre universell utforming i lokalet. 3. Bystyret ber byr\u00e5det om at dersom leieforholdet med KFUK-KFUM Norge i Nedre Korskirkeallmenningen 4 avsluttes, skal midlene brukes til drift av det kommunale ungdomsklubbtilbudet, for \u00e5 sikre at kommunens fritidsklubber og ungdomshus har et godt tilbud som er \u00e5pne for alle, uavhengig av funksjonsniv\u00e5. Midlene skal fordeles i samsvar med innstillingen til kommende Handlings- og \u00f8konomiplan. Ole-Ansger Nepomuk Martini (V) fremsatte p\u00e5 vegne av V f\u00f8lgende alternative forslag til punkt 2: Midlene som kommunen har brukt til drift i Nedre Korskirkeallmenningen 4 skal i stedet for tildeles Forandringshuset. Bystyret ber byr\u00e5det om \u00e5 innarbeide endringen i forbindelse med byr\u00e5dets tilleggsinnstilling til Handlings- og \u00f8konomiplan 2025-2028, slik at tilskuddet til Forandringshuset \u00f8kes fra foresl\u00e5tte kr 400 000 til kr 800 000. Merknader fremsatt i bystyret: Ole-Ansger Nepomuk Martini (V) fremsatte p\u00e5 vegne av V f\u00f8lgende merknad: Ved en oppsigelse av leieavtalen vil Forandringshuset miste \u00e5rlige leieinntekter p\u00e5 kr 800 000, som inkluderer b\u00e5de husleie og andel av felleskostnader. Samtidig vil kommunen spare kostnader knyttet til l\u00f8nn og andre driftsutgifter som f\u00f8lge av at det kommunale ungdomstilbudet, som i dag gjennomf\u00f8res to dager i uken, avvikles. Dersom kommunen overlater ansvaret for ungdomstilbudet til to ideelle og frivillige organisasjoner, b\u00f8r tilskuddet \u00f8kes slik at bortfallet i leieinntekter kompenseres. Det er viktig \u00e5 merke seg at det ikke vil v\u00e6re enkelt \u00e5 finne andre organisasjoner som kan leie tidsrommet i Forandringshuset som kommunen frigj\u00f8r ved \u00e5 avvikle sitt ungdomstilbud. Organisasjonene m\u00e5 da utvide tilbudet, som f\u00f8lgelig koster penger. Votering: Alternativt forslag punkt 1-3 fra SV, fremsatt av Hlin-S\u00e5ga Brosvik Kyrkje\u00f8y (SV), fikk 27 stemmer (A, SV, MDG, R), og var dermed falt. Alternativt forslag til punkt 1 fra A, fremsatt av Linn Kristin Langley-Rasmussen Eng\u00f8 (A), fikk 19 stemmer (A, MDG, KrF), og var dermed falt. Innstillingen punkt 1 ble vedtatt med 35 stemmer (H, FrP, BL, INP, Sp, PP). Alternativt forslag til punkt 2 fra V, fremsatt av Ole-Ansger Nepomuk Martini (V), fikk 7 stemmer (MDG, V), og var dermed falt. Innstillingen punkt 2 ble vedtatt med 35 stemmer (H, FrP, BL, INP, Sp, PP). Merknad fra utvalg for barnehage, skole og idrett fikk 32 stemmer (A, SV, MDG, V, R, KrF), og var dermed falt. Merknad fra V, fremsatt av Ole-Ansger Nepomuk Martini (V), fikk 12 stemmer (MDG, V, R, KrF), og var dermed falt. Utvalg for finans, kultur og n\u00e6ring behandlet saken i m\u00f8tet 13.11.2024 sak 174/24 og avga f\u00f8lgende innstilling: Utvalgets innstilling og bystyrets vedtak er likelydende. Utvalg for barnehage, skole og idrett hadde saken til orientering i m\u00f8tet 12.11.2024 sak 103/2: Utvalg for barnehage, skole og idrett hadde saken til orientering. 2 Utvalg for finans, kultur og n\u00e6ring innstiller i saken. Merknad: Bystyret kan ikke se at byr\u00e5det i Handlings- og \u00f8konomiplan har lagt opp til en styrking av Fellesverket tilsvarende besparelsene ved husleie i Forandringshuset og ber byr\u00e5det redegj\u00f8re for sitt forslag f\u00f8r bystyret behandler budsjettet. Byr\u00e5det behandlet saken i m\u00f8tet 24.10.2024 sak 306/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 3 "
}