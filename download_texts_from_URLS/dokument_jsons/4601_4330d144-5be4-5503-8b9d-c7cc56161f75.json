{
  "dokument_id": "4330d144-5be4-5503-8b9d-c7cc56161f75",
  "doc_type": "case_minutes",
  "kommune": 4601,
  "tittel": "Saksprotokoll UMBY, 06062024, Sak 190/24, Bergenhus gnr 163 bnr 272 Stemmeveien 50 S\u00f8knad om legalisering av trappe- og heishus",
  "url": "https://bergen.kommune.no/politikere-utvalg/api/fil/bk360/10606919/Innstilling-vedtak-Bergenhus-gnr-163-bnr-272-Stemmeveien-50-Soknad-om-legalisering-av-trappe-og-heishus",
  "tekst": "Bergenhus gnr 163 bnr 272 Stemmeveien 50 S\u00f8knad om legalisering av trappe- og heishus Utvalg for milj\u00f8 og byutvikling behandlet saken i m\u00f8tet 06.06.2024 sak 190/24 og fattet f\u00f8lgende vedtak: S\u00f8knad om dispensasjon fra KPA 2018 \u00a7 3.1 Plankrav, KDP Fjellsiden s\u00f8r \u00a7 11 a om utnyttelsesgrad og \u00a7 11 a om gesimsh\u00f8yde avsl\u00e5s med hjemmel i plan- og bygningsloven \u00a7 19-2. Utvalg for milj\u00f8 og byutviklings behandling Lars Selmar Alsaker (H) ba om habilitetsvurdering til sak 189/24 og 190/24. Bakgrunnen er at hans firma, Sands Advokatfirma, har bist\u00e5tt parter i disse sakene. Alsaker mener selv dette medf\u00f8rer at han b\u00f8r kjennes inhabil ved behandling av sakene. En offentlig tjenestemann er etter forvaltningsloven \u00a7 6 andre ledd inhabil til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse i en forvaltningssak \u00abn\u00e5r andre s\u00e6regne forhold foreligger som er egnet til \u00e5 svekke tilliten til hans upartiskhet; blant annet skal legges vekt p\u00e5 om avgj\u00f8relsen i saken kan inneb\u00e6re s\u00e6rlig fordel, tap eller ulempe for ham selv eller noen som han har n\u00e6r personlig tilknytning til.\u00bb. Den sentrale problemstillingen er om det foreligger \u00abs\u00e6regne forhold\u00bb som er egnet til \u00e5 svekke tilliten til Alsaker sin upartiskhet ved behandling av saken. Utvalget er enig med Alsaker i hans vurdering og at det derfor foreligger \u00abs\u00e6regne forhold\u00bb som nevnt over. Utvalg for milj\u00f8 og byutvikling kjente ham inhabil til \u00e5 delta i behandlingen av sak 189/24 og 190/24. Lise Wergeland Str\u00f8mmen (H) m\u00f8tte. F\u00f8lgende representanter tok ordet: Chris J\u00f8rgen Knudsen R\u00f8dland (H), Geir Steinar Dale (A), Andreas Madsen Berg (SV), Trond Tystad (BL), Ingrid Nergaard Fjeldstad (V), Mailiss Solheim-\u00c5kerblom (R). Forslag fremsatt i utvalget: Geir Steinar Dale (A) fremsatte p\u00e5 vegne av A f\u00f8lgende forslag til vedtak i 5 punkter: 1. UMBY innvilger s\u00f8knad om tillatelse til tiltak i tr\u00e5d med s\u00f8knad datert 26. januar 2024 2. UMBY innvilger dispensasjon som oms\u00f8kt fra \u00a7 3.1 om reguleringsplankrav i kommuneplanens arealdel 3. UMBY innvilger dispensasjon som oms\u00f8kt fra Kommunedelplan for Fjellsiden S\u00f8r \u00a7 11a om utnyttelsesgrad 4. UMBY innvilger dispensasjon som oms\u00f8kt fra Kommunedelplan for Fjellsiden S\u00f8r \u00a7 11a om gesimsh\u00f8yde 5. UMBY innvilger dispensasjon som oms\u00f8kt fra plan- og bygningsloven \u00a7 29-4 om avstand mot nabogrense mot gnr. 163 bnr. 382 Votering: Innstillingen ble vedtatt med 9 stemmer (H, FrP, SV, Sp). Forslag til vedtak punkt 1-5 fra A, fremsatt av Geir Steinar Dale (A) fikk 8 stemmer (A, MDG, BL, V, INP, R), og var dermed falt. Byr\u00e5det behandlet saken i m\u00f8tet 16.05.2024 sak 150/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}