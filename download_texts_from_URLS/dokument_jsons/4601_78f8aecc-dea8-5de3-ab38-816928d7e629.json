{
  "dokument_id": "78f8aecc-dea8-5de3-ab38-816928d7e629",
  "doc_type": "case_presentation",
  "kommune": 4601,
  "tittel": "Interpellasjon nr. 7 fra Eira Vilde Martinsen Garrido (SV) om startl\u00e5n/husbanken. Bergen bystyre 26.03.2025",
  "url": "https://bergen.kommune.no/politikere-utvalg/api/fil/bk360/12226774/Framstilling-Interpellasjon-nr-7-fra-Eira-Vilde-Martinsen-Garrido-SV-om-startlan-husbanken-Bergen-bystyre-26-03-2025",
  "tekst": " Bystyrets kontor Intern korrespondanse V\u00e5r referanse: 2025/130607-3 Saksbehandler: Anette Hatlemark Drabl\u00f8s Dato: 14. mars 2025 Interpellasjon nr. 7 fra Eira Vilde Martinsen Garrido (SV) om startl\u00e5n/husbanken. Bergen bystyre 26.03.2025 Husbanken spiller en avgj\u00f8rende rolle i en mer rettferdig boligpolitikk ved \u00e5 tilby startl\u00e5n til personer som ikke f\u00e5r l\u00e5n i vanlige banker. Likevel ser det ut til at Bergen kommune praktiserer en strengere tolkning av regelverket enn det Husbanken legger opp til. I en sak omtalt av Bergens Tidende fikk Janea Bebiano avslag p\u00e5 sin startl\u00e5ns\u00f8knad, selv om hennes husleie p\u00e5 13 500 kroner er langt h\u00f8yere enn terminbel\u00f8pet p\u00e5 l\u00e5net hun s\u00f8kte om (8 400 kroner). Kommunen regnet verken barnetrygd eller ekstrajobb som inntekt og brukte standardiserte utgiftstall i stedet for hennes faktiske utgifter. Denne praksisen kan ha f\u00f8rt til at flere s\u00f8kere har f\u00e5tt avslag p\u00e5 feilaktig grunnlag, og det reiser sp\u00f8rsm\u00e5l om kommunen i realiteten hindrer vanskeligstilte i \u00e5 f\u00e5 boligl\u00e5n i strid med Husbankens regelverk. P\u00e5 bakgrunn av dette ble en sak om startl\u00e5n nylig trukket fra byr\u00e5dets sakskart for en ny vurdering. \u00c5 eie egen bolig gir trygghet og bedre levek\u00e5r. Likevel er boligmarkedet stadig mer ekskluderende. Med et stadigere mer urettferdig boligmarked oppfyller f\u00e6rre vilk\u00e5rene for private boligl\u00e5n, og Husbanken burde v\u00e6re en del av l\u00f8sningen. Boligprisene i Bergen fortsetter \u00e5 \u00f8ke, og forskjellene i hvem som kan komme inn p\u00e5 markedet blir st\u00f8rre. Kommunen b\u00f8r se p\u00e5 startl\u00e5n som et virkemiddel for \u00e5 sikre flere en stabil bosituasjon. SV mener derfor at det er viktig at regelverket m\u00e5 gjennomg\u00e5s, men ogs\u00e5 at tidligere s\u00f8knader blir vurdert p\u00e5 nytt. Sp\u00f8rsm\u00e5l til byr\u00e5den: Vil byr\u00e5den s\u00f8rge for en ny gjennomgang og vurdering av tidligere avsl\u00e5tte s\u00f8knader om startl\u00e5n for \u00e5 avdekke om disse er avsl\u00e5tt p\u00e5 feilaktig grunnlag? Med hilsen Bystyrets kontor Anette H. Drabl\u00f8s - F\u00f8rstekonsulent Dokumentet er godkjent elektronisk. Kopi: Byr\u00e5dsleders avdeling, stab "
}