{
  "dokument_id": "2777e098-fa06-5f57-a404-964150a76eae",
  "doc_type": "case_attachment",
  "kommune": 4601,
  "tittel": "Innstilling-vedtak-Bergenhus-Gnr-164-bnr-421-m-fl-Dokken-sor-omraderegulering-PlanID-71460000-Fastsetting-av-planprogram",
  "url": "https://bergen.kommune.no/politikere-utvalg/api/fil/bk360/10907913/Innstilling-vedtak-Bergenhus-Gnr-164-bnr-421-m-fl-Dokken-sor-omraderegulering-PlanID-71460000-Fastsetting-av-planprogram",
  "tekst": "Bergenhus. Gnr. 164, bnr. 421 m.fl., Dokken s\u00f8r, omr\u00e5deregulering (PlanID 71460000). Fastsetting av planprogram Utvalg for milj\u00f8 og byutvikling behandlet saken i m\u00f8tet 06.06.2024 sak 151/24 og avga f\u00f8lgende innstilling: Planprogrammet vedtas slik det foreligger med f\u00f8lgende endring: Endre fra: Sette krav til lav parkeringsdekning i tr\u00e5d med nullvekstm\u00e5let. Parkeringen legges i fellesanlegg med unntak av HC-parkering som sikres n\u00e6rt sentrale m\u00e5lpunkt. Endre til: Sette krav til parkeringsdekning i samsvar med KPA-2018 kap 17 \u2013 byfortetningssone. Parkeringen legges i fellesanlegg for det enkelte bygg med unntak av HC-parkering og parkering for hjemmehjelp/hjemmesykepleier/leveringsbud mm som sikres n\u00e6rt sentrale m\u00e5lpunkt. Merknad Bystyret ber byr\u00e5det i videre oppf\u00f8lging av planarbeidet sikre at Falcogaarden sikres tilkomst for \u00e5 ivareta varelevering og andre behov n\u00e6ringsbyggene har knyttet til transport. Utvalg for milj\u00f8 og byutviklings behandling F\u00f8lgende representanter tok ordet: Geir Steinar Dale (A), Andreas Madsen Berg (SV), Per Harald Storli (FrP), Katrine Berg N\u00f8dtvedt (MDG), Trond Tystad (BL), Ingrid Nergaard Fjeldstad (V), Mailiss Solheim-\u00c5kerblom (R), Lars Alsaker (H), Torstein Gya (SV), Rebekka Helle Stensb\u00f8 (H). Forslag fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av H, FrP, BL, INP og Sp f\u00f8lgende alternative forslag: Planprogrammet vedtas slik det foreligger med f\u00f8lgende endring: Endre fra: Sette krav til lav parkeringsdekning i tr\u00e5d med nullvekstm\u00e5let. Parkeringen legges i fellesanlegg med unntak av HC-parkering som sikres n\u00e6rt sentrale m\u00e5lpunkt. Endre til: Sette krav til parkeringsdekning i samsvar med KPA-2018 kap 17 \u2013 byfortetningssone. Parkeringen legges i fellesanlegg for det enkelte bygg med unntak av HC-parkering og parkering for hjemmehjelp/hjemmesykepleier/leveringsbud mm som sikres n\u00e6rt sentrale m\u00e5lpunkt. Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende alternative forslag i 2 punkter: 1. I medhold av plan- og bygningsloven \u00a7\u00a7 12-9 og 4-1 fastsettes forslag til planprogram for omr\u00e5deregulering for Dokken s\u00f8r, planID 71460000, datert 11.04.2024, med f\u00f8lgende endring: a. Utredningstema \u201cKlimagassutslipp, Klima- og energil\u00f8sninger\u201d skal konsekvensutredes b. Utredningstema \u201c\u00d8kosystemtjenester\u201d gj\u00f8res til en del av planbeskrivelsen 2. F\u00f8r kunngj\u00f8ring skal planprogrammet oppdateres i henhold til bystyrets vedtak. Torstein Gya (SV) fremsatte p\u00e5 vegne av SV f\u00f8lgende tilleggsforslag i 11 punkter: 1. Bystyret viser til kapasitetsutfordringene ved M\u00f8hlenpris oppveksttun og ber byr\u00e5det igangsette realisering av barnehage p\u00e5 M\u00f8hlenpriskaien. 2. Bystyret er bekymret for den d\u00e5rlige kapasiteten ved idrettsarenaer i Bergen sentrum. Dette er en problematikk som er vanskelig \u00e5 l\u00f8se i eksisterende bomilj\u00f8 p\u00e5 grunn av arealutfordringer. Den kapasiteten som etableres p\u00e5 Dokken m\u00e5 bidra til \u00e5 dekke et behov som g\u00e5r ut over det innbyggerne i den fremtidige bydelen vil ha behov for. Behovet for en 11er-fotballbane er spesielt prek\u00e6rt. Tilbudet for friidretsutd\u00f8vere synes heller ikke \u00e5 v\u00e6re tilstrekkelig i sentrum. Ogs\u00e5 behov som fysak, og h\u00e5ndball som har behov for bygg og basketball som kan etableres b\u00e5de utend\u00f8rs og innend\u00f8rs. 3. For \u00e5 ivareta identiteten til omr\u00e5det b\u00f8r en s\u00f8ke \u00e5 ta vare p\u00e5 flere eksisterende bygg. En kan for eksempel vurdere om Skur 25 og 30 b\u00f8r kan fungere som r\u00e5-bygg med hensikt i \u00e5 gi et enkelt bydelshus. Skulle en ikke lykkes i \u00e5 reetablere Ekserserhuset p\u00e5 bombetomten i Baneveien, s\u00e5 b\u00f8r en fine en aktuell tomt p\u00e5 Dokken. 4. Bystyret ber byr\u00e5det legge frem en realistisk plan for reduksjon av trafikk i Torborg Nedreaas gate. Trafikken i denne gaten som i fremtiden er forventet \u00e5 \u00f8ke, f\u00f8rer til en barriere mellom sentrum og Dokken. 5. En m\u00e5 vurdere om en kan etablere gang/sykkelvei i den nedlagte togtunnelen fra Nyg\u00e5rdstangen. 6. Dokken kan ikke utvikles isolert fra bydelene rundt. Det er viktig at en vurderer om det er hensiktsmessig \u00e5 etablere ny offentlig infrastruktur p\u00e5 Dokken istedenfor nabobydelene. Utviklingen p\u00e5 Dokken lykkes ikke om bydelen ikke blir integrert med det offentlige tilbudet i nabobydelene. 7. Bystyret ber om at en gj\u00f8r vurderer \u00e5 stille krav til felles infrastruktur slik som felles vaskerom, oppholdsrom, gjesteleiligheter eller andre fasiliteter som kan bidra til \u00e5 \u00f8ke bokvaliteten, ogs\u00e5 for de med mindre plass. 8. Bystyret ber om at de nye bo- og n\u00e6ringsomr\u00e5dene planlegges for \u00e5 fungere sirkul\u00e6rt gjennom fokus p\u00e5 redusert ressursbruk, gjenbruk/reparasjon. 9. Det m\u00e5 etableres ny ungdomsskole og areal til fritidsklubb/ fysak eller sambrukshall innenfor planomr\u00e5det. 10. Det m\u00e5 sikres areal for urbant jordbruk: felleshager, byhager, parsellhager. 11. Bystyret ber om at det utredes for at 25% av boligareal settes av til ikke-kommersielle boliger. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag i 7 punkter: 2 1. Det skal settes av areal til \u00e5 etablere en 11-bane i planomr\u00e5det. 2. Minst 15% av boligene som etableres skal v\u00e6re kommunale boliger som Bergen kommune selv bygger, eier og drifter. 3. Det skal tidlig i den videre prosessen etableres medvirkningsprosesser for barn og unge 4. Det skal gjennomf\u00f8res minst to folkem\u00f8ter som del av medvirkningsprosessen, der ett av m\u00f8tene skal v\u00e6re forbeholdt barn og unge. 5. Det skal sikres universell utforming i hele planomr\u00e5det 6. Allmennhetens tilgang til sj\u00f8front og strandlinje skal sikres. 7. Det m\u00e5 sikres gratis, tilgjengelig aktivitetstilbud til barn og unge i planomr\u00e5det. Ingrid Nergaard Fjeldstad (V) fremsatte p\u00e5 vegne av V f\u00f8lgende tilleggsforslag i 2 punkter: 1. Reguleringsplanforslaget skal vurdere mulighet for flytende konstruksjoner omr\u00e5det. Det skal ogs\u00e5 utredes mulighet for at konstruksjonene kan v\u00e6re midlertidige i omr\u00e5det for \u00e5 f\u00e5 p\u00e5 plass boliger i en tidlig fase. 2. Reguleringsplanforslaget skal utrede to ulike byggeh\u00f8yder for at det kan v\u00e6re mulig politisk \u00e5 ta stilling til h\u00f8yder og antall boliger i omr\u00e5det n\u00e5r omr\u00e5deplanen skal behandles i bystyret. Merknader fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av H, FrP, BL, INP og Sp f\u00f8lgende merknad: Bystyret ber byr\u00e5det i videre oppf\u00f8lging av planarbeidet sikre at Falcogaarden sikres tilkomst for \u00e5 ivareta varelevering og andre behov n\u00e6ringsbyggene har knyttet til transport. Ingrid Nergaard Fjeldstad (V) fremsatte p\u00e5 vegne av V f\u00f8lgende merknader: Merknad 1 Verdenshavsentret O vil v\u00e6re et stort l\u00f8ft for omr\u00e5det som vil skape aktivitet og attraksjon. Bystyret understreker at det er viktig at omr\u00e5deplanen legger til rette for at Verdenshavsenteret kan komme p\u00e5 plass i en tidlig fase av utviklingen. Merknad 2 Bystyret ber om at det i den offentlige sj\u00f8fronten planlegges for badestiger der det kan v\u00e6re hensiktsmessig med bading som ikke kommer i konflikt med sj\u00f8transport. Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknad: Det Bergen og en fremtidig bydel p\u00e5 Dokken trenger, er boliger som folk flest har r\u00e5d til \u00e5 bo i. Bystyret understreker derfor behovet for sosial boligbygging i planomr\u00e5det Dokken S\u00f8r. En ny, attraktiv og levende bydel med god tilgang til sj\u00f8fronten skal komme alle bergensere til gode, ikke forbeholdes de med st\u00f8rst lommebok. Chris J\u00f8rgen Knudsen R\u00f8dland (H) fremsatte p\u00e5 vegne av Kommunalt r\u00e5d for personer med funksjonsnedsettelse f\u00f8lgende merknader: 3 Merknad 1 Universell utforming m\u00e5 gj\u00f8res tydeligere b\u00e5de i planprogrammet og i den videre planleggingen. Merknad 2 Grunnforhold og grunnforurensing samt beredskap og ulykkesrisiko b\u00f8r konsekvensutredes Votering: Alternativt forslag fra H, FrP, BL, INP og Sp, fremsatt av Chris J\u00f8rgen Knudsen R\u00f8dland (H) ble tiltr\u00e5dt med 9 stemmer (H, FrP, BL, INP, Sp). Alternativt forslag punkt 1-2 fra MDG, fremsatt av Katrine Berg N\u00f8dtvedt (MDG) fikk 2 stemmer (MDG, V). Innstillingen punkt 1-2 fikk 8 stemmer (A, SV, MDG, V, R). Tilleggsforslag punkt 1-11 fra SV, fremsatt av Torstein Gya (SV) fikk 4 stemmer (SV, MDG, R). Tilleggsforslag punkt 1-7 fra R, fremsatt av Mailiss Solheim-\u00c5kerblom (R) fikk 2 stemmer (MDG, R). Tilleggsforslag punkt 1 fra V, fremsatt av Ingrid Nergaard Fjeldstad (V) fikk 1 stemmer (V). Tilleggsforslag punkt 2 fra V, fremsatt av Ingrid Nergaard Fjeldstad (V) fikk 3 stemmer (MDG, V, R). Merknad fra H, FrP, BL, INP og Sp, fremsatt av Chris J\u00f8rgen Knudsen R\u00f8dland (H) ble tiltr\u00e5dt med 9 stemmer (H, FrP, BL, INP, Sp). Merknad 1-2 fra V, fremsatt av Ingrid Nergaard Fjeldstad (V) fikk 2 stemmer (V, R). Merknad fra R, fremsatt av Mailiss Solheim-\u00c5kerblom (R) fikk 2 stemmer (MDG, R). Merknad 1-2 fra Kommunalt r\u00e5d for personer med funksjonsnedsettelse, fremsatt av Chris J\u00f8rgen Knudsen R\u00f8dland (H) fikk 2 stemmer (MDG, R). Byr\u00e5det behandlet saken i m\u00f8tet 23.05.2024 sak 171/24 Byr\u00e5det innstiller til bystyret \u00e5 fatte f\u00f8lgende vedtak: 1. I medhold av plan- og bygningsloven \u00a7\u00a7 12-9 og 4-1 fastsettes forslag til planprogram for omr\u00e5deregulering for Dokken s\u00f8r, planID 71460000, datert 11.04.2024, med f\u00f8lgende endring: a. Utredningsalternativer suppleres med ekstra alternativ med kryssing p\u00e5/ved Puddefjordsbroen, og to varianter med dag- og tunnell\u00f8sning videre mot sentrum. 2. F\u00f8r kunngj\u00f8ring skal planprogrammet oppdateres i henhold til bystyrets vedtak. 4 "
}