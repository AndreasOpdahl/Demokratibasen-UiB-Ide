{
  "dokument_id": "e1eb7afa-aaf6-5db9-878c-68eb62ce8615",
  "doc_type": "case_presentation",
  "kommune": 4601,
  "tittel": "Utvalg for barnehage, skole og idretts studietur til Malm\u00f8, 17. \u2013 19. april 2024.",
  "url": "https://bergen.kommune.no/politikere-utvalg/api/fil/bk360/10234838/Framstilling-Utvalg-for-barnehage-skole-og-idretts-studietur-til-Malmo-17-19-april-2024-",
  "tekst": " Forretningsutvalget Saksframstilling V\u00e5r referanse: 2024/03856-12 Saksbehandler: Tina Omdahl Hayes Utvalg for barnehage, skole og idretts studietur til Malm\u00f8, 17. \u2013 19. april 2024. Hva saken gjelder: Utvalg for fullmakter og politisk styringssystem vedtok i m\u00f8te 13. juni 2023, sak 28/23: Folkevalgtoppl\u00e6ring 2023 - 2027: Rammer for oppl\u00e6ringsprogram for perioden. Forretningsutvalget vedtok en videre detaljering av oppl\u00e6ringsprogrammet i sak 70/24 Folkevalgtoppl\u00e6ring 2023 - 2027. Handlingsplan for oppl\u00e6ringsprogrammet for bystyre og utvalg, 2024. Studietur for fagutvalgene er et ledd i deres fagoppl\u00e6ring. I henhold til \u00abReglement for Bergen bystyre og utvalgene 2023-2027\u00bb kapittel 9, skal det ved studieturer for fagutvalgene fremlegges sak for forretningsutvalget med redegj\u00f8relse for reisens form\u00e5l, program og konstandsoverslag. Forretningsutvalget skal godkjenne studieturen. Form\u00e5l og program: Form\u00e5let med studietur for fagutvalgene er fagoppl\u00e6ring innenfor utvalgets ansvarsomr\u00e5der. Utvalg for barnehage, skole og idretts studietur er planlagt av utvalgets arbeidsutvalg, med praktisk bistand fra bystyrets kontor. Innspill til program er innhentet fra utvalget selv og fra byr\u00e5dsavdelingene BBS og BNKI. Studieturens hovedtema er skole og idrett. Programposter: - Malm\u00f8 kommune, m\u00f8te med: fritidsf\u00f6rvaltningen og grundskolef\u00f6rvaltningen - Malm\u00f8 Universitet, presentasjon av forskningsprosjektet: Digital aggresjon - Helamalm\u00f8: presentasjon av organisasjonen, omvisning og Q&A - Bryggeriets gymnasium: presentasjon av skolen Kostnader: Kostnadene for studieturen dekkes av utvalgets budsjett. Herunder f\u00f8lger konstadsoverslag for studieturen. Kostnadsoverslag: Flyreise tur/retur: 51 000 Annen transport: 13 000 Hotell i Malm\u00f8: 76 000 Mat: 50 000 Andre kostnader: 30 000 Sum: 220 000 1 Forslag til vedtak: Forretningsutvalget godkjenner utvalg for barnehage, skole og idrett sin studietur til Malm\u00f8, 17 \u2013 19. april 2024. Dato: 11. april 2024 Trine Gr\u00f8nbech Pettersen - leder Tina Omdahl Hayes - f\u00f8rstekonsulent Dokumentet er godkjent elektronisk. 2 "
}