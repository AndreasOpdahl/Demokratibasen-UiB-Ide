{
  "dokument_id": "ae63d610-3486-5652-b6bc-7eec1dd43d1b",
  "doc_type": "case_attachment",
  "kommune": 5536,
  "tittel": "Samarbeidsavtale nord troms plan og eiendom(Vedlegg, 4MB)",
  "url": "https://innsyn.lyngen.kommune.no/wfdocument.aspx?journalpostid=2013058292&dokid=116406&versjon=1&variant=A&",
  "tekst": "Samarbeidsavtale for kommunalt oppgavefellesskap NORD-TROMS PLAN OG EIENDOM 1. Oppgavefellesskapet Partene i denne avtale er kommunene Lyngen, K\u00e5fjord, Nordreisa og Skjerv\u00f8y. Partene oppretter ved denne avtalen et kommunalt oppgavefellesskap i samsvar med kommuneloven kapittel 19. Oppgavefelleskapets navn er: Nord-Troms plan og eiendom, kommunalt oppgavefelleskap, Davvi-Romssa pl\u00e1na ja opmodat, suohkanla\u0161 doaibmaovttasbargu Hver av deltakerne har lik eier- og ansvarsandel i oppgavefellesskapet. Nordreisa kommune er vertskommune og stiller n\u00f8dvendige kontorlokaler til oppgavefelleskapet. Oppgavefellesskapet h\u00f8rer inn under Nordreisa kommunens organisasjonsnummer. Oppgavefellesskapet er ikke et eget rettssubjekt og har ikke myndighet til \u00e5 ta opp l\u00e5n. 2. Form\u00e5l og oppgaver Oppgavefellesskapet er opprettet som et langsiktig samarbeid mellom de fire kommunene i Nord- Troms. Oppgavefellskapet skal ivareta kommunenes behov for samarbeid om tjenester innenfor f\u00f8lgende aktuelle omr\u00e5der: Plandelen i plan- og bygningsloven Planstrategi, kommuneplanens samfunns- og arealdel Prosessledelse i tematiske kommunedelplaner innenfor klima, milj\u00f8, samfunnssikkerhet og beredskap andre relevante fag- og sektoromr\u00e5der Geodataforvaltning Felles utviklingsprosjekter og samarbeid med andre myndigheter som fylkeskommunen, kartverket, statsforvalteren og nasjonale myndigheter Leveranser av relevante tjenester til virksomheter eller selskaper som er eid av deltakerkommunene eller virksomheter hvor eierkommunene har bestemmende innflytelse Form\u00e5let er \u00e5 samle og styrke fagmilj\u00f8ene, skape attraktive arbeidsplasser og levere tjenester med god kvalitet. Overgang til mer brukervennlige l\u00f8sninger og digital tjenesteutvikling skal prioriteres. Oppgavefelleskapet skal v\u00e6re godt forankret i den enkelte kommune. Tjenestene skal utf\u00f8res med likeverdig kvalitet og effektivitet i alle kommunene i samsvar med gjeldende lov- og regelverk. 1 3. Samarbeid ved oppstart I en oppstartsfase vil det konkrete samarbeidet v\u00e6re prioritert slik: \u2022 Etablere rutiner for harmonisering av planprosessene, herunder rullering av planstrategi, samfunns- og arealplan. Samarbeidet skal legge til rette for at kommunestyret for neste valgperiode skal gjennomg\u00e5 gjeldende kommuneplan og vurdere behov for revisjon. \u2022 Etablere rutiner for oppdatering og kvalitetshevning av kart- og geodataforvaltning \u2022 Prosessledelse for tematiske kommunedelplaner etter n\u00e6rmere avtaler F\u00e5 til et rullerende plansystem der alle medlemskommuner etter hvert g\u00e5r i takt og p\u00e5 sikt oppn\u00e5 en tidslinje mht. revisjon av planverket som er likt for medlemskommunene. I oppstartsfasen skal ikke kommunens oppgaver innenfor byggesaksdelen i plan og bygningsloven og etter eierseksjonsloven prioriteres. Aktuelle oppgaver etter nevnte regelverk er bla: \u2022 Saksbehandling innen bygge- og delingsaker \u2022 Behandling av dispensasjonssaker \u2022 Utf\u00f8relse av oppgaver innen tilsyn og ulovlighetsoppf\u00f8lgning. \u2022 Saksbehandling av saker etter eierseksjonsloven \u2022 Oppm\u00e5ling og matrikkel 4. Styring av oppgavefellesskapet 4.1 Representantskap Hver av partene i samarbeidet skal v\u00e6re representert i representantskapet med \u00e9n representant hver. Hvert kommunestyre velger selv sine medlemmer og minst like mange varamedlemmer. Medlemmet skal v\u00e6re en kommunestyrerepresentant Det enkelte medlem av representantskapet skal bidra til \u00e5 sikre at folkevalgte organer i egen kommune er godt orientert om oppgavefelleskapets virksomhet. Representantskapets medlemmer og varamedlemmer velges for fire \u00e5r. Representantskapets funksjonstid skal v\u00e6re kommunevalgperioden. Valg av leder og nestleder skal foretas p\u00e5 konstituerende m\u00f8te eller ved behov p\u00e5 et ekstraordin\u00e6rt representantskapsm\u00f8te. Konstituerende m\u00f8te avholdes snarest mulig i valg\u00e5ret etter at det enkelte kommunestyre har valgt sine representanter til representantskapet. Konstituerende representantskapsm\u00f8te behandler: \u2022 valg av leder i representantskapet \u2022 valg av nestleder i representantskapet \u2022 valg til administrativt styre best\u00e5ende av kommunedirekt\u00f8rene i hver kommune, 2 Representantskapet avholder minst to ordin\u00e6re m\u00f8ter i \u00e5ret, henholdsvis i 1. og 2. tertial og skal behandle f\u00f8lgende: \u2022 M\u00e5l, strategier og arbeidsprogram \u2022 \u00c5rsmelding, revisjonsrapporter, regnskap og budsjett \u2022 St\u00f8rre og prinsipielle saker \u2022 Avvik i samarbeidets innhold eller organisering p\u00e5 overordnet niv\u00e5 Representantskapet er beslutningsdyktig n\u00e5r minst 3/4 av representantskapets medlemmer er til stede. 4.2 Administrativt styre Gjennom samarbeidsavtalen legges det opp til at representantskapet oppretter et eget administrativt styre best\u00e5ende av kommunedirekt\u00f8rene i hver av kommunene. Styrets oppgaver er som f\u00f8lger: \u2022 S\u00f8rge for at samarbeidet er i henhold til vedtatte planer og avtaler \u2022 Behandle forhold innenfor \u00f8konomi, herunder budsjett, regnskap, innkj\u00f8p o.l. \u2022 Fremme prinsipielle sp\u00f8rsm\u00e5l for avklaring i representantskapet \u2022 Legge til rette for et forsvarlig og godt arbeidsmilj\u00f8 og at virksomheten er i samsvar med lover og regler \u2022 Behandle og avgj\u00f8r sp\u00f8rsm\u00e5l som gjelder organisering og daglig drift av oppgavefelleskapet \u2022 S\u00f8rge for at det er god kontakt mellom deltakerkommunene og se til at forutsetningene for at samarbeidet fungerer som forutsatt, herunder at den enkelte deltaker bidrar som avtalt 5. Organisatoriske forhold 5.1 Kontorkommunen Nordreisa kommune er kontorkommune for samarbeidet. Kontorkommunen forvalter arbeidsgiveransvaret for samarbeidets faste ansatte. St\u00f8ttefunksjonene i kontorkommunen f\u00f8lger opp samarbeidet p\u00e5 samme m\u00e5te som \u00f8vrige organisasjonsenheter i kommunen med bla. f\u00f8lgende tjenester: Personalsaker herunder l\u00f8nns- og arbeidsvilk\u00e5r \u2022 Regnskapsf\u00f8ring \u2022 Revisjon \u2022 Arkivtjenester \u2022 IKT-st\u00f8tte 5.2 Daglig leder Oppgavefellesskapet ledes av en daglig leder. Daglig leder er styrets og representantskapets sekret\u00e6r og saksbehandler. 3 Daglig leder har det l\u00f8pende ansvaret for daglige driftsoppgaver, herunder l\u00f8pende faglige og \u00f8konomiske prioriteringer. I stillingen inng\u00e5r etter n\u00e6rmere vurdering ogs\u00e5 deltakelse i l\u00f8pende planfaglige oppgaver. Daglig leder skal bidra til videreutvikling av samarbeidet. En viktig oppgave er \u00e5 skape rutiner for samhandling og samarbeid med andre fagmyndigheter som fylkeskommunen, kartverket, statsforvalter og andre statsetater. Styret fastsetter n\u00e6rmere stillingsinstruks for daglig leder. 5.3 Personellressurser i samarbeidet Fra 1. januar 2023 skal bemanningen v\u00e6re 5 \u00e5rsverk fordelt med 3 \u00e5rsverk ansatt i oppgavefellesskapet, og 1 stk. 50% lokal ressurs fra hver av samarbeidskommunene. Fellesressursen i oppgavefelleskapet: \u2022 Daglig leder av plansamarbeidet, - fast, 100%. NB: det anses som vesentlig at daglig leder ogs\u00e5 innehar kompetanse p\u00e5 kommunal planlegging. \u2022 2 planleggere, - fast, begge heltidsstillinger Fellesressursen kan utvides med flere ansatte, avhengig av oppgaver, saksomr\u00e5der, finansiering, mv. Stillingene ovenfor er administrativt og personalmessig underlagt kontorkommunen for oppgavefellesskapet og har normalt faste kontorplasser der. Lokal ressurs i oppgavefelleskapet: Hver kommune skal i egen organisasjon ha tilgang til personell som har kompetanse relatert til plan og bygningsloven. Hver av samarbeidskommunene gir 50 % stillingsressurs, som: \u2022 Faglig underlegges daglig leder av oppgavefellesskapet. \u2022 Administrativt er stillingen underlagt hjemkommunen som har arbeidsgiveransvaret. \u2022 Denne ressursen forutsettes \u00e5 v\u00e6re lokalisert i hver samarbeidskommune. Denne ressursen skal v\u00e6re ressurs i plansamarbeidet og bidra til \u00e5 styrke samhandlingen med den enkelte kommune Dimensjoneringen av lokal ressurs kan etter forutg\u00e5ende avtaler endres, (\u00f8kes evnt reduseres), avhengig av endringer knyttet til behov. 5.4 Digital samarbeidsplattform Oppgavefelleskapet skal f\u00f8lge opp statlige f\u00f8ringer om \u00e5 ta i bruk digitale systemer som legger til rette for selvbetjening, automatisering og samhandling mellom relevante myndigheter og akt\u00f8rer. Oppgavefelleskapet skal utvikle og legge til rette for et godt samarbeid med NorIKT Kommunene har gjennom samarbeidsorganet NorIKT et velutviklet tjenestesamarbeid. I tillegg har kommunene samme digitale kontorl\u00f8sning og fellessystemer, (sak/arkiv, kart mv). Dette er en viktig ressurs for oppgavefelleskapet og vil bli videref\u00f8rt og styrket i \u00e5rene som kommer. 4 5.5 Finansiering av samarbeidet Nordreisa kommune som kontorkommune forskutterer l\u00f8pende driftsutgifter for samarbeidet mot senere refusjonskrav. Representantskapet gj\u00f8r \u00e5rlig vedtak om finansiering av oppgavefelleskapets aktiviteter, herunder ressursbruk, for det kommende \u00e5r. Dette skal oversendes de tilknyttede kommuner for godkjenning innen utgangen av juni m\u00e5ned \u00e5ret f\u00f8r. I \u00f8konomiplanen 2023 \u2013 26 legges det opp til f\u00f8lgende prinsipper for finansiering av samarbeidet: \u2022 Hver av de 4 samarbeidskommunene setter av kr. 350 000 i \u00e5rsbudsjettene. \u2022 Det forutsettes at Statsforvalteren i Troms og Finnmark g\u00e5r inn med tilsvarende sum som kommunene samlet bidrar med, kr. 1,4 mill. Bel\u00f8pet dekker opp for utgifter til l\u00f8nn for fellesressursen, kontorhold og m\u00f8terom, reisekostnader og 10 %overheadkostnader for kontorkommunen. Deltakerne i oppgavefellesskapet har ubegrenset \u00f8konomisk ansvar for sin andel av oppgavefelleskapets forpliktelser. Til sammen utgj\u00f8r andelene oppgavefellesskapets samlede forpliktelser. En deltaker som trer ut av oppgavefellesskapet, fortsetter \u00e5 ha \u00f8konomisk ansvar for sin andel av de forpliktelsene oppgavefellesskapet har p\u00e5 det tidspunktet deltakeren trer ut. Det samme gjelder hvis oppgavefellesskapet oppl\u00f8ses. S\u00e6rskilte planoppgaver finansieres s\u00e6rskilt. St\u00f8rre fellesprosjekter skal ha eget budsjett og regnskap. 6. Rapportering Vertskommunen ved daglig leder er ansvarlig for \u00e5 ivareta innsyns- og informasjonsbehovet til representantskapet og samarbeidskommunene. Dette kan gj\u00f8res gjennom faste rapporteringer som: \u2022 Tertialrapport \u2022 \u00c5rsrapport \u2022 \u00c5rsmelding \u2022 Avtalt l\u00f8pende rapportering Samarbeidet skal utarbeide \u00e5rlig handlingsplan og \u00e5rsrapport. Styret fastsetter n\u00e6rmere retningslinjer for rapportering fra oppgavefellesskapet. 5 7. Endring og oppl\u00f8sning av samarbeidet 7.1 Utvidelse av samarbeidet Kontorkommunen gjennomf\u00f8rer forhandlinger med evt. nye deltakere i samarbeidet. Sp\u00f8rsm\u00e5let om utvidelse avgj\u00f8res av oppgavefelleskapets representantskap. 7.2 Endring av avtalen Forslag tas opp til dr\u00f8fting n\u00e5r en part krever det. Endringer m\u00e5 godkjennes av alle og dokumenteres i avtalen. 7.3 Uttreden av samarbeidet \u00d8nsker en part \u00e5 tre ut av samarbeidet m\u00e5 dette gj\u00f8res gjennom skriftlig oppsigelse. Oppsigelsestiden er ett \u00e5r fra f\u00f8rstkommende \u00e5rsskifte. 7.4 Tvistel\u00f8sning Ved tvist om avtalen skal uenigheten f\u00f8rst s\u00f8kes l\u00f8st p\u00e5 administrativt niv\u00e5 ved dialog mellom avtalepartene der grunnlaget for uenigheten og eventuelle forslag og l\u00f8sninger fra hver av partene framg\u00e5r av m\u00f8tereferat. Lykkes man ikke \u00e5 l\u00f8se uenigheten p\u00e5 administrativt niv\u00e5 bringes saken fram for oppgavefellesskapets representantskap. 8. Ikrafttredelse Dato for oppstart er s\u00e5 snart kommunestyrene i alle deltakerkommunene har godkjent samarbeidsavtalen. Denne samarbeidsavt alen er vedt at t av Lyngen kommunest yre den .... i sak .... Denne samarbeidsavt alen er vedt at t av K\u00e5fjord kommunest yre den ...i sak.... Denne samarbeidsavt alen er vedt at t av Skjerv\u00f8y kommunest yre den ...i sak .... Denne samarbeidsavtalen er vedtatt av Nordreisa kommunest yre den ...i sak .... 6 "
}