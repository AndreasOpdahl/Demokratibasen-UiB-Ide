{
  "dokument_id": "b6c8d50d-1779-5d6f-8214-4c4888a7be86",
  "doc_type": "case_attachment",
  "kommune": 4601,
  "tittel": "NVEs vedtak og begrunnelse",
  "url": "https://bergen.kommune.no/politikere-utvalg/api/fil/bk360/12185738/NVEs-vedtak-og-begrunnelse",
  "tekst": "NVEs vedtak Nedlegging av dam Storediket Bergen kommune i Vestland fylke Tiltakshaver Bergen kommune Referanse 202118291-9 Dato 19.12.2023 Ansvarlig Gry Berg Saksbehandler Silje Aakre Solheim Dokumentet sendes uten underskrift. Det er godkjent i henhold til interne rutiner. E-post: nve@nve.no, Postboks 5091, Majorstuen, 0301 OSLO, Telefon: 22 95 95 95, Internett: www.nve.no Org.nr.: NO 970 205 039 MVA Bankkonto: 7694 05 08971 Hovedkontor Region Midt-Norge Region Nord Region S\u00f8r Region Vest Region \u00d8st Middelthunsgate 29 Abels gate 9 Kongens gate 52-54 Anton Jenssensgate 7 Naustdalsvegen. 1B Vangsveien 73 Postboks 5091, Majorstuen Capitolg\u00e5rden Postboks 2124 Postboks 4223 0301 OSLO 7030 TRONDHEIM 8514 NARVIK 3103 T\u00d8NSBERG 6800 F\u00d8RDE 2307 HAMAR Side 1 Innhold 1 SAMMENDRAG .......................................................................................................................................1 2 S\u00d8KNAD..................................................................................................................................................3 3 H\u00d8RING OG DISTRIKTSBEHANDLING .......................................................................................................7 4 NVES VURDERING ...................................................................................................................................8 5 NVES KONKLUSJON ...............................................................................................................................13 6 FORHOLDET TIL ANNET LOVVERK ..........................................................................................................14 7 KONSESJONSVILK\u00c5R FOR NEDLEGGING AV DAM STOREDIKET...............................................................15 1 Sammendrag Bergen kommune s\u00f8ker etter vannressursloven \u00a7 8, jf. \u00a7 41 om \u00e5 legge ned dam Storediket. Dammen er plassert i konsekvensklasse 4. Den har tidligere v\u00e6rt del av Bergen kommunes vannforsyning, men den har i dag ikke noen funksjon for eier og de s\u00f8ker derfor om \u00e5 legge den ned. NVE behandler nedlegging av dammen og de konsekvenser det har for allmenne og private interesser, samt hjelpeanlegg knyttet til nedleggingen. S\u00f8knaden er behandlet etter \u00a7 41 i vannressursloven som sier at hvis eier av et vassdragsanlegg ikke lenger vil holde anlegget ved like, skal det fjernes og vassdraget s\u00e5 langt det lar seg gj\u00f8re tilbakef\u00f8res til forholdene slik de var f\u00f8r anlegget ble bygget. Fordi det er planlagt \u00e5 beholde deler av damkonstruksjonen i stedet for \u00e5 fjerne alt er s\u00f8knaden behandlet som nedlegging p\u00e5 annen m\u00e5te jf. vannressursloven \u00a7 41 tredje ledd. \u00a7 41 sier at s\u00f8knad om nedlegging skal innvilges om ikke s\u00e6rlige grunner taler imot, noe som i stor grad gir dameier en rett til \u00e5 legge ned vassdragsanlegget. I forarbeidene til vannressursloven st\u00e5r det om s\u00e6rlige grunner til \u00e5 nekte nedlegging: \u00abI praksis vil det ikke v\u00e6re aktuelt \u00e5 nekte konsesjon til nedlegging i andre sammenhenger enn i forbindelse med overf\u00f8ring av anlegget etter \u00a7 42, eller hvis anlegget blir fredet etter kulturminnevern, eventuelt som en del av et biotopvern etablert etter naturvernloven\u00bb. NVE mottok h\u00f8ringsuttalelse fra Statsforvalteren i Vestland. De hadde ingen avgj\u00f8rende merknader til tiltaket, men anbefalte at vegetasjon f\u00e5r etablere seg mest mulig naturlig p\u00e5 t\u00f8rrlagt innsj\u00f8bunn og at utl\u00f8pskanalen f\u00e5r et mest mulig naturlig preg. I tillegg fikk vi kopi av Bergen Elveforum sin uttale til Bergen kommunes tidligere forprosjekt. De \u00f8nsket da at kommunen valgte det alternativet som det n\u00e5 er s\u00f8kt om. Det inneb\u00e6rer at hoveddelen av steindammen blir bevart som et kulturminne. Dam Storediket oppfyller ikke sikkerhetskravene til en dam i konsekvensklasse 4. Bergen kommune har ikke lenger bruk for dammen og s\u00f8ker derfor om \u00e5 legge den ned. Fordi dammen er et kulturminne og det g\u00e5r en tursti over dammen er det planlagt \u00e5 beholde murdelen av dammen og erstatte stien med en hengebro. Dammen ligger i et sv\u00e6rt mye brukt turomr\u00e5de. Nedleggingen vil ikke p\u00e5virke selve utf\u00f8relsen av friluftsliv, men vannstanden vil senkes med ca. 12 m. F\u00f8r omr\u00e5det gror til vil dette oppleves som sv\u00e6rt skjemmende i landskapet for de som bruker omr\u00e5det til tur og rekreasjon. P\u00e5 sikt vil gammel innsj\u00f8bunn gro til med stedegen vegetasjon og omr\u00e5det vil n\u00e6rme seg naturtilstand. Hovedregelen i vannressursloven \u00a7 41 er at dersom eier av et vassdragsanlegg ikke lenger vil holde det vedlike skal anlegget fjernes og omr\u00e5det s\u00e5 godt det lar seg gj\u00f8re tilbakef\u00f8res til naturtilstand. Dette gjelder selv om allmenne interesser blir negativt ber\u00f8rt. Det \u00e5pnes ogs\u00e5 for at det kan gis konsesjon til \u00e5 legge ned p\u00e5 annen m\u00e5te (delvis nedlegging) hvis dette ikke medf\u00f8rer \u00f8kt fare eller ulempe. NVE kan ikke se at det \u00e5 la murdelen av dammen st\u00e5 igjen medf\u00f8rer \u00f8kt fare eller ulempe. Det vil etter v\u00e5rt syn v\u00e6re positivt for allmennheten at man bevarer dammen som kulturminne og turstien som g\u00e5r over dammen. Side 2 Det st\u00e5r i \u00a7 41 i vannressursloven at det skal gis tillatelse til nedlegging dersom det ikke er s\u00e6rlige grunner som taler imot. NVE vurderer at det ikke er s\u00e6rlige grunner som taler imot en delvis nedlegging. NVE gir Bergen kommune tillatelse etter vannressursloven \u00a7 8 med henvisning til \u00a7 41 til \u00e5 legge ned dam Storediket. Tillatelsen gis p\u00e5 n\u00e6rmere fastsatte vilk\u00e5r. Det er ingen som har meldt interesse for \u00e5 ta over dammen. NVE minner om at andre kan overta ansvaret for rehabilitering, drift og vedlikehold av dam Storediket. En ev. overdragelse m\u00e5 meldes NVE senest 15 dager fra en avtale er underskrevet, jf. \u00a7 2-9 i damsikkerhetsforskriften. Vi minner om at ved en rehabilitering av dam hvor vannstanden p\u00e5virkes m\u00e5 det sendes s\u00f8knad om midlertidig tillatelse til dette i god tid f\u00f8r arbeidet settes i gang. Side 3 2 S\u00f8knad NVE har mottatt f\u00f8lgende s\u00f8knad fra Bergen kommune, datert 21.4.2022: \u00abBergen kommune \u00f8nsker \u00e5 legge ned Dam Storediket som demmer opp vannmagasinet Storediket i Bergen kommune i Vestland fylke, og s\u00f8ker herved om f\u00f8lgende tillatelse: Etter vannressursloven, jf. \u00a7\u00a7 8 og 41, om tillatelse til: \u2022 \u00e5 legge ned Dam Storediket og dermed varig senke vannstanden i magasinet Storediket N\u00f8dvendige opplysninger om nedleggingsplanene fremg\u00e5r av vedlagte utredning.\u00bb 2.1 Hoveddata for dagens vannmagasin Storediket TILSIG Dam Storediket Nedb\u00f8rfelt km2 1,3 Spesifikk avrenning l/(s\u2219km2) 113,2 Middelvannf\u00f8ring l/s 147 MAGASIN Magasinvolum mill. m3 0,6 HRV moh. 378,9 LRV moh. 368,5 2.2 Om s\u00f8ker S\u00f8ker og eier av dam Storediket er Bergen kommune. 2.3 Bakgrunn for s\u00f8knaden Storediket brukes ikke lenger som drikkevannskilde. Dammen er i konsekvensklasse 4. Eksisterende jordvoll, som utgj\u00f8r en del av dammen, tilfredsstiller ikke damsikkerhetsforskriften sine krav til sikkerhet. Fordi kostnaden og klimagassutslippene ved \u00e5 beholde og oppgradere dammen hadde v\u00e6rt mye h\u00f8yere enn det oms\u00f8kte alternativet \u00f8nsker Bergen kommune \u00e5 legge ned dammen. 2.4 Beskrivelse av omr\u00e5det Dam Storediket ligger i byfjellene i Bergen og demmer opp magasinet Storediket. Omr\u00e5det rundt magasinet er for en stor del dekket av skog. \u00d8stbredden av magasinet stiger bratt opp mot skoggrensen. Magasinet har flere till\u00f8psbekker, hvor den viktigste er den som kommer fra Store Tindevatnet. Utl\u00f8pet fra Storediket er Muleelva som renner ned gjennom Skredderdalen. Damanlegget er en kombinert murdam og fyllingsdam fra 1920-21. Murdelen av dammen er ca. 100 meter lang med st\u00f8rste h\u00f8yde p\u00e5 ca. 16 meter. Fyllingsdamdelen er ca. 30 meter lang. Total lengde blir alts\u00e5 130 meter. Sentralt p\u00e5 dammen er det et overl\u00f8p med overl\u00f8psterskel p\u00e5 kote 378,85. Overl\u00f8pet er overbygd og f\u00f8rer vatnet inn i et r\u00f8r og videre til en kulvert nedstr\u00f8ms dammen. Det er kj\u00f8rbar vei helt fram til dammen. Side 4 Figur 1: Oversiktskart som viser dagens situasjon. Figur er hentet fra vedlegg til s\u00f8knaden. 2.5 Eksisterende inngrep Dam Storediket er det st\u00f8rste inngrepet i vassdraget i dag. Dammen hever vannstanden med ca. 13 meter. Oppstr\u00f8ms Storediket er Store og Lille Tindvatnet demt opp. Nedstr\u00f8ms Storediket ligger Nedrediket og dam Skredderdalen. Disse dammen er ogs\u00e5 tidligere brukt til drikkevannsforsyning. Nedstr\u00f8ms Skredderdalen g\u00e5r bekken ned til et gammelt vannverk og deretter i r\u00f8r/kulvert. Byfjellveien krysser bekken p\u00e5 Dam Nedrediket og en traktorvei krysser bekken overfor dam Skredderdalen. 2.6 Teknisk plan Tiltaket inneb\u00e6rer \u00e5 legge ned dammen som et vassdragsanlegg. Vannstanden skal senkes til omtrent kote 367. Dette gj\u00f8res ved \u00e5 fjerne fyllingsdelen av dammen. Dette tilsvarer ca. 12 meter senkning i deler av magasinet, mens det kan bli noe mer eller mindre i andre deler av magasinet, avhengig av bunnforhold. 2.6.1 Riggomr\u00e5de Det skal etableres en riggplass p\u00e5 ca. 1000 m2, noe som inneb\u00e6rer \u00e5 fjerne inntil 3000 m2 vegetasjon. Riggplassen er planlagt p\u00e5 nedsiden av eksisterende dam, ved dagens kulvert, og ovenfor starten p\u00e5 eksisterende bekk. Se figur 2 under. I tillegg skal deler av tilkomstveien benyttes. Side 5 Figur 2: oversikt over deponi- og riggomr\u00e5der. Figuren er hentet fra s\u00f8knaden. 2.6.2 Veier Eksisterende veier skal benyttes for \u00e5 transportere utstyr og personell. 2.6.3 Nedtapping bruk av fangdam Magasinet skal tappes s\u00e5 langt ned det lar seg gj\u00f8re ved hjelp av eksisterende tappel\u00f8p. Inne i magasinet ligger det en gammel dam med topp ca. 7 meter under HRV. Denne skal brukes som fangdam i anleggsperioden, for \u00e5 holde tilbake vann og oppn\u00e5 gunstige arbeidsforhold. Fangdammen skal utbedres ved hjelp av stedlige masser. Det m\u00e5 ogs\u00e5 etableres et nytt midlertidig tapper\u00f8r gjennom fangdammen for \u00e5 kunne tappe ned p\u00e5 oppstr\u00f8ms side. Dette skal fjernes etter anleggsperioden er avsluttet. Omr\u00e5det mellom fangdam og eksisterende dam skal til slutt pumpes tiln\u00e6rmet fritt for vann. For \u00e5 h\u00e5ndtere vann er det ogs\u00e5 n\u00f8dvendig \u00e5 ta et nytt hull gjennom murdelen av dammen. Dette skal st\u00f8pes igjen etter anleggsperioden. Tappingen er hele tiden planlagt \u00e5 skje kontrollert med overv\u00e5king av vassdraget nedstr\u00f8ms. 2.6.4 Fjerning av fyllingsdam Fyllingsdammen skal fjernes ved at den f\u00f8rst graves vekk med gravemaskin til alle l\u00f8smasser er borte, og betongkjernen samt berget under er eksponert. Betongkjernen rives deretter. 2.6.5 Konstruksjoner etter at dammen er fjernet N\u00e5r dammen er fjernet, skal det sprenges ut en kanal i berget som skal bli nytt bekkel\u00f8p fra Storediket frem til eksisterende bekk. Kanalen skal sprenges ut til niv\u00e5 med bunnen av murdammen. Kanalen m\u00e5 ogs\u00e5 graves/sprenges ut videre innover i det som i dag er magasin. Endelig utforming av kanalen innover i magasinet er fremdeles noe uklar fordi det ikke finnes detaljerte kart over bunnforholdene. Etter nedleggingen vil utl\u00f8pet fra vannet skje kun via denne kanalen. Side 6 Over den nye utl\u00f8psbekken skal det bygges ei bro, slik at murdelen av dammen fortsatt skal kunne benyttes som turvei. Se figur under. Figur 3: det skal bygges bro over den nye utl\u00f8pskanalen. Bilde er hentet fra vedlegg til s\u00f8knaden. Det er ogs\u00e5 planlagt \u00e5 etablere turvei over den gamle dammen som i dag ligger inne i magasinet. Fordi utl\u00f8pskanalen vil m\u00e5tte g\u00e5 gjennom den gamle dammen m\u00e5 det ogs\u00e5 her bygges bro eller kulvert. 2.6.6 Deponi Masser fra graving og sprenging skal deponeres mellom murdammen, ny kanal og nytt vann. Bortsett fra i dette omr\u00e5det blir bunnen liggende som den er, enten med l\u00f8smasser eller med berg i dagen. Deponiomr\u00e5det vises p\u00e5 figur 2. 2.7 Forholdet til offentlige planer 2.7.1 Kommuneplan I gjeldende kommuneplans arealdel (2018) ligger Storediket i et omr\u00e5de med arealform\u00e5l \u00ablandbruk, natur og friluftsliv\u00bb (LNF). Selve magasinet har arealform\u00e5l \u00abdrikkevann\u00bb. Tiltaket er dermed i strid med gjeldende arealform\u00e5l og krever dispensasjon fra bestemmelsene til kommuneplanens arealdel. Byfjellsomr\u00e5dene er i kommuneplanens arealdel definert som hensynssone for bevaring av kulturmilj\u00f8. Etter bestemmelsene i kommuneplanen skal \u00abom og hvordan et tiltak ber\u00f8rer kulturminner eller kulturmilj\u00f8 vurderes i samr\u00e5d med Byantikvaren\u00bb. I vedleggene til kommuneplanens arealdel st\u00e5r det ogs\u00e5 at demninger og stemmer skal s\u00e5 langt som mulig bevares, og Byantikvaren m\u00e5 involveres i tiltak som ber\u00f8rer hensynssoner for kulturmilj\u00f8. 2.7.2 Andre verneomr\u00e5der Dam Storediket ligger innenfor verneomr\u00e5det \u00abBergens fjellstrekningers dyrelivsfredning\u00bb. Bestemmelsene i verneforskriften kommer ikke i konflikt med det planlagte tiltaket. 2.7.3 EUs vanndirektiv Storediket er definert som en \u00absterkt modifisert vannforekomst\u00bb (SMVF). Den er registrert med moderat \u00f8kologisk potensial og udefinert kjemisk tilstand. Bekken nedstr\u00f8ms Storediket er registrert med samme tilstand som magasinet. For SMVFer er det ikke regnet som realistisk \u00e5 n\u00e5 god \u00f8kologisk tilstand, som er m\u00e5let for alle vannforekomster. Ved \u00e5 fjerne Dam Storediket vil vannforekomsten kunne n\u00e5 god \u00f8kologisk tilstand p\u00e5 sikt. Bekken nedstr\u00f8ms vil ogs\u00e5 f\u00e5 bedre mulighet til \u00e5 n\u00e5 god \u00f8kologisk tilstand, men denne vannforekomsten er ogs\u00e5 p\u00e5virket av andre faktorer lenger nede i vassdraget. Side 7 3 H\u00f8ring og distriktsbehandling S\u00f8knaden er behandlet etter reglene i kapittel 3 i vannressursloven. Den er kunngjort og lagt ut til offentlig ettersyn. I tillegg har s\u00f8knaden v\u00e6rt sendt lokale myndigheter og interesseorganisasjoner, samt ber\u00f8rte parter for uttalelse. NVE var p\u00e5 befaring i omr\u00e5det den 27.9.2022 sammen med representanter for s\u00f8keren, FNF og Bergen Elveforum. H\u00f8ringspartenes egne oppsummeringer er referert der hvor slike foreligger. Andre uttalelser er forkortet av NVE. Fullstendige uttalelser er tilgjengelige via NVEs nettsider. NVE har mottatt f\u00f8lgende kommentarer til s\u00f8knaden: Statsforvaltaren i Vestland (20.6.2022): \u00abStatsforvaltaren har ingen avgjerande merknadar til nedlegging av dam Stordiket. ... V\u00e5r vurdering Vi kjenner ikkje til viktig naturmilj\u00f8 eller raudlisteartar som kan komme i konflikt med nedlegging av dam Storediket. Nedlegging av dammen vil tilbakef\u00f8re vatna til n\u00e6r naturtilstand. Status p\u00e5 auren i magasinet er usikker. Redusert areal vil f\u00f8re til auka tettleikar og sannsynlegvis redusert kondisjon. Stamma vil tilpasse seg nytt areal og n\u00e6ringsgrunnlag p\u00e5 sikt. Omr\u00e5det er eit viktig friluftslivsomr\u00e5de. Fram til vegetasjonen er plass, vil nedlegginga kunne p\u00e5verke opplevinga. Etablering av ny sti over gammal stemme er etter v\u00e5rt syn eit godt tiltak. Vi r\u00e5r til at vegetasjon f\u00e5r etablere seg naturleg etter nedlegging av dammen. Om det likevel vert vurdert planting, m\u00e5 det vere med naturleg f\u00f8rekommande artar, med lokal genetikk. Om mogleg, b\u00f8r den utsprengte kanalen utformast med eit mest mogleg naturleg preg.\u00bb Bergen Elveforum har tidligere uttalt seg til kommunen da de utredet alternativer. De \u00f8nsket da alternativ E som bevarer hoveddelen av steindammen som et kulturminne. Det er dette alternativet Bergen kommune har valgt \u00e5 g\u00e5 videre med. I tillegg legger de fram et forslag om \u00e5 overf\u00f8re vann fra Storediket mot Svartediket for \u00e5 bedre vanntilf\u00f8rselen til M\u00f8llendalselven. Dette er ikke en del av den s\u00f8knaden NVE behandler. 3.1 Tilleggsopplysninger I e-post av 10.5.2023 ber Bergen Vann om at NVE ogs\u00e5 tar stilling til om de kan tappe ned magasinet s\u00e5 fort en eventuell konsesjon er gitt (f\u00f8r detaljplan er godkjent). De har behov for \u00e5 tappe magasinet for \u00e5 kunne detaljprosjektere de tiltakene som skal gj\u00f8res og kunne utarbeide en milj\u00f8- og landskapsplan. Side 8 4 NVEs vurdering 4.1 Saksbehandling, lovhjemler og damsikkerhet Storediket brukes ikke lenger som drikkevannskilde. Dammen er i konsekvensklasse 4. Eksisterende jordvoll, som utgj\u00f8r en del av dammen, tilfredsstiller ikke damsikkerhetsforskriften sine krav til sikkerhet. Fordi kostnaden og klimagassutslippene ved \u00e5 beholde og oppgradere dammen hadde v\u00e6rt mye h\u00f8yere enn det oms\u00f8kte alternativet, \u00f8nsker Bergen kommune \u00e5 legge ned dammen. S\u00f8knaden er behandlet etter \u00a7 41 i vannressursloven som gir adgang til \u00e5 legge ned vassdragsanlegg. \u00a7 41 sier at s\u00f8knad om nedlegging skal innvilges om ikke s\u00e6rlige grunner taler imot, noe som i stor grad gir dameier en rett til \u00e5 legge ned vassdragsanlegget. I forarbeidene til vannressursloven st\u00e5r det om hva som regnes som s\u00e6rlige grunner etter \u00a7 41: \u00abI praksis vil det ikke v\u00e6re aktuelt \u00e5 nekte konsesjon til nedlegging i andre sammenhenger enn i forbindelse med overf\u00f8ring av anlegget etter \u00a7 42, eller hvis anlegget blir fredet etter kulturminnevern, eventuelt som en del av et biotopvern etablert etter naturvernloven.\u00bb Det \u00e5pnes ogs\u00e5 for at det kan gis konsesjon til \u00e5 legge ned p\u00e5 annen m\u00e5te (delvis nedlegging) hvis dette ikke medf\u00f8rer \u00f8kt fare eller ulempe. Siden det her er planlagt \u00e5 la deler av dammen st\u00e5 igjen er det dette som behandles her. I NVEs behandling av saken har vi vurdert de konsekvensene en delvis nedlegging av dam Storediket vil ha for allmenne interesser knyttet til vassdraget. Saken ble sendt p\u00e5 offentlig h\u00f8ring, og det har v\u00e6rt befaring i omr\u00e5det. Mulighet for \u00e5 overta dammen ble kunngjort samtidig med h\u00f8ring av konsesjonss\u00f8knaden. Ingen har meldt interesser for \u00e5 overta dammen. Gjennom en konsesjonsbehandling av nedlegging av vassdragsanlegg kan NVE avb\u00f8te ev. ulemper for allmenne interesser ved \u00e5 stille krav til hvordan nedleggingen gjennomf\u00f8res. Form\u00e5let med en nedlegging er ofte at eier av dammen ikke lenger \u00f8nsker \u00e5 ha ansvar for et vassdragsanlegg eller en dam. Som beskrevet over er det planlagt \u00e5 la deler av dammen st\u00e5 igjen. S\u00f8knaden inneholder ikke nok informasjon til \u00e5 n\u00f8yaktig kunne beregne om det i noen tilfeller vil kunne st\u00e5 vann mot dammen. For at dam Storediket ikke lenger skal regnes som et vassdragsanlegg, som dere har ansvar for, m\u00e5 kanalen forbi den gjenst\u00e5ende delen av dammen kunne avlede en 10- \u00e5rsflom uten at det vil st\u00e5 vann mot dammen, jf. vannressursloven \u00a7 2 f\u00f8rste ledd, samt \u00a7 3 b) og d). Hvis dette ikke er tilfellet, vil dammen fortsatt v\u00e6re et vassdragsanlegg som dere har ansvar for og dammen m\u00e5 ogs\u00e5 klassifiseres i henhold til damsikkerhetsforskriften. Den \u00abgamle stemmen\u00bb vil, slik vi forst\u00e5r s\u00f8knaden, st\u00e5 med vanntrykk og vil derfor regnes som et vassdragsanlegg som ikke er nedlagt. Denne m\u00e5 klassifiseres. Skulle det vise seg at den gamle stemme ikke kan bevares/\u00f8nskes bevart kan ikke NVE se at fjerning av denne krever ytterligere behandling etter vannressursloven. 4.2 Hydrologi og flom Dam Storediket demmer opp et omtrent 82 dekar stort magasin (0,6 mill. m3), og har et nedb\u00f8rfelt p\u00e5 1,3 km2. HRV ligger p\u00e5 kote 378,9 og dammen er p\u00e5 det h\u00f8yeste ca. 16 meter h\u00f8y. Middelvannf\u00f8ringen ut fra dammen er 147 l/s. Magasinet har flere till\u00f8psbekker, hvor den st\u00f8rste kommer fra Store Tindevatnet i s\u00f8r\u00f8st. Utl\u00f8psbekken fra Storediket er Muleelva som renner gjennom Skredderdalen. Denne passerer b\u00e5de nedlagte og eksisterende diker, f\u00f8r den g\u00e5r inn i kulvert under bebyggelsen i Sandviken. Den planlagte nedleggingen inneb\u00e6rer \u00e5 senke vannstanden til omtrent kote 367, noe som tilsvarer ca. 12 meter senkning av vannstand. Nytt vannspeil vises i figuren under. Side 9 Figur 4: viser hvordan man antar vannspeilet blir etter nedleggingen. Bildet er hentet fra vedlegg til s\u00f8knaden. Det skal lages et nytt bekkel\u00f8p/kanal ut fra vannet og frem til eksisterende bekk. Nedtappingen vil f\u00f8re til at dagens magasin trolig blir delt i to vann forbundet av en bekk. I dag ligger vannstanden i magasinet stort sett p\u00e5 HRV. Dette gj\u00f8r at vannf\u00f8ringen til bekken ut fra magasinet er tiln\u00e6rmet naturlig. Dette vil ikke endres av at dammen blir lagt ned. I anleggsperioden vil ogs\u00e5 bekken ha tiln\u00e6rmet normal vannf\u00f8ring med unntak av noen korte perioder der det er behov for \u00e5 jobbe t\u00f8rt. Etter nedleggingen vil flommene i vassdraget bli noe mindre dempet enn f\u00f8r, men fordi vannstanden i dag stort sett ligger p\u00e5 HRV, s\u00e5 har det heller ikke n\u00e5 v\u00e6rt mye demping av flom fra magasinet. S\u00f8ker opplyser om at etter at Muleelven ble lagt i r\u00f8r, f\u00f8r den m\u00f8ter bebyggelse, har den ikke f\u00f8rt til noen alvorlige \u00f8deleggelser. Fordi nedb\u00f8rfeltet til Storediket er lite og flommene derfor relativt sm\u00e5 av st\u00f8rrelse, er vi enige i s\u00f8knadens vurdering av at dammen vil ha liten effekt p\u00e5 flomforholdene nedover i vassdraget. 4.3 Naturmangfold Norconsult har utarbeidet rapporten \u00abMilj\u00f8vurderinger av damrivning\u00bb (2021) i forbindelse med planene om \u00e5 legge med dammen. Det er ikke gjort kartlegging av biologisk mangfold. Side 10 Magasinet ligger i et omr\u00e5de som er dominert av barskog. Helningen p\u00e5 terrenget varierer, men p\u00e5 \u00f8stsiden av magasinet stiger terrenget raskt 4.3.1 Naturtyper Milj\u00f8rapporten, s\u00f8k i Naturbase eller h\u00f8ringsuttaler gir ingen informasjon om registrerte naturtyper i omr\u00e5det. Omr\u00e5det rundt Storediket ligger i boreonemoral vegetasjonssone og sterkt oseanisk seksjon p\u00e5 ca. 367 moh. I denne sonen kan man p\u00e5 Vestlandet forvente omr\u00e5der med myr og hei, barskog med gran og furu, samt innslag av l\u00f8vskog med rogn, osp, selje og bj\u00f8rk. Dette stemmer godt overens med det inntrykket vi fikk p\u00e5 befaring i omr\u00e5det. Eksiterende vegetasjon vil bli lite ber\u00f8rt, bare i et mindre omr\u00e5de ved dammen. Den vegetasjonen som er i omr\u00e5det rundt sier noe om hvilken vegetasjon man p\u00e5 sikt kan forvente p\u00e5 den t\u00f8rrlagte innsj\u00f8bunnen. NVE er enige med Statsforvalteren i at vegetasjonen i st\u00f8rst mulig grad b\u00f8r f\u00e5 reetablere seg p\u00e5 naturlig vis. Hvis det noen steder skulle v\u00e6re behov for \u00e5 hjelpe til m\u00e5 dette skje med stedegne arter. Milj\u00f8rapporten fra Norconsult viser eksempler p\u00e5 hvordan t\u00f8rrlagt magasinbunn har blitt revegert naturlig andre steder. Det vil ikke ta lang tid f\u00f8r noe vegetasjon har etablert seg, men det vil ta tid f\u00f8r man har en vegetasjon som g\u00e5r i ett med eksisterende eldre vegetasjon rundt Storediket. NVE mener det er positivt at damnedleggingen n\u00e5 vil f\u00f8re omr\u00e5det n\u00e6rmere naturtilstanden. 4.3.2 Arter Milj\u00f8rapporten, eller h\u00f8ringsuttaler gir ikke informasjon om kjente r\u00f8dlistede arter. S\u00f8k i Artskart viser noen registreringer av r\u00f8dlistede fuglearter. Disse kan tenkes \u00e5 bli forstyrret i anleggsperioden, men dette vil v\u00e6re av midlertidig karakter. Det ligger ogs\u00e5 en registrering av kystfloke (NT) i Artskart. Denne arten er oftest knyttet til steiner i rennende vann (bekk/elv), og noen ganger kan den ogs\u00e5 finnes p\u00e5 periodevis overrislede berg uten tilknytning til vassdrag. Arten er registrert oppstr\u00f8ms Storediket og med habitatpreferanse p\u00e5 rennende vann kan ikke NVE se at denne arten skal p\u00e5virkes nevneverdig av en damnedlegging. I Naturbase er Storediket inkludert i et verneomr\u00e5de som heter \u00abBergens fjellstrekninger dyrelivsfredning\u00bb. Alt dyreliv i dette omr\u00e5det p\u00e5 byfjellene er fredet mot \u00f8deleggelse. Bergen kommune er forvaltningsmyndighet for omr\u00e5det. Det antas at det finnes \u00f8rret i Storediket. Det foreligger ikke informasjon om bestandsst\u00f8rrelse, rekruttering eller kvalitet p\u00e5 fisk. Siden magasinet normalt ikke reguleres kan man anta at litoralsonen (gruntvannsomr\u00e5der) er relativt intakt. Det er i denne sonen det er h\u00f8yest produksjon av planter og bunndyr, og dermed mat for fisk. N\u00e5r dammen fjernes vil vanndekket areal og vannvolum reduseres betydelig og tetthet av fisk og konkurranse mellom individer vil dermed \u00f8ke. Dette kan resultere i redusert n\u00e6ringstilgang og d\u00e5rligere kondisjon p\u00e5 fisken. Ved tilrettelegging for toveis-fiskevandring i den nye utl\u00f8psbekken kan man skape gode gyteomr\u00e5der for fisk. Over tid kan man anta at bestanden vil tilpasse seg det arealet som er tilgjengelig, og som er n\u00e6rmere naturtilstanden til vassdraget. 4.3.3 Forholdet til naturmangfoldloven Alle myndighetsinstanser som forvalter natur, eller som fatter beslutninger som har virkninger for naturen, plikter etter naturmangfoldloven \u00a7 7 \u00e5 vurdere planlagte tiltak opp mot naturmangfoldlovens relevante paragrafer. I NVEs vurdering av s\u00f8knaden om nedlegging av dam Storediket legger vi til grunn prinsippene i naturmangfoldloven \u00a7\u00a7 8-12 samt forvaltningsm\u00e5lene i naturmangfoldloven \u00a7\u00a7 4 og 5. Kunnskapen om naturmangfoldet og effekter av eventuelle p\u00e5virkninger er basert p\u00e5 den informasjonen som er lagt fram i s\u00f8knaden, milj\u00f8rapport, h\u00f8ringsuttalelser, samt NVEs egne erfaringer. NVE har ogs\u00e5 gjort egne s\u00f8k i tilgjengelige databaser som Naturbase og Artskart den 15.11.2023 . Etter NVEs vurdering er det innhentet tilstrekkelig informasjon til \u00e5 kunne fatte vedtak og for \u00e5 vurdere tiltakets omfang og virkninger p\u00e5 det biologiske mangfoldet. Samlet sett mener NVE at sakens kunnskapsgrunnlag er godt nok utredet, jamf\u00f8r naturmangfoldloven \u00a7 8. Side 11 En nedlegging av dam Storediket vil etter NVEs mening ikke v\u00e6re i konflikt med forvaltningsm\u00e5let for naturtyper og \u00f8kosystemer gitt i naturmangfoldloven \u00a7 4 eller forvaltningsm\u00e5let for arter i naturmangfoldloven \u00a7 5. NVE har ogs\u00e5 sett p\u00e5virkningen fra nedleggingen i sammenheng med andre p\u00e5virkninger p\u00e5 naturtypene, artene og \u00f8kosystemet. Den samlede belastning p\u00e5 \u00f8kosystemet og naturmangfoldet er dermed blitt vurdert, jamf\u00f8r naturmangfoldloven \u00a7 10. Den samlede belastningen anses ikke som s\u00e5 stor at den blir avgj\u00f8rende for konsesjonssp\u00f8rsm\u00e5let. Etter NVEs vurdering foreligger det tilstrekkelig kunnskap om virkninger tiltaket kan ha p\u00e5 naturmilj\u00f8et, og NVE mener at naturmangfoldloven \u00a7 9 (f\u00f8re-var-prinsippet) ikke skal tillegges s\u00e6rlig vekt. Avb\u00f8tende tiltak og utformingen av tiltaket vil spesifiseres n\u00e6rmere i v\u00e5re merknader til vilk\u00e5r dersom det blir gitt konsesjon. Tiltakshaver vil da v\u00e6re den som b\u00e6rer kostnadene av tiltakene, i tr\u00e5d med naturmangfoldloven \u00a7\u00a7 11-12. 4.4 Landskap, friluftsliv og brukerinteresser Omr\u00e5det ligger i landskapsregion \u00abytre fjordbygder p\u00e5 Vestlandet\u00bb etter NIBIOs definisjon, og etter NiN sorterer det under \u00abmiddels kupert \u00e5s- og fjellandskap under skoggrensen med bebygde omr\u00e5der\u00bb. Dammen ligger i skogen litt under tregrensen. Vegetasjonen rundt Storediket best\u00e5r mye av grantr\u00e6r med noe innslag av yngre l\u00f8vtr\u00e6r. S\u00f8r-vest for vannet er det et myromr\u00e5de med innslag av furu. Dammen ligger i byfjellene i Bergen i et omr\u00e5de som er mye brukt av b\u00e5de turister og fastboende til friluftsliv og rekreasjon. Naturbase viser at Storediket ligger i omr\u00e5det \u00abSentrale byfjell\u00bb som er et sv\u00e6rt viktig friluftslivsomr\u00e5de. Vannets plassering gj\u00f8r det attraktivt for brukerne av byfjellet, og det blir brukt \u00e5ret rundt. En mye brukt turrute fra Fl\u00f8yen til Stoltzekleiven g\u00e5r i dag over dagens dam og lysl\u00f8ypen p\u00e5 Fl\u00f8yen f\u00f8lger de s\u00f8rlige delene av vannet. Det er flere utsiktspunkter langs vannet som er tilrettelagt med benker. Vannet er ogs\u00e5 synlig fra omkringliggende turdestinasjoner som for eksempel Rundemannen. P\u00e5 grunn av omr\u00e5dets status som nedb\u00f8rfelt til drikkevannsforsyning er det i dag strenge restriksjoner p\u00e5 omr\u00e5det. Rekreasjonsverdien knyttet til selve vannet, som bading og fiske, og randsonen er dermed begrenset. Det planlagte tiltaket kan deles i to n\u00e5r det gjelder p\u00e5virkning p\u00e5 landskapet. Det f\u00f8rste er fjerning av fyllingsdelen av dammen, som vil p\u00e5virke landskapet ved at man vil mangle en del av et tydelig og karakteristisk element som har v\u00e6rt sentralt tidligere. Dette vil ogs\u00e5 f\u00f8re til at den delen av dammen som st\u00e5r igjen oppleves som sv\u00e6rt h\u00f8y i forhold til omgivelsene. Det andre og viktigste er senkning av vannstand. Som f\u00f8lge av den planlagte nedleggingen vil vannstanden senkes med ca. 12 meter. Hvor mye areal som blir t\u00f8rrlagt vil variere rundt vannet, etter hvor bratt terrenget er, men det vil bli betydelige arealer hele veien rundt. Dam-muren som st\u00e5r igjen vil oppleves sv\u00e6rt h\u00f8y i landskapet, og vannspeilet vil ligge langt fra eksisterende stier og turl\u00f8yper. Selve senkningen av vannstand vil oppleves skjemmende i landskapet, og folk som benytter omr\u00e5det til friluftsliv, vil sannsynligvis oppleve landskapet som mindre attraktivt. Magasinet ligger under skoggrensen og tilvekst av vegetasjon skal normalt skje relativt raskt og vi mener at det sannsynligvis ikke vil v\u00e6re behov for tilrettelegging knyttet til dette. Over tid vil forskjellen mellom den nye strandsona og tilgrensende areal bli mindre, men dette vil ta flere \u00e5r. Ved t\u00f8mming av magasinet vil ogs\u00e5 en gammel stemme komme til syne. Avhengig av hvilken tilstand denne er i er det planlagt \u00e5 etablere en ny tursti som g\u00e5r over denne stemmen. P\u00e5 denne m\u00e5ten vil tiltakshaver trekke historiske elementer inn i opplevelsen av landskapet. Stiene og turl\u00f8ypene skal opprettholdes og det skal bygges gangbro som erstatning for stien over fyllingsdelen av dammen som skal fjernes. NVE mener gangbroen kan utgj\u00f8re et positivt og annerledes element for brukere av omr\u00e5det. Side 12 NVE ser at det planlagte tiltaket vil f\u00f8re til store ulemper for allmenne interesser knyttet til landskap og friluftsliv. Selve ut\u00f8velsen av friluftsliv vil ikke bli p\u00e5virket bortsett fra at det m\u00e5 etableres en ny gangbro som erstatning for eksisterende sti over dammen. Opplevelsen av landskapet vil derimot forringes mye. NVE forutsetter at anleggsarbeid knyttet til fjerning av dam utf\u00f8res s\u00e5 sk\u00e5nsomt som mulig og at riggomr\u00e5de tilbakef\u00f8res s\u00e5 godt det lar seg gj\u00f8re etter endt anleggsperiode. Vi forutsetter ogs\u00e5 at tiltakshaver fjerner s\u00f8ppel som kommer til syne n\u00e5r vannstanden senkes. Dette gjelder ogs\u00e5 eventuelle r\u00f8r som blir liggende i dagen. Slike skal fjernes hvis de ikke er i bruk, eller graves ned i samr\u00e5d med eier/bruker. Selv om ulempene for landskap og friluftsliv vil v\u00e6re store for allmennheten er tiltaket n\u00f8dvendig p\u00e5 grunn av damsikkerhet og NVE deler Statsforvalterens vurdering av at tiltaket vil f\u00f8re til at man kommer n\u00e6rmere naturtilstanden i omr\u00e5det. Dette mener vi at p\u00e5 lang sikt vil kunne v\u00e6re positivt for b\u00e5de landskapet og de som bruker omr\u00e5det. Vannressursloven \u00a7 41 sier at konsesjon skal gis om ikke s\u00e6rlige grunner taler imot. I v\u00e5r vurdering etter vannressursloven \u00a7 41 er ikke landskap og friluftsliv \u00e5 regne som s\u00e6rlige forhold, slik at nedlegging kan nektes. 4.5 Forholdet til vannforskriften Dam Storediket er karakterisert som en sterkt modifisert vannforekomst (SMVF). Milj\u00f8m\u00e5let for slike er \u00f8kologisk godt potensial. I Vann-nett er det oppgitt at det er risiko for \u00e5 ikke n\u00e5 dette m\u00e5let innen utgangen av planperioden (2027). Det er ikke gitt noen begrunnelse. Rivning av dammen vil f\u00f8re til at man n\u00e6rmer seg en naturtilstand for denne delen av vassdraget. Ved \u00e5 etablere en ny utl\u00f8psbekk vil man kunne legge til rette for fiskevandring mellom innsj\u00f8en og utl\u00f8pselva og oppn\u00e5 mer kontinuitet i \u00f8kosystemet. Senkning av vannstanden vil blottlegge mye gammel innsj\u00f8bunn og man vil kunne oppleve utvasking av sedimenter til vassdraget og redusert produksjon av bunndyr. P\u00e5 sikt vil vegetasjon etablere seg og den nye littoralsone vil s\u00f8rge for produksjon av bunndyr. Ser man p\u00e5 Storediket isolert vil etter hvert mange av faktorene som tilsier SMVF forsvinne og det b\u00f8r p\u00e5 sikt v\u00e6re realistisk at vannforekomsten kan karakteriseres som naturlig. Dette kan imidlertid avhenge noe av tilstanden til resten av vassdraget. Det vil fortsatt v\u00e6re dammer b\u00e5de oppstr\u00f8ms og nedstr\u00f8ms Storediket som vil ha sin p\u00e5virkning p\u00e5 vassdraget. 4.6 Kulturminner I kommuneplanens arealdel er Byfjellsomr\u00e5dene definert som hensynssone for bevaring av kulturmilj\u00f8. Murdelen av dam Storediket er registrert som kulturminne. Det er ikke vernet, men listef\u00f8rt av kommunen som verneverdig kulturminne. I s\u00f8knaden st\u00e5r det at Byantikvaren skriver at dammen har sv\u00e6rt h\u00f8y verdi som teknisk kulturminne. Etter nedleggingen vil dammen miste sin funksjon, men murdelen skal st\u00e5 ur\u00f8rt igjen etter at fyllingsdelen av dammen er fjernet. Etter NVE sin vurdering vil man p\u00e5 denne m\u00e5ten bevare noe av historien knyttet til dammen selv om selve funksjonen er borte. En rehabilitering av dammen ville sannsynligvis f\u00f8rt til at den fikk et annet utsende enn den har i dag. Siden dammen ikke er vernet mener NVE i v\u00e5r vurdering etter vannressursloven \u00a7 41 at dam Storediket som kulturminne ikke er \u00e5 regne som s\u00e6rlige forhold, slik at nedlegging kan nektes. Vi mener likevel at Bergen kommune m\u00e5 ta kontakt med Byantikvaren og fylkeskommunen for informasjon om det er behov for \u00e5 gj\u00f8re fotodokumentasjon av dammen f\u00f8r arbeidene med nedleggingen starter. Side 13 4.7 Vannforsyningsinteresser I kommuneplanens arealdel har magasinet form\u00e5l som reservevannkilde, men brukes ikke lenger til dette. Bergen kommune har bestemt at det ikke lenger er behov for magasinet som drikkevannskilde og dette vil heller ikke lenger v\u00e6re mulig etter nedleggingen. 4.8 Samfunnsmessige fordeler Bergen kommunen har ikke lenger bruk for Storediket i vannforsyningen. Dammen tilfredsstiller ikke krav til sikkerhet og en rehabilitering av dammen er sv\u00e6rt kostbart. Bergen kommune har derfor valgt \u00e5 legge ned dammen, noe som er et betydelig rimeligere alternativ. 4.9 Oppsummering Dam Storediket oppfyller ikke sikkerhetskravene til en dam i konsekvensklasse 4. Bergen kommune har ikke lenger bruk for dammen og s\u00f8ker derfor om \u00e5 legge den ned. Fordi dammen er et kulturminne og det g\u00e5r en tursti over dammen er det planlagt \u00e5 beholde murdelen av dammen og erstatte stien med en hengebro. Dammen ligger i et sv\u00e6rt mye brukt turomr\u00e5de. Nedleggingen vil ikke p\u00e5virke selve ut\u00f8velsen av friluftsliv, men vannstanden vil senkes med ca. 12 m. F\u00f8r omr\u00e5det gror til vil dette oppleves som sv\u00e6rt skjemmende i landskapet for de som bruker omr\u00e5det til tur og rekreasjon. P\u00e5 sikt vil gammel innsj\u00f8bunn gro til med stedegen vegetasjon og omr\u00e5det vil n\u00e6rme seg naturtilstand. Hovedregelen i vannressursloven \u00a7 41 er at dersom eier av et vassdragsanlegg ikke lenger vil holde det vedlike, skal anlegget fjernes og omr\u00e5det s\u00e5 godt det lar seg gj\u00f8re tilbakef\u00f8res til naturtilstand. Dette gjelder selv om allmenne interesser blir negativt ber\u00f8rt. Det \u00e5pnes ogs\u00e5 for at det kan gis konsesjon til \u00e5 legge ned p\u00e5 annen m\u00e5te (delvis nedlegging) hvis dette ikke medf\u00f8rer \u00f8kt fare eller ulempe. NVE kan ikke se at det \u00e5 la murdelen av dammen st\u00e5 igjen medf\u00f8rer \u00f8kt fare eller ulempe. Det vil etter v\u00e5rt syn v\u00e6re positivt for allmennheten at man bevarer dammen som kulturminne og turstien som g\u00e5r over dammen. 5 NVEs konklusjon Det st\u00e5r i \u00a7 41 i vannressursloven at det skal gis tillatelse til nedlegging dersom det ikke er s\u00e6rlige grunner som taler imot. NVE vurderer at det ikke er s\u00e6rlige grunner som taler imot en delvis nedlegging. NVE gir Bergen kommune tillatelse etter vannressursloven \u00a7 8 med henvisning til \u00a7 41 til \u00e5 legge ned dam Storediket. Tillatelsen gis p\u00e5 n\u00e6rmere fastsatte vilk\u00e5r. NVE gir ogs\u00e5 tillatelse til \u00e5 umiddelbart tappe med dam Storediket for \u00e5 kunne detaljprosjektere tiltaket. Det er ingen som har meldt interesse for \u00e5 ta over dammen. NVE minner om at andre kan overta ansvaret for rehabilitering, drift og vedlikehold av dam Storediket. En ev. overdragelse m\u00e5 meldes NVE senest 15 dager fra en avtale er underskrevet, jf. \u00a7 2-9 i damsikkerhetsforskriften. Vi minner om at ved en rehabilitering av dam hvor vannstanden p\u00e5virkes m\u00e5 det sendes s\u00f8knad om midlertidig tillatelse til dette i god tid f\u00f8r arbeidet settes igang. Side 14 6 Forholdet til annet lovverk 6.1 Forholdet til plan- og bygningsloven Forskrift om byggesak (byggsaksforskriften) gir saker som er underlagt konsesjonsbehandling etter vannressursloven fritak for byggesaksbehandling etter plan- og bygningsloven. Dette forutsetter at tiltaket ikke er i strid med kommuneplanens arealdel eller gjeldende reguleringsplaner. Forholdet til plan- og bygningsloven m\u00e5 avklares med kommunen f\u00f8r tiltaket kan iverksettes. 6.2 Forholdet til forurensningsloven Det m\u00e5 s\u00f8kes Statsforvalteren om n\u00f8dvendig avklaring etter forurensningsloven i anleggs- og driftsfasen. NVE har ikke myndighet til \u00e5 gi vilk\u00e5r etter forurensningsloven. Side 15 7 Konsesjonsvilk\u00e5r for nedlegging av dam Storediket Det er gitt tillatelse til delvis nedlegging av dam Storediket. Dette inneb\u00e6rer at murdelen av dammen kan st\u00e5 igjen. For at denne delen av dammen ikke lenger skal v\u00e6re et vassdragsanlegg m\u00e5 kanalen som leder vannet forbi kunne avlede en 10-\u00e5rsflom uten at det vil bli st\u00e5ende vann mot murdammen. Hvis dere ikke planlegger for at kanalen kan avlede en 10-\u00e5rsflom, vil dammen fortsatt v\u00e6re et vassdragsanlegg som dere har ansvar for og dammen m\u00e5 klassifiseres i henhold til damforskriften og godkjennes av NVEs damtilsyn. N\u00e5r det gjelder \u00abden gamle stemmen\u00bb, oppfatter vi at det vil st\u00e5 vann mot denne. Dette er fortsatt en dam som dere vil ha et ansvar for i henhold til damsikkerhetsforskriften. Denne m\u00e5 derfor ogs\u00e5 klassifiseres. Skulle det vise seg at den gamle stemme ikke kan bevares/\u00f8nskes bevart kan ikke NVE se at fjerning av denne krever ytterligere behandling etter vannressursloven. Vilk\u00e5rene som er beskrevet under gjelder inntil nedleggingen er sluttf\u00f8rt. Konsesjon\u00e6rs ansvar ved nedlegging Konsesjon\u00e6ren plikter \u00e5 p\u00e5se at han selv, hans kontrakt\u00f8rer og andre som har med anleggsarbeidet og driften \u00e5 gj\u00f8re, unng\u00e5r \u00f8deleggelse av naturforekomster, landskapsomr\u00e5der, fornminner m.v., n\u00e5r dette er \u00f8nskelig av vitenskapelige eller historiske grunner eller p\u00e5 grunn av omr\u00e5denes naturskj\u00f8nnhet eller egenart. Dersom slike \u00f8deleggelser ikke kan unng\u00e5s, skal rette myndigheter underrettes i god tid p\u00e5 forh\u00e5nd. Godkjenning av planer, landskapsmessige forhold, tilsyn m.v. Konsesjon\u00e6ren plikter \u00e5 legge fram for NVE detaljerte planer med n\u00f8dvendige opplysninger, beregninger og kostnadsoverslag. Arbeidet kan ikke settes i gang f\u00f8r planene er godkjent. Nedleggingen skal gjennomf\u00f8res med minst mulig inngrep og det skal tilrettelegges for naturlig revegetering. S\u00e5 langt det er mulig skal vassdraget tilbakef\u00f8res til forholdene slik de var f\u00f8r anlegget ble bygget. Konsesjonen omfatter nedlegging av dammen, og alle n\u00f8dvendige inngrep som f\u00f8lge av nedleggingen. Godkjenning av planer og tilsyn med utf\u00f8relse av nedlegging som omfattes av denne post er tillagt NVE. Utgiftene forbundet med dette dekkes av konsesjon\u00e6ren. Konsesjon\u00e6ren plikter \u00e5 skaffe seg varig r\u00e5derett over tipper og andre omr\u00e5der som er n\u00f8dvendig for \u00e5 gjennomf\u00f8re p\u00e5legg som blir gitt i forbindelse med vilk\u00e5r til konsesjonen. Konsesjon\u00e6ren plikter \u00e5 foreta en forsvarlig opprydding av anleggsomr\u00e5dene. Oppryddingen m\u00e5 v\u00e6re ferdig senest to \u00e5r etter endt nedlegging. Hjelpeanlegg kan p\u00e5legges utf\u00f8rt slik at de senere blir til varig nytte for allmennheten dersom det kan skje uten for store utgifter eller ulemper for anlegget. Ansvar for hjelpeanlegg kan ikke overdras til andre uten NVEs samtykke. Tabellen nedenfor oppsummere f\u00f8ringer og krav som ligger til grunn for konsesjonen. Det kan likevel forekomme at det er gitt f\u00f8ringer andre steder i dokumentet som ikke har kommet med i tabellen. NVE presiserer at alle f\u00f8ringer og krav som er nevnt i dokumentet gjelder. Side 16 NVE har gitt konsesjon p\u00e5 f\u00f8lgende forutsetninger: Dam Fyllingsdelen av dammen skal fjernes. Murdelen kan st\u00e5 igjen. \u00abDen gamle stemmen\u00bb Denne vil fortsatt regnes som et vassdragsanlegg og den m\u00e5 klassifiseres i henhold til damsikkerhetsforskriften. Hvis dameier gjennom detaljplanlegging finner ut at den gamle stemmen likevel b\u00f8r legges ned for \u00e5 slippe fremtidig ansvar for vassdragsanlegget, kan dette gj\u00f8res uten ny vurdering etter vannressursloven. Hvis stemmen fjernes i sammenheng med nedlegging av dam Storediket skal rivningen inng\u00e5 i plan for milj\u00f8 og landskap. Nytt utl\u00f8p Det skal etableres en kanal fram til naturlig bekk. Hvis denne kanalen kan avlede en 10-\u00e5rs flom uten at det st\u00e5r vann mot dam Storediket, er ikke den delen av dammen som st\u00e5r igjen lenger et vassdragsanlegg som dere har ansvar for. Hvis kanalen ikke kan avlede en 10-\u00e5rs flom, er dammen fortsatt et vassdragsanlegg som dere har ansvar for, og som m\u00e5 klassifiseres etter damsikkerhetsforskriften. Dere m\u00e5 f\u00f8rst avklare behov for klassifisering med NVEs damtilsyn. Deretter kan dere utarbeide plan for milj\u00f8 og landskap som skal godkjennes av NVEs milj\u00f8tilsyn. Tapping av magasin Magasinet kan tappes ned f\u00f8r planer for milj\u00f8 og landskap er levert og godkjent. Dette for \u00e5 kunne detaljprosjektere tiltaket. Vannstanden i Storediket skal senkes med s\u00e5 lav hastighet at det ikke medf\u00f8rer urimelige skader og ulemper for naturmilj\u00f8et, herunder stranding av fisk. Ev. strandet fisk m\u00e5 slippes ut i det gjenv\u00e6rende vannet. Nedtappingen skal ikke f\u00f8re til \u00f8kt fare for flom nedstr\u00f8ms. R\u00f8rledninger R\u00f8rledninger som kommer til syne ved nedtapping av magasinet skal fjernes hvis de ikke er i bruk. Ledninger som er i bruk, skal graves ned i samr\u00e5d med eier/bruker eller kommunen som lokal planmyndighet frem til nytt vannspeil. Vei Eksisterende veier skal benyttes. Riggplass Det kan etableres en riggplass ved dammen, som beskrevet i s\u00f8knaden. Denne skal tilbakef\u00f8res til naturtilstand etter avsluttet anleggsdrift. Deponi Reine masser kan deponeres p\u00e5 gammel innsj\u00f8bunn p\u00e5 arealet som er beskrevet i s\u00f8knaden og vist i figur 2 i dette dokumentet. Massene m\u00e5 tilpasses landskapet. Side 17 Annet Anleggsarbeidet m\u00e5 planlegges og utf\u00f8res p\u00e5 en m\u00e5te som ikke er til hinder for bruk av omr\u00e5det. For stier som blir ber\u00f8rt m\u00e5 alternativ tras\u00e9 skiltes. Det g\u00e5r i dag en sti over dammen. Det skal etableres en hengebro som beskrevet i s\u00f8knaden som erstatning for denne stien. Det m\u00e5 informeres om nedleggingen og anleggsperioden p\u00e5 skilt p\u00e5 hensiktsmessige steder ved Storediket. Det skal beskrives i plan for gjennomf\u00f8ring hvordan risikoen for \u00e5 innf\u00f8re u\u00f8nskede arter til magasinomr\u00e5dene skal minimeres, med s\u00e6rlig fokus p\u00e5 anleggsmaskiner o.l. Ved nedtapping av Storediket, skal ev. s\u00f8ppel som avdekkes ryddes og sendes til godkjent mottak. Kravet gjelder hele arealet som blir t\u00f8rrlagt ved nedlegging av dammen. Fylkeskommunen/Byantikvaren skal kontaktes for \u00e5 avklare behov for fotodokumentasjon av dammen f\u00f8r arbeidet starter. Det er angitt i tabellen hvorvidt det kan gj\u00f8res justeringer i forbindelse med detaljplanleggingen. Dersom det ikke er oppgitt spesielle f\u00f8ringer kan mindre endringer godkjennes av NVE som del av detaljplangodkjenningen. Dersom det er endringer skal dette g\u00e5 tydelig frem ved oversendelse av detaljplanene. Automatisk fredete kulturminner NVE forutsetter at utbygger tar den n\u00f8dvendige kontakt med fylkeskommunen for \u00e5 klarere forholdet til kulturminneloven \u00a7 9 f\u00f8r innsending av detaljplan. Vi minner videre om den generelle aktsomhetsplikten med krav om varsling av aktuelle instanser dersom det st\u00f8tes p\u00e5 kulturminner i byggefasen, jamf\u00f8r kulturminneloven \u00a7 8 (jamf\u00f8r vilk\u00e5renes pkt. 3). Ferdsel m.v. Konsesjon\u00e6ren plikter \u00e5 erstatte utgifter til vedlikehold og istandsettelse av offentlige veger, bruer og kaier, hvis disse utgifter blir s\u00e6rlig \u00f8ket ved anleggsarbeidet. I tvisttilfelle avgj\u00f8res sp\u00f8rsm\u00e5let om hvorvidt vilk\u00e5rene for refusjonsplikten er til stede, samt erstatningens st\u00f8rrelse ved skj\u00f8nn p\u00e5 konsesjon\u00e6rens bekostning. Varslingsplikt Konsesjon\u00e6ren plikter \u00e5 varsle NVE om navne- og/eller adresseendringer. Ved eventuell overdragelse av anlegget skal NVE bli varslet om overdragelsen i forkant. Kontroll med overholdelsen av vilk\u00e5rene Konsesjon\u00e6ren underkaster seg de bestemmelser som til enhver tid m\u00e5tte bli truffet av Olje- og energidepartementet til kontroll med overholdelsen av de oppstilte vilk\u00e5r. Utgiftene med kontrollen Side 18 erstattes det offentlige av konsesjon\u00e6ren etter n\u00e6rmere regler som fastsettes av Olje- og energidepartementet. For \u00e5 sikre at vedtak i medhold av vannressursloven blir gjennomf\u00f8rt, kan den ansvarlige p\u00e5legges tvangsmulkt til staten, jf. vannressursloven \u00a7 60. P\u00e5legg om mulkt er tvangsgrunnlag for utlegg. N\u00e5r et rettstridig forhold er konstatert kan det gis p\u00e5legg om retting og om n\u00f8dvendig p\u00e5legges stans i p\u00e5g\u00e5ende virksomhet, jf. vannressursloven \u00a7 59. Overskrides konsesjon eller konsesjonsvilk\u00e5rene, eller p\u00e5legg fastsatt med hjemmel i vannressursloven, kan det ilegges overtredelsesgebyr, eller straff med b\u00f8ter eller fengsel inntil tre m\u00e5neder, jf. vannressursloven \u00a7\u00a7 60a og 63 f\u00f8rste ledd bokstav c. Vassdragsmyndigheten kan helt eller delvis inndra utbytte fra overtredelse jf. vannressursloven \u00a7 60b. Med hilsen Inga Nordberg Gry Berg direkt\u00f8r seksjonssjef Dokumentet sendes uten underskrift. Det er godkjent i henhold til interne rutiner "
}