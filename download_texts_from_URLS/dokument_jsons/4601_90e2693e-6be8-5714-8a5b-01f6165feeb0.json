{
  "dokument_id": "90e2693e-6be8-5714-8a5b-01f6165feeb0",
  "doc_type": "case_minutes",
  "kommune": 4601,
  "tittel": "Saksprotokoll KRPF, 01042025, Sak 66/25, Statusmelding for tjenester til personer med utviklingshemming 2024",
  "url": "https://bergen.kommune.no/politikere-utvalg/api/fil/bk360/12443388/Innstilling-vedtak-Statusmelding-for-tjenester-til-personer-med-utviklingshemming-2024",
  "tekst": "Statusmelding for tjenester til personer med utviklingshemming 2024 Kommunalt r\u00e5d for personer med funksjonsnedsettelse behandlet saken i m\u00f8tet 01.04.2025 sak 66/25 og fattet f\u00f8lgende vedtak: Forslag til vedtak 1. Boligl\u00f8ftet m\u00e5 f\u00e5 et st\u00f8rre fokus og det m\u00e5 settes fortgang i \u00e5 skaffe/bygge boliger 2. Bergen kommune m\u00e5 ta ett st\u00f8rre ansvar for ett inkluderende arbeidsliv og det \u00e5 f\u00e5 personer med funksjonsnedsettelse ut i jobb 3. Bystyret ber om \u00e5 f\u00e5 en sak om st\u00f8ttekontakter i Bergen kommune 4. Antall plasser p\u00e5 dagsentre m\u00e5 \u00f8kes slik at alle som \u00f8nsker plass p\u00e5 dagsenter f\u00e5r det. 5. F\u00f8r bystyrebehandlingen leveres det ett notat med a. Tall p\u00e5 hvor mange som st\u00e5r i boligk\u00f8 og om de planlagte utbyggingene vil gjerne k\u00f8en b. Tall p\u00e5 s\u00f8kere til dagsenter, hvor mange som f\u00e5r plass og hvor mange som ikke f\u00e5r plass c. Tall p\u00e5 s\u00f8kere til sommerleir, hvor mange som f\u00e5r plass og hvor mange som ikke f\u00e5r plass d. Tall p\u00e5 hvor mange som har vedtak om st\u00f8ttekontakt og hvor mange som faktisk f\u00e5r st\u00f8ttekontakt I statusmeldingen for 2025 b\u00f8r disse tallene inkluderes i statusmeldingen Forslag til merknader 1. Ordningen med individuell plan og koordinator m\u00e5 f\u00f8lges bedre opp. 2. For \u00e5 bedre rekrutteringen og f\u00e5 ned sykefrav\u00e6ret (og dermed vikarbruken) skal det gjennomf\u00f8res en arbeidsmilj\u00f8unders\u00f8kelse blant de ansatte i Etat for tjenester til utviklingshemmede for \u00e5 se p\u00e5 tiltak som kan \u00f8ke trivselen p\u00e5 jobb Begrunnelse KRPF opplever at kommunen tar flere positive grep, som for eksempel: \u2022 Bedre samarbeid p\u00e5 tvers av byr\u00e5dsavdelinger med personer som faller inn under flere etater, ledet av etatsdirekt\u00f8rene \u2022 Barne- og familiehjelpen samlet under ett \u2022 Boligl\u00f8ftet har f\u00f8rt til at flere har f\u00e5tt egnet botilbud, selv om kommunen fortsatt er kraftig p\u00e5 etterskudd Det er viktig at de positive utviklingstrekkene fortsetter. KRPF m\u00e5 ogs\u00e5 melde at det er noen omr\u00e5der en m\u00e5 ta litt mer tak. Botjenesten Bergen kommune er kraftig p\u00e5 etterskudd n\u00e5r det kommer til gjennomf\u00f8ring av Boligl\u00f8ftet. Det kommer ikke nye boliger i 2025 og det er for mange som er i denne k\u00f8en. Dette har \u00f8konomiske ringvirkninger langt ut over gjennomf\u00f8ring av selve boligl\u00f8ftet. Boligl\u00f8ftet fra 2018 bar bud om en markant styrking av boliger og tjenester for m\u00e5lgruppen. Statusmeldingen viser at det er tatt positive grep. Det er bra, men langt fra nok. Bergen er kraftig p\u00e5 etterskudd her, og d\u00e5rligere enn de fleste omegnskommuner. \u00d8konomien i Bergen er ikke d\u00e5rligere enn de fleste omegnskommuner, s\u00e5 det kan ikke v\u00e6re forklaringen. Konsekvenser: Mangel p\u00e5 tilrettelagte boliger med kommunale tjenester f\u00f8rer til at p\u00e5r\u00f8rende blir utslitt, det f\u00f8rer til \u00f8kt sykefrav\u00e6r i arbeidslivet, og unge mennesker blir \u00absittende p\u00e5 vent\u00bb i forhold til egen utvikling. Det f\u00f8rer ogs\u00e5 til mer press p\u00e5 avlastning og andre kommunale tjenester. Inkluderende arbeidsliv Det \u00e5 la personer med nedsatt funksjonsevne komme ut i arbeidslivet er en nasjonal satsing, men dessverre med sv\u00e6rt d\u00e5rlig resultat ogs\u00e5 i Bergen. Det er mye \u00e5 hente b\u00e5de \u00f8konomisk, opplevd livskvalitet og den samfunnsmessige utf\u00f8rte arbeid/produksjon. Konsekvenser Bergen kommune som arbeidsgiver gj\u00f8r en god innsats p\u00e5 noen omr\u00e5der, men samlet sett er det mange flere uf\u00f8retrygdede med restarbeidsevne som kan f\u00e5 sitt arbeid i kommunen. Det vil redusere behovet for andre kommunale tjenester, gi et mangfold i arbeidshverdagen, og gi \u00f8kt livskvalitet for de som kommer ut i arbeid. Unnskyldninger \u00abVi ikke har tid eller ressurser til \u00e5 ta imot noen p\u00e5 tiltak\u00bb er for snevert og korttenkt. Det vitner ogs\u00e5 om manglende samhandling p\u00e5 tvers av kommunale enheter og mellom stat og kommune. Her m\u00e5 det tas et krafttak \u2013 og det er kommunen og deres innbyggere som har st\u00f8rst gevinst av dette. Koordinator og Individuell plan Mange har flere diagnoser og behov for ulike kommunale og statlige tjenester. Det tar tid \u00e5 f\u00e5 oppnevnt koordinator og vi opplever at kommunen ikke makter \u00e5 f\u00e5 p\u00e5 plass individuelle planer (IP) i rimelig tid. Det gjelder ogs\u00e5 barnekoordinatorer. Konsekvenser Dette f\u00f8rer til at foreldrene gj\u00f8r sitt beste, men har ikke innsyn, krefter eller gjennomslagskraft til \u00e5 koordinere tjenestene. Dette f\u00f8rer til d\u00e5rligere samordning, ineffektivitet, og d\u00e5rligere tjenestetilbud. Eksempelvis er personer med autisme er den store taperen, men kommunen har ogs\u00e5 et markant tap i \u00f8konomi og kvalitet p\u00e5 sine samlede tjenester. Treghet i \u00e5 f\u00e5 plass koordinatorer, og manglende kapasitet m\u00e5 tas tak i. Dagsenter R\u00e5det er bekymret over at ikke alle som \u00f8nsker plass p\u00e5 dagsenter f\u00e5r det og at dette begrunnes med at det gis tilbud om aktivitet i boligene. Ogs\u00e5 personer med utviklingshemming har behov for arbeid, eller aktivitetstilbud utenfor egen bolig. Tallgrunnlag KRPF opplever at statusmeldingen gir for lite informasjon n\u00e5r det ikke gis ett godt nok tallgrunnlag 2 "
}