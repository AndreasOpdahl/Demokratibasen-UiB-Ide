{
  "dokument_id": "e6997aba-e53c-59f4-88d4-2d49aa72b3e0",
  "doc_type": "case_attachment",
  "kommune": 4601,
  "tittel": "Svar p\u00e5 sp\u00f8rsm\u00e5l fra kommunalt r\u00e5d for personer med funksjonsnedsettelse, ang\u00e5ende skriftlig sp\u00f8rsm\u00e5l nr. 4 om tilgjengelige l\u00e6remidler",
  "url": "https://bergen.kommune.no/politikere-utvalg/api/fil/bk360/9976925/Svar-pa-sporsmal-fra-kommunalt-rad-for-personer-med-funksjonsnedsettelse-angaende-skriftlig-sporsmal-nr-4-om-tilgjengelige-laeremidler",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor v/Ragnhild Cathrine Hvoslef V\u00e5r referanse: 2024/05173-23 Kr\u00fcger Saksbehandler: Maria Smith Dato: 29. februar 2024 Fra Seksjon for strategi, utvikling og utredning (SUU) Svar p\u00e5 sp\u00f8rsm\u00e5l fra kommunalt r\u00e5d for personer med funksjonsnedsettelse, ang\u00e5ende skriftlig sp\u00f8rsm\u00e5l nr. 4 om tilgjengelige l\u00e6remidler Sp\u00f8rsm\u00e5l fra KRPF KRPF behandlet svar p\u00e5 skriftlig sp\u00f8rsm\u00e5l nr 4 fra Thor Haakon Bakke om tilgjengelige l\u00e6remidler i m\u00f8te 9. januar, under sak 4/24 Skriftlige orienteringer og har noen sp\u00f8rsm\u00e5l til byr\u00e5dens svar. I svaret blir det ikke kommentert at kommunen i 2023 har hatt et tilsyn p\u00e5 digitale l\u00e6remidler som vise flere feil og brudd p\u00e5 krav. Tilsynet ble gjort ved tilfeldig uttrekk. Det er derfor godt mulig at der er flere brudd p\u00e5 krav som ikke er oppdaget. R\u00e5det vil gjerne vite hva byr\u00e5dsavdelingen har gjort og vil gj\u00f8re videre for \u00e5 sikre at de digitale l\u00e6remidlene man bruker f\u00f8lger kravene og hvordan man ellers har fulgt opp dette tilsynet. Svar fra byr\u00e5dsavdelingen Tilsynet for universell utforming hadde i 2023 tilsyn med Bergen kommune. For digitale l\u00e6remidler gjaldt tilsynet Aski Raski, Brettboka og Aschehoug univers som brukes i grunnskolen. Tilsynet ble avsluttet 09.10.23 med kommentar om at det ikke var gjenst\u00e5ende brudd p\u00e5 de testede elementene og at Bergen kommune hadde s\u00f8rget for korrigering av bruddene som ble avdekket p\u00e5 en m\u00e5te som oppfyller minstekravene til universell utforming av ikt. Byr\u00e5dsavdeling for barnehage og skole (BBS) har redusert portef\u00f8ljen av digitale l\u00e6remidler til et volum som er stort nok til \u00e5 dekke behovet i barnehage og skole, men som skal v\u00e6re liten nok til \u00e5 drive forsvarlig systemforvaltning. Dette betyr at BBS skal s\u00f8rge for effektive og trygge digitale ressurser, som ogs\u00e5 etterlever WCAG kravene. BBS jobber systematisk med \u00e5 f\u00f8lge opp leverand\u00f8rer med tanke p\u00e5 \u00e5 dokumentere tilgjengelighet. Videre jobber BBS med leverand\u00f8rene og andre akt\u00f8rer for \u00e5 presisere hvor viktig det er at b\u00e5de personvern og universell utforming blir bygd inn i EdTech-l\u00f8sningene de utvikler. Videre har BBS en rutine for anskaffelse av nye digitale l\u00e6remidler som er under revisjon. Det vil si at ingen nye digitale l\u00e6remidler, l\u00e6ringsressurser og l\u00e6ringsverkt\u00f8y vil bli tatt i bruk i barnehager eller skoler i Bergen med mindre leverand\u00f8ren har p\u00e5 plass en tilgjengelighetserkl\u00e6ring. BBS har ogs\u00e5 en ambisjon om \u00e5 gj\u00f8re praktiske vurderinger av etterlevelsen ved anskaffelser og ta stikkpr\u00f8ver i eksisterende portef\u00f8lje. Merete Bogen - Seksjonssjef Lina Gaski - Avdelingsleder Dokumentet er godkjent elektronisk. "
}