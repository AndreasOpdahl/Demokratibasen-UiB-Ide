{
  "dokument_id": "e5f9c862-6f98-540d-9e46-c84d65bf7050",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l 40 fra Eline Aresdatter Haakestad (MDG) til kultur- og n\u00e6ringsbyr\u00e5den ang\u00e5ende rullering av KPS og KPA - Utvalg for finans, n\u00e6ring og kultur",
  "url": "https://bergen.kommune.no/politikere-utvalg/api/fil/bk360/10349556/Svar-pa-skriftlig-sporsmal-40-fra-Eline-Aresdatter-Haakestad-MDG-til-kultur-og-naeringsbyraden-angaende-rullering-av-KPS-og-KPA-Utvalg-for-finans-naering-og-kultur",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/71632-3 Saksbehandler: Gerd Nilsen Fra Dato: 7. mai 2024 Byr\u00e5d for n\u00e6ring, kultur og idrett Svar p\u00e5 skriftlig sp\u00f8rsm\u00e5l 40 fra Eline Aresdatter Haakestad (MDG) til kultur- og n\u00e6ringsbyr\u00e5den ang\u00e5ende rullering av KPS og KPA - Utvalg for finans, n\u00e6ring og kultur \u00abRepresentanten Eline Aresdatter Haakestad (MDG) har 25.04.24 sendt inn f\u00f8lgende skriftlige sp\u00f8rsm\u00e5l: \u00abBakgrunn: Byr\u00e5det er i gang med \u00e5 rullere KPS og KPA, representanten viser til saken \u201cByr\u00e5dets arbeid med ny kommuneplan og kommunal planstrategi\u201d. I denne kommer det frem at KPS og KPA skal hurtigbehandles for \u00e5 n\u00e5 de politiske ambisjonene til byr\u00e5det. If\u00f8lge saken har byr\u00e5det i Bergen to politiske ambisjoner: \u201cKlosterhagen-erkl\u00e6ringen uttrykker f\u00f8lgende politiske ambisjoner for byr\u00e5det: \u2022 Byr\u00e5det vil rullere kommuneplanens samfunnsdel (KPS) og arealdel (KPA), med m\u00e5l om \u00e5 legge til rette for flere boliger og en mindre detaljert kommuneplan. \u2022 Byr\u00e5det vil ogs\u00e5 at saksbehandling og planprosesser skal bli vesentlig raskere og mer effektiv.\u201d Det er overraskende at et tidlig arbeid for rullering av KPS er helt fritt for ambisjoner innenfor klima, milj\u00f8, samferdsel, kultur, n\u00e6ring, vann og avl\u00f8p, mangfold, skole, eldreomsorg, barnehage m.m. Ingen andre spesifikke politiske omr\u00e5der enn plan- og byggesak (med m\u00e5l om bygge flere boliger) er omtalt i den 14-siders lange saken (deres referanse: 2024/05109- 1). Finansbyr\u00e5den har i utvalgsm\u00f8ter i bystyret bekreftet at byr\u00e5det vil kutte i investeringsbudsjettet, det har ogs\u00e5 kulturbyr\u00e5den uttalt til media. Representanten mener dette er en feil strategi i m\u00f8te med utenforskap og massiv boligbygging i transformasjonsomr\u00e5der. Sp\u00f8rsm\u00e5l til byr\u00e5den: Hva mener byr\u00e5den om arbeidet med ny planstrategi, KPS og KPA er uten ambisjoner for ambisjoner p\u00e5 feltene kultur, n\u00e6ring, landbruk og frivillighet? Tror kulturbyr\u00e5den det blir mer eller mindre ungdomskriminalitet hvis det bygges for flere boliger uten tilstrekkelig sosial infrastruktur, herunder f.eks. ungdomsklubber, bibliotek m.m.? Svar fra byr\u00e5den: Sp\u00f8rsm\u00e5lsstiller viser til byr\u00e5dssak 1063/24 Byr\u00e5dets arbeid med ny kommuneplan og kommunal planstrategi. Byr\u00e5dssaken klargj\u00f8r byr\u00e5dets videre arbeid med kommuneplanens samfunnsdel (KPS), kommuneplanens arealdel (KPA) og kommunal planstrategi for valgperioden 2023\u20132027. Dette inkluderer innretningen av sentrale dokumenter i kommuneplanarbeidet, innretning av kommuneplanprosessen og tentativ fremdriftsplan for det videre arbeidet. Saken har imidlertid ikke som form\u00e5l \u00e5 trekke frem ulike tema som skal vektlegges i det videre arbeidet, der byr\u00e5det vil ivareta sosial infrastruktur m.m. Byr\u00e5det skal snarlig behandle sak om h\u00f8ring av planstrategi for Bergen kommune 2023-2027 med planprogram for kommuneplanens samfunnsdel. Gjennom behandling av saken legges ogs\u00e5 kunnskapsgrunnlaget for planstrategi og kommuneplanens samfunnsdel frem. Etter h\u00f8ring blir saken fremmet for bystyret. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}