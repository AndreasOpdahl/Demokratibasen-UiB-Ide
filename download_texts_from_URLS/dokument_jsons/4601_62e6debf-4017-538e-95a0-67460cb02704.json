{
  "dokument_id": "62e6debf-4017-538e-95a0-67460cb02704",
  "doc_type": "case_minutes",
  "kommune": 4601,
  "tittel": "Saksprotokoll KU, 20022024, Sak 11/24, Bestilling av forvaltningsrevisjon av tenestetilbodet for menneske med kompliserte diagnosar og samansette lidingar",
  "url": "https://bergen.kommune.no/politikere-utvalg/api/fil/bk360/9940019/Innstilling-vedtak-Bestilling-av-forvaltningsrevisjon-av-tenestetilbodet-for-menneske-med-komplisert-diagnosebilde-og-samansette-lidingar-",
  "tekst": "Bestilling av forvaltningsrevisjon av tenestetilbodet for menneske med komplisert diagnosebilde og samansette lidingar Kontrollutvalet behandla saka i m\u00f8tet 20.02.2024 sak 11/24 og fatta f\u00f8lgande vedtak: 1. Kontrollutvalet tar presentasjonen fr\u00e5 Statsforvaltaren i Vestland til orientering. 2. Kontrollutvalet tar presentasjonen fr\u00e5 byr\u00e5d for eldre, helse og omsorg til orientering. 3. Kontrollutvalet tar presentasjonen fr\u00e5 Therese Pedersen til orientering. 4. Kontrollutvalet ber revisor Deloitte legge fram utkast til prosjektplan for forvaltningsrevisjon av kommunen sitt tenestetilbod for menneske med kompliserte diagnosebilde og samansette lidingar, jf. vedtak i bystyresak 48/24, og diskusjonar og informasjon som har kome fram i kontrollutvalets m\u00f8te. Kontrollutvalet si behandling Leiar for kontrollutvalet informerte om at m\u00f8tet m\u00e5 lukkast om det skal bli lagt fram informasjon som er underlagt teieplikt, jf. kommunelova \u00a7 11-5 andre ledd. Informerte ogs\u00e5 om at av personvernsomsyn kan str\u00f8yming av m\u00f8te sl\u00e5ast av n\u00e5r privatpersonar f\u00e5r ordet, om personen \u00f8nsker det. Assisterande seksjonsleiar for helse, sosial og barnevern hos Statsforvaltaren i Vestland, Arne Erstad, orienterte om deira tilsynsarbeid innan helse- og omsorg, b\u00e5de generelt og opp mot Bergen kommune. Han svarte ogs\u00e5 p\u00e5 sp\u00f8rsm\u00e5l fr\u00e5 kontrollutvalet. Assisterande fylkeslege, Linda Svori, orienterte om Statsforvaltaren i Vestland si oppf\u00f8lging av Daniel-saka, og korleis dei utfordrar kommunen p\u00e5 \u00e5 f\u00f8lge opp saka. Ho svarte ogs\u00e5 p\u00e5 sp\u00f8rsm\u00e5l fr\u00e5 kontrollutvalet. Byr\u00e5d for eldre, helse og omsorg, Marte Joan Monstad (FrP), byr\u00e5d for eldre, helse og omsorg orienterte om kommunen si oppf\u00f8lging av Daniel-saka. Ho svarte ogs\u00e5 p\u00e5 sp\u00f8rsm\u00e5l fr\u00e5 kontrollutvalet. Mor til Daniel, Therese Pedersen, heldt munnleg innlegg om sitt syn p\u00e5 blant anna korleis Bergen kommune, Statsforvaltaren og Aberia har handtert Daniel-saka. Therese Pedersen samtykka til at dokument om Daniel-saka som ho har sendt til leiar for kontrollutvalet, blir vidaresendt til Statsforvaltaren og revisor Deloitte. F\u00f8lgande representantar tok ordet: Per-Arne Hvidsten Larsen (V), leiar Karsten Sprenger (H) Caroline Sandven Taule (H) Hanne Indrehus (R) Else Kathrine Nesmoen (MDG) Jan Berntsen (INP) Kari G\u00e5semyr fr\u00e5 Deloitte orienterte og svarte p\u00e5 sp\u00f8rsm\u00e5l. Forslag framsett i utvalet: Per-Arne Hvidsten Larsen (V) f\u00f8reslo at f\u00f8lgande endringar i forslag til vedtak: Nytt punkt 3: Kontrollutvalet tar presentasjonen fr\u00e5 Therese Pedersen til orientering. Punkt 4: Kontrollutvalet ber revisor Deloitte legge fram utkast til prosjektplan for forvaltningsrevisjon av kommunen sitt tenestetilbod for menneske med kompliserte diagnosebilde og samansette lidingar, jf. vedtak i bystyresak 48/24, og diskusjonar og informasjon som har kome fram i kontrollutvalets m\u00f8te. Protokolltilf\u00f8rsel: Hanne Indrehus (R) la fram f\u00f8lgande protokolltilf\u00f8rsel: Statsforvaltaren har f\u00f8rst sagt at det vil kome eit tilsyn i Daniel-saka. Bergen bystyre har referert til i dette tilsynet i si bestilling av forvaltningsrevisjonen, som bystyret har bedd kontrollutvalet igangsette. I brev fr\u00e5 Statsforvaltaren datert 31.01.2024 varslar ein at det likevel ikkje blir tilsyn - men ein ber Bergen kommune gjennomg\u00e5 saka og komme med ei tilbakemelding innan 2 mnd. Kontrollutvalet vil be om at Statsforvaltaren revurderer denne beslutninga, sidan dette vil medf\u00f8re at Bergen kommune sjekkar seg sj\u00f8lv i forkant av forvaltningsrevisjonen, og der byrden med \u00e5 framlegge kritiske merknader i stor grad vil ligge p\u00e5 dei p\u00e5r\u00f8rande i saka. Votering: Forslag til vedtak punkt 1 blei vedtatt einstemmig. Forslag til vedtak punkt 2 blei vedtatt einstemmig. Forslag til nytt punkt 3 fr\u00e5 Per-Arne Hvidsten Larsen (V) blei vedtatt einstemmig. Forslag til punkt 4 fr\u00e5 Per-Arne Hvidsten Larsen (V) blei vedtatt einstemmig (opphavleg punkt 3 i forslag til vedtak falt). Protokolltilf\u00f8rsel fekk st\u00f8tte fr\u00e5 1 av 9. Hanne Indrehus (R) st\u00f8tta den. Forslag til vedtak: 1. Kontrollutvalet tar presentasjonen fr\u00e5 Statsforvaltaren i Vestland til orientering. 2. Kontrollutvalet tar presentasjonen fr\u00e5 byr\u00e5d for eldre, helse og omsorg til orientering. 3. Kontrollutvalet ber revisor Deloitte legge fram utkast til prosjektplan for forvaltningsrevisjon av kommunen sitt tenestetilbod for menneske med kompliserte diagnosebilde og samansette lidingar, jf. vedtak i bystyret i sak 48/24. 2 "
}