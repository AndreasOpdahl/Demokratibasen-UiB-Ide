{
  "dokument_id": "36ebe418-5522-5146-9172-7eaf8bd31068",
  "doc_type": "case_attachment",
  "kommune": 5501,
  "tittel": "Vedlegg 34. Vurdering og justering av markagrensa",
  "url": "https://innsyn.tromso.kommune.no/application/getMoteDokument?dokid=2002009746",
  "tekst": "Deres ref. V\u00e5r ref. Saksbehandler Dato PLAN-22/02635-43 Marte Bj\u00f8rnstad Andressen 26.06.2024 +47 90964786 Notatet er utarbeidet i samarbeid med Gaby Kern. Notat KPA 2024 - Vurdering og justering av markagrensa Bakgrunn Planprogrammet legger f\u00f8ringer for vurderinger og nye justeringer av markagrensa. Troms\u00f8 vil ha en arealbruk som styrker samfunnets klima- og milj\u00f8messige b\u00e6rekraft. I planprogrammet st\u00e5r det at vi skal: \u00abUtvikle og sikre gr\u00f8nne korridorer og opprettholde markagrensen i kommuneplanens arealdel slik at byn\u00e6re naturomr\u00e5der p\u00e5 fastlandet og p\u00e5 Kval\u00f8ya inkluderes i Troms\u00f8markabegrepet\u00bb (s. 7). Et av de overordnede premissene for Byutviklingsstrategi er blant annet \u00e5 \u00abOpprettholde markagrensen\u00bb (s. 13). I listen over utredningsbehov og avklaringer st\u00e5r det \u00abDefinere marka og markabegrepet for Troms\u00f8ya og de byn\u00e6re omr\u00e5dene p\u00e5 fastlandet og Kval\u00f8ya\u00bb (s. 23). Det ble politisk presisert at markagrensen skal styrkes slik at utbyggingspress i marka unng\u00e5s. I revisjonsarbeidet har det v\u00e6rt behov for en gjennomgang av markagrensen slik den ligger i gjeldene KPA. Dette for at markagrensen b\u00e5de skal gjenspeile den faktiske arealbruken, og samtidig legge f\u00f8ringer for fremtidig arealbruk. Utbyggingspresset p\u00e5 ubebygde omr\u00e5der \u00f8ker, dermed er det viktig \u00e5 definere ogs\u00e5 en markagrense innenfor bysonen p\u00e5 Kval\u00f8ya og fastlandet, i tillegg til Troms\u00f8ya. Markagrensen skal v\u00e6re ei langsiktig grense mellom marka som omr\u00e5de for rekreasjon og friluftsliv, og utbyggingsomr\u00e5der. I tillegg til markagrensen innf\u00f8res en hensynssone for friluftsliv som er lagt over hele markaomr\u00e5det. Markagrensen er n\u00e5 samordnet med hensynssonen slik at disse har sammenfallende grenser. Sentralt i revisjonsarbeidet har v\u00e6rt \u00e5 definere en rekke prinsipper som markagrensen og hensynssonen for friluftsliv skal vurderes etter. Videre er avvik fra prinsippene beskrevet. 1. Definere markabegrepet 2. Beskrive prinsipper som ligger til grunn for justering av markagrensa og hensynssonen for friluftsliv. 3. Forklare eventuelle avvik fra prinsippene Markagrensen er en illustrativ linje p\u00e5 plankartet, som ble fastlagt p\u00e5 90-tallet. N\u00e5r det gjelder revisjonsarbeidet for Troms\u00f8marka, er kommuneplanens juridiske muligheter for \u00e5 fastsette et markaomr\u00e5de avhengig av de sist vedtatte reguleringsplaner. Disse ble vedtatt p\u00e5 70- tallet, med unntak av \u00e9n markaplan som er fra 80-tallet. Planene er delvis over 50 \u00e5r gamle. Det er h\u00e5ndkolorerte plankart i gammel stil, som har utg\u00e5tte arealform\u00e5l, uklare form\u00e5lsgrenser og utydelige bestemmelser n\u00e5r man m\u00e5 tolke disse i 2024. Plan- og bygningsloven gir f\u00e5 muligheter i en kommuneplan for \u00e5 overstyre de gamle reguleringsplanene uten en fornyet reguleringsplan for marka. For \u00e5 kunne fastsette en juridisk entydig markagrense, m\u00e5 den ligge i en form\u00e5lsgrense i en reguleringsplan. Den foresl\u00e5tte hensynssonen for friluftsliv er en l\u00f8sning med juridiske begrensninger. En hensynssone fremhever bruken av marka som friluftsomr\u00e5de evt. med tilh\u00f8rende retningslinjer. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Markabegrepet Hensikten med \u00e5 definere markabegrepet er \u00e5 tydeliggj\u00f8re en grense mellom byen, utbyggingsomr\u00e5der og marka som rekreasjonsomr\u00e5de, slik at markas natur- og kulturverdier ivaretas og at innbyggernes mulighet til friluftsut\u00f8velse sikres. Markagrensa f\u00f8lger utstrekningen til byomr\u00e5det. Marka defineres som de st\u00f8rre friuftsomr\u00e5dene, som har dirkete adkomst fra de bebygde omr\u00e5dene innenfor byomr\u00e5det. Markagrensa skiller i hovedsak mellom det bygde og det ubebygde, og forholder seg til regulerte gr\u00f8nnstrukturform\u00e5l, samt forvaltningsplaner. Prinsipper for markagrensa I vurderingen av marka ble det tatt utgangspunkt i markagrensen som ligger i gjeldende kommuneplan (2017-2026). Fastsetting og justering av grensen ble gjort etter f\u00f8lgende prinsipper: o Markagrensa f\u00f8lger i hovedsak reguleringsform\u00e5lsgrenser til gr\u00f8nnstruktur. Ofte sammenfaller reguleringsform\u00e5let ogs\u00e5 med eiendomsgrenser. P\u00e5 de byn\u00e6re fastlandsomr\u00e5dene og p\u00e5 Kval\u00f8ysletta er hovedprinsippet at markagrensen ligger i skillet mellom LNFR-omr\u00e5der og diverse gr\u00f8nnstrukturform\u00e5lene. Regulerte \u00abfriluftsomr\u00e5der\u00bb faller under arealform\u00e5let LNFR og ligger derfor i marka. o Markagrensa sammenfaller med hensynssone for friluftsliv H530. o Etablerte tiltak som grunnet type bruk og omfang ikke er forenelig med marka og hensynssone for friluftsliv er ikke inkludert i markaomr\u00e5det. Mulig utvidelse som kan medf\u00f8re ytterligere utbygging i marka, skal begrenses. o Gr\u00f8ntdrag og vegetasjonsbelter har ofte en viktig adkomstfunksjon fra boligomr\u00e5der til marka og disse korridorene er inkludert i marka for \u00e5 sikre adkomst. Hele gr\u00f8ntdrag er n\u00f8dvendigvis ikke inkludert dersom det er vesentlige brudd i korridoren, eksempelvis i form av en st\u00f8rre vei. Her skilles det mellom den interne gr\u00f8nnstrukturen i et boligfelt og gr\u00f8nnstruktur med hovedfunksjon \u00e5 gi adkomst til marka. o Arealer som ikke er regulert til gr\u00f8nnstruktur e.l. men som er vesentlige for \u00e5 sikre adkomst til marka, er medtatt. Dette er eksempelvis deler av gangveier som f\u00f8rer til marka eller viktige utfartsparkeringer. Hensikten med \u00e5 inkludere disse er \u00e5 hindre nedbygning av smale adkomstkorridorer eller omregulering til utbyggingsform\u00e5l. Adkomst til marka skal v\u00e6re lett tilgjengelig for allmennheten. Opprettholdelse av adkomster er avhengig av flere faktorer, f.eks. hvor ur\u00f8rt/ubebygd arealet er eller hvor mange andre n\u00e6rliggende adkomster til marka som finnes. Et f\u00e5tall adkomster er i privat eie. Kommunen b\u00f8r erverve disse arealene. o Et viktig prinsipp er at st\u00f8rre eller mindre vassdrag inng\u00e5r i marka, enten i sin helhet fra fjell til sj\u00f8 eller kun delvis ved overgangen fra marka inn til boligomr\u00e5der. Vann er et viktig element i marka og er viktig b\u00e5de for naturmangfold, overvann- og flomh\u00e5ndtering, men ogs\u00e5 som ferdselsforbindelser langs bekker til marka. o Regulerte lekeplasser som grenser til friomr\u00e5der eller LNFR-omr\u00e5der er ikke inkludert i marka fordi disse gjerne er av en mer opparbeidet og tilrettelagt karakter og er en del av den n\u00e6rliggende boligbebyggelsen (borettslag, sameier o.l.). o Str\u00f8kslekeplasser f\u00f8lger samme prinsippet og ligger utenfor marka, siden form\u00e5let med en str\u00f8kslekeplass ikke er sammenfallende med definisjon av marka. I noen tilfeller blir den mer opparbeidete delen av en str\u00f8kslekeplass liggende utenfor marka, mens den delen som tilrettelegger for friluftsliv som akebakke, skilek, mm er lagt i marka. o Gravlunder unntas marka fordi hovedform\u00e5let ikke er friluftsliv/aktivitet, men ansees som en del av den st\u00f8rre gr\u00f8nnstrukturen. Dette prinsippet medf\u00f8rer en endring av den opprinnelige markagrensen som inkluderte gravlund i marka. Siden det ogs\u00e5 legges en hensynssone for friluftsliv over marka, vil gravlund ikke lenger passe inn i definisjonen for marka. o Enkelte steder er det i underliggende, eldre reguleringsplaner regulert inn en gr\u00f8nn sone som offentlig friomr\u00e5de eller vegetasjonsskjerm mellom bebyggelse og LNFR-omr\u00e5dene. Arealform\u00e5let kan brukes til \u00e5 binde sammen de gr\u00f8nne omr\u00e5dene innenfor og i umiddelbar n\u00e6rhet til byggeomr\u00e5der med de omkringliggende LNFR-omr\u00e5dene. For disse arealene er b\u00e5de 2 form\u00e5l p\u00e5 plankart og tilh\u00f8rende bestemmelser medtatt i vurderingen av om disse arealene b\u00f8r inkluderes i marka eller ikke. Eldre planer har gjerne bestemmelser som sier at friomr\u00e5dene kan benyttes som parker, aktivitets- og lekeomr\u00e5der for barn, og/eller at det tillates ulike former for friluftsaktiviteter og at etablering av turveier tillates. Dersom reguleringsbestemmelser tillater tiltak som er i tr\u00e5d med hva som \u00f8nskes innenfor marka og hensynssone for friluftsliv, er disse inkludert i marka. o Ved tolkning av form\u00e5lsgrenser i eldre reguleringsplaner ble det tatt hensyn til at georeferering av gamle plankart kan ha f\u00f8rt til en viss uoverensstemmelse n\u00e5r det gjelder form\u00e5lsgrenser og eiendomsgrenser. I de fleste tilfeller antas det at form\u00e5lsgrensen var ment til \u00e5 ligge eiendomsgrensen. o Utbygging etter eldre reguleringsplaner viser seg \u00e5 ogs\u00e5 kunne avvike fra reguleringsform\u00e5l. Eksempelvis der en vei ikke er bygd og den faktiske situasjonen er gr\u00f8ntareal, er dette medtatt i vurderingen, og areal inkludert i marka og hensynssone friluftsliv i KPA. Prinsipper for hensynssone friluftsliv Regjeringen anbefaler hensynssone som virkemiddel i sin melding til Stortinget om friluftsliv (Meld.St. 18 (2015-2016)) og i Handlingsplan for friluftsliv (2018). Hensynssone er godt egnet, fordi den b\u00e5de synliggj\u00f8r marka p\u00e5 arealplankartet og gir mulighet for \u00e5 fastsette retningslinjer. Regjeringen skriver videre at \u00e5 markere langsiktige utbyggingsgrenser ved \u00e5 bruke hensynssoner er et godt virkemiddel for \u00e5 sikre markaomr\u00e5dene. Dette forutsetter at kommunen f\u00f8lger sine egne retningslinjer ved behandling av utbyggingssaker som ber\u00f8rer marka. Innenfor byomr\u00e5det i Troms\u00f8 er det dermed valgt \u00e5 legge en hensynssone for friluftsliv med tilh\u00f8rene retningslinjer over marka, i tillegg til selve markagrensa, da grensen i seg selv ikke er juridisk bindende. I vurderingen av hensynssonen er det gitt f\u00f8lgende prinsipp for fastsetting: o Hensynssone for friluftsliv omfatter i hovedsak arealform\u00e5l LNFR og regulerte friomr\u00e5der, samt bl\u00e5gr\u00f8nne strukturer og turdrag. Reguleringsbestemmelser for disse form\u00e5lene gjelder. Unntak f\u00f8lger av egen begrunnelse. o I tillegg til gjeldende reguleringsbestemmelser gir hensynssonen en retningslinje for bruken av marka, der friluftsliv har prioritet. Det kan tillates tiltak som bidrar til flerbruk, allmenn tilgjengelig bruk og opphold som fremmer friluftsliv innenfor hensynssonen. Eksempler p\u00e5 dette er turstier, turveier, l\u00f8yper, gapahuker og lignende. o Hensynssonen p\u00e5 fastlandet og Kval\u00f8ysletta avgrenses etter f\u00f8lgende prinsipper: den starter i markagrensa og trekkes 500 meter i luftlinje fra markagrensen mot fjellet. Denne avstanden er satt da denne sonen regnes som omr\u00e5dene n\u00e6rmest der folk bor og hvor en stor andel av n\u00e6rfriluftslivet finner sted. Det anbefales et omr\u00e5de i tilknytning til boligomr\u00e5der som hensynssone for nettopp denne aktiviteten. Bratthet p\u00e5virker ogs\u00e5 tilgjengelighet til n\u00e6rturterrenget, og varierer mye innad byomr\u00e5det. Topografi er ikke hensyntatt n\u00e5r avstand p\u00e5 500 meter er satt for hensynssonen. Avstanden tar utgangspunkt i Folkehelseinstituttet (2009) sin kunnskapsoversikt over milj\u00f8 og helse som sier at utnyttelsen av gr\u00f8ntomr\u00e5der faller ved \u00f8kende avstand. Videre skriver Milj\u00f8direktoratet i M-462 2015 \u2013 Friluftsliv for statlig sikring og tilrettelegging av friluftsomr\u00e5der at ingen skal ha mer enn 500 meter fra der de bor til et sammenhengende nettverk av turstier. I tilgangsberegningene fra SSB er avstand p\u00e5 500 meter ogs\u00e5 regnet som n\u00e6rturterreng. Unntak fra prinsippene om markagrensen og hensynssonen - 72/933 \u00d8stersvegen str\u00f8kslekeplass Kval\u00f8ya: Den opparbeida, nedre delen av friomr\u00e5det tas ikke med i marka p\u00e5 grunn av den etablerte str\u00f8kslekeplassen. Det \u00f8vrige arealet som inng\u00e5r i reguleringsplan 1564 regulert til friomr\u00e5de inng\u00e5r i marka grunnet mindre opparbeidelse og da det er en viktig adkomst til marka. P\u00e5 grunn 3 av topografien egner det \u00f8vre arealet seg bedre som marka enn opparbeidet str\u00f8kslek. Grensen f\u00f8lger etablert turvei. Nedre del unntas marka for eventuell mulighet for fremtidig opparbeidelse av \u00f8vrige str\u00f8ksleksfunksjoner. - 72/170 Kvitungeveien str\u00f8kslekeplass Kval\u00f8ya: Topografien tilsier at den \u00f8vre delen av arealet egner seg bedre til friomr\u00e5de enn opparbeidet str\u00f8kslekeplass. Bekkene medtas i marka, mens den etablerte grusbanen ligger utenfor marka. Nedre del unntas marka for eventuell mulighet for fremtidig opparbeidelse av \u00f8vrige str\u00f8ksleksfunksjoner. - 72/321 Slettelvbakken: Markagrensen og hensynssone friluftsliv f\u00f8lger forbudsgrense vassdrag og etablert turvei. - Tromsdalen s\u00f8r ved Turistvegen: Eldre reguleringsplan plan 39C har regulert boligform\u00e5l som n\u00e5 ligger innenfor markagrensen og hensynssone for friluftsliv. Disse boligomr\u00e5dene er tatt ut av tidligere KPA revisjoner grunnet rasfare. Boligform\u00e5let innenfor marka er dermed et unntak. - Enkelte steder er arealform\u00e5l trase for teknisk infrastruktur (2100) inkludert i marka og hensynssone for friluftsliv. Dette er gjerne omr\u00e5der som er viktig for klimatilpasning hvor det eksempelvis er en bekk regulert til kommunalteknisk trase eller avskj\u00e6rende overvannsgr\u00f8fter eller hovedtraseer for vann og avl\u00f8p. - Hensynssonen er enkelte steder lagt over regulert veiform\u00e5l hvor det er viktig \u00e5 sikre adkomsten til marka eller utfartsparkering. - Der det er regulerte anlegg innenfor marka og hensynssonen for friluftsliv unntas disse fra hensynssonen, for eksempelvis Fjellheisen \u00f8vre stasjon, h\u00f8ydebasseng p\u00e5 Varden og Gr\u00f8nn\u00e5sen hoppsenter. - Ved Kroken alpinanlegg er det et brudd i hensynssonen grunnet reguleringsplan for alpinanlegget. Markagrensen skiller den bebygde og den ubebygde delen. Hensynssonen friluftsliv unntas alpinanlegget grunnet at alpinanleggets tiltak ikke sammenfaller med retningslinjene til hensynssone for friluftsliv. - Templarheimen reguleringsplan 1810 er unntatt fra marka grunnet en tung opparbeidelsesgrad i form av idrettsstadion og rundt bygget. Skistadion ved Templarheimen er regulert til friomr\u00e5det, derfor unntas ikke denne fra markagrensa og hensynssonen. Kilder Klima- og milj\u00f8departementet (2018) Handlingsplan for friluftsliv - t-1564.pdf (regjeringen.no) Milj\u00f8direktoratet (2015) Friluftsliv for alltid - m462.pdf (miljodirektoratet.no) Regjeringen (20156) Meld. St. 18 Friluftsliv Natur som kilde til helse og livskvalitet Statistisk sentralbyr\u00e5 (2022) Rekreasjonsareal og n\u00e6rturterreng \u2013 SSB 4 "
}