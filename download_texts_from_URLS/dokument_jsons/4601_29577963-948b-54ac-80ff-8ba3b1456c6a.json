{
  "dokument_id": "29577963-948b-54ac-80ff-8ba3b1456c6a",
  "doc_type": "case_attachment",
  "kommune": 4601,
  "tittel": "Vedlegg 03 Informasjon til grunneier Gnr 107 bnr 389 Myntevikvegen",
  "url": "https://bergen.kommune.no/politikere-utvalg/api/fil/bk360/10323711/Vedlegg-03-Informasjon-til-grunneier-Gnr-107-bnr-389-Myntevikvegen",
  "tekst": " Bergen Vann \u00d8KLAND FISKEB\u00c5TREDERI HOLDING 5 AS V\u00e5r referanse: 2021/87038-19 Skipanesvegen 106 Saksbehandler: Per Lasse Reinertsen Dato: 11. oktober 2021 5259 HJELLESTAD Deres ref.: Informasjon til grunneier Gnr 107 bnr 389 Myntevikvegen Bergen kommune ved Bergen Vann arbeider med \u00e5 etablere kommunal vannforsyning og kommunalt avl\u00f8p i Mynteviken. Prosjektet har endret seg underveis og er blitt justert etter innspill fra fagmilj\u00f8 og beboere. Prosjektet er ferdigprosjektert og er vist i vedlegg 1. Det kommunale ledningsnettet vil i hovedsak legges p\u00e5 privat grunn og ber\u00f8rer flere grunneiere som vi \u00f8nsker \u00e5 inng\u00e5 avtaler med. For store deler av prosjektet er ledningsnettet prosjektert til \u00e5 ligge i privat vei i tillegg til etablering av et borehull. Du som er mottaker av dette brevet, st\u00e5r oppf\u00f8rt som grunneier p\u00e5 en av tomtene som blir ber\u00f8rt av tiltaket. Se vedlagt kartutsnitt, vedlegg 3, som viser hvilket areal dette gjelder for din eiendom, og p\u00e5 hvilken m\u00e5te din eiendom blir ber\u00f8rt. Tiltaket medf\u00f8rer en graveaktivitet i anleggsfasen som vil ber\u00f8re din tomt. Dette er markert med gr\u00e5tt skravert felt i vedlegg 3. Vi gj\u00f8r oppmerksom p\u00e5 at det skr\u00e5 feltet er et estimat av hvordan graveaktiviteten vil ber\u00f8re din tomt. I tillegg vil tiltaket kunne medf\u00f8re en b\u00e5ndlegging av tomten for \u00e5 sikre tilgang til fremtidig vedlikehold av ledningsnettet, skulle det bli n\u00f8dvendig, samt sikre etablering av ledningsnettet. B\u00e5ndleggingsomr\u00e5det er vist med bl\u00e5tt skravert felt i vedlegg 3. Tomten vil tilbakef\u00f8res til dagens standard i den grad det er mulig, n\u00e5r anlegget er ferdig. Tiltaket vil ikke endre dagens bruk av tomten. Beboere i omr\u00e5det vil etter hvert, n\u00e5r tiltaket er igangsatt, f\u00e5 et varsel om p\u00e5legg om tilknytning til offentlig avl\u00f8p. Vedlagt kart (vedlegg 4) viser hvordan det private avl\u00f8pssystemet er tenkt n\u00e5r anlegget st\u00e5r ferdig. Fra kommunen sin side er dette en skisse som i hovedsak viser at beboere p\u00e5 oppsiden av veien kan koble seg til ledning i vei med i hovedsak eksisterende avl\u00f8psledninger, mens beboere p\u00e5 nedsiden av veien m\u00e5 installere private pumpestasjoner og legge privat pumpeledning. Dette kan antakelig l\u00f8ses ved \u00e5 trekke private pumpeledninger i eksisterende ledningsnett n\u00e5r disse ikke lenger er i bruk. Et p\u00e5legg om tilknytning til offentlig avl\u00f8p, utl\u00f8ser en betalingsplikt for kommunen dersom tiltaket passerer kroner 150 000,- for den enkelte eiendom. Dette er gjeldende satser per dags dato. Det vil bli utf\u00f8rt r\u00f8rinspeksjon av private avl\u00f8psledninger. Bergen Vann bekoster dette. Vedlegg 4 viser ogs\u00e5 offentlige vannkummer som beboere kan koble seg til for vannforsyning. Det vil ikke bli gitt varsel om p\u00e5legg for tilknytning til offentlig vann. Hver enkelt beboer m\u00e5 selv bestemme om en \u00f8nsker \u00e5 koble seg til offentlig vann, og m\u00e5 selv s\u00f8rge for n\u00f8dvendig arbeid og utgifter for fremf\u00f8ring og tilknytning til offentlig vann. Dette betyr at private ledninger frem til de offentlige vannkummene m\u00e5 planlegges og bekostes av Postadresse: Telefon: 55566000 Postboks 7700, 5020 BERGEN E-post: bergenvann@bergen.kommune.no Kontoradresse: Internett: www.bergen.kommune.no Fj\u00f8sangerveien 68 den enkelte beboer. Om beboere \u00f8nsker \u00e5 g\u00e5 sammen om felles l\u00f8sninger for fremf\u00f8ring til kommunalt anlegg, im\u00f8teses dette. I denne sammenheng vil det v\u00e6re gunstig for private \u00e5 legge frem sine vannledninger samtidig som det kommunale tiltaket p\u00e5g\u00e5r. Vedlegg 4 viser ogs\u00e5 hvordan det private vannledningsnettet kan utformes. Vi \u00f8nsker en dialog med hver enkelt av dere, og ber om en tilbakemelding p\u00e5 om det er \u00f8nskelig med en befaring eller et videom\u00f8te. Vi ber om tilbakemelding p\u00e5 \u00f8nsket m\u00f8teform innen 5. november 2021. I etterkant av dialogm\u00f8tene \u00f8nsker vi \u00e5 inng\u00e5 minnelige avtaler med dere som grunneiere for fremlegging av offentlig va-nett. Det legges ved eksempler p\u00e5 slike avtaler, se vedlegg 5 og 6. Disse er ment som et utgangspunkt for dialogen og m\u00e5 justeres for den enkelte eiendom. Vedlegg 5 vil v\u00e6re relevant i de tilfeller deler av en eiendom blir b\u00e5ndlagt ifm. anlegget og vil gjelde for ferdig anlegg. Vedlegg 6 gir et eksempel p\u00e5 arbeidstillatelsen som vi m\u00e5 inng\u00e5 for \u00e5 kunne utf\u00f8re arbeidet i anleggsfasen. Svar kan sendes p\u00e5 epost til PerLasse.Reinertsen@bergen.kommune.no Med hilsen Bergen Vann Per Lasse Reinertsen - Prosjektleder Dokumentet er godkjent elektronisk. Vedlegg 1) H004 - Kart over kommunalt tiltak 2) Tomt \u2013 ikke noe vedlegg 3) W025 - Kartutsnitt som viser tiltaket p\u00e5 ber\u00f8rt eiendom 4) H005 - Kart over mulige private avl\u00f8p- og vannledninger med kommunale p\u00e5koblingspunkter. 5) MAL - Avtale om vann- og avl\u00f8psledninger 6) MAL - Arbeidstillatelse Side 2 av 2 "
}