{
  "dokument_id": "475c721b-859d-5006-a4ea-e25f8d4983c7",
  "doc_type": "case_attachment",
  "kommune": 4601,
  "tittel": "H\u00f8ring - forslag til endring i tannhelsetjenesteloven",
  "url": "https://bergen.kommune.no/politikere-utvalg/api/fil/bk360/11680420/Horing-forslag-til-endring-i-tannhelsetjenesteloven",
  "tekst": "If\u00f8lge liste Deres ref V\u00e5r ref Dato 24/4661- 4. desember 2024 H\u00f8ring \u2013 forslag til endring i tannhelsetjenesteloven med forskrift (rett til n\u00f8dvendig tannhelsehjelp med redusert vederlag for unge voksne i alderen 25 til 28 \u00e5r) Helse- og omsorgsdepartementet sender med dette p\u00e5 h\u00f8ring forslag til endring i lov om tannhelsetjenesten (tannhelsetjenesteloven) og tilh\u00f8rende forskrift. Forslagene inneb\u00e6rer at en st\u00f8rre gruppe unge voksne f\u00e5r lovfestet rett til tannhelsehjelp i den offentlige tannhelsetjenesten, med redusert vederlag. Hovedinnholdet i h\u00f8ringsnotatet Departementet foresl\u00e5r \u00e5 lovfeste rett til n\u00f8dvendig tannhelsehjelp i den offentlige tannhelsetjenesten for personer i alderen fra 25 til og med 28 \u00e5r, i tannhelsetjenesteloven. Tannhelsehjelpen foresl\u00e5s gitt med redusert betaling, i form av 25 prosent egenandel beregnet ut fra departementets takster. Egenandelen foresl\u00e5s regulert i forskrift om vederlag for tannhelsetjenester i den offentlige tannhelsetjenesten. Forslaget er i samsvar med retten til tannhelsehjelp som allerede gjelder for unge voksne fra 19 til 24 \u00e5r. For disse unge voksne pasientene lettes overgangen til voksenlivet, og forslaget vil bidra til det forebyggende arbeidet p\u00e5 tannhelsefeltet ved \u00e5 skape gode vaner for pasientene med regelmessig tannhelsekontroll. H\u00f8ringsfrist H\u00f8ringsfristen er fredag 31. januar 2025. Vi ber om at h\u00f8ringssvar blir levert digitalt p\u00e5 regjeringen.no, https://www.regjeringen.no/id3077808/ under \u00abSend h\u00f8ringssvar\u00bb. Her kan man registrere seg, midlertidig lagre et h\u00f8ringssvar og laste opp vedlegg. H\u00f8ringer er \u00e5pne, og alle kan sende svar til oss. Det er ogs\u00e5 mulig \u00e5 sende h\u00f8ringssvar uten \u00e5 registrere seg. Postadresse Kontoradresse Telefon* Avdeling Saksbehandler Postboks 8011 Dep Teatergt. 9 22 24 90 90 Helserettsavdelingen Karethe Buchmann 0030 Oslo Org.nr. 22 24 83 95 postmottak@hod.dep.no www.hod.dep.no 983 887 406 Vi gj\u00f8r oppmerksom p\u00e5 at h\u00f8ringssvar er offentlige etter offentleglova, og vil bli publisert sammen med andre h\u00f8ringssvar. Vi ber mottakerne av dette brevet vurdere om h\u00f8ringsnotatet ogs\u00e5 b\u00f8r sendes til underliggende etater eller virksomheter, medlemmer osv. som ikke st\u00e5r p\u00e5 listen. Med hilsen Elisabeth Salvesen (e.f.) ekspedisjonssjef Karethe Buchmann seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 2 "
}