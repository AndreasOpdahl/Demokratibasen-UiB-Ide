{
  "dokument_id": "6bbc62f0-a2a2-586b-be0d-2b22ddbc3f2e",
  "doc_type": "case_presentation",
  "kommune": 4601,
  "tittel": "Haugland bofelleskap. Ombygging av gymsal. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/9431468/Framstilling-Haugland-bofelleskap-Ombygging-av-gymsal-Gjennomforingsvedtak",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2023/270917-2 Haugland bofellesskap. Ombygging av gymsal. Gjennomf\u00f8ringsvedtak Hva saken gjelder: Byr\u00e5dsavdeling for arbeid, sosial og bolig (BASB), n\u00e5 Byr\u00e5dsavdeling for eldre, helse og omsorg (BEHO), har bedt Etat for utbygging (EFU) st\u00e5 for regulering og gjennomf\u00f8ring av prosjektene p\u00e5 eiendommen. Eiendommen omfatter ogs\u00e5 nedlagte Haugland skule. Det er samlet sett planlagt etablering av bofelleskap for personer for utviklingshemming, ombygging av eksisterende gymsal til grendahus og ny lekeplass. Denne saken gjelder endelig vedtak om gjennomf\u00f8ring av ombygging av gymsalen til nytt grendahus, og etablering av ny offentlig lekeplass, i Hauglandsvegen 56. Fagetatens vurdering og anbefaling: Bakgrunn: Haugland bofellesskap er ett av flere prosjekt under det overordnede programmet Boligl\u00f8ftet. I Bystyresak 247/19 (25.09.2019) ble det vedtatt at det skal bygges boliger for personer med utviklingshemming p\u00e5 Haugland, og det f\u00f8lger ogs\u00e5 en merknad om \u00abat ein ser om det er mogleg \u00e5 bruke delar av tomta/bygget, for eksempel den gamle gymsalen, p\u00e5 ein m\u00e5te som kan kome lokalsamfunnet til gode.\u00bb. Nedlagte Haugland skule benyttes i dag aktivt av n\u00e6rmilj\u00f8et. Prosjektet har ivaretatt Bystyres henstilling i Bystyresak 247/19. Eksisterende gymsal bevares, rehabiliteres og tilbys som grendahus, i tillegg til ny felles utend\u00f8rs lekeplass. Disse arbeidene skal utf\u00f8res under samme entreprise som bofellesskapene. Behovet for offentlig grendahus og lekeplass er en f\u00f8lge av tomtevalget og er ikke en del av opprinnelig bestilling av bofellesskapene. Prosjektbeskrivelse: Eksisterende gymsal skal videref\u00f8res som grendahus og tilrettelegges for aktiviteter som korps og fotball, samt til bruk ved spesielle anledninger som 17.mai. Bygget skal rehabiliteres og oppgraderes. Det kreves etterisolering av yttervegger og deler av gulvet, nytt ventilasjonsanlegg og etablering av heis. Tak skal forsterkes for installering av solceller. Nordveggen, som er tilknyttet skolebygget som skal rives, reetableres og gis en ny utforming slik at bygget og den nye, offentlige lekeplassen (felles uteplass) kommuniserer. Det etableres nytt grupperom med kj\u00f8kken, i tillegg til mindre justeringer av eksisterende planl\u00f8sning. 1 Det oppst\u00e5r et uterom mellom grendahuset og tun 1. Den offentlige plassen er tenkt som en torgfunksjon med lekemuligheter, og skal v\u00e6re et tilbud for n\u00e6rmilj\u00f8et, turg\u00e5ere og brukere av grendahuset, men ogs\u00e5 for beboerne i bofellesskapene. For \u00e5 koble seg mot skogen i bakkant av bygningene, og gj\u00f8re noe positivt ut av h\u00f8ydeforskjellen, er det tenkt amfi og lekeskr\u00e5ning her. Det settes av minimum 7 parkeringsplasser til grendahuset med tilh\u00f8rende uteareal, samt brukere av turomr\u00e5det. Det legges til rette for sykkelparkeringsplasser under tak utenfor grendahuset, som skal deles mellom bofellesskapene og grendahuset. B\u00e5de bebyggelse og utearealer vil opparbeides i tr\u00e5d med kravene til universell utforming. Prosjektet skal gjennomf\u00f8res som totalentreprise. Grendahus og lekeplass blir offentlige arealer og det er besluttet at det skal gjennomf\u00f8res et kunstprosjekt i forbindelse med denne delen av prosjektet. Bakgrunnen for beslutningen er kommunens intensjoner om \u00e5 bidra til at kunst i offentlige rom blir en integrert del av kommunale bygg og uterom. Det er etablert et kunstutvalg for grendahuset, hvor forskjellige interessenter er representert, og kunstner er valgt og engasjert. 2 Kunstbudsjettet utgj\u00f8r 1% av byggekostnaden. Man planlegger ferdigstillelse av prosjektet i l\u00f8pet av 2026. \u00d8konomiske konsekvenser: Budsjettstatus: I gjeldende handlings- og \u00f8konomiplan (2024-27) er vedtatt en brutto totalramme for prosjektet p\u00e5 37,8 mill. til gjennomf\u00f8ring av prosjektet. Av disse er 0,1 mill. avsatt tidligere \u00e5r (t.o.m 2023), mens resterende 37,7 mill. er budsjettert i \u00f8konomiplanperioden 2024-27. Kalkyle og estimater for investeringsprosjektet: Det er utarbeidet en kostnadskalkyle p\u00e5 basis av gjennomf\u00f8rt forprosjekt. Kalkylen inkluderer b\u00e5de kostnader til bygging av omsorgsboliger og rehabilitering av eksisterende gymsal, splittet i to delprosjekter og budsjettposter. I tr\u00e5d med Etat for utbyggings rutiner for gjennomf\u00f8ring av investeringsprosjekter med et samlet kostnadsestimat over 50 mill. er det gjennomf\u00f8rt en ekstern usikkerhetsanalyse i juni 2022. I usikkerhetsanalysen blir det utf\u00f8rt en grundig gjennomgang av prosjektets forutsetninger og risikomomenter, og kostnadskalkylen kvalitetssikres. Det gj\u00f8res kvalifiserte anslag p\u00e5 kostnad og sannsynlighet ved prosjektets usikkerheter av en bredt sammensatt gruppe, og disse analyseres ved hjelp av en matematisk modell. Som del av resultatet fremkommer prosjektets forventete kostnad (P50), samt dets anbefalte totale kostnadsramme (P85). Ved usikkerhetsniv\u00e5 P50 er det en sannsynlighet p\u00e5 50 % for at prosjektet kan gjennomf\u00f8res innenfor det angitte bel\u00f8pet. Ved budsjettering anbefales det benyttet bel\u00f8pet som i modellen betegnes som P85, dvs der det er 85 % sannsynlig at prosjektets sluttkostnad vil havne innenfor rammen. Basert p\u00e5 resultatene fra usikkerhetsanalysen, en indeksjustering av kalkylen og oppdatert kostnadsfordeling for offentlig pumpestasjon er forventet prosjektkostnad (P50) satt til 33,9 mill., mens anbefalt total kostnadsramme er beregnet til 37,8 mill. Driftskonsekvenser: Kalkulatoriske kostnader for investeringen er beregnet \u00e5 til 1,1 mill. per \u00e5r ved angitt kostnadsramme. Utgifter til FDVU hos byggforvalter er estimert \u00e5 utgj\u00f8re ca. 11 000 per \u00e5r. Kapitalkostnader: Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen under viser en totaloversikt over kapitalkostnadene som vil belastes driftsbudsjett i nedbetalingsperioden. Tabellen baserer seg p\u00e5 de rentesatsene som ligger til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dets vurdering og anbefaling/konklusjon: Etablering av grendahus og utend\u00f8rs lekeomr\u00e5de i tilknytning til bofellesskapet, gir gode muligheter for sambruk og integrering av beboerne i et allerede eksisterende n\u00e6rmilj\u00f8. Byr\u00e5det st\u00f8tter en slik tanke og anbefaler at prosjektet gjennomf\u00f8res slik saken skisserer. 3 Vedtakskompetanse: Utvalg for finans, n\u00e6ring og kultur behandler gjennomf\u00f8ringsvedtak med terskelverdi opp til 50 millioner kroner, jfr., budsjettfullmaktenes pkt. 2.3 bokstav g) om gjennomf\u00f8ringsvedtak. Byr\u00e5det innstiller til utvalg for finans, n\u00e6ring og kultur \u00e5 fatte f\u00f8lgende vedtak: 1. Prosjektet Haugland bofellesskap, ombygging gymsal, med en anbefalt total investeringsramme p\u00e5 37,8 millioner gjennomf\u00f8res. Styringsm\u00e5l settes til 33,9 mill. 2. Investeringsramme p\u00e5 37,8 mill. innarbeidet i vedtatt handlings- og \u00f8konomiplan bevilges til prosjektet. Budsjettavsetning framg\u00e5r av f\u00f8lgende tabell: 3. Det forutsettes vedtak om gjennomf\u00f8ring av prosjekt H0740 (BUD1041), selve bofellesskapet, som fremmes i egen sak. Dato: 12. desember 2023 Christine B. Meyer Eivind K. N\u00e6vdal-Bolstad Byr\u00e5dsleder Byr\u00e5d for finans Dokumentet er godkjent elektronisk. Vedlegg: Fagnotat av 8. november 2023 F\u00f8lgeskjema Kostnadsskjema 4 "
}