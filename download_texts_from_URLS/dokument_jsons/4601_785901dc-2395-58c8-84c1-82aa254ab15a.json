{
  "dokument_id": "785901dc-2395-58c8-84c1-82aa254ab15a",
  "doc_type": "case_attachment",
  "kommune": 4601,
  "tittel": "Risikovurdering Graving i rotsonen Eik Sandbrekkevegen 2",
  "url": "https://bergen.kommune.no/politikere-utvalg/api/fil/bk360/10937821/Risikovurdering-Graving-i-rotsonen-Eik-Sandbrekkevegen-2",
  "tekst": "Risikovurdering 1 OPPDRAG Vurdering av risiko ved graving i rotsonen p\u00e5 Eik i Sandbrekkveien. Vurdering av soner som kan graves i og hvilke tiltak som m\u00e5 utf\u00f8res med tanke p\u00e5 bevaring. 2 UTF\u00d8RELSE Det er blitt utf\u00f8rt en graving i rotsonen ved hjelp av air spade. Dette er en metode som bruker trykkluft som sendes ned i jorden for \u00e5 l\u00f8sne den. S\u00e5 suges den l\u00f8se jorden opp ved hjelp av vacuum.Det er blitt gravd en 40 cm bred gr\u00f8ft mellom r\u00f8ttene. P\u00e5 denne m\u00e5ten unng\u00e5r vi og kappe r\u00f8tter og gravingen blir mest mulig sk\u00e5nsom. Gr\u00f8ften ble plassert 4,5 meter fra stammen p\u00e5 treet og 5 meter fra veikant. Gr\u00f8ften var 9 meter lang og fra 40-150 cm dyp. Det var vanskelig \u00e5 komme til i bunnen av gr\u00f8ften pga r\u00f8tter og dybde. Det taes h\u00f8yde for at det kan v\u00e6re noen r\u00f8tter som ikke er blitt oppdaget grunnet dette. 3 TREET -Eik -ca 120\u00e5r -25 meter Treet har en gjennomg\u00e5ende stamme, det har ingen synlige skader etter beskj\u00e6ring/stormer. En knekt grein som henger igjen i treet. Det er ingen tegn til r\u00e5te i stammen. Treet har en liten helning mot Snadbrekkevegen. Trett st\u00e5r p\u00e5 antatt grunt fjell, noe som gir begrenset med plass til fester\u00f8tter. Rotplaten antas \u00e5 ha en diameter p\u00e5 8-9 meter. Treet st\u00e5r 9,5 meter fra vei. I forbindelse med arbeider ved vei har det sannsynligvis blitt gravd av noen r\u00f8tter opp igjennom \u00e5rene. Treet har ingen tegn til hevelse i rotsonen. Det er blitt fylt opp noen masser i rotsonen p\u00e5 treet. Det er lite d\u00f8de greiner. Bladst\u00f8rrelse og farger ellers er normal for \u00e5rstid og art. Treets vitalitet er bra. I forbindelse med en grundigere vurdering av treet har vi utf\u00f8rt graving i rotsonen med air spade: Det er blitt gravd en gr\u00f8ft p\u00e5 9 meter (merket med bl\u00e5tt) ca 4,5 meter fra stamme p\u00e5 treet og 5 meter fra vei. Vi har satt opp dybdem\u00e5l p\u00e5 4 punkter (merket med r\u00f8dt). Det ser ut ifra v\u00e5re gravefors\u00f8k at det er noe dypere med jord i omr\u00e5det n\u00e6rmest parkering. Dette er delvis grunnet tipping av masser tidligere. I skr\u00e5ningen mot toppen er det forholdsvis lite jord. Under gravinger er det funnet mange mindre r\u00f8tter i st\u00f8rrelse opp til 5cm i diameter. Det er ikke blitt oppdaget noen grovere fester\u00f8tter. 4 KONKLUSJON Treet har en god vitalitet og har alle forutsetninger for \u00e5 st\u00e5 lenge. Etter n\u00e6rmere unders\u00f8kelse med graving og kartlegging av rotsonen er det ikke oppdaget noen r\u00f8tter st\u00f8rre enn 5 cm i diameter i v\u00e5r gr\u00f8ft 4,5 meter fra stamme. Det kan v\u00e6re noen r\u00f8tter som ikke er blitt oppdaget. Mindre r\u00f8tter er med p\u00e5 \u00e5 holde treet oppe ogs\u00e5 men er ikke i samme grad kritisk for stabilitet. I forbindelse med utvidelse av vei kan det v\u00e6re aktuelt og grave fra Sandbrekkeveien mot treet. Dette m\u00e5 utf\u00f8res mest mulig sk\u00e5nsomt for treet og r\u00f8tter m\u00e5 frigraves med luftspade f\u00f8r de evt kappes. Det m\u00e5 ikke graves n\u00e6rmere enn 5 meter fra stamme. 5 TILTAK -Sonen rundt stamme m\u00e5 ikke graves i eller lagres masser p\u00e5. Det m\u00e5 beskyttes fra komprssjon og jordpakking. -Frigraving av r\u00f8tter m\u00e5 utf\u00f8res med luftspade for \u00e5 sk\u00e5nsomt avdekke r\u00f8tter. P\u00e5 denne m\u00e5te kan de skj\u00e6res av og ikke graves av. -Alt arbeidet med graving i treets rotsone m\u00e5 utf\u00f8res av/med arborist til stede. -Sprenging i rotsonen b\u00f8r ikke forekomme. "
}