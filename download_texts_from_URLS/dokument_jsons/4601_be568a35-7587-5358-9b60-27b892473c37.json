{
  "dokument_id": "be568a35-7587-5358-9b60-27b892473c37",
  "doc_type": "case_presentation",
  "kommune": 4601,
  "tittel": "Utbyggingsavtale for Kokstadvegen 42",
  "url": "https://bergen.kommune.no/politikere-utvalg/api/fil/bk360/10320291/Framstilling-Utbyggingsavtale-for-Kokstadvegen-42",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/271670-11 Utbyggingsavtale for Kokstadvegen 42 Hva saken gjelder: Bergen kommune ved Bymilj\u00f8etaten har fremforhandlet en utbyggingsavtale mellom Kokstadveien 42 AS og Vestland fylkeskommune, etter plan- og bygningsloven (pbl) kapittel 17. Avtalen er vedlagt. Utbyggingsavtalen oppfyller rekkef\u00f8lgekrav i omr\u00e5dereguleringsplan for Kokstad \u00f8st med plan-ID: 61130000. Omr\u00e5dereguleringsplanen ble vedtatt f\u00f8rste gang av Bergen bystyre den 22.03.2017. Som et ledd i klagebehandling av denne planen, opphevet Fylkesmannen i Vestland planvedtaket den 06.04.2020. Bystyret vedtok omr\u00e5deplanen i 2.gangs behandling den 24.06.2020. Utbyggingsavtalen gjelder et tilbygg i n\u00e6ringsbyggets f\u00f8rste etasje, og skal benyttes til kundemottak og kontorer til karosseri verksted. Oppgitt bruksareal p\u00e5 tilbygget er 139 m2. Eiendommen det inng\u00e5s utbyggingsavtale for befinner seg i delfelt N2 (Forretning/industri) i omr\u00e5deplanen. Delfeltet har rekkef\u00f8lgekrav knyttet til gang/sykkelveg og fortau b\u00e5de langs Kokstadvegens hoved tras\u00e9 og sideveg forbi J\u00e6ger vestover. I tillegg foreligger det krav for eiendommer regulert i omr\u00e5deplanen om \u00e5 delta i opparbeidelsen av kollektivfelt som er planlagt i Kokstadvegen ved plan-ID: 17020000. Eiendommen er eid av Kokstadveien 42 AS og er markert med r\u00f8dt i kartutsnittene nedenfor: Denne utbyggingsavtalen er en av mange avtaler som er inng\u00e5tt for dette omr\u00e5det for \u00e5 sikre gjennomf\u00f8ring av rekkef\u00f8lgekrav i omr\u00e5dereguleringsplanen for Kokstad \u00f8st. I flere av de tidligere inng\u00e5tte utbyggingsavtalene, har det v\u00e6rt tale om mindre utbyggingstiltak som 1 tilbygg. Denne utbyggingsavtalen omhandler ogs\u00e5 et tilbygg, hvor anleggsbidraget utgj\u00f8r kroner 137 332, f\u00f8r indeksregulering. Bel\u00f8pet er betalt f\u00f8r Byr\u00e5dets signering av avtalen. Utbyggingsavtalen har lagt ute til offentlig ettersyn i tidsrommet 13.01.2024 \u2013 13.02.2024. Bymilj\u00f8etaten har ikke mottatt merknader til utbyggingsavtalen. Fagetatens vurdering og anbefaling: Omr\u00e5deplanen for Kokstad \u00f8st har omfattende rekkef\u00f8lgekrav som omhandler utbedring av Kokstadvegen med tilrettelegging for gange, sykkel og turveger, samt kollektivfelt i nordre del. Kokstadvegen er markert som bydelsrute i sykkelstrategien for Bergen (vedtatt 2010). Utbygger skal etter avtalen, bidra med sin forholdsmessige andel til oppgradering av Kokstadvegen med sideveg. Anleggsbidraget er basert p\u00e5 eksterne kostnadskalkyler for opparbeidelse/grunnerverv (Asplan Viak/Statens vegvesen 2018, Sweco 2020 og 2021) og grunnerverv (HR Prosjekt AS 2019), samt Bymilj\u00f8etatens egne beregninger av realistisk utbyggingspotensiale i den n\u00e6rmeste 10 - \u00e5rs perioden. Bymilj\u00f8etaten har vurdert utbyggingsavtalen og anleggsbidraget til \u00e5 v\u00e6re forholdsmessig i samsvar med lovens krav slik det fremg\u00e5r av Plan- og bygningsloven \u00a7 17-3. tredje ledd. Vestland fylkeskommune er byggherre for fylkesvegen med tilh\u00f8rende anlegg. Bergen kommune er byggherre for kommunale tiltak, med mindre annet er avtalt. Kostnadsgrunnlaget og beregningen av anleggsbidrag per m2/BRA fremg\u00e5r av vedlegg 1 til utbyggingsavtalen. Kostnadene for oppfyllelse av de samlede rekkef\u00f8lgekravene i Kokstad \u00f8st-planen er ansl\u00e5tt til ca. 250 mill. kr. Fagetaten vurderer det som lite sannsynlig at kostanden vil kunne dekkes kun gjennom utbyggerbidrag i avtaleperioden. Det vil derfor v\u00e6re behov for en offentlig andel dersom reguleringsplanenes hovedgrep med oppgradering av Kokstadvegen og planlagt kollektivfelt, skal kunne gjennomf\u00f8res. Fylkeskommunen har i brev datert 16.04.2021 tatt et generelt forbehold om finansiering og politisk godkjenning f\u00f8r prosjektoppstart av denne og tilsvarende avtaler. \u00d8konomiske konsekvenser: Ikke relevant. Byr\u00e5dens vurdering og anbefaling/konklusjon: Byr\u00e5den anbefaler at byr\u00e5det godkjenner utbyggingsavtalen med Kokstadveien 42 AS og Vestland Fylkeskommune om oppfyllelse av rekkef\u00f8lgekrav i omr\u00e5dereguleringsplan for Kokstad \u00d8st, plan nr. 61130000. Reguleringsplanen ble vedtatt bystyret den 24.06.2022 etter ny 2. gangs behandling. Det er i vurderingen lagt vekt p\u00e5 at avtalen inneb\u00e6rer oppfylling av rekkef\u00f8lgekrav i omr\u00e5dereguleringsplanen for Kokstad \u00f8st Det vises videre lagt vekt p\u00e5 at det er inng\u00e5tt flere utbyggingsavtaler i omr\u00e5det for \u00e5 sikre gjennomf\u00f8ring av de aktuelle rekkef\u00f8lgekravene. Byr\u00e5den er videre enig med vurderingen som er foretatt av Bymilj\u00f8etaten, da en mener at rekkef\u00f8lgekravene i utbyggingsavtalen er n\u00f8dvendige, og at tiltak og kostnad anses som forholdsmessige etter kravene i pbl \u00a7 17-3. Vedtakskompetanse: Myndighet til \u00e5 inng\u00e5 utbyggingsavtaler er delegert til byr\u00e5det, jf. bystyresak 378-20 Byr\u00e5dets fullmakter \u00a718: \u00abByr\u00e5det kan ogs\u00e5 inng\u00e5 utbyggingsavtaler jf. plbl \u00a7 17 (ref. bystyresak 63/07).\u00bb 2 Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det godkjenner utbyggingsavtalen med Kokstadveien 42 AS og Vestland fylkeskommune. 2. Byr\u00e5d for byutvikling delegeres myndighet til \u00e5 signere utbyggingsavtalen p\u00e5 vegne av kommunen. Dato: 21. mai 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagnotat av 11.01.2024 med f\u00f8lgende vedlegg: Fremforhandlet utbyggingsavtale med vedlegg: - Beregning av anleggsbidrag pr. m2 BRA 3 "
}