{
  "dokument_id": "afcaca30-3881-5d3e-839b-b494c94332cb",
  "doc_type": "case_attachment",
  "kommune": 4601,
  "tittel": "Vedlegg nr. 05 - Rapport Naturkartlegging i sj\u00f8",
  "url": "https://bergen.kommune.no/politikere-utvalg/api/fil/bk360/12366834/Vedlegg-nr-05-Rapport-Naturkartlegging-i-sjo",
  "tekst": " 1 Reviewed \u2013 no comments, Truls Torp Karlsen (04-November-2024) Rapport Garnes Kai OPPDRAGSGIVER Statnett SF EMNE Naturkartlegging i sj\u00f8 DATO / REVISJON: 31. oktober 2024 / 01Y DOKUMENTKODE: 10368-MUL-DAL-RIM-RE-003 Dette dokumentet har blitt utarbeidet av Multiconsult p\u00e5 vegne av Multiconsult Norge AS eller selskapets klient. Klientens rettigheter til dokumentet er gitt i den aktuelle oppdragsavtalen eller ved anmodning. Tredjeparter har ingen rettigheter til bruk av dokumentet (eller deler av det) uten skriftlig forh\u00e5ndsgodkjenning fra Multiconsult med mindre annet f\u00f8lger av norsk lov. Multiconsult p\u00e5tar seg intet ansvar for bruk av dokumentet (eller deler av det) til andre form\u00e5l, p\u00e5 andre m\u00e5ter eller av andre personer eller enheter enn det som er godkjent skriftlig av Multiconsult. Deler av dokumentet kan v\u00e6re beskyttet av immaterielle rettigheter og/eller eiendomsrettigheter. Kopiering, distribusjon, endring, behandling eller annen bruk av dokumentet er ikke tillatt uten skriftlig forh\u00e5ndssamtykke fra Multiconsult eller annen innehaver av slike rettigheter med mindre annet f\u00f8lger av norsk lov. 10368-MUL-DAL-RIM-RE-003 31. oktober 2024 / 01Y Side 2 av 20 Rapport OPPDRAG Garnes Kai DOKUMENTKODE 10368-MUL-DAL-RIM-RE-003 EMNE Naturkartlegging i sj\u00f8 TILGJENGELIGHET \u00c5pen OPPDRAGSGIVER Statnett SF OPPDRAGSLEDER Lars Kristian Sandven KONTAKTPERSON Truls Torp Karlsen UTARBEIDET AV Silje Hadler-Jacobsen KOORDINATER Sone: 32V / \u00d8st: 305973 / Nord: 6706381 ANSVARLIG ENHET 10233012 Milj\u00f8r\u00e5dgivning VEST GNR./BNR./SNR. 63 / 15 / Bergen SAMMENDRAG Ved Garnes fergekai i Bergen kommune foreligger det planer om \u00e5 tilrettelegge ny kai/nytt kaihakk for ilandf\u00f8ring av transformatorer. Statnett SF har engasjert Multiconsult Norge AS for \u00e5 gjennomf\u00f8re marin naturkartlegging i tiltaksomr\u00e5det og tilst\u00f8tende omr\u00e5der. Denne rapporten beskriver video-observasjoner av naturmangfold i sj\u00f8 utf\u00f8rt i september 2024 ved filming med ROV. ROV-unders\u00f8kelsen viser at omr\u00e5det unders\u00f8kt best\u00e5r av vanlig natur og det ble ikke observert s\u00e6rlig verdifulle naturtype. Det ble ikke funnet r\u00f8dlistede arter eller fremmedarter. Av norske ansvarsarter er det observert er torsk, lyr, lange, \u00f8yep\u00e5l og lusuer. Det ble registert sj\u00f8fj\u00e6r og gravende megafauna p\u00e5 bl\u00f8tbunn dypere enn 50 meter. Omr\u00e5det overlapper i sin helhet med definert gyteomr\u00e5de for torsk. Omr\u00e5det er trolig en del av funksjonsomr\u00e5de for yngel i S\u00f8rfjorden, men ikke et eget s\u00e6rskilt avgrenset omr\u00e5de. Det er registret flere r\u00f8dlistede sj\u00f8fugl i omr\u00e5det og fungerer trolig som et funksjonsomr\u00e5de for n\u00e6ringss\u00f8k for sj\u00f8fugl. Det ble observert tallrik forekomst av kamskjellarten harpeskjell, spesielt i dybdeintervallet 10-20 meter. Denne arten er ikke inkludert i artene som danner naturtype \u00abStore kamskjellforekomster\u00bb i henhold til kriteriene satt i DN H\u00e5ndbok 19, og forekomsten er derfor ikke registret som en naturtype. Sj\u00f8piggsvinet langpigget sj\u00f8piggsvin var sv\u00e6rt tallrik i unders\u00f8kt omr\u00e5de og tilstedev\u00e6rende i alle dyp og p\u00e5 alle substrat. Det ble observert spredt forekomst av sukkertare. Med bakgrunn i det h\u00f8ye antallet sj\u00f8piggsvin observert kan det ikke utelukkes at forekomsten er preget av beiting fra sj\u00f8piggsvinene og ta sukkertaren opprinnelig har en st\u00f8rre utbredelse og h\u00f8yere tetthet i dette omr\u00e5det. I Klubbavika og ved Leiro bar tangbeltet preg av eutrofiering, der man har forh\u00f8yde n\u00e6ringsverdier i vannmassene som f\u00f8rer til oppblomstring av hurtigvoksende opportunistiske arter. 01Y 31.10.2024 Klar til utsendelse Silje Hadler-Jacobsen Johanne Arff Lars Kr. Sandven REV. DATO BESKRIVELSE UTARBEIDET AV KONTROLLERT AV GODKJENT AV Multiconsult | Nesttunbrekka 99 | 5221 Nesttun | +47 55 62 37 00 | multiconsult.no NO 918 836 519 MVA Garnes Kai Naturkartlegging i sj\u00f8 INNHOLDSFORTEGNELSE 1 Innledning..................................................................................................................................................... 5 1.1 Kvalitetssikring og standardkrav .......................................................................................................................... 5 2 Unders\u00f8kelsesomr\u00e5de .................................................................................................................................. 5 3 Metodikk ...................................................................................................................................................... 6 3.1 Datagrunnlag ...................................................................................................................................................... 6 4 Naturmangfold .............................................................................................................................................. 6 4.1 Registrerte marine naturtyper og \u00f8kologiske funksjonsomr\u00e5der ........................................................................... 6 4.1.1 \u00d8kologiske funksjonsomr\u00e5der og kystn\u00e6re fiskeridata ............................................................................. 7 4.1.2 R\u00f8dlistede og fremmede arter .................................................................................................................. 7 4.2 Observert Naturmangfold .................................................................................................................................... 9 5 Oppsummering ........................................................................................................................................... 19 6 Referanser .................................................................................................................................................. 20 10368-MUL-DAL-RIM-RE-003 31. oktober 2024 / 01Y Side 4 av 20 Garnes Kai Naturkartlegging i sj\u00f8 1 Innledning Ved Garnes fergekai i Bergen kommune foreligger det planer om \u00e5 tilrettelegge ny kai/nytt kaihakk for ilandf\u00f8ring av transformatorer. Statnett SF har engasjert Multiconsult Norge AS for \u00e5 gjennomf\u00f8re marin naturkartlegging i tiltaksomr\u00e5det og tilst\u00f8tende omr\u00e5der. Denne rapporten beskriver video- observasjoner av naturmangfold i sj\u00f8 utf\u00f8rt i september 2024 ved filming med ROV. Det er utf\u00f8rt milj\u00f8geologiske grunnunders\u00f8kelser p\u00e5 land ved det planlagte kaihakket og langs tilkomstveien til kaien. Resultatene fra unders\u00f8kelsene er presentert i Multiconsult-rapport 10368- MUL-DAL-RIG-RE- 001. 1.1 Kvalitetssikring og standardkrav Oppdraget er kvalitetssikret i henhold til Multiconsults styringssystem. Systemet omfatter prosedyrer og beskrivelser som er dekkende for kvalitetsstandard NS-EN ISO 9001:2015 (1) 2 Unders\u00f8kelsesomr\u00e5de Det unders\u00f8kte sj\u00f8omr\u00e5det ligger i S\u00f8rfjorden, utenfor Garnes kai p\u00e5 Garnes. Transektene representerer sj\u00f8omr\u00e5det fra Leirvikneset i s\u00f8r til Klubbavika i nord, se Figur 2-1. Figur 2-1 Oversiktskart over unders\u00f8kelsesomr\u00e5det ved Garnes Kai. Unders\u00f8kt omr\u00e5de er vist ved kj\u00f8rte transekt med ROV (gr\u00f8nne linjer). 10368-MUL-DAL-RIM-RE-003 31. oktober 2024 / 01Y Side 5 av 20 Garnes Kai Naturkartlegging i sj\u00f8 3 Metodikk 3.1 Datagrunnlag Foreliggende rapport er basert p\u00e5 informasjon fra oppdragsgiver og offentlige databaser, samt naturkartlegging ved ROV i sj\u00f8. Som kunnskapsgrunnlag er det tatt utgangspunkt i registrerte naturtyper i kartgrunnlag og databaser, samt unders\u00f8kelse med ROV utf\u00f8rt 24.september 2024. Unders\u00f8kelsen ble utf\u00f8rt av mannskap, b\u00e5t og ROV fra ROV AS sammen med marinbiolog Silje Hadler- Jacobsen, Multiconsult. Det ble gjennomf\u00f8rt filming i 8 transekt over definert tiltaksomr\u00e5de for utfylling og n\u00e6rliggende omr\u00e5der til dette, koordinat, dyp og kj\u00f8reretning er presentert i Tabell 3-1. Tabell 3-1 Oversikt over start og stoppunkt for ROV-transektene ved Garnes Kai. Koordinat er oppgitt i UTM, 32N. Dyp er dybde vist p\u00e5 ROV. Transektnavn Start (x, y, z) Stopp (x, y, z) Kj\u00f8reretning Garnes_T_01b (306054 E, 6706 230 N, 5 m) (306123 E, 6706127 N, 2 m) S-N Garnes_T_02 (306162 E, 6706 153 N, 4 m (306031 E, 6706587 N, 2 m) S-N Garnes_T_03 (306345 E, 6706 218 N, 72 m) (305963 E, 6706328 N, 2 m) S\u00d8-NV Garnes_T_04 (306311 E, 6706295 N, 65 m) (305952 E, 6706360 N, 2 m) \u00d8-V Garnes_T_05 (306641 E, 6706381 N, 238 m) (305957 E, 6706391 N, 2m) S\u00d8-NV Garnes_T_06 (306307 E, 6706427 N, 51 m) (306307 E, 6706427 N, 2m) \u00d8-V Garnes_T_07 (305993 E, 6706296 N, 8 m) (305991 E, 6706492 N, 2m) S-N Garnes_T_08 (306045 E, 6706530 N, 19 m) (305958 E, 6706577 N, 2m) S\u00d8-NV Begrensninger i metodikk Resultatet er gitt med de begrensninger metoden gir. Det er de store trekkene, med dominerende funn som blir dokumentert ved registreringer med ROV. Det kan ikke utelukkes at det finnes arter som ikke ble sett under filming i omr\u00e5det. Det virkelige biologiske mangfoldet kan v\u00e6re mer artsrikt enn det rapporten kan gi inntrykk av, da artsbestemmelse av mindre dyr og alger krever lupe/mikroskop for sikker bestemmelse. Kartleggingen her er gitt ut ifra det man ser, samt kjent informasjon om utbredelse og levedyp for artene registret. 4 Naturmangfold Under er det gitt en beskrivelse av viktige marine naturtyper i n\u00e6romr\u00e5det for reguleringsplanen. Som kunnskapsgrunnlag er det benyttet offentlig tilgjengelig informasjon i offentlige databaser og resultater fra tidligere gjennomf\u00f8rte unders\u00f8kelser. Databaser brukt for informasjonss\u00f8k: Naturbase (2), Vann-Nett (3), Artskart (4), og Fiskeridirektoratets kart, Yggdrasil (5). Naturbase har kartkilder fra Milj\u00f8direktoratet, Statens kartverk, NIBIO, Artsdatabanken, Norsk polarinstitutt, Norges vassdrags- og energidirektorat, Havforskningsinstituttet, Riksantikvaren, Norsk institutt for naturforskning og Geodata. 4.1 Registrerte marine naturtyper og \u00f8kologiske funksjonsomr\u00e5der I Naturbase (6) er det ikke registrert marine naturtyper i n\u00e6romr\u00e5dene til tiltaksomr\u00e5det. 10368-MUL-DAL-RIM-RE-003 31. oktober 2024 / 01Y Side 6 av 20 Garnes Kai Naturkartlegging i sj\u00f8 4.1.1 \u00d8kologiske funksjonsomr\u00e5der og kystn\u00e6re fiskeridata Registreringer og informasjon om \u00f8kologiske funksjonsomr\u00e5der og kystn\u00e6re fiskeridata er hentet fra Fiskeridirektoratets database \u00abYggdrasil\u00bb (5). Kunnskapsgrunnlaget her er begrenset til kommersielle arter. Det er registrert en stort gytefelt for kysttorsk i S\u00f8rfjorden fra Ervika ved Breistein i vest til Hetteneset f\u00f8r Stanghelle i \u00f8st, se skravert areal i Figur 4-1. og detaljer oppsummert i Tabell 4-1. Gytefeltet er overlapper med tiltaksomr\u00e5det. Gytefeltet er for bestanden kysttorsk s\u00f8r for 62 grader nord og der definert som et regionalt viktig gytefelt med B-verdi. Utbredelsen av gytefeltet ble verifisert ved kartlegging av HI i 2010 som en del av program for kartlegging av gyte-, og oppvekstomr\u00e5der. Gytefeltets verdi er basert p\u00e5 at det har middels mengde egg g stor tilbakeholdelse av eggTabell 4-1. Figur 4-1. Marine naturtyper og kystn\u00e6re fiskeridata. Gytefelt for kysstorsk i S\u00f8rfjoden er markert med gr\u00e5 skravur med lysebl\u00e5 kant. Garnes er markert med r\u00f8dt punkt. Lysegr\u00f8nn skravur er naturlig oksygenfattig fjord i Arnafjorden. Anadrome vassdrag er markert med marinebl\u00e5 linje og punkt.Kilde: Fiskeridirektoratet. Tabell 4-1 Oversikt over Kystn\u00e6re fiskeridata / \u00f8kologiske funksjonsomr\u00e5der Lokalitetsnavn Verdi \u00d8kologisk Status (r\u00f8dliste Beskrivelse /tidspunkt funksjonsomr\u00e5de for arter-2021) S\u00f8rfjorden B Gytefelt for Torsk LC- Regionalt viktig gytefelt. Middels egg bestand Kysttorsk ansvarsart / (2), stor tilbakeholdelse av egg (3), s\u00f8r for 62 grader verifisert gjennom kartlegging (HI). Nord 4.1.2 R\u00f8dlistede og fremmede arter R\u00f8dlistede arter tilknyttet sj\u00f8 registrert i artskart er alle fugler. Det er registret gr\u00e5m\u00e5ke (VU), fiskem\u00e5ke \u00e6rfugl (VU) og storskarv (NT), havelle (NT), sj\u00f8orre (VU), storspove (EN), svartand (VU) og tjeld (NT). 10368-MUL-DAL-RIM-RE-003 31. oktober 2024 / 01Y Side 7 av 20 Garnes Kai Naturkartlegging i sj\u00f8 Registrerte r\u00f8dlistede arter fra databasen artskart etter \u00e5r 2000 er vist i Figur 4-2 og i Tabell 4-2. Det er ikke registret fremmede arter i n\u00e6romr\u00e5det. Andre arter i sj\u00f8 inkluderer flere livskraftige sj\u00f8fuglarter og fiskearter som makrell, sypike og hvitting, kvinand, siland, toppand og svartbak. Ingen av artene er registrert med reproduktiv adferd. Figur 4-2 Registrerte r\u00f8dlistede og fremmede arter i omr\u00e5det ved tiltaksomr\u00e5det ved Garnes Kai. Kilde Artskart pr. oktober 2024. Tabell 4-2. R\u00f8dlistede arter i omr\u00e5det registrert i Artskart etter \u00e5r 2000. R\u00f8dlistekategorier (etter ny r\u00f8dliste fra 2021): EN-sterkt truet, VU: s\u00e5rbar, NT: n\u00e6r truet. Kilde: Artskart, pr. oktober 2024. Siste Omr\u00e5de Artsgruppe Norsk navn Vit. navn Kategori Aktivitet observasjon Klubbavika Fugler fiskem\u00e5ke Larus canus S\u00e5rbar (VU) 13.04.2021 N\u00e6ringss\u00f8kende Leiro Fugler gr\u00e5m\u00e5ke Larus argentatus S\u00e5rbar (VU) 18.10.2024 N\u00e6ringss\u00f8kende Leiro Fugler havelle Clangula hyemalis N\u00e6r truet (NT) 10.04.2024 N\u00e6ringss\u00f8kende Klubbavika Fugler sj\u00f8orre Melanitta fusca S\u00e5rbar (VU) 22.03.2024 N\u00e6ringss\u00f8kende Klubbavika Fugler storskarv Phalacrocorax carbo N\u00e6r truet (NT) 08.10.2022 Forflytning Leiro Fugler storspove Numenius arquata Sterkt truet (EN) 10.04.2024 N\u00e6ringss\u00f8kende Garnes kai Fugler svartand Melanitta nigra S\u00e5rbar (VU) 11.11.2020 Forflytning Leiro Fugler tjeld Haematopus ostralegus N\u00e6r truet (NT) 06.03.2024 Hvile Leiro Fugler \u00e6rfugl Somateria mollissima S\u00e5rbar (VU) 10.04.2024 N\u00e6ringss\u00f8kende 10368-MUL-DAL-RIM-RE-003 31. oktober 2024 / 01Y Side 8 av 20 Garnes Kai Naturkartlegging i sj\u00f8 4.2 Observert Naturmangfold I det videre presenteres observasjoner fra filming i unders\u00f8kelsesomr\u00e5det med et utvalg av bilder fra funn. Posisjoner og dyp vist p\u00e5 bildene er tatt ut fra ROV-film fra unders\u00f8kelsen. Omr\u00e5det unders\u00f8kt er ca. 500 meter langt og strekker seg langs den \u00f8stlige kystlinjen fra Leirvikneset til Klubbavika, Garnes. Det ble filmet i fem transekt i dybdeintervallet 0-230 meter, samt tre transekt i lengderetning langs kystlinjen. Figur 2-1 viser kj\u00f8rte transekter gr\u00f8nne linjer med start- (gr\u00f8nt merke) og stopp-punkt (r\u00f8dt merke). Transekt Garnes_T_01B Transektet ble kj\u00f8rt fra s\u00f8r ved Leirvikneset, mot nord, se slepestrek fra ROV i Figur 2-1. Bilder av observasjoner er oppsummert i Figur 4-3. Substratet i starten av transektet er bl\u00f8tbunn av finkornet sand med spredte mindre stein/blokker. (Figur 4-3 A). Videre er det vekselsvis hardbunn og renner i terrenget med sediment. Det observeres gravehauger etter fj\u00e6remark, eremittkreps (uidentifisert), vanlig korstroll (Asterias rubens - LC), pigget korstroll (Marthasterias glacialis - LC). Sandkutlinger (uident.), langpigget sj\u00f8piggsvin (Gracilechinus acutus - LC) og sm\u00e5 kamskjell, trolig arten harpeskjell (Aequipecten opercularis - LC) p\u00e5 bunnen. Sandbunn i hele transektet. Mot slutten av transektet, midt i Leirobukten p\u00e5 3 meters dyp, er det ca. 40 prosent dekningsgrad av tr\u00e5dformede alger p\u00e5 bunnen. Det er tett bestand av langpigget sj\u00f8piggsvin i f\u00f8rste halvdel av transektet. Deretter er gravehauger fra fj\u00e6remark og korstroll dominerende. Det ble gjort observasjoner av s\u00f8ppel som metallbokser og tau med moring som ikke er i bruk (Figur 4-3 B). Et r\u00f8r ble observert mot slutten av transektet, p\u00e5 ca. 4 meters dyp (Figur 4-3 D). Det var ingen tegn til flow ved unders\u00f8kelsestidspunktet. A B C D Figur 4-3 Transekt Garnes_T_01. A: Sandbunn med steinblokker i starten av transekt. B: S\u00f8ppel i form av tau med moring som ikke er i bruk. C: Sandslette med tett forekomst av langpigget sj\u00f8piggsvin. D: R\u00f8r p\u00e5 sandbunn, ca. 4 meters dyp. 10368-MUL-DAL-RIM-RE-003 31. oktober 2024 / 01Y Side 9 av 20 Garnes Kai Naturkartlegging i sj\u00f8 Transekt Garnes_T_02 Garnes_T_02 kj\u00f8res fra s\u00f8r ved Leirvikneset og f\u00f8lger bukten i dybdeintervallet 2-15 meter mot nord ved Klubbaneset. Bilder av observasjoner er oppsummert i Figur 4-4. Transektet g\u00e5r vekselvis over berg og sandslette i bukten og krysser flere av transektene som g\u00e5r fra dypere bunn opp til fj\u00e6ren. I tilknytning til sedimentbunn observeres tallrik forekomst av harpeskjell (Figur 4-4 A), gravehauger etter gravende infauna og taskekrabbe (Cancer pagurus \u2013 LC)(Figur 4-4 B). I hele transektet observeres langpigget sj\u00f8piggsvin i varierende tetthet, fra spredt til tett. Dominerende algevekst er r\u00f8dalgen krusflik (Chondrus crispus - LC) som sitter p\u00e5 mindre steiner p\u00e5 sandbunnen. Av fisk er det mengder av sandkutlinger p\u00e5 bunn og tangkutlinger (Pomatoschistus flavescens - LC) i vannmassene sammen med andre uidentifiserte mindre/juvenile fisk. Det observeres et b\u00e5tvrak (plastjolle) i transektet parallelt der hvor transekt Garnes_T_07 slutter (Figur 4-4 C). Ved Klubbaneset observeres store menger korstroll beitende i fj\u00e6resonen grunnere en 2 meter (Figur 4-4 D). A B C D Figur 4-4 Transekt Garnes_T_01. A: Harpeskjell (innringet) og r\u00f8dalgen krusflik p\u00e5 grov sandbunn, 13 meters dyp. B: S\u00f8ppel i form av et bildekk er skjulested for taskekrabbe. C: Plastjolle og mange individ av langpigget sj\u00f8piggsvin p\u00e5 9 meters dyp. D: Tett forekomst av vanlig korstroll i tangbeltet p\u00e5 2 meters dyp. Transekt Garnes_T _03 Garnes_T _03 kj\u00f8res fra ca. 72 meters dyp og opp i fj\u00e6ren til hj\u00f8rnet p\u00e5 eksisterende kaianlegg ved Garnes Kai. Bilder av observasjoner er oppsummert i Figur 4-5. Transektet starter med berg, som raskt g\u00e5r over til sandbunn. P\u00e5 berg sitter forskjellige arter svamp (Figur 4-5 A) og hvit skjellp\u00f8lse (Psolus squamatus - LC). P\u00e5 sandbunnen ses en venstrevendt flyndre, liten piperenser (Virgularia mirabilis - LC) og sj\u00f8fj\u00e6r (Pennatula phosphorea - LC). P\u00e5 60 meter er det blandingsbunn med sand og steinblokker og her er blant annet knurr (Eutrigla gurnardus - LC, Figur 4-5 C). P\u00e5 50 meter p\u00e5treffes bratt bergvegg og denne f\u00f8lges til 32 meters dybde. Her er det tarmp\u00f8lse 10368-MUL-DAL-RIM-RE-003 31. oktober 2024 / 01Y Side 10 av 20 Garnes Kai Naturkartlegging i sj\u00f8 (Mesothuria intestinalis - LC), r\u00f8dp\u00f8lse (Parastichopus tremulus - LC), torsk (Gadus morhua - LC, Figur 4-5 C), langpigget sj\u00f8piggsvin, r\u00f8rbyggende b\u00f8rstemark og r\u00f8dnebb (Labrus mixtus - LC). Fra 32- meter er det et parti med bratt blandingsbunn med vekselvis sand og berg f\u00f8r berg i dybdeintervallet 27- 15 meter. P\u00e5 berg er det sv\u00e6rt h\u00f8y tetthet av langpigget sj\u00f8piggsvin (Figur 4-5 E). Deretter er det blandingsbunn til fj\u00e6ren. P\u00e5 sandbunnen er det sandflyndre (Limanda limanda - LC, harpeskjell, sm\u00e5fisk, eremittkreps (ubest.) og lange (Molva molva- LC, Figur 4-5 F). R\u00f8dalgen krusflik dukker opp fra 15 meters dyp med dekningsgrad p\u00e5 30-80%. Fra 10 meter er sedimentet grovere og her er en del s\u00f8ppel i form av glassflasker, dekk og tau. A B C D E F Figur 4-5 Garnes_03. A: Berg med flere typer svamp (innringet). B: Metallskrot p\u00e5 70 meters dyp. C: Knurr. D: Torsk. E: Tett forekomst av langpigget sj\u00f8piggsvin p\u00e5 berg (23 meter). F: Krusflik og skorpeformet kalkalge voksende p\u00e5 steinblokk. Juvenil lange med tilholdssted under en metallplate (s\u00f8ppel). Transekt Garnes_T _04 Transektet f\u00f8lger sj\u00f8bunnen fra 65 meters dyp og opp til fj\u00e6resonen, fra \u00f8st mot vest. Bilder av observasjoner er oppsummert i Figur 4-6. 10368-MUL-DAL-RIM-RE-003 31. oktober 2024 / 01Y Side 11 av 20 Garnes Kai Naturkartlegging i sj\u00f8 I starten av transektet er det i hovedsak fin sandbunn med rygger av berg som stikker opp av sedimentet. Innimellom ligger det ogs\u00e5 runde stenblokker p\u00e5 sandbunnen. Her lever liten piperenser (Figur 4-6 A), r\u00f8dp\u00f8lse, langpigget sj\u00f8piggsvin, harpeskjell og tarmp\u00f8lse. Fra 50 meters dyp g\u00e5r substratet over til berg med smalere renner med sand. Her observeres en gravende anemone (Cerihantus sp., Figur 4-6 B). I vannmassene sees hyse (Melanogrammus aeglefinus - LC), lyr (Pollachius pollachius - LC) og leppefisk (bergnebb - Ctenolabrus rupestris- LC). I de grunne omr\u00e5dene observeres en mengde s\u00f8ppel i form av dekk fra kaidrift. I samme omr\u00e5de sees stimer av sm\u00e5fisk, trolig juvenile fisk (Figur 4-6 D). Rett utenfor kaiomr\u00e5det er bunnen dekket av en betongmadrass (Figur 4-6 E og F). Dette er trolig lagt ut som erosjonssikring for fergedriften som p\u00e5gikk fra 1937 til 1997. Omtrentlig plassering er vist i Figur 5-1. Opp\u00e5 betongmadrassen ligger ogs\u00e5 annet s\u00f8ppel, og noe som ligner st\u00e5lr\u00f8r. Spredt vekst av sukkertare i dybdeintervallet 13- 5 meter. A B C D E F Figur 4-6 Garnes_T_04 A: Bl\u00f8tbunn med nesledyret liten piperenser B: Anemone i slekten Cerihantus. C: Tallrik forekomst av harpeskjell p\u00e5 20 meters dyp. D: S\u00f8ppel (dekk). Stimer med sm\u00e5fisk/juvenile fisk (uident.) E og F: Betongmadrass p\u00e5 4 meters dyp utenfor Garnes kai. 10368-MUL-DAL-RIM-RE-003 31. oktober 2024 / 01Y Side 12 av 20 Garnes Kai Naturkartlegging i sj\u00f8 Transekt Garnes_T _05 Transektet f\u00f8lger sj\u00f8bunnen fra fjordbunnen p\u00e5 238 meters dyp og opp til fj\u00e6resonen i \u00f8st- vestlig retning. Transektet ender midt i forel\u00f8pig avgrenset areal for tiltaksomr\u00e5de for utfylling i sj\u00f8. Bilder av observasjoner er oppsummert i Figur 4-7. Ved transektstart (237 meters dyp) er det noe d\u00e5rlig sikt grunnet mye partikler i vannet. Dominerende natur og arter er bl\u00f8tbunn med gravehauger etter gravende infauna (Figur 4-7 A), b\u00f8rstemark og langfingerkreps. Fra 236 meters dyp er det bratt bergvegg. Her sees typisk hardbunnsfauna som hvit skjellp\u00f8lse, spredt forekomst av ulike svamper (runde, vifteformede), r\u00f8rbyggende b\u00f8rstemark, reker og langpigget sj\u00f8piggsvin (Figur 4-7 C og D). Videre er det vekselvis sedimentering p\u00e5 hyller og eksponert berg. Fra 50 til 40 meters dyp er det en sandslette f\u00f8r det igjen g\u00e5r over til berg. P\u00e5 bl\u00f8tbunnen lever stor piperenser, sj\u00f8fj\u00e6r (Figur 4-7 E), r\u00f8dp\u00f8lse og langpigget sj\u00f8piggsvin og det observeres knurr og flere taskekrabber. Fra ca. 17 meters dyp blir substratet grovere sediment iblandet grus/blokk. Her er sandkutling og harpeskjell tallrike, og p\u00e5 blokk sitter svartslangestjerne (Ophiocomina nigra - LC, Figur 4-7 F). I vannmassene sees stimer med sm\u00e5fisk. I hele transektet er det mange langpiggede sj\u00f8piggsvin. Det observeres s\u00f8ppel som tauverk, dekk, flasker, metallr\u00f8r, plast (Figur 4-7 E), og noe som ser ut som en aksling fra bil eller tilhenger. \u00d8verst i strandsonen er et smalt belte med bl\u00e6retang (Figur 4-7 F). 10368-MUL-DAL-RIM-RE-003 31. oktober 2024 / 01Y Side 13 av 20 Garnes Kai Naturkartlegging i sj\u00f8 A B C D E F G H Figur 4-7 Garnes_T_05 A: Bl\u00f8tbunn med gravehuler. B: Stor piperenser p\u00e5 218 meters dyp. C og D: Bergvegg med tallrik forekomst av hvit skjellp\u00f8lse sammen med flere arter svamp (innringet). E: Sj\u00f8fj\u00e6r p\u00e5 68 meters dyp. F: Steinblokk med svartslangestjerne. G: Plasts\u00f8ppel, r\u00f8dalgen krusflik, langpigget sj\u00f8piggsvin p\u00e5 10 meters dyp. H: Smalt belte med bl\u00e6retang \u00f8verst i fj\u00e6ren. 10368-MUL-DAL-RIM-RE-003 31. oktober 2024 / 01Y Side 14 av 20 Garnes Kai Naturkartlegging i sj\u00f8 Transekt Garnes_T _06 Transektet g\u00e5r fra ca. 51 meters dyp og opp til fj\u00e6ren i vestlig retning. Bilder av observasjoner er oppsummert i Figur 4-8. I starten av transektet er det sandbunn. Deretter g\u00e5r transektet over en forh\u00f8yning best\u00e5ende av berg. I tilknytning til bergknausen st\u00e5r en del store lyr (Figur 4-8 A). Det observeres ogs\u00e5 lusuer (Sebastes viviparus - LC, Figur 4-8 A), langpigget sj\u00f8piggsvin, r\u00f8dp\u00f8lse og sj\u00f8kjeks (Ceramaster granularis - LC). P\u00e5 55 meter ligger en eldre bil p\u00e5 bunnen (Figur 4-8 B, C). Denne fungerer som kunstig rev og det observeres lusuer, r\u00f8dnebb og \u00f8yep\u00e5l i tilknytning til vraket. Fra 55 til 34 meter er det sandbunn med finkornet sediment. Her st\u00e5r stor og liten piperenser relativ tett forekomst sammen med tarmpl\u00f8se, r\u00f8dp\u00f8lse, slangestjerner og eremittkreps (Figur 4-8 D). Fra 33 meter g\u00e5r det over til blandingsbunn med vekselvis berg og sandbunn. Her observeres en juvenil lange, langfingerkreps og pigget korstroll. Fra 13 meter er sandbunnen grovere med skjellrester og mindre stein. Her vokser moderat til tett med krusflik og det er mange kamskjell. Det vokser noe sukkertare p\u00e5 st\u00f8rre stein og blokk (Figur 4-8 G). \u00d8verst i strandsonen (grunnere enn 2 meter) er belte med bl\u00e6retang. Noe p\u00e5vekst av tarmgr\u00f8nske og andre hurtigvoksende brunalger, dekningsgrad ca. 20 % (Figur 4-8 H). I tilknytning til tangbeltet observeres mange korstroll og tette stimer av tangkutling i vannmassene. Langpigget sj\u00f8piggsvin observeres i middels til sv\u00e6rt tett forekomst i hele transektet, uavhengig av substrat (Figur 4-8 E og F). 10368-MUL-DAL-RIM-RE-003 31. oktober 2024 / 01Y Side 15 av 20 Garnes Kai Naturkartlegging i sj\u00f8 A B C D E F G H Figur 4-8 SL\u00d8_06 A: Lyr og lusuer p\u00e5 50 meters dyp. B: Bilvrak p\u00e5 55 meters dyp. C: Lusuer og r\u00f8dnebb p\u00e5 55 meters dyp. D: Stor og liten piperenser p\u00e5 bl\u00f8tbunn, 55 meters dyp. E og F: Langpigget sj\u00f8piggsvin observeres i middels til sv\u00e6rt tett forekomst i hele transektet, uavhengig av substrat. G: Grov sandbunn p\u00e5 10 meters dyp med krusflik, sukkertare, kamskjell og sandkutling. H: Bl\u00e6retang med p\u00e5vekst av hurtigvoksende gr\u00f8nn og brunalger i fj\u00e6resonen. 10368-MUL-DAL-RIM-RE-003 31. oktober 2024 / 01Y Side 16 av 20 Garnes Kai Naturkartlegging i sj\u00f8 Transekt Garnes_T _07 Transektet starter rett s\u00f8r for kaien og f\u00f8lger bukten nordover ca. 200 meter i dybdeintervallet 2-8 meter. Bilder av observasjoner er oppsummert i Figur 4-9 A-D. Bunnen s\u00f8r i transektet best\u00e5r av grov sand iblandet mindre stein og skjellrester. Midtre del av transektet har noe berg for det g\u00e5r over til fin sandbunn med runde steinblokker. Nordlig del har tilsvarende bunn som i s\u00f8r, grovt sediment med mindre stein og skjellrester. Her er det varierende dekningsgrad av alger. Det vokser spredt til moderat med krusflik spredt vekst avsukkertare. Av dyreliv observeres tett forekomst av harpeskjell og sandkutlinger. P\u00e5 bl\u00f8tbunn er det gravehauger etter fj\u00e6remark og annen gravende infauna. Pigget korstroll er vanlig. I hele transektet observeres langpigget sj\u00f8piggsvin i tett forekomst. Det observeres s\u00f8ppel som glassflasker, dekk, plast, nett, kjetting (Figur 4-9 D), fort\u00f8yningsb\u00f8yer med tauverk og st\u00e5lr\u00f8r. A B C D Figur 4-9 Garnes_T_7 A: R\u00f8dalgen krusflik, pigget korstroll (r\u00f8d ring) og en glassflaske (bl\u00e5 ring) p\u00e5 9 meters dyp. B: Langpigget sj\u00f8piggsvin, r\u00f8dnebb i vannmassen. C: Spredt vekst av sukkertare p\u00e5 blandingsbunn (gul ring) p\u00e5 7 meters dyp. D: S\u00f8ppel i form av kjetting og plastb\u00f8tte fylt med sement. 10368-MUL-DAL-RIM-RE-003 31. oktober 2024 / 01Y Side 17 av 20 Garnes Kai Naturkartlegging i sj\u00f8 Transekt Garnes_T _08 Transekt T_08 starter p\u00e5 ca. 19 meters dyp og g\u00e5r opp til strandsonen i Klubbavika. Bilder av observasjoner er oppsummert i Figur 4-10. Det er sandbunn i hele transektet. I transektstart best\u00e5r substratet av sandbunn iblandet mindre stein og steinblokker. I de grunnere omr\u00e5dene er sanden finere med innslag av steinblokker. Av dyreliv sees harpeskjell (Figur 4-10 A), pigget korstroll, sandkutlinger, bergnebb, lange (Figur 4-10 B) og tangkutlinger. Det observeres s\u00f8ppel som tauverk, dekk og moringer brukt til fort\u00f8yning av sm\u00e5b\u00e5ter (Figur 4-10 C). I fj\u00e6resonen er det tangbelte av bl\u00e6retang. P\u00e5 2 meters dybde er det h\u00f8y dekningsgrad av opportunistiske hurtigvoksende brunalger (Figur 4-10 D). Tettheten tyder p\u00e5 forh\u00f8yet n\u00e6ringstilgang i dette omr\u00e5det. A B C D Figur 4-10 Garnes_T_08. A: Harpeskjell og langpigget sj\u00f8piggsvin p\u00e5 1 meters dyp. B: Juvenil lange p\u00e5 13 meters dyp. C: S\u00f8ppel i form av dekk og fort\u00f8yningstau og moring. D: Tangbelte med tett forekomst av opportunistiske p\u00e5vekstalger. Tangkutling i vannmassene. 2 meters dyp (ringet inn). 10368-MUL-DAL-RIM-RE-003 31. oktober 2024 / 01Y Side 18 av 20 Garnes Kai Naturkartlegging i sj\u00f8 5 Oppsummering ROV-unders\u00f8kelsen viser at omr\u00e5det unders\u00f8kt best\u00e5r av vanlig natur og det ble ikke observert s\u00e6rlig verdifulle naturtyper iht. DN H\u00e5ndbok19. Det ble ikke funnet r\u00f8dlistede arter eller fremmedarter. Av norske ansvarsarter er det observert er sukkertare, torsk, lyr, lange, \u00f8yep\u00e5l og lusuer. Ansvarsarter inneb\u00e6rer at 25 % eller mer av den europeiske bestanden finnes i Norge og at Norge med det har et s\u00e6rlig stort forvaltningsansvar. P\u00e5 bl\u00f8tbunn i de dypere omr\u00e5dene unders\u00f8kt (dypere enn 50 meter) finner vi sj\u00f8fj\u00e6rbunn og gravende megafauna. Sj\u00f8fj\u00e6r og gravende megafauna er ikke r\u00f8dlistet eller beskrevet som egen naturtype etter DN-h\u00e5ndbok 19, men er beskrevet p\u00e5 OSPAR (Oslo/Paris konvensjonen) sin liste over marine habitat som er truet og i nedgang i region II som omfatter Nordsj\u00f8en og norskekysten nord til M\u00f8re (7). Omr\u00e5det overlapper i sin helhet med definert gyteomr\u00e5de for torsk. Det ble observert torsk, og torskefisk som lyr, hyse og lange. Det ble ogs\u00e5 observert stimer med sm\u00e5fisk, trolig best\u00e5r disse stimene av juvenile fisk. Omr\u00e5det er trolig en del av funksjonsomr\u00e5de for fiskeyngel i S\u00f8rfjorden, men ikke et eget s\u00e6rskilt avgrenset omr\u00e5de. Det er registret flere r\u00f8dlistede sj\u00f8fugl i omr\u00e5det og fungerer trolig som et funksjonsomr\u00e5de for n\u00e6ringss\u00f8k for sj\u00f8fugl. I det grunne bl\u00f8tbunnsomr\u00e5det var det tett forekomst av kamskjellarten harpeskjell, spesielt i dybdeintervallet 10-20 meter. Denne arten er ikke inkludert i artene som danner naturtype \u00abStore kamskjellforekomster\u00bb i henhold til kriteriene satt i DN H\u00e5ndbok 19 (8). Grovt beregnet areal for observert forekomst av harpeskjell er ca. 42 800 m2 og er tegnet inn i Figur 5-1. Sj\u00f8piggsvinet langpigget sj\u00f8piggsvin var sv\u00e6rt tallrik i unders\u00f8kt omr\u00e5de med tilstedev\u00e6relse i alle dyp og p\u00e5 alle substrat. Denne arten er definert som en vanlig art i likhet med r\u00f8dt sj\u00f8piggsvin og dr\u00f8baksj\u00f8piggsvin som vanligvis blir knyttet til nedbeiting av tareskog, s\u00e6rlig p\u00e5 kysten av Tr\u00f8ndelag og nordover. Langpigget sj\u00f8piggsvin lever vanligvis dypere enn tang og tarebeltet, men har blitt observert grunnere i \u00f8kende grad b\u00e5de i antall og i flere omr\u00e5der. NIVA har i en kronikk i DN i juli 2024 advart mot en ny kr\u00e5kebolleinvasjon 1 . Langpigget sj\u00f8piggsvin observeres oftere i sv\u00e6rt stort antall helt opp mot fj\u00e6ren. Det er den siste tiden rapportert om masseforekomster i tidevannsonen og dypere i Vestland og M\u00f8re og Romsdal. Per n\u00e5 mangler systematisk rapportering. Omfanget, \u00e5rsaken og konsekvenser av masseforekomstene er derfor usikker. Det ble observert spredt forekomst av sukkertare. Med bakgrunn i det h\u00f8ye antallet sj\u00f8piggsvin observert kan det ikke utelukkes at forekomsten er preget av beiting fra sj\u00f8piggsvinene og at sukkertaren opprinnelig hadde en st\u00f8rre utbredelse og h\u00f8yere tetthet i dette omr\u00e5det. Det ble i flere tilfeller observert sj\u00f8piggsvin beitende p\u00e5 sukkertaren. I Klubbavika ble det observert middels til h\u00f8y (25 - >50 %) dekningsgrad av hurtigvoksende alger i form av lurv, samt forh\u00f8yet dekningsgrad tr\u00e5dformede gr\u00f8nnalger. Ved Leiro ble observert algematter over bl\u00f8tbunnen. Dette er indikatorer for eutrofiering, der man har forh\u00f8yde n\u00e6ringsverdier i vannmassene som f\u00f8rer til oppblomstring av hurtigvoksende opportunistiske arter. 1 https://www.dn.no/innlegg/ma-unnga-ny-krakebolleinvasjon/2-1-1668244 10368-MUL-DAL-RIM-RE-003 31. oktober 2024 / 01Y Side 19 av 20 Garnes Kai Naturkartlegging i sj\u00f8 Figur 5-1 Omr\u00e5de med skjellforekomst, omtrentlig plassering av vrak og betongmadrass ved Garnes kai. Se detaljer i tegnforklaring. 6 Referanser 1. NS-EN ISO 9001:2015. Ledelsessystemer for kvalitet. s.l. : Norsk standard, 2015. 2. . kart.naturbase.no. 3. vann-nett.no. 4. artskart.no. 5. kart.fiskeridir.no. 6. www.naturbase.no. [Internett] 7. CONVENTION FOR THE PROTECTION OF THE MARINE ENVIRONMENT OF THE NORTH-EAST ATLANTIC. s.l. : OSPAR Convention , 1992. 8. DN-h\u00e5ndbok 19-2007 Kartlegging av marint biologisk mangfold. s.l. : Milj\u00f8direktoratet (SFT/Klif/DN), 2007. 9. Bergen statement \u00a724- North-East Atlantic Environment Strategy \u00a71.2c 10368-MUL-DAL-RIM-RE-003 31. oktober 2024 / 01Y Side 20 av 20 "
}