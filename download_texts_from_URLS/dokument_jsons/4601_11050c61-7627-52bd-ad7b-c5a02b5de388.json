{
  "dokument_id": "11050c61-7627-52bd-ad7b-c5a02b5de388",
  "doc_type": "case_attachment",
  "kommune": 4601,
  "tittel": "_ KLAGE-2023_16617-15 Bergen kommune \u2013 gnr. 119 bnr. 1012. Klage p\u00e5 tillatelse til endring av gi 1384196_1_1",
  "url": "https://bergen.kommune.no/politikere-utvalg/api/fil/bk360/10928410/-KLAGE-2023-16617-15-Bergen-kommune-gnr-119-bnr-1012-Klage-pa-tillatelse-til-endring-av-gi-1384196-1-1",
  "tekst": " V\u00e5r dato: V\u00e5r ref: 19.06.2024 2024/5490 Deres dato: Deres ref: SAMEIET NEDRE SILJUST\u00d8L BB4 Saksbehandler, innvalgstelefon c/o Vestbo BBL Postboks 1947 Nordnes David Larsen, 55 57 20 16 5817 BERGEN Bergen kommune \u2013 gnr. 119 bnr. 1012. Klage p\u00e5 endring av gitt rammetillatelse Vi viser til klage 16. oktober 2023 og oversendelse av klagesak fra Bergen kommune i brev datert 5. april 2024. Vedtak: Klagen tas ikke til f\u00f8lge. Vi stadfester Bergen kommunes vedtak datert 27. september 2023, referanse BYGG-2022/15968-32, om \u00e5 innvilge s\u00f8knaden om midlertidig dispensasjon. Sakens bakgrunn Vi forutsetter at partene kjenner sakens bakgrunn og gir derfor kun et kortfattet sammendrag. Sweco Architects AS s\u00f8kte 27. juli 2023 om dispensasjon for endring av vedtak datert 22. mai 2019, hvor det for ovennevnte eiendom ble gitt rammetillatelse til utomhusanlegg med parkeringsplasser og carporter/st\u00f8yskjerming, lekeplasser, uteoppholdsareal, kryssing av bekk og avfallspunkt. Tiltakshaver er Wahl Eiendom Boligutvikling AS. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/7 Endringss\u00f8knaden gjelder midlertidig etablering av parkeringsplasser p\u00e5 regulert fellesareal, som vist p\u00e5 tegningen over til venstre. Deler av uteoppholdsarealet (f_UA2) og omr\u00e5det for blokkbebyggelse (BB3) skal alts\u00e5 i en avgrenset periode ha parkering p\u00e5 bakkeplan. Parkeringsarealet skal midlertidig erstatte det underjordiske parkeringsanlegget i en periode fra midten av oktober 2023 til og med mai 2024. Bakgrunnen for dette er at leverand\u00f8ren for bilheissystemet ikke kan levere parkeringsanlegget til avtalt tid. Uteoppholdsarealet som er tenkt for midlertidig parkering, skal senere ferdigstilles som uteoppholdsareal slik som opprinnelig vedtatt. Som del av s\u00f8knaden ble det s\u00f8kt om dispensasjon fra \u00a7\u00a7 1.7.2, 3.4, 4.2, 5.3.2 og 5.7.2 i gjeldende reguleringsplan. Innholdet i bestemmelsene er gjengitt fortl\u00f8pende under punkt 2 p\u00e5 side 2 flg. S\u00f8knaden ble innvilget av kommunen i vedtak datert 27. september 2023. Sameiet Nedre Siljust\u00f8l BB1, Sameiet Nedre Siljust\u00f8l BB2 og Sameiet Nedre Siljust\u00f8l BB4 p\u00e5klaget vedtaket i brev datert 16. oktober 2023. Klagen ble behandlet av kommunens politiske utvalg for milj\u00f8 og byutvikling i m\u00f8te 21. mars 2023. Utvalget tok ikke klagen til f\u00f8lge, og saken ble derfor sendt til oss for endelig avgj\u00f8relse. Regelverk Forvaltningsloven gjelder for Statsforvalterens behandling av klagesaken, se plan- og bygningsloven (pbl.) \u00a7 1-9 f\u00f8rste avsnitt. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte avsnitt og rundskriv T-2/09 fra Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, se forvaltningsloven (fvl.) \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, se fvl. \u00a7 34 fjerde avsnitt. Dispensasjon Det kan s\u00f8kes dispensasjon fra bestemmelser i lov og plan etter pbl. \u00a7 19-2 f\u00f8rste avsnitt: \u00abKommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen.\u00bb I \u00a7 19-2 andre avsnitt er hovedvilk\u00e5rene for dispensasjon: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Bestemmelsen oppstiller to vilk\u00e5r som begge m\u00e5 v\u00e6re oppfylt for at dispensasjon kan innvilges, se vesentlighets- og fordel-/ulempevilk\u00e5ret. F\u00f8rst n\u00e5r begge disse vilk\u00e5rene er oppfylt, er det relevant \u00e5 gj\u00f8re en skj\u00f8nnsmessig vurdering av om dispensasjon b\u00f8r innvilges, se ordlyden \u00abkan\u00bb. Dispensasjon kan gis midlertidig, tidsbestemt eller for en ubestemt tid, jf. pbl. \u00a7 19-2, jf. ogs\u00e5 \u00a7 19-3. Plangrunnlag Eiendommen omfattes av reguleringsplan \u00abYtrebygda, gnr. 119, bnr. 3 mfl. Gr\u00f8nst\u00f8len boligomr\u00e5de\u00bb, vedtatt 18. februar 2015 med planID 1201_61720000. I denne planen er eiendommen Side: 3/7 regulert til bebyggelse-/blokkbebyggelse, uteoppholdsareal, kj\u00f8reveg, fortau, renovasjonsanlegg, annen veggrunn \u2013 gr\u00f8ntareal. Statsforvalterens vurdering Saken gjelder klage p\u00e5 kommunens vedtak om midlertidig dispensasjon for etablering av midlertidige parkeringsplasser. Tillatelse til etablering av de midlertidige parkeringsplassene er avhengig av dispensasjon fra \u00a7\u00a7 1.7.2, 3.4, 4.2, 5.3.2 og 5.7.2 i gjeldende reguleringsplan. 1 Dispensasjon krever s\u00f8knad I klagen er det vist til at det ikke er s\u00f8kt om dispensasjon til lenger enn \u00abslutten av februar\u00bb, og at det dermed er feil at kommunen har innvilget dispensasjon til 1. juni 2024. Dispensasjon forutsetter grunngitt s\u00f8knad, se pbl. \u00a7 19-1. Det er dermed ikke anledning til \u00e5 innvilge dispensasjon for noe det ikke er s\u00f8kt om. I dette tilfellet st\u00e5r det i s\u00f8knaden at den gjelder for perioden \u00abfra november 2023 tom mai 2024.\u00bb Vilk\u00e5ret om at det m\u00e5 foreligge grunngitt s\u00f8knad, er derfor oppfylt. 2 Vesentlighetsvilk\u00e5ret Sp\u00f8rsm\u00e5let er om dispensasjon vil vesentlig tilsidesette hensynene bak disse bestemmelsene i gjeldende reguleringsplan \u00a7\u00a7 1.7.2, 3.4, 4.2, 5.3.2 og 5.7.2. 2.1 Reguleringsplanen \u00a7 1.7.2 Bestemmelsen lyder slik: \u00abDet skal tilrettelegges for mulig str\u00f8muttak ved alle p-plasser.\u00bb Vi legger til grunn at hensynene bak denne bestemmelsen i stort gjelder at samfunnets skal omstilles til et lavutslippssamfunn og tilpasses et endret klima. Etablering av flere ladepunkter og ladestasjoner er et godt tiltak for \u00e5 f\u00e5 ned lokale klimagassutslipp og redusere forurensning.1 Tiltaket vil forskyve nevnte omstilling og tilpasning noe, men tidsrammen p\u00e5 et dr\u00f8yt halv\u00e5r (oktober 2023\u2013mars 2024) er s\u00e5 liten at hensynene bak \u00a7 1.7.2 klart ikke blir vesentlig tilsidesatt. 2.2 Reguleringsplanen \u00a7 3.4 Bestemmelsen lyder slik: \u00abF\u00f8r det kan gis midlertidig brukstillatelse / ferdigattest for boliger med tilh\u00f8rende anlegg skal f\u00f8lgende v\u00e6re utf\u00f8rt/ferdig opparbeidet: o felles parkeringsanlegg for det enkelte delfelt o felles uteoppholdsarealer i det enkelte delfelt o For delfeltene BB1 \u2013 BB3 skal i tillegg f_UA1 og f_UA2, felles returstasjon f_RA, turveg TV2, samt forbindelse fra TV2 til regulert gangveg i planID 30150000 v\u00e6re ferdig opparbeidet. o For felt BK1 skal f_UA3 v\u00e6re ferdig opparbeidet.\u00bb Rekkef\u00f8lgebestemmelser er viktige for \u00e5 sikre at planomr\u00e5det oppn\u00e5r en god kvalitet og en bestemt utbyggingstakt og form. Hensynene bak bestemmelsen dreier seg alts\u00e5 om at tiltakene innenfor 1 Se dav\u00e6rende Kommunal- og moderniseringsdepartementets rundskriv H-4/21 punkt 1. Side: 4/7 planomr\u00e5det skjer p\u00e5 en koordinert og hensiktsmessig m\u00e5te, og at tiltakene f\u00e5r en rekkef\u00f8lge og st\u00f8rrelse som gj\u00f8r at omr\u00e5det fungerer best mulig.2 Oms\u00f8kt dispensasjon \u00e5pner for at det kan gis midlertidig brukstillatelse for blokk B3.6 og B3.7 f\u00f8r det er opparbeidet \u00abfelles parkeringsanlegg\u00bb og \u00abuteoppholdsarealer\u00bb i sin helhet, se reguleringsplanen \u00a7 3.4. Det er klart at denne rekkef\u00f8lgen gj\u00f8r at omr\u00e5det ikke vil fungere best mulig, noe som setter til side hensynene bak rekkef\u00f8lgekravet. P\u00e5 den andre siden er dispensasjonen midlertidig. Etter at dispensasjonen utl\u00f8per, vil kravet til opparbeiding av felles parkeringsanlegg og uteoppholdsareal gjeninntre. Videre vil parkeringsbehovet i mellomtiden bli dekket gjennom nevnte parkeringsplasser p\u00e5 bakkeplan. Med avgj\u00f8rende vekt p\u00e5 midlertidigheten av dispensasjonen \u2013 et dr\u00f8yt halv\u00e5r \u2013 og at det vil iverksettes avb\u00f8tende tiltak for \u00e5 m\u00f8te parkeringsbehovet, er vi kommet til at tilsidesettelsen av hensynene bak \u00a7 3.4 ikke er vesentlig. 2.3 Reguleringsplanen \u00a7 4.2 Bestemmelsen regulerer hvilke arealer som er felles og angir blant annet at f_UA2 er felles for felt BB1-BB4, se bestemmelsens nest siste kulepunkt. I likhet med kommunen mener vi hensynene bak bestemmelsen dreier seg om \u00e5 sikre god bokvalitet for alle aldersgrupper og funksjonsniv\u00e5. Bestemmelsen skal ellers bidra til bedre tilgjengelighet og fremkommelighet for n\u00e6ringstrafikk, utrykningskj\u00f8ret\u00f8y, syklister og fotgjengere samt bedre det visuelle inntrykket av gaterommene. De midlertidige parkeringsplassene er plassert p\u00e5 f_UA2. Plassene vil gjerdes inn og v\u00e6re tiltenkt individuelle kunder/beboere. Den aktuelle delen av f_UA2 vil dermed ikke v\u00e6re felles s\u00e5 lenge dispensasjonen gjelder. Parkeringsplassene vil sette til side hensynet til \u00e5 sikre god bokvalitet, hensynet til fremkommelighet for fotgjengere og hensynet til det visuelle inntrykket av gaterommene. Det er utelukkende med vekt p\u00e5 den begrensede varigheten av dispensasjonen, at vi etter en konkret vurdering er kommet til at tilsidesettelsen av hensynene bak bestemmelsen ikke er vesentlig. 2.4 Reguleringsplanen \u00a7 5.3.2 Bestemmelsen lyder slik: \u00abI felt BB3 kan det f\u00f8res opp blokker med opptil 5 etasjer innenfor byggegrenser og byggeh\u00f8yder som angitt i plankartet. Parkering skal skje i felles parkeringsanlegg under bakken.\u00bb Parkeringskravet skal sikre at det blir avsatt tilstrekkelig areal til parkering i samsvar med behovet tiltaket medf\u00f8rer. Dette arealet skal if\u00f8lge bestemmelsen v\u00e6re under bakken. Det er klart at dispensasjon i dette tilfellet vil sette til side hensynene bak bestemmelsen. Form\u00e5let med bestemmelsen m\u00e5 likevel ses i et langsiktig perspektiv, da et underjordisk parkeringsanlegg er en innretning som er ment \u00e5 vare i lang tid. Dispensasjonen er midlertidig og vil dermed ikke v\u00e6re til hinder for etablering av underjordisk parkeringsanlegg p\u00e5 lengre sikt. Med vekt p\u00e5 at 2 Se Kommunal- og distriktsdepartementets reguleringsplanveileder side 160 (punkt 6.5.10) Side: 5/7 dispensasjonen gjelder et dr\u00f8yt halv\u00e5r, er det etter v\u00e5rt syn utvilsomt at hensynene bak bestemmelsen ikke blir vesentlig tilsidesatt. 2.5 Reguleringsplanen \u00a7 5.7.2 Bestemmelsen lyder slik: \u00abf_UA2 er avsatt til felles gr\u00f8ntareal for felt BB1 \u2013 BB5. Omr\u00e5det skal ha en parkmessig opparbeiding med gjennomg\u00e5ende gangveg mellom felles veg 2 og 3. Omr\u00e5det skal ha et gr\u00f8nt preg, og ha en utforming som bidrar til lokal overvannsh\u00e5ndtering og fordr\u00f8yning.\u00bb Hensynene bak bestemmelsen dreier seg om at uterommet skal gi mulighet for opphold og sosialt samkvem, rekreasjon, lek og spill i de ulike \u00e5rstidene. Det er klart at de midlertidige parkeringsplassene vil sette til side hensynene bak bestemmelsen. S\u00f8ker har vist til at dispensasjonen er midlertidig, og at \u00ab[p]erioden ligger heldigvis i den m\u00f8rkeste tiden i \u00e5ret der det ikke planlegges beplantningsarbeider.\u00bb Etter v\u00e5rt syn har ikke m\u00f8rketiden s\u00e6rlig betydning for vesentlighetsvurderingen, da fellesarealet f_UA2 har nytteverdi for beboerne i den m\u00f8rke s\u00e5 vel som lyse tiden av \u00e5ret. Som p\u00e5pekt i klagen, vil fellesarealet kunne bli brukt til for eksempel sn\u00f8lek. Vi mener parkeringsplassene legger en sterk begrensning p\u00e5 f_UA2 n\u00e5r det gjelder mulighet for opphold og sosialt samkvem, rekreasjon, lek og spill. Det er utelukkende med vekt p\u00e5 den begrensede varigheten av dispensasjonen, at vi etter en konkret vurdering er kommet til at tilsidesettelsen av hensynene bak bestemmelsen ikke er vesentlig. 2.6 Lovens form\u00e5lsbestemmelse og nasjonale eller regionale interesse Vi kan ikke se at hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt ved \u00e5 innvilge dispensasjonss\u00f8knaden. 3 Fordel-/ulempevilk\u00e5ret Sp\u00f8rsm\u00e5let er om fordelene ved dispensasjon i denne saken er klart st\u00f8rre enn ulempene. De fordelene og ulempene som blir vektlagt, m\u00e5 ha sammenheng med de hensynene plan- og bygningsloven skal ivareta. Det betyr at det f\u00f8rst og fremst er areal- og ressursdisponeringshensyn som er relevante i interesseavveiningen.3 Ulempene er i hovedsak at deler av fellesarealene ikke kan brukes i en periode, og at det kommer biltrafikk n\u00e6rmere inn i boligomr\u00e5det. Begge deler reduserer bokvaliteten. \u00d8kt biltrafikk inneb\u00e6rer st\u00f8rre skaderisiko for beboerne, deriblant barn og unge som if\u00f8lge klagerne bruker omr\u00e5det til blant annet skolevei. Ulempen med \u00f8kt biltrafikk er redusert gjennom avb\u00f8tende tiltak, og vi viser i den sammenheng til ansvarlig s\u00f8kers redegj\u00f8relse: \u00abDet er riktig at vi legger midlertidig til rette for \u00f8kt trafikk i form av parkeringstrafikk til 23 p- plasser til nye naboer. Dvs. at det ikke er gjennomg\u00e5ende trafikk, men trafikk \u2018foran egen inngangsd\u00f8r\u2019 til beboerne i B3.6 og B3.7. gangvei i \u00f8st forblir kontinuerlig og up\u00e5virket, 3 Se Ot.prp. nr. 32 (2007-2008) side 242. Side: 6/7 gangvei i vest, foran BB1 og 2 slutter ved B2.4 og en kan fortsette innover i feltet fram til et inngjerdet parkeringsarealet. Det er ikke planlagt kryssing, hverken i midlertidig eller i endelig l\u00f8sning. Den midlertidige parkeringsplassen skal inngjerdes og tilgang for brukere skal sikres med barnesikre porter (oransje linje). Veien skal ogs\u00e5 f\u00e5 midlertidig belysning og grusdekke indikerer lavt fart. Andre tiltak er vi gjerne med p\u00e5 \u00e5 diskutere med BME ved behov. Anleggsomr\u00e5det er inngjerdet f\u00f8r og etter midlertidig parkering opph\u00f8rer (r\u00f8dt stiplet linje)\u00bb4 Etter v\u00e5rt syn bli trafikkulempe betraktelig redusert gjennom disse avb\u00f8tende tiltakene. Av fordeler har kommunen lagt vekt p\u00e5 at man unng\u00e5r \u00e5 forsinke flytte- og salgsprosesser og store \u00f8konomiske konsekvenser for entrepren\u00f8ren. Vi er enig med klagerne i at det ikke er relevante \u00e5 legge vekt p\u00e5 de \u00f8konomiske konsekvensene for entrepren\u00f8ren, da dette ikke kan begrunnes med areal- og ressursdisponeringshensyn. Det som derimot er en relevant fordel, er \u00e5 f\u00e5 realisert godkjente tiltak uten un\u00f8dvendig opphold. Det er ikke omtvistet at manglende leveranse av det underjordiske parkeringsanlegget utsetter realiseringen av 36 leiligheter i byggeomr\u00e5dene B3.6 og B3.7. Fordelen med \u00e5 gi dispensasjon er at man gjennom de midlertidige parkeringsplassene unng\u00e5r eller begrenser denne forsinkelsen. Fordelen er etter v\u00e5rt syn begrenset, da det kun er tale om en forsinkelse p\u00e5 et dr\u00f8yt halv\u00e5r. Tidsrammen sl\u00e5r likevel i dette tilfellet begge veier. Etter v\u00e5rt syn er ulempene av en slik karakter at de m\u00e5 t\u00e5les for en s\u00e5 begrenset periode. Samlet sett er vi under noe tvil kommet til at fordelen er klart st\u00f8rre enn ulempene. 4 Skj\u00f8nnsmessig vurdering Ingen har krav p\u00e5 dispensasjon. Det gjelder selv i tilfeller hvor vilk\u00e5rene for \u00e5 kunne gi dispensasjon er oppfylt. Innvilgelse av dispensasjon beror alltid p\u00e5 en skj\u00f8nnsmessig vurdering, noe som betyr at kommunen i hver sak vil ha hjemmel til \u00e5 gi avslag, se ordlyden \u00abkan\u00bb i \u00a7 19-2. Dersom form\u00e5let med dispensasjonen kan oppn\u00e5s med lempeligere tiltak, taler det mot \u00e5 innvilge dispensasjon. I den sammenheng er det i klagen argumentert med at det ikke er behov for de midlertidige parkeringsplassene, da utbygger har tinglyst rett til \u00e5 bruke et bestemt antall parkeringsplasser tilh\u00f8rende sameiene BB1 og BB2. Ansvarlig s\u00f8ker har uttalt at disse parkerings- og gjesteparkeringsplassene til BB1 og BB2 ikke kan beslaglegges. Uavhengig av om det juridisk sett er mulig for utbygger \u00e5 legge beslag p\u00e5 disse parkeringsplassene eller ikke, vil det etter v\u00e5r oppfatning ogs\u00e5 v\u00e6re utfordringer forbundet med bruk av disse parkeringsplassene. Etter v\u00e5r kjennskap var BB1 og BB2 p\u00e5 tidspunktet for kommunens behandling av s\u00f8knaden ferdig utbygd og har f\u00e5tt midlertidig brukstillatelse. Bruk av parkeringsplassene tilh\u00f8rende BB1 og BB2 ville derfor bare ha forskj\u00f8vet parkeringsproblemet. I ethvert tilfelle vil kommunen ha et visst skj\u00f8nnsmessig handlerom mellom valg av ulike l\u00f8sninger, gitt at lovens vilk\u00e5r for \u00e5 kunne innvilge dispensasjon er oppfylt. V\u00e5rt synt er at kommunens konklusjon i denne saken er forsvarlig selv for det tilfelle at en alternativ l\u00f8sning ville v\u00e6rt forbundet med noe mindre eller f\u00e6rre ulemper. Det gjelder spesielt i en sak som 4 Se e-post fra ansvarlig s\u00f8ker 27. august 2023 hvor nabomerknadene fra klagerne blir besvart. Side: 7/7 denne, hvor dispensasjonen er midlertidig og det var forholdsvis tidskritisk \u00e5 f\u00e5 p\u00e5 plass en alternativ l\u00f8sning. I klagen er det ogs\u00e5 vist til at dispensasjonen inneb\u00e6rer \u00f8kt trafikk \u00abuten at det iverksettes avb\u00f8tende tiltak\u00bb. Vi oppfatter dette som klage over at kommunen ikke har innvilget dispensasjonen p\u00e5 vilk\u00e5r. Ansvarlig s\u00f8kers beskrivelse av avb\u00f8tende tiltak gjengitt p\u00e5 forrige side, ble gitt som svar p\u00e5 nabomerknadene. Vi mener at beskrivelsen m\u00e5 anses som del av s\u00f8knaden og dermed grunnlaget for dispensasjonen. Av den grunn er det ikke behov for \u00e5 stille vilk\u00e5r for dispensasjonen \u2013 tiltakshaver er uansett forpliktet til \u00e5 etterleve de avb\u00f8tende vilk\u00e5rene. Avslutning Vi har vurdert alle klagegrunnene, men kommet til at ingen kan f\u00f8re frem. V\u00e5rt vedtak p\u00e5 side 1 er endelig og kan ikke p\u00e5klages, se fvl. \u00a7 28 tredje avsnitt. Med hilsen Ida Loftesnes Kv\u00e5le David Larsen seniorr\u00e5dgiver seniorr\u00e5dgiver Dokumentet er elektronisk godkjent Kopi til: BERGEN KOMMUNE Postboks 7700 5020 BERGEN SWECO ARCHITECTS AS Postboks 80 Sk\u00f8yen 0212 OSLO Mottakerliste: SAMEIET NEDRE c/o Vestbo BBL Postboks 1947 Nordnes 5817 BERGEN SILJUST\u00d8L BB4 SAMEIET NEDRE v/OBOS Eiendomsforvaltning AS Postboks 0129 OSLO SILJUST\u00d8L BB1 6666 St.Olavs Plass SAMEIET NEDRE c/o Vestbo BBL Postboks 1947 Nordnes 5817 BERGEN SILJUST\u00d8L BB2 "
}