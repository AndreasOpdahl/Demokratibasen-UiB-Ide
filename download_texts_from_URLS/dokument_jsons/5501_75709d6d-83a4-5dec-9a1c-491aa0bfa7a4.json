{
  "dokument_id": "75709d6d-83a4-5dec-9a1c-491aa0bfa7a4",
  "doc_type": "meeting_minutes",
  "kommune": 5501,
  "tittel": "Protokoll Eldrer\u00e5det 30.04.2025",
  "url": "https://innsyn.tromso.kommune.no/application/getMoteDokument?dokid=2002068544",
  "tekst": " M\u00f8teprotokoll Eldrer\u00e5det Dato: 30.04.2025 kl. 12:00-14:40 Sted: VETT Til stede: H\u00e5vard Sandberg Tove Bull Rolf Bj\u00f8rnar Fygle Ivar S\u00e6ther Knut Henriksen Toril Torgersen Gunhild Johansen Anna Amdal Fyhn M\u00f8tende Anne Mari Andersen varamedlemmer: Forfall Finn Nilsen Fra administrasjonen: - Sekret\u00e6r: Peter Bj\u00f8rn Saksliste Godkjenning av innkalling og saksliste Godkjenning av protokoll Sp\u00f8rsm\u00e5l Saker til behandling Utredning av organisering av matproduksjon i avdeling 17/25 25/06862-1 7 for helse og omsorg 1 24/10664- 18/25 Plan 2000 Skarshaugvegen - til offentlig ettersyn 7 11 2 Godkjenning av innkalling og saksliste Innkallingen og sakslisten ble godkjent 3 Godkjenning av protokoll Protokollen ble godkjent med f\u00f8lgende endring for sak 16/25 \u00abkr 380.000,\u00bb ble lag til under innstillingen punkt 1. 4 Sp\u00f8rsm\u00e5l Sp\u00f8rsm\u00e5l 1: H\u00e5vard Sandberg Forleden var jeg p\u00e5 medlemsm\u00f8te i Ulfstind Pensjonistforening. Der ble det reist ei problemstilling som betinger n\u00e6rmere avklaring. Hva er grunnen for at helsegarderoben bare er \u00e5pen deler av dagen? Hvorfor kan ikke helsegarderoben benyttes av eldre? Skriftlig svar for sp\u00f8rsm\u00e5l 1: Siv-Hege Helsing Schr\u00f8en daglig leder Troms\u00f8badet KF Til Eldrer\u00e5det v/ H\u00e5vard Sandberg Takk for deres henvendelse og for at dere setter s\u00f8kelys p\u00e5 tilgjengelighet og tilrettelegging ved Troms\u00f8badet. Vi forst\u00e5r at helsegarderoben er et viktig tilbud for mange, ogs\u00e5 blant eldre, og vi setter pris p\u00e5 muligheten til \u00e5 utdype bakgrunnen for dagens praksis. Tilgang og \u00e5pningstider: Helsegarderoben er i dag vedlikeholdsstengt p\u00e5 hverdager fra kl. 06:15 til 09:00. Denne ordningen ble innf\u00f8rt i midten av januar 2025 som et tiltak for \u00e5 sikre en forsvarlig og grundig rengj\u00f8ring. Bakgrunnen er at vi over tid har hatt utfordringer med \u00e5 opprettholde \u00f8nsket renholdsstandard \u2013 s\u00e6rlig etter at anlegget fikk utvidet \u00e5pningstid h\u00f8sten 2024, og vi n\u00e5 holder \u00e5pent 90 timer i uken. Tilgang til helsegarderoben: Helsegarderoben er i utgangspunktet forbeholdt personer med s\u00e6rskilte behov og funksjonsnedsettelser. Dette fordi fasilitetene er tilrettelagt for brukere som er avhengige av spesialutstyr \u2013 for eksempel dusj med heis \u2013 og det er viktig at disse ressursene er tilgjengelige for dem som trenger det mest. Samtidig praktiserer vi skj\u00f8nn i resepsjonen. Dersom noen har spesielle behov som tilsier at helsegarderoben er best egnet, oppfordrer vi til at dette meldes ved ankomst. I slike tilfeller gir vi tilgang, uten behov for n\u00e6rmere forklaring. Vi informerer samtidig \u2013 p\u00e5 en respektfull m\u00e5te \u2013 om at garderoben i utgangspunktet er forbeholdt personer med s\u00e6rskilte behov, uavhengig av alder. Mulige justeringer: Vi har f\u00e5tt noen tilbakemeldinger p\u00e5 endringene, og har forst\u00e5else for at stengingen kan oppleves som utfordrende for enkelte grupper, og vurderer n\u00e5 om det finnes alternative l\u00f8sninger. Et forslag har v\u00e6rt \u00e5 stenge halve garderoben av gangen, men dette kan medf\u00f8re praktiske utfordringer \u2013 s\u00e6rlig dersom det er mange gjester til stede under renhold. I slike tilfeller kan det bli vanskelig for v\u00e5re medarbeidere \u00e5 utf\u00f8re grundig vask med tilstrekkelig kvalitet og effektivitet. Vi vil likevel ta en helhetlig vurdering av ordningen, inkludert kapasitet og ressursbruk, for \u00e5 se om det finnes en bedre l\u00f8sning fremover. Dersom det gj\u00f8res endringer, vil dette publiseres i v\u00e5re informasjonskanaler. De som har sp\u00f8rsm\u00e5l er ogs\u00e5 velkommen til \u00e5 ta direkte kontakt med oss. 5 Vi h\u00e5per dette gir en god forklaring p\u00e5 bakgrunnen for dagens ordning. Sp\u00f8rsm\u00e5l: 2 H\u00e5vard Sandberg Kroken sykehjem har flere ganger v\u00e6rt tema hos oss. Hvordan er status og fremdrift i dag? Svar sp\u00f8rsm\u00e5l 2: Ola Iversen Seksjonsleder, Seksjon for sykehjem Kroken sykehjem anses som kostbart og utfordrende \u00e5 drifte p\u00e5 grunn av bygningsutformingen og behovet for omfattende ombygging. det skal derfor jobbes frem et mandat for videre bruk av Kroken og skal blant annet se p\u00e5 f\u00f8lgende punkter: Kroken sykehjem Kartlegge og vurdere tilstanden ved Kroken sykehjem, inkludert teknisk og driftsmessig analyse, samt mulighetsstudie. Utarbeide forslag til bruk av Kroken sykehjem som midlertidige boliger eller m\u00f8teplasser innenfor bydelssenter-konseptet. Gjennomf\u00f8re en \u00f8konomisk analyse av utbedring og bruk av Kroken sykehjem. Gi en anbefaling basert p\u00e5 analysene, med vurdering av risiko og driftsmessige konsekvenser. Etter endt evaluering/fremlagt forslag, skal arbeidsgruppen lage et kort notat som oppsummerer l\u00e6ringspunkter fra arbeidet. Dette skal s\u00e5 tas opp i Helse og velferdsutvalget, men det blir trolig ikke f\u00f8r tidlig h\u00f8st. 6 Saker til behandling 17/25 Utredning av organisering av matproduksjon i avdeling for helse og omsorg Behandlet av M\u00f8tedato Saknr 1 Helse- og velferdsutvalget 07.05.2025 20/25 2 Eldrer\u00e5det 30.04.2025 17/25 Kommunedirekt\u00f8rens innstilling til vedtak: Dagens organisering av matproduksjon med sentralkj\u00f8kken beholdes M\u00f8tebehandling i Eldrer\u00e5det 30.04.2025: M\u00f8tebehandling H\u00e5vard Sandberg fremmet f\u00f8lgende forslag: Matproduksjon Eldrer\u00e5det anbefaler, ut fra samlet vurdering av produksjonskapasitet, distribusjons- og beredskapshensyn at det etableres kj\u00f8kken ved Kval\u00f8ysletta BOV. Votering Sandbergs forslag falt med 6 stemmer mot og 3 stemmer for. Innstillingen ble enstemmig vedtatt med 9 stemmer for. Eldrer\u00e5dets vedtak Dagens organisering av matproduksjon med sentralkj\u00f8kken beholdes 18/25 Plan 2000 Skarshaugvegen - til offentlig ettersyn Behandlet av M\u00f8tedato Saknr 1 Kommune- og byutviklingsutvalget 08.05.2025 28/25 2 Eldrer\u00e5det 30.04.2025 18/25 7 Kommunedirekt\u00f8rens innstilling: Forslag til detaljreguleringsplan 2000 for Skarshaugvegen, gnr. bnr. 14/366, med plankart og planbestemmelser av 10.04.2025, legges ut til offentlig ettersyn og sendes p\u00e5 h\u00f8ring i seks uker. Vedtaket er hjemlet i plan- og bygningsloven \u00a7 12-10. M\u00f8tebehandling i Eldrer\u00e5det 30.04.2025: M\u00f8tebehandling Toril Torgersen fremmet f\u00f8lgende forslag: Eldrer\u00e5det slutter seg til Kommunedirekt\u00f8ren forslag i Plan 2000 Skarshaugveien med f\u00f8lgende merknad: Eldres behov i boligomr\u00e5det er ikke dr\u00f8ftet og er heller ikke nevnt som beboergruppe. Det er ikke dr\u00f8ftet eldre i forhold til uteareal, tilgjengelighet til Krokensenteret (lege, butikk mm) eller i forhold til kollektivtransport. Eldrer\u00e5det bemerker at vi ikke kan se at det er en trygg og tilgjengelig fremkommelighet til kollektivtransport verken til distriktsruten (fylkesvei) eller Kroken (byrute). Eldrer\u00e5det ber om at dette blir ivaretatt i den videre behandlingen. Eldrer\u00e5det ber Troms\u00f8 kommune unders\u00f8ke muligheten for tilgjengelige arealer til bygging av aldersvennlige boliger. H\u00e5vard Sandberg fremmet f\u00f8lgende forslag: Reguleringsbest. Reguleringsbest pkt 2.2.6 , bokstav c), ordet hjemmehjelptjenesten endres til hjemmetjenesten Eldrer\u00e5det anbefaler at boligene planlegges med snusirkel 160 cm i entre, bad og balkong Votering Toril Torgersens forslag ble enstemmig vedtatt med 9 stemmer. H\u00e5vard Sandbergs forslag ble enstemmig vedtatt 9 stemmer Eldrer\u00e5dets vedtak Eldrer\u00e5det slutter seg til Kommunedirekt\u00f8ren forslag i Plan 2000 Skarshaugveien med f\u00f8lgende merknad: Eldres behov i boligomr\u00e5det er ikke dr\u00f8ftet og er heller ikke nevnt som beboergruppe. Det er ikke dr\u00f8ftet eldre i forhold til uteareal, tilgjengelighet til Krokensenteret (lege, butikk mm) eller i forhold til kollektivtransport. Eldrer\u00e5det bemerker at vi ikke kan se at det er en trygg og tilgjengelig fremkommelighet til kollektivtransport verken til distriktsruten (fylkesvei) eller Kroken (byrute). Eldrer\u00e5det ber om at dette blir ivaretatt i den videre behandlingen. Eldrer\u00e5det ber Troms\u00f8 kommune unders\u00f8ke muligheten for tilgjengelige arealer til bygging av aldersvennlige boliger. 8 Reguleringsbest. Reguleringsbest pkt 2.2.6 , bokstav c), ordet hjemmehjelptjenesten endres til hjemmetjenesten Eldrer\u00e5det anbefaler at boligene planlegges med snusirkel 160 cm i entre, bad og balkong H\u00e5vard Sandberg Troms\u00f8, 30.04.2025 9 "
}