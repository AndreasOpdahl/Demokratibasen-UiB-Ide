{
  "dokument_id": "565fdecb-bfaa-5f74-8f52-2bd46990b9b2",
  "doc_type": "case_attachment",
  "kommune": 4601,
  "tittel": "_ KLAGE-2023_16392-31 Stadfesting av vedtak - 26_171_0_0 J. L. Mowinckels vei 104. Rammetillatel 1339931_1_1",
  "url": "https://bergen.kommune.no/politikere-utvalg/api/fil/bk360/10496739/-KLAGE-2023-16392-31-Stadfesting-av-vedtak-26-171-0-0-J-L-Mowinckels-vei-104-Rammetillatel-1339931-1-1",
  "tekst": " V\u00e5r dato: V\u00e5r ref: 16.05.2024 2024/3388 Deres dato: Deres ref: 06.10.2023 1126897501/2754022 12.10.2023 Se mottakerliste Saksbehandler, innvalgstelefon Ida Victoria Ler\u00f8y Jobarteh, 5557 2012 Bergen kommune gbnr. 26/171, J L Mowinckels vei 104. Klage fra nabo p\u00e5 tillatelse til vesentlig terrenginngrep, trapp og murer. Vi viser til Bergen kommunes oversendelse av klagesaken i brev datert 26.02.2024. Vedtak Statsforvalteren stadfester Bergen kommunes vedtak datert 25.09.2023, referanse BYGG-2023/11664-17. Sakens bakgrunn Vi forutsetter at partene kjenner sakens bakgrunn og gir derfor kun et kortfattet sammendrag. Bergen kommune ga i vedtak av 25.09.2023 rammetillatelse til tilbygg, bruksendring, fasadeendring, vesentlig terrenginngrep og etablering av utvendig trapp og murer, samt dispensasjon fra plankravet i KPA2018 \u00a7 3 og pbl. \u00a7 29-4 om avstand til nabogrense. Terrenginngrepet best\u00e5r av \u00e5 senke og planere terrenget langs eneboligens s\u00f8rlige og vestlige fasade, samt heve og planere terrenget i utearealet i s\u00f8r\u00f8st, bak den godkjente muren. Trappen er godkjent med plassering 0,274 meter fra nabogrensen mot gbnr. 26/51 i s\u00f8r. Deler av tiltaket er allerede gjennomf\u00f8rt og er derfor s\u00f8kt legalisert i etterkant. Den delen av vedtaket som gjelder vesentlig terrenginngrep, trapp og murer er p\u00e5klaget av to naboer av tiltakshaver. Tore Nils \u00c5rdal (gbnr. 26/176) klagde p\u00e5 vedtaket i brev datert 12.10.2023. P\u00e5 vegne av Rigmor og Bjarte H. Gjerde (gbnr. 26/51), klagde Advokatfirmaet Harris p\u00e5 vedtaket i brev datert 06.10.2023. Klagerne anf\u00f8rer at trapp og murer bygges over en VA-ledning, og krever tilbakef\u00f8ring til opprinnelig terreng. Videre anf\u00f8rer Gjerde v/Harris at kommunens vedtak bygger p\u00e5 feil faktisk grunnlag med tanke p\u00e5 dagens terrengniv\u00e5, at kommunens begrunnelse er mangelfull og at s\u00f8knad om dispensasjon fra pbl \u00a7 29-4 m\u00e5 avsl\u00e5s ettersom tiltaket gir betydelig \u00f8kt innsyn til Gjerdes eiendom. Kommunen har ikke tatt klagen til f\u00f8lge, jf. UMBY-sak 69/24 datert 15.02.2024. Saken er derfor sendt til Statsforvalteren for endelig avgj\u00f8relse. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/7 Illustrasjoner Flyfoto av tiltakshavers eiendom og Gjerdes eiendom. Innsendte tegninger av tiltakene. Dokumentasjon av VA-ledningens plassering i forhold til tiltakene. Side: 3/7 Regelverk Statsforvalterens kompetanse som klageinstans Statsforvalteren er delegert myndighet til \u00e5 avgj\u00f8re klagesaker etter plan- og bygningsloven (pbl.).1 Forvaltningsloven (fvl.) gjelder for Statsforvalterens saksbehandling.2 Vi kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt\u00bb av klageren, jf. fvl. \u00a7 34 andre avsnitt. Vi kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling.3 Plansituasjon Kommuneplanens arealdel (KPA2018), vedtatt i Bystyret 19.06.2019, viser eiendommen som Ytre fortettingssone, og den ligger innenfor hensynssonene Veist\u00f8y \u2013 Gul sone. Eiendommen er ikke detaljregulert. Byggegrense mot nabo Pbl. \u00a7 29-4 andre avsnitt fastsl\u00e5r at byggverk skal ha en avstand fra nabogrense p\u00e5 minst 4 meter. Vilk\u00e5r for dispensasjon Pbl. \u00a7 19-2 f\u00f8rste avsnitt sl\u00e5r fast at \u00abkommunen kan gi varig eller midlertidig dispensasjon fra bestemmelser fastsatt i eller i medhold av\u00bb plan- og bygningsloven. Kommunens adgang til \u00e5 gi dispensasjon er likevel begrenset. Det f\u00f8lger av pbl. \u00a7 19-2 andre avsnitt at dispensasjon ikke kan gis \u00abdersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt\u00bb. Videre skal \u00abfordelene ved \u00e5 gi dispensasjon [...] v\u00e6re klart st\u00f8rre enn ulempene\u00bb, jf. \u00a7 19-2 andre avsnitt. De to vurderingene er selvstendige vilk\u00e5r, som begge m\u00e5 v\u00e6re oppfylt. Vilk\u00e5rene er rettslige vurderingstema, ikke et kommunalt skj\u00f8nn, og kan derfor overpr\u00f8ves fullt ut.4 Statsforvalterens vurdering Vi vurderer saken som godt nok opplyst. Vedtaket er p\u00e5klaget av nabo med rettslig klageinteresse i saken og klagene er sendt innenfor klagefristen. Vilk\u00e5rene for \u00e5 behandle klagen er dermed oppfylt.5 Nabovarsel Klager har p\u00e5pekt at tiltakshaver ikke svarte p\u00e5 hans merknader til nabovarsel i eget brev, kun gjennom redegj\u00f8relse i s\u00f8knaden. Vi viser til at pbl. \u00a7 21-2 fjerde ledd kun krever at s\u00f8knaden inneholder en redegj\u00f8relse fra s\u00f8ker for hva som eventuelt er gjort for \u00e5 im\u00f8tekomme nabomerknadene. Tiltakshaver er ikke pliktet \u00e5 sende ut individuelle svar til naboer. VA-ledningens plassering Klager har anf\u00f8rt at kartskissen (se figur 1) fra VITEK, utarbeidet etter at selskapet utf\u00f8rte tras\u00e9s\u00f8k for \u00e5 p\u00e5vise stikkledningens plassering, ikke er et n\u00f8yaktig basiskart. Det foreligger derfor en reell fare for feil i kommunens faktiske grunnlag, som medf\u00f8rer ugyldighet etter forvaltningsloven (fvl.) \u00a7 41. 1 Se pbl. \u00a7 1-9 femte avsnitt og rundskriv T-2/09 side 8. 2 Se pbl. \u00a7 1-9 f\u00f8rste avsnitt. 3 Jf. fvl. \u00a7 34 fjerde avsnitt. 4 Se Ot.prp. nr. 32 (2007\u20132008) s. 242. 5 Jf. fvl. \u00a7 34, jf. \u00a7\u00a7 28-33. Side: 4/7 Vi deler ikke denne oppfatningen. VITEK har som fagkyndige gjennomf\u00f8rt et uavhengig tras\u00e9s\u00f8k, hvor de har tatt stikkpr\u00f8ver p\u00e5 ulike punkt langs tiltakshavers og naboers eiendom. Dokumentasjonen fra VITEK (kartskisse og bilder) viser at tras\u00e9en til spillvannsledningen ikke g\u00e5r under den oms\u00f8kte trappen eller murene. Vi er f\u00f8lgelig enig med kommunen i at det er tilstrekkelig dokumentert at VA-ledninger ikke vil overbygges som f\u00f8lge av det oms\u00f8kte tiltaket. Kart vedlagt VITEK sin rapport etter kartlegging av spillvannsledningen. Klager har vist til at TEK17 \u00a7 15.8 om kompenserende tiltak ikke er vurdert. Denne bestemmelsen gjelder dersom det er gitt tillatelse til \u00e5 bygge opp\u00e5 VA-ledninger, noe som ikke er tilfellet i denne saken. Bestemmelsen kommer derfor ikke til anvendelse. Det har etter dette ikke skjedd en saksbehandlingsfeil som kan medf\u00f8re ugyldighet, jf. fvl. \u00a7 41. Sakens faktiske forhold \u2013 terrengniv\u00e5 Tiltakshaver har s\u00f8kt om \u00e5 f\u00e5 gjennomf\u00f8re et vesentlig terrenginngrep som helt eller delvis allerede er utf\u00f8rt. Det er et ulovfestet prinsipp i plan- og bygningsretten at bygningsmyndighetene ved s\u00f8knad om etterh\u00e5ndsgodkjennelse, skal behandle s\u00f8knaden som om tiltaket ikke er gjennomf\u00f8rt. Det vil si at kommunen skal ta utgangspunkt i siste lovlig etablerte situasjon. Det er dermed riktig at \u00abeksisterende terrengniv\u00e5\u00bb er terrengniv\u00e5et som fremg\u00e5r av de godkjente plantegningene, selv om terrengniv\u00e5et allerede er senket uten tillatelse. Kommunen har derfor ikke bygget p\u00e5 feil faktisk grunnlag i sitt vedtak. Begrunnelsesplikt Klager har anf\u00f8rt at kommunens dispensasjonsvurdering ikke oppfyller kravene til en begrunnelse, jf. fvl. \u00a7 25. Bestemmelsen sier, blant annet, at \u00ab[d]e hovedhensyn som har v\u00e6rt avgj\u00f8rende ved ut\u00f8ving av forvaltningsmessig skj\u00f8nn, b\u00f8r nevnes\u00bb. Kommunen har i sitt vedtak vist til hensynene bak avstandskravet mot nabo i pbl. \u00a7 29-4 og form\u00e5lsbestemmelsen \u00a7 1, og vurdert tiltaket opp mot disse hensynene. Kommunen finner at hensynene ikke vil bli vesentlig tilsidesatt. Videre har kommunen vurdert at innsynsgraden i liten grad vil endre seg, slik at ulempene er sm\u00e5, og at fordelene \u2013 i form av objektivt gode uteoppholdsarealer, bedre tilkomst og hensiktsmessig vedlikehold \u2013 er klart st\u00f8rre. Statsforvalteren vurderer at de faktiske forhold, det rettslige grunnlaget for tillatelsen og hovedhensynene bak skj\u00f8nnsut\u00f8velsen er tilstrekkelig synliggjort i vedtaket, og at begrunnelsesplikten som f\u00f8lger av fvl. \u00a7\u00a7 24 og 25 dermed er oppfylt. Side: 5/7 Dispensasjon og naboulemper N\u00e5r noen s\u00f8ker om et tiltak i strid med det som f\u00f8lger av lov- og plangrunnlag, er utgangspunktet at s\u00f8knaden skal avsl\u00e5s.6 Unntaket er hvis de rettslige vilk\u00e5rene for \u00e5 gi dispensasjon er oppfylt og kommunen etter en konkret vurdering finner \u00e5 kunne innvilge slik dispensasjon. Sp\u00f8rsm\u00e5let er om vilk\u00e5rene for \u00e5 gi dispensasjon etter pbl. \u00a7 19-2 er oppfylt i dette tilfellet. Det f\u00f8rste sp\u00f8rsm\u00e5let er om hensynene bak pbl. \u00a7 29-4 vil bli vesentlig tilsidesatt hvis det gis dispensasjon for etablering av trapp og mur, samt terrenginngrep i form av planering. At tilsidesettelsen m\u00e5 v\u00e6re vesentlig, tilsier at den negative innvirkningen p\u00e5 de relevante hensyn og interesser m\u00e5 ha et kvalifisert preg.7 Byggegrensen mot nabo er f\u00f8rst og fremst begrunnet i hensynet til brannsikkerhet, men skal ogs\u00e5 sikre at bebyggelse p\u00e5 naboeiendommer f\u00e5r tilstrekkelig lys, rom og utsikt, samt hindre utilb\u00f8rlig innsyn.8 Det er p\u00e5 det rene at branntekniske hensyn ikke blir p\u00e5virket av tiltaket. Tiltakene vil heller ikke p\u00e5virke naboeiendommens lysforhold, opplevelse av rom eller utsiktsforhold, da de er p\u00e5 bakkeplan p\u00e5 omtrent samme niv\u00e5 som klagers eiendom. Klager har anf\u00f8rt at det ikke er grunnlag for \u00e5 gi dispensasjon, fordi hevingen av gressplenen og etableringen av trappen vil medf\u00f8re en betydelig \u00f8kning i tiltakshavers innsyn til hans hage, kj\u00f8kken og stue. Vi viser innledningsvis at det i tettbygde str\u00f8k m\u00e5 forventes en st\u00f8rre grad av innsyn enn i spredtbygde str\u00f8k. Det aktuelle omr\u00e5det er et tettbygd str\u00f8k, og naboene har etter dagens situasjon relativ godt innsyn til hverandres eiendommer. Den oms\u00f8kte trappen f\u00f8lger i stor grad eiendommens terrengform. Dette tilsier at innsynsforholdene i liten grad vil bli endret som f\u00f8lge av tiltaket. En trapp er videre ikke en naturlig plass \u00e5 oppholde seg over lengre tid, som tilsier at innsynet vil v\u00e6re av kortvarig karakter. Videre vender trappen mot tiltakshavers hus, slik at synsretningen ikke er mot klagers eiendom n\u00e5r man g\u00e5r opp trappen. Fasaden p\u00e5 klagers hus ligger mer enn 4 meter fra nabogrensen og er delvis skjermet av en vegetasjonsvegg. Samlet sett tilsier dette at den negative p\u00e5virkningen av tiltaket i form av innsyn til nabos eiendom, ikke har et kvalifisert preg. Hensynene bak avstandskravet vil ikke bli vesentlig tilsidesatt dersom det gis dispensasjon for trappen og murene. N\u00e5r det gjelder terrenghevingen n\u00e6rme klagers eiendom, er det snakk om \u00e5 heve gressplenen 0,5 meter p\u00e5 et omr\u00e5de p\u00e5 omtrent 4 m2, for \u00e5 f\u00e5 en flat plen. Klager har bygget sin terrasse helt inntil nabogrensen. N\u00e5r man velger en slik plassering, er det p\u00e5regnelig det vil v\u00e6re mye innsyn fra naboeiendommen. Dette gjelder s\u00e6rlig i tettbygde str\u00f8k, hvor man m\u00e5 forvente og t\u00e5le st\u00f8rre grad 6 Jf. pbl. \u00a7 21-4 f\u00f8rste avsnitt. 7 Jf. LA-2019-8060 punkt 2.5. 8 Se Ot.prp. nr. 45 (2007-2008) s. 342. Side: 6/7 av innsyn fra naboer. Det er videre p\u00e5regnelig at naboer vil opparbeide sitt uteoppholdsareal for best mulig bruk. Selv om terrenghevingen vil kunne \u00f8ke innsynsmuligheten noe, fremst\u00e5r ikke endringen som kvalifisert i forhold til dagens situasjon. Sett i lys av at det er et tettbygd str\u00f8k og at hevingen gjelder et begrenset omr\u00e5de av gressplenen, finner vi at hensynet til \u00e5 beskytte nabo mot innsyn ikke vil bli vesentlig tilsidesatt ved en dispensasjon for terrenginngrepet. Det f\u00f8rste n\u00f8dvendige vilk\u00e5ret er dermed oppfylt for tiltakene, jf. pbl. \u00a7 19-2. Sp\u00f8rsm\u00e5let er da om fordelene ved \u00e5 gi dispensasjon er klart st\u00f8rre enn ulempene. B\u00e5de fordeler og ulemper m\u00e5 vurderes ut fra de overordnede planfaglige areal- og ressursdisponeringshensyn som loven skal ivareta. Det f\u00f8lger av pbl. \u00a7 1-1 at \u00abhensynet til barn og unges oppvekstvilk\u00e5r og estetisk utforming av omgivelsene\u00bb skal ivaretas i byggesaksbehandlingen. God arealbruk og funksjonalitet av eiendommer er ogs\u00e5 relevante hensyn i byggesaker. Planeringen av gressplenen vil gj\u00f8re uteoppholdsarealet mer tilrettelagt for bruk, herunder lek og ballspill for barn. Fjerning av jordmasser og planeringen i s\u00f8r er et hensiktsmessig vedlikehold av eiendommen og \u00e5pner for bedre utnyttelse av uteomr\u00e5det. Trappen vil bedre tilkomsten til boligens inngangsd\u00f8r, og kommunen vurderer at tiltaket har gode visuelle kvaliteter. Dette er tungtveiende fordeler. Ulempen ved tiltaket er muligheten for \u00f8kt innsyn fra gressplenen. Innsynsgraden er imidlertid ikke mer enn det som m\u00e5 forventes i et tettbygd str\u00f8k og som f\u00f8lge av plasseringen til klagers terrasse helt inntil nabogrensen. Etter dette, finner vi at fordelene er klart st\u00f8rre enn ulempene. Vilk\u00e5rene for \u00e5 gi dispensasjon er dermed oppfylt, jf. pbl. \u00a7 19-2. Klager har anf\u00f8rt at kommunen burde vurdert en annen plassering av trappen, jf. pbl. \u00a7 29-4 f\u00f8rste ledd. Bestemmelsen gir kommunen hjemmel til \u00e5 kreve en annen plassering dersom \u00f8nsket plassering medf\u00f8rer kvalifiserte naboulemper.9 Det skal s\u00e6rlig mye til i tettbygde str\u00f8k. Vi viser til vurderingen overfor som konkluderer med at den endrede innsynsgraden er liten og at ulempene er beskjedne. Vi er enig med kommunen at det faktum at det er tilkomst til inngangsd\u00f8ren og uteoppholdsarealet fra eiendommens nordside, ikke tilsier at tiltakshaver skal nektes bedre tilrettelagt tilgang fra eiendommens s\u00f8rside. Det er ikke grunnlag for \u00e5 kreve en annen plassering etter pbl. \u00a7 29-4. Oppsummering Klagene har ikke f\u00f8rt frem. Statsforvalteren stadfester kommunens vedtak om rammetillatelse datert 25.09.2023. Statsforvalteren har ikke funnet saksbehandlingsfeil ved kommunens vedtak. Vilk\u00e5rene for \u00e5 gi dispensasjon etter pbl. \u00a7 19-2 er oppfylt. Nabo blir ikke p\u00e5f\u00f8rt betydelig naboulempe som f\u00f8lge av terrenginngrepet eller trappen og murens plassering. Det er da ikke hjemmelsgrunnlag for \u00e5 kreve en annen plassering av tiltaket, jf. pbl. \u00a7 29-4. 9 Se Rundskriv H-8/15 av 26.06.2015. Side: 7/7 Vedtaket v\u00e5rt er endelig og kan ikke p\u00e5klages, jf. fvl. \u00a7 28 tredje avsnitt. Med hilsen Ida Loftesnes Kv\u00e5le Ida Victoria Ler\u00f8y Jobarteh seniorr\u00e5dgiver r\u00e5dgiver Dokumentet er elektronisk godkjent Kopi til: Bjarte Hj\u00f8rnevik Gjerde J. L. Mowinckels Vei 106 5145 Fyllingsdalen Bergen kommune Postboks 7700 5020 BERGEN BERGEN TAKSTSENTER AS Idrettsvegen 93 5353 STRAUME Rigmor Hj\u00f8rnevik Gjerde J. L. Mowinckels Vei 106 5145 Fyllingsdalen John Tore Madsen J. L. Mowinckels Vei 104 5145 Fyllingsdalen Mottakerliste: Nils Aardal S\u00f8lvi Irene Aardal Baadevig, Br\u00e5tet 183 5154 B\u00f8nes HARRIS ADVOKATFIRMA AS Postboks 4115 Sandviken 5835 BERGEN "
}