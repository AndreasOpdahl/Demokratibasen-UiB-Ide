{
  "dokument_id": "180c91d9-4e5c-5ca8-952c-74a1156f6821",
  "doc_type": "case_attachment",
  "kommune": 4601,
  "tittel": "Innspill om demenslandsby fra arbeidsutvalget",
  "url": "https://bergen.kommune.no/politikere-utvalg/api/fil/bk360/12693520/Innspill-om-demenslandsby-fra-arbeidsutvalget",
  "tekst": "Bergen Eldrer\u00e5d var p\u00e5 Befaring til Furuset Demenslandsby Mandag, 12.Mai 2025. Furuset Hageby/ Demenslandsby Furuset hageby er et bo-konsept for yngre og eldre personer som har demens og er bosatt i Oslo. Personer som har en demensdiagnose og har behov for held\u00f8gns omsorg, kan f\u00e5 plass i Furuset hageby hvis de vil ha nytte og glede av en slik boform og de ulike fasilitetene i hagebyen. Hagebyen ligger i bydel Stovner og \u00e5pnet for beboere i mars 2024. Fakta om sykehjemmet \u2022 112 plasser fordelt p\u00e5 14 sm\u00e5 boenheter med 8 beboere i hver. Alle beboere har sitt eget rom med dusj og toalett. \u2022 10 dagsenterplasser for personer rammet av demens i ung alder. Disse har en r\u00e5d- og veiledningstjeneste med en r\u00e5dgivingstelefon. Demenslandbyen har en bygate med blant annet restaurant, storstue, treningsrom. Mulighet for \u00e5 f\u00e5 behandling, fris\u00f8r og barber. neglestell, fotpleie, legekontor, butikk \u2013 og bibliotek. Demenslandsbyen har stor takhage med turl\u00f8ype, mange sittemuligheter, urtehage og utekj\u00f8kken. Personer med demens f\u00e5r muligheten til \u00e5 leve s\u00e5 normalt som mulig innenfor trygge rammer som gj\u00f8r det trygt \u00e5 bevege seg fritt utend\u00f8rs. Furuset Demenslandsby er et FutureBuilt-prosjekt med sv\u00e6rt h\u00f8ye milj\u00f8ambisjoner. Demenslandsbyen er eid og driftes av OSLO Kommune. Frihet og trygghet Livet i Demenslandsbyen byr p\u00e5 stor frihet til \u00e5 bevege seg rundt b\u00e5de ute og inne til alle \u00e5rstider. For at dette skal v\u00e6re trygt er bygget utstyrt med topp moderen velferdsteknologi. Til eksempel g\u00e5r det en alarm hos de ansatte dersom en beboer g\u00e5r utenfor sin trygge sone n\u00e5r de til eksempel har v\u00e6rt \u00abi butikken\u00bb for \u00e5 kj\u00f8pe seg noe. Alle Bad er moderen utstyrt med heve- og senketoalett med dusj og f\u00f8hn og vask med st\u00f8dige H\u00e5ndtak. Rommene er digitalt overv\u00e5ket slik at de ansatte kan f\u00f8lge med dersom noen skulle trenge hjelp. Kompetanse Furuset Demenslandsby har god fagdekning med bred erfaring og h\u00f8y kompetanse innenfor demens. Furuset har sykepleiere, helsefagarbeidere, milj\u00f8terapeuter, sykehjemslege, fysioterapeut og trivselskoordinator og kvalitetsleder i fulle stillinger. Sykepleiere og nattjeneste er organisert i eget team slik at Furuset kan utnytte kompetansen der behovene til enhver tid er. Furuset er l\u00e6rebedrift for l\u00e6rlinger i helsefagarbeidet, og tar imot sykepleierstudenter gjennom samarbeid med h\u00f8yskoler. Tilbud Storstue med Festsal. Bibliotek. Kafe. Restaurant. Legekontor. Fris\u00f8r. Fotterapeut. Fysioterapeut. Lillestuen som egner seg for dans, seremonier osv. Spa og velv\u00e6re. Treningsmuligheter. Dagsenter for yngre personer med Demens. Aktiviteter Demenslandsbyen tilbyr aktiviteter p\u00e5 bakgrunn av \u00f8nsker fra beboerne. Vi inkluderer beboerne i de daglige aktivitetene som matlaging, vasking av t\u00f8y, rydding, planting og vanning av blomster, urter og lignende. Demenslandsbyen har en flott turl\u00f8ype som strekker seg over hele taket og binder sammen de ulike byggene. I bygaten finner beboerne en butikk, restaurant, kafe, bar, festsal, legekontor, fris\u00f8r, spa, bibliotek, velv\u00e6re, behandling, samt treningsmuligheter. Livet p\u00e5 Furuset byr p\u00e5 stor frihet til \u00e5 beve seg rundt b\u00e5de inne og ute til alle \u00e5rtider. Det er lagt vekt p\u00e5 at beboerne enkelt skal kunne kjenne seg igjen og finne frem i hagebyen. Det er ogs\u00e5 lagt vekt p\u00e5 variert beplantning utend\u00f8rs, og de tre \u2013 3 \u2013 sansehagene p\u00e5 Furuset har hvert sitt s\u00e6rpreg og tema; Skogen, Fjellet og Frukthagen. Furuset samarbeider med n\u00e6rmilj\u00f8et og frivilligheten for \u00e5 skape liv i hagebyen og for at beboerne skal kunne opprettholde interesser og aktiviteter som tidligere. Avslutning Eldrer\u00e5det var p\u00e5 Befaring en vakker Sommerdag hvor Beboere koste seg ute i de behagelige uteomr\u00e5dene. Tror de fleste av R\u00e5det var glade over Godheten og Atmosf\u00e6ren i Demenslandsbyen og flere uttrykte at de skulle \u00d8NSKE at deres mor eller far eller begge foreldrene kunne ha v\u00e6rt pasient p\u00e5 et s\u00e5nt fantastisk sted som Furuset:-) Jeg slutter meg helt til dette \u00f8nske \u2013 jeg selv hadde en Mor som var 10 \u00e5r p\u00e5 Sykehjem i Bergen. Eldrer\u00e5det fikk h\u00f8re at flere av beboere som kom fra ordin\u00e6re Sykehjem fikk Seponere Medisin grunnet de helsebringende omgivelsene:-) Samtidig er det selvsagt et vilk\u00e5r at beboerne har nytte og glede av boformen som tilbys og de ulike fasilitetene p\u00e5 omr\u00e5det. Det inneb\u00e6rer at det er en viss utskiftning av beboerne etter hvert dersom man ser at noen blir for d\u00e5rlige til \u00e5 ha glede av tilbud-ene. Vi er behov for b\u00e5de det ordin\u00e6re Sykehjemmet og Demenslandsby(er) for alles beste! "
}