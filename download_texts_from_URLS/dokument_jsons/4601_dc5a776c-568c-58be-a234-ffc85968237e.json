{
  "dokument_id": "dc5a776c-568c-58be-a234-ffc85968237e",
  "doc_type": "case_attachment",
  "kommune": 4601,
  "tittel": "Klage over vedtak",
  "url": "https://bergen.kommune.no/politikere-utvalg/api/fil/bk360/10758644/Klage-over-vedtak",
  "tekst": "Plan- og bygningsetaten Postboks 7700 5020 Bergen postmottak.planogbygg@bergen.kommune.no 18.06.24 KLAGE P\u00c5 AVSLAG P\u00c5 DISPENSASJON - \u00c5SANE. GNR 189 BNR 63 MFL., MYRDALSHOVDEN \u2013 REF. BYGG-2022/24435 1. Bakgrunn Vi representerer Salhusveien 18 AS som er tiltakshaver for etablering av nytt bygg ved Salhusveien 18, med g\u00e5rds- og bruksnummer 189/356. Axer Eiendom AS eier 100% av aksjene i selskapet. Det ble oms\u00f8kt dispensasjon fra byggeh\u00f8yde p\u00e5 bygg 1 og byggegrense for \u00e5 kunne bygge sammen bygg 4 og 5 (BBB4). Det ble oms\u00f8kt dispensasjon for \u00e5 kunne realisere prosjektet. Det ble gitt avslag p\u00e5 s\u00f8knaden den 29.05.24 og det klages p\u00e5 avslaget ettersom fordelene med \u00e5 innvilge dispensasjon er klart st\u00f8rre enn ulempene. Klagen er \u00e5 regne som rettidig. 2. Klage p\u00e5 avslag p\u00e5 dispensasjon fra byggeh\u00f8yde for Bygg 1 for ytterligere etasje Det er oms\u00f8kt dispensasjon fra byggeh\u00f8yde p\u00e5 totalt tre meter p\u00e5 felt BBB1. Avslaget begrunnes med at blant annet at en dispensasjon vil medf\u00f8re en \u00abundergraving av reguleringsplanen som styringsdokument\u00bb ved at den er politisk vedtatt. Vurderingen knyttes ikke opp mot de vurderingene som skal gj\u00f8res etter pbl. \u00a7 19-2, men synes \u00e5 vektlegge at en dispensasjonen fraviker en vedtatt detaljregulering. 2.1 Fordelene med \u00e5 innvilge dispensasjon fra byggeh\u00f8yde er \u00abklart st\u00f8rre enn ulempene\u00bb for Bygg 1 Det opprinnelige bygget var prosjektert med seks etasjer for den nordlige delen av bygget ettersom b\u00e5de stedsanalyse og soldiagram viste at omkringliggende struktur t\u00e5lte en slik h\u00f8yde. Etter fagetatens tilbakemeldinger ble dette igjen redusert til fem etasjer og deretter ytterligere redusert i bystyrets vedtak 27.10.21 til fire etasjer. Det er ingen av avslagsgrunnene som tar utgangspunkt i fordel/ulempe vurderingen som skal gj\u00f8res etter pbl. \u00a7 19-2, men det vises til at reguleringsplanen er vedtatt etter \u00aben omfattende beslutningsprosess og er vedtatt av kommunens \u00f8verste beslutningsorgan\u00bb og at dispensasjon derfor ikke kan gis. Det som angis som ulemper stemmer heller ikke overens med s\u00f8knad om dispensasjon. Avslaget viser til at en dispensasjon vil medf\u00f8re \u00abreduserte solforhold p\u00e5 uteoppholdsareal (...) og naboeiendommer\u00bb. Det vises til sol- og skyggediagram som tydelig viser at orienteringen gj\u00f8r at dette har liten effekt p\u00e5 uteoppholdsareal og ingen effekt p\u00e5 naboeiendommer: Figur 1: Utklipp fra sol- skyggediagram fra bystyrevedtak. N\u00e5r det gjelder sp\u00f8rsm\u00e5let om en dispensasjon vil \u00abundergrave reguleringsplanen som styringsdokument\u00bb er det slik at dispensasjoner alltid medf\u00f8rer unntak fra en bestemmelse. Det er ogs\u00e5 slik at dispensasjoner nabovarsles, samt at de behandles grundig. Det foreligger dermed ikke grunnlag for \u00e5 si at reguleringsplanen uthules av at ett av byggene oms\u00f8kes med en ytterligere etasje, all den tid Bygg 1 ligger mot Myrdalsvegen og grenser mot andre store strukturer slik som J\u00e6ger automobil og Horisont kj\u00f8pesenter. Fordelen med \u00e5 innvilge dispensasjon er derfor st\u00f8rre enn ulempene n\u00e5r en ekstra etasje sikrer gjennomf\u00f8ringen av prosjektet. Ettersom avslaget ikke begrunnes med at hensynet bak bestemmelsen tilsidesettes, er det tilstrekkelig \u00e5 vise til at en innvilget dispensasjon ikke har stor innvirkning p\u00e5 n\u00e6rmilj\u00f8et rundt og dermed burde innvilges. 3. Klage p\u00e5 avslag om dispensasjon fra byggegrense for BBB4 Avslaget begrunnes med at \u00aben dispensasjon fra byggeh\u00f8yde og byggegrense, g\u00e5r etter v\u00e5r vurdering imot det politiske vedtaket i saken\u00bb. Dette er uten betydning ettersom dette er en ny s\u00f8knad som skal behandles s\u00e6rskilt og dette er ikke er et av vurderingstemaene som skal vurderes etter plan- og bygningsloven \u00a7 19-2 som angir hvordan en s\u00f8knad om dispensasjon skal vurderes. Prosjektet hadde i tidligere planprosess vist en samlet byggegrense for BBB4 slik at dette var et sammenhengende bygg. Avslaget tar ikke utgangspunkt i de rettslige vurderingstemaene som skal vurderes etter pbl. \u00a7 19-2 hvor dispensasjon skal vurderes ut ifra om \u00abhensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt\u00bb eller om fordelene med \u00e5 gi dispensasjon er \u00abklart st\u00f8rre enn ulempene\u00bb. Avslaget viser i stedet til f\u00f8ringer for arkitektur og byform som er gitt i KPA18 og at byggeh\u00f8yder og byggegrense allerede er blitt vurdert i tidligere planprosess. Videre sies det i avslaget at \u00abReguleringsplanens intensjon er at bebyggelsen skal oppf\u00f8res uten en tydelig bakside\u00bb. Baksiden er den samme, sp\u00f8rsm\u00e5let som gjelder s\u00f8knaden er om byggene skal deles opp eller v\u00e6re sammenhengende \u2013 lengden er den samme, den eneste forskjellen er en tverrpassasje mellom byggene p\u00e5 seks meter. Forskjellen i antall meter er dermed disse seks meterne. Det er dermed ikke korrekt at BBB4 ikke allerede har en \u00abtydelig bakside\u00bb. Slik arkitekt p\u00e5pekte i s\u00f8knad om dispensasjon er tverrpassasjen heller ikke n\u00f8dvendig for mobiliteten i prosjektet da tilkomsten allerede er sikret. 3.1 Fordelene med \u00e5 innvilge dispensasjon fra byggegrense er \u00abklart st\u00f8rre enn ulempene\u00bb n\u00e5r det gjelder dispensasjon fra byggegrense p\u00e5 seks meter Fordelene med \u00e5 innvilge dispensasjon er \u00e5 kunne bygge ytterligere salgbart areal slik at prosjektet lar seg realisere og at det gir et enklere byggeri i stedet for to ulike bygninger. Det foreligger dermed b\u00e5de en \u00f8konomisk og stor praktisk fordel ved \u00e5 innvilge dispensasjonen. Den aktuelle tverrpassasjen er p\u00e5 seks meter mellom byggene og er ikke n\u00f8dvendig for allmenn ferdsel ettersom beboerne kan benytte de passasjene som allerede er sikret. Det eksisterer heller ikke noen innganger p\u00e5 innsiden av denne ev. passasjen som den vil fungere som en snarvei for. Dette taler for at fordelene ved \u00e5 innvilge dispensasjon er st\u00f8rre enn ulempene. Den aktuelle ulempen ved \u00e5 innvilge dispensasjon vil v\u00e6re at den totale lengden p\u00e5 bygget \u00f8ker med seks meter. Sammenlignet er fasadelengden p\u00e5 BBB3 p\u00e5 42 meter og BBB1 p\u00e5 39 meter. Videre har leilighetsbygg i Myrdalshovden (GBNR: 2/189) en lengde p\u00e5 49,5 meter og 55 meter. Dersom man sammenligner med bygninger i n\u00e6romr\u00e5det er ulempen derfor \u00e5 betegne som mindre. Det er ogs\u00e5 et vesentlig hensyn at plan- og bygningsloven skal legge til rette for \u00abtilstrekkelig boligbygging\u00bb, jfr. pbl. \u00a7 3-1, bokstav d. En innvilget dispensasjon vil her kunne muliggj\u00f8re at det bygges flere leiligheter i prosjektet og dermed oppn\u00e5 et av hensynene bak loven. Fordelene med \u00e5 innvilge dispensasjon vil dermed v\u00e6re \u00e5 betegne som \u00abklart st\u00f8rre\u00bb enn ulempene n\u00e5r passasjen kun er p\u00e5 seks meter. 3.2 Hensynene bak bestemmelsen blir ikke \u00abvesentlig tilsidesatt\u00bb av \u00e5 innvilge dispensasjon fra byggegrense for BBB4 Avslaget viser til at \u00abReguleringsplanens intensjon er at bebyggelsen skal oppf\u00f8res uten en tydelig bakside\u00bb. Boligbebyggelse vil alltid ha en viss opplevd for- og bakside, men godkjent tiltak har med variasjon i farge og plassering av funksjoner som gj\u00f8r baksiden mindre tydelig. Oms\u00f8kt dispensasjon er prinsipielt behandlet p\u00e5 samme m\u00e5te, og funksjoner og vinduer er plassert med hensyn til \u00e5 gj\u00f8re baksiden mindre tydelig. Det er heller ikke korrekt at en lukking av tverrpassasjen p\u00e5virker lysforhold slik det hevdes i avslaget. Det vises her til sol- og skyggeanalyser som er lagt ved s\u00f8knaden om dispensasjon. Dette kombinert med at tverrpassasjen ikke er n\u00f8dvendig som tilkomst i prosjektet gj\u00f8r at hensynene bak ikke blir \u00abvesentlig tilsidesatt\u00bb og dispensasjon derfor burde innvilges. Samlet sett foreligger det gode grunnet til at fordelene er st\u00f8rre enn ulempene og at hensynet bak ikke tilsidesettes i vesentlig grad. P\u00e5 bakgrunn av dette bes det om at klagen tas til f\u00f8lge og at dispensasjon innvilges for b\u00e5de byggeh\u00f8yde og byggegrense. Dersom det skulle v\u00e6re sp\u00f8rsm\u00e5l i forbindelse med klagen, kan undertegnede kontaktes p\u00e5 b\u00e5de telefon og e-post. Med vennlig hilsen, Kevin Grindland Utviklingssjef Vestlandet Axer Eiendom AS Mob: 414 33 205 "
}