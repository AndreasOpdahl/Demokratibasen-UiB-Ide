{
  "dokument_id": "9507ce81-3258-56d8-9c91-d0fdfddf7eab",
  "doc_type": "case_attachment",
  "kommune": 4601,
  "tittel": "Fagnotat datert 01.02.2023",
  "url": "https://bergen.kommune.no/politikere-utvalg/api/fil/bk360/9464392/Fagnotat-datert-01-02-2023",
  "tekst": " BERGEN Plan- og bygningsetaten KOMMUNE Til Fagnotat BKMB - Seksjon forvaltning og samhandling V\u00e5r referanse: KLAGE-2022/28626-9 (Arbeidssted) Saksbehandler: Trond H\u00e5kon Stadheim Dato: 01.02.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 13/384. Fana Kirkevegen 18. Nybygg bolig. Klage p\u00e5 tillatelse Naboer og gjenboere til gnr. 13, bnr. 384 av 25.11.2022. Hvem klager? Riving av eksisterende bolig og oppf\u00f8ring av to tomannsboliger. Tiltaket Byr\u00e5den ga dispensasjon fra plankrav i KPA2018 \u00a7 3.1, og tillatelse Vedtaket til oms\u00f8kte tiltak p\u00e5 vilk\u00e5r den 26.10.2022. Eiendommen er omfattet av reguleringsplan 30010000, \u00c5rstad/Fana. Mindereguleringen, stadfestet 13.02.1920 og er regulert til bolig. Eiendommen er i KPA2018 avsatt til bebyggelse og anlegg (ytre Planstatus fortettingssone) og ligger innenfor hensynssone veist\u00f8y -\u2013 gul sone, konsesjonsomr\u00e5de for fjernvarme, luftkvalitet -\u2013 gul sone og kulturmilj\u00f8 Wergelands\u00e5sen -\u2013 Storetveit\u00e5sen. Det er anf\u00f8rt at det ikke er grunnlag for \u00e5 gi dispensasjon fra Klagegrunner plankrav, tiltaket skulle v\u00e6rt nabovarslet p\u00e5 nytt, tiltaket er i strid med pbl. \u00a7 29-4 og \u00a7 29-2 og det er lagt til grunn feil faktum. Nei. Behov for ytterligere saksbehandling ved eventuell omgj\u00f8ring Anbefalt vedtak Oversendes uten innstilling. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble sendt inn s\u00f8knad 30.11.2021, og fattet avslag i vedtak datert 18.03.2022. Vedtaket ble p\u00e5klaget i brev datert 07.04.2022, i form av en fristavbrytende klage. Etter at saken ble oversendt til Byr\u00e5dsavdelingen ved fagnotat datert 13.06.2022, ble det sendt inn s\u00f8knad om dispensasjon fra plankravet i KPA2018 \u00a7 3.1 den 05.09.2022. Fagetaten ble bedt om \u00e5 vurdere s\u00f8knaden, og gjorde dette i form av tilleggsnotat datert 26.09.2022. Fagetaten var av den oppfatning om at vilk\u00e5rene for \u00e5 innvilge dispensasjon ikke var oppfylt. Byr\u00e5den behandlet saken den 26.10.2022, og kom frem til en annen konklusjon. Klagen ble tatt til f\u00f8lge, og det ble innvilget dispensasjon fra plankravet. Tillatelsen be stilt p\u00e5 vilk\u00e5r om at tiltaket flyttes lengre vekk fra veien, slik at det er plass til \u00e5 etablere minimum to meter bredt fortau i fremtiden, og at oppdatert situasjonsplan skal vise at det er rom for et slikt fortau, f\u00f8r det kan gis igangsettingstillatelse. Byr\u00e5den sitt vedtak ble p\u00e5klaget av flere naboer, gjenboere og andre som bor i n\u00e6romr\u00e5det i flere klager, som til dels er fremmet p\u00e5 vegne av flere. De som har p\u00e5klaget vedtaket er de samme som har kommet med merknader i forbindelse med nabovarsling, se oversikt nedenfor under pkt. 1.2, samt eierne av gnr. 13, bnr. 138 (Nina Malkenes og Vinjar W\u00e6renskjold) og eierne av gnr. 13, bnr. 165 (Helge Grimstad og Anne Mette Legreid). 1.2. Opplysninger av vesentlig betydning for behandling av klagen Det er opplyst om at det er foretatt nabovarsling, og det har i den forbindelse kommet inn merknader fra gnr. 13, bnr. 337 (Evelyn Ystad og Bj\u00f8rnar Ystad), gnr. 13, bnr. 502 (Anders Eide og Malene Krohn), gnr. 13, bnr. 1092 (Karl Brokstad og Rebecca Jane Brokstad), gnr. 13, bnr. 186 (Anne-Grethe Elholt og Leo Edward Domaingue), gnr. 13, bnr. 445 (Suzanne Mary Hodgson), gnr. 13, bnr. 113 (Kari Margrethe Liland og Knut Liland), gnr. 13, bnr. 247 (Anna og Kjetil Svingen-Austestad) og gnr. 13, bnr. 327 (Jona Isabella og Ole-Martin Bruvik). Merknadene omhandler trafikksikkerhet, innsyn, murer i konflikt med nabogrenser, utnyttelsesgrad og tilpasning til omgivelser, samt overvannsproblematikk. Den norske kirke og Bj\u00f8rgvin bisped\u00f8mme har ikke merknader til tiltaket, n\u00e5r det gjelder avstand til Storetveit kirke, jf. uttalelser av 27.01.2022 og 01.02.2022. Byantikvaren vil p\u00e5 det sterkeste motsette seg oms\u00f8kte tiltak, og at det kommer i strid med hensynssone bevaring kulturmilj\u00f8, jf. brev datert 16.03.2022. Statens vegvesen anbefaler at det stilles plankrav, av hensyn til trafikksikkerheten for g\u00e5ende, ved at det kan gis rekkef\u00f8lgekrav som vil sikre trygg skolevei og tilbyd til g\u00e5ende, jf. uttalelse datert 11.02.2022. Vestland fylkeskommune ved avdeling for kultur, idrett og inkludering har av hensyn til kulturminner etterlyst mer informasjon i uttalelse datert 23.02.2022. Saken ble sendt p\u00e5 uttale til Statsforvalteren i Vestland, som ikke har kommet med uttalelse i saken. Saksnummer KLAGE-2022/28626 Side 2 av 10 Etter at Byr\u00e5den sitt vedtak ble sendt ut til blant annet statlige og regionale myndigheter, er det mottatt brev fra Vestland fylkeskommune, datert 06.12.2022, som knytter seg til behandling av saker i fremtiden. Fagetaten vil til dette brevet bemerke at s\u00f8knaden ble opprinnelig avsl\u00e5tt av Plan- og bygningsetaten, og i forkant av dette ble s\u00f8knaden inkludert tegninger sendt p\u00e5 h\u00f8ring til blant annet Vestland fylkeskommune. Slik fagetaten ser det, s\u00e5 har fagetaten oppfylt sin samordningsplikt etter plan- og bygningsloven \u00a7 21-5. Det er ikke slik at uttalelser fra annen myndighet, her Byantikvaren, sendes til \u00f8vrige myndigheter. Det er kun selve s\u00f8knaden som sendes p\u00e5 h\u00f8ring, og s\u00e5 er det opp til den enkelte myndighet \u00e5 vurdere om tiltaket ber\u00f8rer de interesser som organet skal ivareta. 2. Om klagen Det er i klagen anf\u00f8rt at tiltaket strider med eksisterende bygningsmilj\u00f8 i omr\u00e5det, og ikke innehar gode visuelle kvaliteter. Det kan ikke vektlegges hva som tidligere har blitt godkjent p\u00e5 1970-tallet, n\u00e5r s\u00f8knaden ble behandlet, men tiltaket m\u00e5 ses opp mot \u00f8vrig bebyggelse. Det er stilt sp\u00f8rsm\u00e5l om avstand til nabogrenser, etter pbl. \u00a7 29-4, og da s\u00e6rlig med tanke p\u00e5 murer og trappeanlegg, som fremst\u00e5r som en del av bygningskroppen. Det er videre stilt sp\u00f8rsm\u00e5l hva gjelder plassering av tiltaket, som f\u00f8lge av vilk\u00e5ret som Byr\u00e5den har stilt, og virkninger dette har for naboer og forholdet til pbl. \u00a7 29-4. Blant annet om dette krever dispensasjon, og at tiltaket ikke lengre er i samsvar med det som opprinnelig ble nabovarslet, ved at plasseringen i enda st\u00f8rre grad vil kunne v\u00e6re i konflikt med naboer sine interesser, sammenlignet med opprinnelig s\u00f8knad. Tiltaket fremst\u00e5r der som et nytt prosjekt, med krav om ny nabovarsling. Det er videre vist til at det foreligger feil i faktum, gjeldende antall boenheter p\u00e5 eiendommen. Selv om bygget tilsynelatende inneholder to leiligheter, er det i matrikkelen vist som enebolig. I tilleggsnotatet fra fagetaten er det vist til at det er kun tale om ytterligere en boenhet, i s\u00f8knaden er det vist til to, mens klager er av den oppfatning at det er en \u00f8kning p\u00e5 tre boenheter sammenlignet med dagens situasjon. Det er stilt sp\u00f8rsm\u00e5l ved om uteoppholdsarealet er tilstrekkelig, med tanke p\u00e5 topografen p\u00e5 eiendommen. Det er videre anf\u00f8rt at det ikke er grunnlag for \u00e5 gi dispensasjon, med tanke p\u00e5 trafikksikkerhet og da spesielt med tanke p\u00e5 hensyn til myke trafikanter, og derfor er i strid med nasjonale, regionale og lokale transportplaner. Det er heller ingen fellesarealer i omr\u00e5det, som er egnet som lekeplasser. Barn leker dermed i n\u00e6rheten av bilveien, og det kan oppst\u00e5 flere trafikkfarlige situasjoner med \u00f8kt belastning p\u00e5 veinettet. Det anf\u00f8res derfor at det m\u00e5 foreligge plankrav, med rekkef\u00f8lgekrav som er knyttet til opparbeiding av fortau. Det er anf\u00f8rt at Byr\u00e5den sitt vedtak ikke i tilstrekkelig grad er begrunnet, og at foreligger mangler ved flere av vurderingene. Det m\u00e5 ogs\u00e5 tas hensyn til plassering og st\u00f8rrelse p\u00e5 vinduer og terrasser/balkonger, for \u00e5 unng\u00e5 innsyn p\u00e5 n\u00e6rliggende eiendommer sine oppholdsrom. Det er ogs\u00e5 stilt sp\u00f8rsm\u00e5l om overvannsh\u00e5ndtering. Det vises for \u00f8vrig til klagene i sin helhet. Saksnummer KLAGE-2022/28626 Side 3 av 10 3. Vurdering av klagen 3.1 Rettslig klageinteresse Enkelte av de som har p\u00e5klaget vedtaket er ikke naboer eller gjenboere. De har dermed ikke n\u00f8dvendigvis rettslig klageinteresse i saken, jf. forvaltningsloven\u00a7 forvaltningsloven \u00a7 28. Det er likevel flere som har sendt inn likelydende klage, og klagene har samme innhold, hvor klagene er fremmet av naboer og gjenboere som har rettslig klageinteresse i saken. At enkelte av de som har fremmet klagen ikke n\u00f8dvendigvis har rettslig klageinteresse i saken er dermed ikke avgj\u00f8rende, da klagene uansett m\u00e5 realitetsbehandles. Klagene er for \u00f8vrig fremmet innen fristen som f\u00f8lger av fvl. \u00a7 29. 3.2 Saksbehandlingsfeil 3.2.1 Feil i faktum Det er i klagen anf\u00f8rt at det i forbindelse med vurderingen av s\u00f8knad om dispensasjon, i tilleggsnotatet fra fagetaten datert 26.09.2022, er lagt til grunn at tiltaket kun inneb\u00e6rer etablering av ytterligere en enhet, sammenlignet med dagens situasjon. Dette skyldes en feil, da det i s\u00f8knaden er vist til at eksisterende bolig har to leiligheter, og ved en inkurie ble det lagt til grunn at det er tale om en eksisterende enebolig som ogs\u00e5 har to leiligheter. Vi ser at det i matrikkelen er angitt at det er en boenhet p\u00e5 eiendommen, men ut fra tidligere godkjent tegningsgrunnlag er det tilsynelatende to boenheter, da de har alle hovedfunksjoner. Det er likevel i Byr\u00e5dens vedtak vist til at tiltaket omhandler riving av eksisterende enebolig, og oppf\u00f8ring av to tomannsboliger. I Byr\u00e5den sitt vedtak er det ikke lagt vekt p\u00e5 hva som er tidligere godkjent antall boenheter p\u00e5 eiendommen, i vurderingen om det kan gis dispensasjon fra plankravet. Ut fra dette s\u00e5 har ikke feilen i tilleggsnotatet n\u00f8dvendigvis v\u00e6rt avgj\u00f8rende for resultatet, jf. prinsippet i fvl. \u00a7 41. 3.2.2 Manglende begrunnelse Det er i klagene anf\u00f8rt at Byr\u00e5dens vedtak ikke er tilstrekkelig vurdert, blant annet n\u00e5r det gjelder de visuelle kvalitetene ved tiltaket og i forbindelse med vurderingen om dispensasjon skal innvilges. Det f\u00f8lger av fvl. \u00a7 24 at enkeltvedtak skal begrunnes. Hva begrunnelsen skal inneholde, fremg\u00e5r n\u00e6rmere av fvl. \u00a7 25. I begrunnelsen skal det vises til reglene vedtaket bygger p\u00e5, de faktiske forhold vedtaket bygger p\u00e5 og det b\u00f8r nevnes hovedhensyn som har v\u00e6rt avgj\u00f8rende ved ut\u00f8velse av forvaltningsmessig skj\u00f8nn. Mangler ved begrunnelsen kan lede til at vedtaket er ugyldig, jf. prinsippet i fvl. \u00a7 41. 3.3 Avstand Det f\u00f8lger av plan- og bygningsloven (pbl.) \u00a7 29-4 f\u00f8rste ledd at byggverkets plassering, herunder h\u00f8ydeplassering, og byggverkets h\u00f8yde skal godkjennes av kommunen. Etter andre ledd, skal byggverk ha en avstand til nabogrense som tilsvarer byggverkets halve h\u00f8yde, og ikke under fire meter. Etter tredje ledd, kan kommunen likevel godkjenne at byggverk plasseres n\u00e6rmere nabogrensen, dersom (a) eier av naboeiendommen har gitt skriftlig samtykke eller (b) det er tale om frittliggende garasje, uthus og lignende mindre tiltak. Saksnummer KLAGE-2022/28626 Side 4 av 10 3.3.1 Mur Det er i byggesaksforskriften (SAK10) \u00a7 4-1 angitt unntak, jf. pbl. \u00a7 29-4 fjerde ledd, hvor tiltakene under visse forutsetninger kan plasseres inntil 1 meter fra nabogrensen. Dette gjelder blant annet \u00abmindre forst\u00f8tningsmurer p\u00e5 inntil 1,0 m h\u00f8yde og avstand fra nabogrense p\u00e5 minst 1,0 m eller forst\u00f8tningsmur p\u00e5 inntil 1,5 m h\u00f8yde og avstand fra nabogrense p\u00e5 minst 4,0 m\u00bb jf. bokstav f pkt. 6. Det er i klagen vist tolkningsuttalelse fra departementet, referanse 17/5042, som knytter seg til om et tiltak kan anses som frittliggende eller ikke. Basseng ble vurdert som et mindre tiltak, tilsvarende ble mur. Det er likevel en forutsetning for unntaket at tiltaket m\u00e5 v\u00e6re frittliggende, alts\u00e5 at det ikke er bygningsmessig forbundet med annen bygning p\u00e5 samme tomt. I forbindelse med st\u00f8ttemurer, s\u00e5 faller dette innunder betegnelsen \u00abbyggverk\u00bb. Departementet uttalte videre at: \u00abEn st\u00f8ttemur har for sin del ikke noe m\u00e5leverdig areal, men kan ogs\u00e5 v\u00e6re omfattet og m\u00e5 vurderes av kommunen i det enkelte tilfellet. For tiltak som ikke omfattes av reglene om unntak fra s\u00f8knadsplikt, f.eks. en mindre forst\u00f8tningsmur som plasseres n\u00e6rmere nabogrensen enn 1 meter, jf. SAK10 \u00a7 4-1 f\u00f8rste ledd bokstav e nr. 6, hvor det eksplisitt er tatt stilling til tiltakets omfang med hensyn til avstand til nabogrense, h\u00f8yde og lengde, vil bestemmelsen i pbl. \u00a7 29-4 komme til anvendelse.\u00bb Sp\u00f8rsm\u00e5let i denne saken er om murene og trapp m\u00e5 anses som bygningsmessig forbundet eller ikke. Dersom murene og trapp er \u00e5 anse som bygningsmessig forbundet, vil avstandskravet i pbl. \u00a7 29-4 andre ledd gj\u00f8re seg gjeldende. Departementet har ikke beskrevet n\u00e6rmere om hva som er \u00e5 anse som bygningsmessig forbundet, men har i uttalelse med referanse 18/2257 vist til at \u00abHva som menes med bygningsmessig forbundet f\u00f8lger heller ikke entydig etter en alminnelig spr\u00e5klig forst\u00e5else. Departementet mener derfor at hva som anses som bygningsmessig forbundet er en vurdering som kommunen m\u00e5 foreta i det enkelte tilfellet.\u00bb Departementet har uttalt seg i andre saker, om hva som er \u00e5 anse som frittliggende og mindre tiltak, blant annet i sak 18/4271, som gjaldt avslag p\u00e5 s\u00f8knad om oppf\u00f8ring av garasje. I en nyere uttalelse av 05.11.2021, referanse 21/3636, ble det vurdert dithen at det ikke er et absolutt krav om at levegg m\u00e5 v\u00e6re frittliggende for at kommunen skal kunne godkjenne tiltakets plassering etter pbl. \u00a7 29-4 tredje ledd bokstav b eller om det i likhet med unntakene fra s\u00f8knadsplikt etter pbl. \u00a7 20-5 og SAK10 5-4 kan oppstilles et unntak fra kravet om at tiltaket m\u00e5 v\u00e6re frittliggende. Departementet uttalte her i forbindelse med mindre levegger blant annet at: \u00abDefinisjonen er avgrenset til frittliggende \"bygning\". Form\u00e5let med forskriftsendringen har samtidig v\u00e6rt \u00e5 avklare hvordan begrepet \"frittliggende\" skal forst\u00e5s. Konsekvensen av forskriftsendringen er derfor etter departementet syn at vilk\u00e5ret \"frittliggende\" ikke lenger er et absolutt krav for \u00e5 kunne godkjenne levegger etter pbl. \u00a7 29-4 tredje ledd bokstav b. Vi finner ogs\u00e5 st\u00f8tte i ordlyden for en slik forst\u00e5else. Pb/. Pbl. \u00a7 29-4 tredje ledd bokstav b er noe uklar, og kan forst\u00e5s som at det kun er \"garasje\" og \"uthus\", alts\u00e5 bygninger, som m\u00e5 v\u00e6re frittliggende, siden setningsleddet \"og\" skiller \"lignende mindre tiltak\" fra de to \u00f8vrige Saksnummer KLAGE-2022/28626 Side 5 av 10 eksemplene. Hensynene bak bestemmelsen har ogs\u00e5 ulik relevans for de to tiltakstypene. Brannvern og luft mellom bygg er avgj\u00f8rende for bygninger, men i mindre grad for byggverk, som har annet omfang og bruk. En levegg kan etter dette godkjennes oppf\u00f8rt n\u00e6rmere nabogrensen etter pbl. \u00a7 29-4 tredje ledd bokstav b, ogs\u00e5 hvis leveggen er forbundet med en bygning. Vi understreker likevel at leveggen m\u00e5 v\u00e6re et \"lignende mindre tiltak\" for at bestemmelsen skal komme til anvendelse, og at det er opp til kommunens skj\u00f8nn \u00e5 vurdere om leveggen kan godkjennes. Relevante momenter som kommunen kan vurdere ved behandling av s\u00f8knaden er om bebyggelsen sikres tilfredsstillende brannsikring og lysforhold, samt at trivsels- og milj\u00f8messige forhold ikke blir vesentlig skadelidende, herunder ogs\u00e5 at det finnes tilstrekkelig plass til de tiltak som er nevnt i pbl. \u00a7 28-7.\u00bb Det m\u00e5 dermed foretas en konkret vurdering av om muren er \u00e5 anse som et mindre tiltak, og om det er bygningsmessig forbundet med tomannsboligene. Fagetaten vil for \u00f8vrig bemerke at det i byggteknisk forskrift\u00a7 forskrift \u00a7 6-5, gjeldende bygninger, er vist til at det skal v\u00e6re minimum 1 meter avstand. Etter fagetaten sitt oppfatning, vil det ikke n\u00f8dvendigvis v\u00e6re tilsvarende avstandskrav med en meter, n\u00e5r saken gjelder mur og bolig. Situasjonen hadde v\u00e6rt annerledes om det var tale om to bygninger. Fagetaten vil likevel presisere i motsetning til levegger, som kan v\u00e6re forbundet med bygning etter SAK10 \u00a7 41 bokstav f pkt. 1, s\u00e5 er det ikke tilsvarende unntak gjeldende mur. I vurderingen om muren er forbundet med tomannsboligen eller ikke, vil relevante moment v\u00e6re st\u00f8rrelse, lengde, avstand og i hvilken grad etablering av tomannsboligen er avhengig av den aktuelle muren. Dersom de anses for \u00e5 v\u00e6re bygningsmessig forbundet, vil det i tilfelle v\u00e6re et krav om fire meter fra mur til nabogrense etter pbl. \u00a7 29-4 andre ledd. 3.3.2 Plassering Det er stilt sp\u00f8rsm\u00e5l gjeldende endret plassering av tiltakene, ved at de flyttes slik at det blir plass til \u00e5 etablere fortau. Det er i den forbindelse vist til at dette endrer forutsetningene for tidligere uttalelser, og i st\u00f8rre grad vil p\u00e5virke n\u00e6rliggende naboer. Tiltakshaver har som et generelt utgangspunkt rettskrav p\u00e5 \u00e5 f\u00e5 innvilget s\u00f8knad om tiltaket er i tr\u00e5d med regelverket og plan, se rundskriv H-08/15 kap. 3.2.1. Det er videre i 3.2.2 vist til at: \u00abKommunen kan gi tillatelse som oms\u00f8kt, eller godkjenne tiltaket med en annen plassering, innenfor de \u00f8vrige rettslige rammer. Begrunnelsen for slik endret plassering vil i mange tilfeller v\u00e6re betydelige ulemper for omgivelsene. Plan- og bygningsloven bygnings/oven \u00a7 29-4 forutsettes praktisert slik at tiltakshavers ti/takshavers \u00f8nske im\u00f8tekommes der ikke avgj\u00f8rende grunner taler imot dette. Med avgj\u00f8rende grunner sikter en s\u00e6rlig til plassering og h\u00f8yde som medf\u00f8rer betydelig ulempe for f. eks. naboeeiendommer og/eller omkringliggende milj\u00f8. Det er kun i tilfeller der det objektivt sett kan konstateres betydelig ulempe for naboeiendommer eller omkringliggende milj\u00f8 at kommunen kan ut\u00f8ve \"kan\"- skj\u00f8nnet etter plan- og bygningsloven bygnings/oven \u00a7 29-4 f\u00f8rste ledd (fritt skj\u00f8nn). I praksis skal det mye til for at naboer i tettbygd str\u00f8k blir h\u00f8rt med protest eller klage over tap av utsikt eller Saksnummer KLAGE-2022/28626 Side 6 av 10 reduksjon i solforhold. Dette er forhold som vil v\u00e6re p\u00e5regnelig i boligfelt, og s\u00e6rlig i forbindelse med kommunal fortettingspolitikk.\u00bb Det er likevel stilt vilk\u00e5r om annen plassering etter pbl. \u00a7 19-2, i forbindelse med vurderingen om det skal innvilges dispensasjon. Det er s\u00e5ledes ikke krevd annen plassering p\u00e5 bakgrunn av 29-4 f\u00f8rste ledd. I forbindelse med vilk\u00e5ret som er stilt, som gjelder at tiltaket \u00abflyttast lenger vekk fr\u00e5 vegen slik at det er plass til \u00e5 etablere minimum 2 meter breitt fortau i framtida. Oppdatert situasjonsplan som viser at det er rom for et slikt fortau, m\u00e5 sendast inn f\u00f8r det kan gjevast igangsetjingsl\u00f8yve.\u00bb, s\u00e5 er det likevel vanskelig \u00e5 vurdere i hvilken grad dette vil p\u00e5virke naboer sin interesse, som f\u00f8lge av at det ikke foreligger oppdatert situasjonsplan per dags dato som viser avstand. Det er i klagene stilt sp\u00f8rsm\u00e5lstegn ved hvor mange meter fra veien det er gitt tillatelse til \u00e5 bygge, om det er 2, 3,5 eller 4.5 meter fra veien. Det er i klagen vist til at det ikke er foretatt ny nabovarsling, jf. pbl. \u00a7 21-3. Dette inneb\u00e6rer ikke n\u00f8dvendigvis en saksbehandlingsfeil som har virket inn p\u00e5 resultatet, jf. prinsippet i fvl. \u00a7 41. Dette m\u00e5 ses i sammenheng med at naboer tidligere har blitt varslet om de aktuelle tiltakene, og f\u00e5tt anledning til \u00e5 komme med merknader. Dette m\u00e5 ogs\u00e5 ses i sammenheng med om det i Byr\u00e5dens vedtak er vurdert nabointeressene som gj\u00f8r seg gjeldende i saken. Videre er det nye vedtaket p\u00e5klaget, noe som kan tale for at det ikke er en mangel som har virket inn p\u00e5 resultatet. Det er heller ikke s\u00f8ker selv som har fremmet ny s\u00f8knad, men det er tale om et vilk\u00e5r som er stilt i forbindelse med at klage p\u00e5 avslag ble tatt til f\u00f8lge. Likevel vil manglende situasjonsplan og tegningsgrunnlag, som viser ny plassering, kunne ha innvirkning p\u00e5 gyldigheten av vedtaket. Dette som f\u00f8lge av at det er uklart hva som er godkjent, og om avstandskravene som f\u00f8lger av pbl. \u00a7 29-4 andre ledd er oppfylt eller ikke. Det vises her til situasjonsplan som fulgte s\u00f8knaden, se utsnitt, der b\u00e5de hus A og B er lokalisert med 4 meter til nabogrensen. Dersom husene flyttes, jf. vilk\u00e5ret som er gitt, vil tiltakene kunne v\u00e6re avhengig av dispensasjon fra pbl. \u00a7 29-4. 3.4 Uteoppholdsareal Det er i klagene stilt sp\u00f8rsm\u00e5l ved om krav til uteoppholdsareal er oppfylt, tatt i betraktning ny plassering av boligene og topografien p\u00e5 eiendommen. Det foreligger ikke oppdatert situasjonsplan, som viser ny plassering. I hvilken grad uteoppholdsareal blir ber\u00f8rt, er s\u00e5ledes uavklart. Kravene til uteoppholdsareal f\u00f8lger av KPA2018 \u00a7 14, og det vises for \u00f8vrig til blant annet byggteknisk forskrift \u00a7 5-6 og kap. 8. forskrift\u00a7 Fagetaten vil bemerke at eventuell fremtidig etablering av fortau, vil kunne legge beslag p\u00e5 uteoppholdsarealet. Saksnummer KLAGE-2022/28626 Side 7 av 10 3.5 Overvann Det er stilt sp\u00f8rsm\u00e5l gjeldende h\u00e5ndtering av overvann, da tomten i dag er rikt beplantet og det er n\u00f8dvendig \u00e5 avklare overvannsh\u00e5ndtering. Det f\u00f8lger av pbl. \u00a7 27-2 at h\u00e5ndtering av overvann skal v\u00e6re sikret, se byggesaksforskriften \u00a7 6-4. Dette m\u00e5 ses i sammenheng m med e d \u00a7 28-1, som gjelder sikring av eiendommen, samt de tekniske kravene som f\u00f8lger av byggteknisk forskrift, se blant annet \u00a7\u00a7 13-11 og 15-8. Utgangspunktet er at h\u00e5ndtering av overvann skal skje p\u00e5 egen eiendom. Det vises for \u00f8vrig til uttalelse fra Bergen Vann, datert 24.11.2021, der det fremg\u00e5r at overvannsproblematikk skal l\u00f8ses ved lokal overvannsh\u00e5ndtering med videre henvisninger og ikke f\u00f8re til skade og ulempe for andre eiendommer. 3.6 Dispensasjon Det er i klagene vist til at det ikke er grunnlag for \u00e5 dispensere fra plankravet, da det foreligger store trafikale utfordringer i omr\u00e5det. Det kan ikke \u00e5pnes for etablering av flere boliger, som medf\u00f8rer \u00f8kt trafikk, uten at eksisterende vei utbedres. Det er n\u00f8dvendig at det stilles rekkef\u00f8lgekrav, som vil s\u00f8rge for at det etableres fortau av hensyn til myke trafikanter og barn og unge. For at det skal kunne gis dispensasjon, m\u00e5 ikke form\u00e5let bak bestemmelsen det blir dispensert fra eller lovens form\u00e5lsbestemmelse eller statlige eller regionale interesser bli satt vesentlig til side. I tillegg m\u00e5 fordelene v\u00e6re klart st\u00f8rre enn ulempene, jf. pbl. \u00a7 19-2. Begge vilk\u00e5rene m\u00e5 v\u00e6re oppfylt for at det skal kunne gis dispensasjon. Det skal ikke v\u00e6re kurant \u00e5 fravike arealplaner, da dette er fattet av kommunens h\u00f8yeste organ, etter en omfattende beslutningsprosess, se Ot.prp.nr.32 (2007-2008) s. 242. I forbindelse med lovendring av 01.07.2021, s\u00e5 er bestemmelsen blitt endret. Tidligere var det i fjerde ledd vist til at dersom regionale eller statlige myndigheter har uttalt seg negativt, skal disse uttalelsene tillegges s\u00e6rlig vekt, som n\u00e5 er opphevet. I nytt andre ledd skal det tas stilling til om regionale og nasjonale interesser blir satt vesentlig til side. Endringen inneb\u00e6rer ikke noen realitetsendring av gjeldende praksis, jf. Prp. 169 L (2020-2021) kap. 6.6.2, der det er uttalt: \u00abEn slik lovendring vil bidra til \u00e5 understreke at nasjonale og regionale interesser er viktige hensyn som skal ivaretas ved vurderingen av de lokale forholdene i byggesaken, og ogs\u00e5 bidra til en helhetlig avveining mellom nasjonal, regional og kommunal arealpolitikk. area/politikk. Endringen vil ogs\u00e5 tydeliggj\u00f8re kommunens ansvar for \u00e5 sikre at nasjonale og regionale interesser forst\u00e5s og ivaretas i den lokale sammenhengen. Kommunen m\u00e5 begrunne sine valg, og i den grad det er gitt retningslinjer om hva som er nasjonal eller regional politikk, b\u00f8r ogs\u00e5 dette fremheves i kommunens vedtak.\u00bb Hva som er nasjonale og regionale interesser, er n\u00e6rmere angitt i Prop. 169 L (2020-2021) kap. 6.6.1, der det er uttalt at: \u00abMange saker etter plan- og bygningsloven bygnings/oven kan ber\u00f8re nasjonale og regionale interesser. Forhold som kan v\u00e6re av nasjonal eller regional interesse vil bl.a. omhandle saker i strandsonen (b\u00e5de langs sj\u00f8 og vassdrag), jordverninteresser, naturmangfold, naturmangto/d, friluftsliv, Saksnummer KLAGE-2022/28626 Side 8 av 10 landskapshensyn, kulturminne- og kulturmilj\u00f8interesser, forurensning, vannmilj\u00f8kvalitet, klima, helsemessige forhold, herunder milj\u00f8rettet helsevern, universell universe/I utforming, barn og unges interesser, havne- og farvannstorva/ting, farvannsforvalting, fiskeri, samfunnssikkerhet, risiko og s\u00e5rbarhet, riks- og fylkesveger, trafikksikkerhet, jernbane, kraftforsyning, overvann, Forsvaret, samiske kulturminner-, kulturmilj\u00f8- og landskapsinteresser, samt samisk kultur og n\u00e6ringsut\u00f8velse. Nasjonale og regionale interesser vil kunne overlappe hverandre, og det kan dermed v\u00e6re vanskelig \u00e5 skille helt klart mellom dem. Den praktiske konsekvensen av dette er at kommunen m\u00e5 forelegge dispensasjonss\u00f8knaden for flere instanser.\" N\u00e5r det gjelder trafikale forhold, s\u00e5 er dette noe som er av b\u00e5de nasjonal og regional Interesse, samt barn og unge sine interesser. Det vises for \u00f8vrig til tilleggsnotat datert 26.09.2022, samt Byr\u00e5dens vedtak datert 26.10.2022 der vilk\u00e5rene i pbl. \u00a7 19-2 er vurdert. 3.7 Visuelle kvaliteter Det er i klagene vist til at tiltaket ikke passer inn i omr\u00e5det, som er preget av en annen type bebyggelse enn oms\u00f8kte tiltak, blant annet n\u00e5r det gjelder takform. Det er ogs\u00e5 vist til at omr\u00e5det inng\u00e5r som en hensynssone kulturmilj\u00f8, noe som skjerper kravene til visuelle kvaliteter. Etter pbl. \u00a7 29-2 skal ethvert tiltak prosjekteres og utf\u00f8res slik at det etter kommunen sitt skj\u00f8nn innehar gode visuelle kvaliteter, b\u00e5de i seg selg og dets funksjon, men ogs\u00e5 i forbindelse med dets bygde og naturlige omgivelser og plassering. Selv om et tiltak isolert sett innehar visuelle kvaliteter, m\u00e5 dette ogs\u00e5 vurderes i forbindelse med omr\u00e5dets karakter, se Ot.prp.nr. 45 (2007-2008) s. 342. Det f\u00f8lger av rundskriv H-01/10 kap. 14.1 at: \u00abMed dette menes at bygningen gjennom sin form gir uttrykk for sin funksjon, og at andre visuelle kvaliteter skal ivaretas i prosjektering og utf\u00f8relse, slik som samspill mellom volum og h\u00f8yde, fasadeuttrykk med videre. Kravet til god kvalitet skal ogs\u00e5 tolkes relativt i forhold til tiltakets st\u00f8rrelse og synlighet. Det vil s\u00e5ledes inneb\u00e6re at en st\u00f8rre boligblokk eller et st\u00f8rre kontorbygg vil m\u00e5tte underkastes et strengere regime enn en enebolig eller kiosk. Det stilles videre krav om at tiltaket skal ha gode visuelle kvaliteter i forhold til de bygde og naturlige omgivelser det skal plasseres i. Dette er et selvstendig krav. Selv om et tiltak i seg selv har gode kvaliteter, er det ikke sikkert det kan plasseres i alle typer omgivelser. Det kreves ikke at det skal v\u00e6re likt sine bygde omgivelser, ogs\u00e5 kontraster kan v\u00e6re positive, avvikene m\u00e5 framst\u00e5 som faglig begrunnede valg framfor tilfeldig utforming.\u00bb men awikene I denne saken ligger tiltaket innenfor hensynssone kulturmilj\u00f8, og det stilles dermed strengere krav til de visuelle kvalitetene, og m\u00e5 ses i sammenheng med pbl. \u00a7 31-1, som omhandler ivaretakelse av kulturelle og arkitektoniske verdier. Det vises til vurderingen gjeldende visuelle kvaliteter som fremg\u00e5r av fagnotatet datert 13.06.2022, med henvisning til avslagsvedtaket datert 18.03.2022, samt Byr\u00e5den sitt vedtak datert 26.10.2022. Saksnummer KLAGE-2022/28626 Side 9 av 10 4. Konklusjon Oversendes uten innstilling. Vedlegg: 1. Oversiktskart 2. Oversiktsfoto 3. Situasjonsplan 4. Merknad fra Vestland fylkeskommune, datert 06.12.2022 5. Klager p\u00e5 Byr\u00e5dens vedtak 6. Byr\u00e5dens vedtak, datert 26.10.2022 7. Tilleggsnotat datert 28.09.2022 8. S\u00f8knad om dispensasjon fra plankrav 9. Nabovarsling, merknader og svar p\u00e5 merknader 10. Uttalelse fra Statens vegvesen, datert 22.06.2022 11. Fagnotat datert 13.06.2022 12. Bekreftelse p\u00e5 mottatt klage, datert 27.04.2022 13. Klage p\u00e5 vedtak, datert 07.04.2022 14. Avslag p\u00e5 s\u00f8knad, datert 18.03.2022 15. Uttalelse fra Byantikvaren, datert 16.03.2022 16. Uttalelse fra Vestland fylkeskommune, kultur, datert 23.02.2022 17. Uttalelse fra Statens vegvesen, datert 11.02.2022 18. Uttalelse fra Bj\u00f8rgvin bisped\u00f8mme, datert 01.02.2022 19. Uttalelse fra Den norske kirke, datert 27.01.2022 20. Uttalelse fra Bergen Vann 21. Uttalelse fra Bymilj\u00f8etaten gjeldende avkj\u00f8ring 22. Nabomerknader og tilsvar 23. S\u00f8knad 24. Referat fra forh\u00e5ndskonferanse 25. Tegninger Saksnummer KLAGE-2022/28626 Side 10 av 10 "
}