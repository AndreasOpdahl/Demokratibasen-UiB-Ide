{
  "dokument_id": "4d7b4859-d65d-5c83-8a32-519f4bd717dd",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 60 fra Rune Bakervik (AP) om omorganiseringsprosjekter - Utvalg for finans, kultur og n\u00e6ring ",
  "url": "https://bergen.kommune.no/politikere-utvalg/api/fil/bk360/11169605/Svar-pa-skriftlig-sporsmal-nr-60-fra-Rune-Bakervik-AP-om-omorganiseringsprosjekter-Utvalg-for-finans-kultur-og-naering-",
  "tekst": " Byr\u00e5dsleders avdeling, stab Til Intern korrespondanse Bystyrets kontor V\u00e5r referanse: 2024/142675-3 Saksbehandler: P\u00e5l Bj\u00f8rseth Fra Dato: 19. september 2024 Fungerende byr\u00e5dsleder Svar p\u00e5 skriftlig sp\u00f8rsm\u00e5l nr. 60 fra Rune Bakervik (AP) om omorganiseringsprosjekter - Utvalg for finans, kultur og n\u00e6ring Representanten Rune Bakervik (AP) sendte inn mandag 16. september 2024 f\u00f8lgende skriftlige sp\u00f8rsm\u00e5l: Hvilke omorganiseringsprosjekter har blitt igangsatt i Bergen kommune etter byr\u00e5dsskiftet i fjor? Svar fra byr\u00e5dsleder: Til svaret p\u00e5 dette skriftlige sp\u00f8rsm\u00e5let legges byr\u00e5dets fullmakter \u00a7\u00a7 3.1, 3.2 og 4 til grunn, som ble vedtatt av Bergen bystyre i sak 378-20 i m\u00f8te 16. desember 2020: \u00a7 3 ORGANISERING AV BYR\u00c5DET (MYNDIGHETSNIV\u00c5 1) \u00a7 3.1 Organisering av egen virksomhet Byr\u00e5det organiserer selv sin virksomhet og administrasjon. \u00a7 3.2 Ledelsesansvar for de enkelte byr\u00e5dsmedlemmer Byr\u00e5det bestemmer selv hvilke omr\u00e5der av den kommunale virksomhet de enkelte byr\u00e5der har ledelsesansvar for. \u2013 jf. kommuneloven \u00a7 10-2 femte ledd. \u00a7 4 ORGANISERING AV KOMMUNENS TJENESTEPRODUKSJON OG FORVALTNING (MYNDIGHETSNIV\u00c5 2) \u00a7 4.1 Organisering av kommunens virksomhet Byr\u00e5det har myndighet til \u00e5 organisere kommunens tjenesteproduksjon og forvaltning i hensiktsmessige enheter. \u00a7 4.2 Endringer i kommunens organisasjonsstruktur Nedleggelse av fagetat for overf\u00f8ring av oppgaver og fullmakter til byr\u00e5det som politisk organ, skal fremlegges for bystyret til avgj\u00f8relse. Innenfor byr\u00e5dets fullmakter \u00a7 3 har f\u00f8lgende byr\u00e5dssaker om konstituering av byr\u00e5det omhandlet organisatoriske endringer: \u2022 Byr\u00e5dssak 1282/23: Konstituering av byr\u00e5det Meyer \u2022 Byr\u00e5dssak 1206/24: Konstituering av byr\u00e5det, tildeling av fagfullmakter til byr\u00e5d for finans og overf\u00f8ring av ansvarsomr\u00e5de til byr\u00e5dsleder Handlings- og \u00f8konomiplan 2024\u20132027 / Budsjett 2024 ble vedtatt i Bergen bystyre 19.12.2023, sak 52/23. Merknad 1 til budsjettvedtaket er som f\u00f8lger: I forbindelse med den varslede oppgavegjennomgangen ber bystyret byr\u00e5det vurdere etatsstrukturen i kommunen med form\u00e5l om mer effektiv drift. Byr\u00e5det bes s\u00e6rlig om \u00e5 se p\u00e5 Klimaetaten og Byarkitekten. Byr\u00e5det bes ogs\u00e5 om \u00e5 se p\u00e5 kommunens behandling av omr\u00e5deplaner. Dersom en gjennomgang av arealdisponering per avdeling kan avdekke innsparingspotensial, ber bystyret at byr\u00e5det ogs\u00e5 vurderer det i l\u00f8pet av oppgavegjennomgangen. Byr\u00e5dssak 1113/24 Omorganiseringer \u2013 iverksetting av vurderinger og prosesser peker p\u00e5 spesifikke organisasjonsvurderinger. Vedtakskompetanse i denne saken er byr\u00e5dets fullmakter \u00a7 2.1 og \u00a7 2.3, vedtatt av bystyret 16.12.2020 i sak 378/20, samt reglement for byr\u00e5det, \u00a7 3-3, vedtatt i sak 212/21: 1. F\u00f8lgende organisasjonsvurderinger iverksettes. Ansvarlige byr\u00e5der s\u00f8rger for oppf\u00f8lging p\u00e5 sine omr\u00e5der. a) BLED iverksetter en vurdering av Samfunnssikkerhetens hus sine oppgaver, funksjon og arealbruk spesielt og dimensjoneringen av beredskapsressursene i kommunen generelt. b) BBU iverksetter en vurdering av hvordan Klimaetatens prioriterte oppgaver kan reorganiseres i kommunen ved en nedleggelse av Klimaetaten som egen etat. c) BBU iverksetter en vurdering av hvordan Byarkitektens prioriterte oppgaver kan reorganiseres i kommunen ved en nedleggelse av Byarkitekten som egen etat. d) BBSM og BBS gjennomf\u00f8rer en prosess for \u00e5 sl\u00e5 sammen kommunens ulike enheter for voksenoppl\u00e6ring. e) BBSM iverksetter en prosess hvor Boligetatens ansvar og oppgaver overf\u00f8res Etat for sosiale tjenester. f) BFIN vurderer, i samarbeid med aktuelle avdelinger, organiseringen av konserntjenestene innenfor HR, kommunikasjon, innkj\u00f8p og digitalisering Innenfor byr\u00e5dets fullmakter \u00a7 4 har f\u00f8lgende byr\u00e5dssaker omhandlet effektuering av organisatoriske endringer: \u2022 Byr\u00e5dssak 1216/24: Omorganisering av Byarkitektens kjerneoppgaver \u2022 Byr\u00e5dssak 1217/24: Omorganisering av Klimaetatens kjerneoppgaver \u2022 Byr\u00e5dssak 1253/24: Ny organisering ved overf\u00f8ring av Boligetatens oppgaver til Etat for sosiale tjenester \u2022 Byr\u00e5dssak 1235/24: Organiseringen av Grunnskolen for voksne og Bergen voksenoppl\u00e6ring \u2022 Byr\u00e5dssak 1247/24: NAV Bergen sentrum - ny organisering av NAV-kontorene i Bergenhus og \u00c5rstad \u2022 Byr\u00e5dssak 1042/24: Organisering av Koordinerende enhet for habilitering og rehabilitering (KE) med barnekoordinatorer I tillegg omtaler f\u00f8lgende byr\u00e5dssak utredning av fremtidig organisering, jf. byr\u00e5dets fullmakt \u00a7 2.4 Driftsansvar \u00abByr\u00e5det har ansvar og myndighet til \u00e5 forest\u00e5 den l\u00f8pende drift av kommunens virksomhet.\u00bb: \u2022 Byr\u00e5dssak 1231/24: Utredning av fremtidig organisering av renhold og endring av renholdsnorm i Bergen kommune For ordens skyld informeres det ogs\u00e5 om at Bergen bystyre behandlet sak 41/23 i m\u00f8tet 22.11.2023: Organisatorisk plassering av sekretariatene for ungdomsr\u00e5det, eldrer\u00e5det og r\u00e5det for personer med funksjonsnedsettelse. Marte Joan Monstad - Fungerende byr\u00e5dsleder Dokumentet er godkjent elektronisk. "
}