{
  "dokument_id": "0dd312b0-35bc-56f2-b7cb-502e1f13b75a",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 31012024, Sak 8/24, Ny lokal forskrift om politivedtekt for Bergen kommune",
  "url": "https://bergen.kommune.no/politikere-utvalg/api/fil/bk360/9828167/Innstilling-vedtak-Ny-lokal-forskrift-om-politivedtekt-for-Bergen-kommune",
  "tekst": "Ny lokal forskrift om politivedtekt for Bergen kommune Bergen bystyre behandlet saken i m\u00f8tet 31.01.2024 sak 8/24 og fattet f\u00f8lgende vedtak: Saken utsettes. Bergen bystyres behandling F\u00f8lgende representanter tok ordet: Erik Abrahamsen (H), Richard Martin Laloo Storevik (A), Ann Kristin Ramstr\u00f8m (SV), Eline Aresdatter Haakestad (MDG), Ole-Ansger Nepomuk Martini (V), Martin Virkesdal Jonsterhaug (FrP), Mailiss Solheim-\u00c5kerblom (R), Joel Ysteb\u00f8 (KrF), Anne-Margrete Bollmann (BL), Rune Bakervik (A), Thor Haakon Bakke (MDG), Ingrid Nergaard Fjeldstad (V), Even Oleson S\u00f8rland (A), Eva Synn\u00f8ve Hagewick Steigen (A), Kjersti Pettersen (H), Trond Tystad (BL), Anne Brit Reigstad (Sp) Forslag fremsatt i bystyret: Erik Abrahamsen (H) fremsatte p\u00e5 vegne av H, FrP, Sp og BL f\u00f8lgende alternative forslag til innstillingens punkt 1 og 2: 1. Bystyret vedtar forslag til ny Forskrift om politivedtekt i Bergen kommune, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR-2000-11-16-1151, med f\u00f8lgende endring i forskriftens \u00a7 2-4, nr. 2. \u00a7 2-4. Farlig eller skremmende virksomhet P\u00e5, ut over eller i umiddelbar n\u00e6rhet av offentlig sted er det forbudt: i). \u00e5 skyte med gev\u00e6r eller annet skytev\u00e5pen, herunder paintball, softgun, bue, sprettert o.l. ii). \u00e5 brenne av krutt, fyrverkeri eller eksplosive stoffer uten politiets tillatelse. Slik tillatelse er ikke p\u00e5krevd for godkjent fyrverkeri som skal benyttes i tidsrommet 31. desember kl. 18.00 til 1. januar kl. 02.00, utenfor Bergen sentrum. Forbudet mot \u00e5 brenne av krutt, fyrverkeri eller eksplosive stoffer gjelder likevel innenfor Bergen Sentrum. Forbudssonen avgrenses i nord utenfor Gamle Bergen, i s\u00f8r ved Gamle Nyg\u00e5rdsbro, i vest ved Laksev\u00e5gneset og i \u00f8st ved Svartediket. iii). \u00e5 kaste eller slippe stein, sn\u00f8ball eller annet som kan v\u00e6re til skade eller ulempe for dem som ferdes der.\u00bb 2. Bystyret ber byr\u00e5det sikre god risikoh\u00e5ndtering ved \u00e5rlige nytt\u00e5rsfeiringer, med risikoanalyser og adekvate tiltak; herunder holdningsskapende arbeid. Richard Martin Laloo Storevik (A) framsatte p\u00e5 vegne av A og V f\u00f8lgende alternative forslag: Bystyret vedtar forslag til ny Forskrift om politivedtekt i Bergen kommune med f\u00f8lgende endring, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR-2000-11-16-1151. 1. \u00a7 2-2. Kj\u00f8ring, camping mv i parker, gr\u00f8ntarealer, friomr\u00e5der o.l.: Ordlyden \u201covernatting\u201d, som f\u00f8lger av \u00a7 2-2 andre ledd, strykes. Ole-Ansger Nepomuk Martini (V) fremsatte p\u00e5 vegne av V f\u00f8lgende alternative forslag i 9 punkt: Bystyret vedtar forslag til ny Forskrift om politivedtekt i Bergen kommune med f\u00f8lgende endringer, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR-2000-11-16-1151. 1. \u00a7 2-1. Ro og orden p\u00e5 offentlig sted: \u00a7 2-1 andre ledd strykes, da forstyrrelse av natteroen allerede kan straffes etter straffeloven \u00a7 181. Det fremst\u00e5r ikke som n\u00f8dvendig \u00e5 supplere bestemmelsen i straffeloven. 2. \u00a7 2-1. Ro og orden p\u00e5 offentlig sted: Ordlyden \u201cstille seg i k\u00f8 og for \u00f8vrig\u201d, som f\u00f8lger av \u00a7 2-1 tredje ledd, strykes. 3. \u00a7 2-4. Farlig eller skremmende virksomhet: Ordlyden \u201csprettert\u201d, som f\u00f8lger av \u00a7 2-4 nr. 1, strykes. 4. \u00a7 3-3. Aktiviteter: \u00a7 3-3 strykes. Etterf\u00f8lgende bestemmelser i kap. 3 f\u00e5r nytt navn, slik at \u00a7 3-4 blir ny \u00a7 3-3, \u00a7 3-5 blir ny \u00a7 3-4 og s\u00e5 videre. 5. \u00a7 5-1. Hindre fors\u00f8pling og tilgrising: Ordlyden \u201c[d]et er forbudt \u00e5 rive, skade eller skjemme oppslag som er lovlig satt opp\u201d, som f\u00f8lger av \u00a7 5-1 nr. 3, strykes. 6. \u00a7 5-1. Hindre fors\u00f8pling og tilgrising: \u00a7 5-1 nr. 4 strykes, da slik adferd allerede kan straffes etter straffeloven \u00a7 181. 7. Kapittel 6. Offentlige anlegg: Kapittel 6 strykes. Etterf\u00f8lgende kapittel og bestemmelser f\u00e5r nytt navn, slik at kap. 7 blir nytt kap. 6, kap. 8 blir nytt kap. 7 og s\u00e5 videre. 8. \u00a7 7-3. Barns tilgang til offentlig arrangement: \u00a7 7-3 strykes. 9. \u00a7 2-2. Kj\u00f8ring, camping mv i parker, gr\u00f8ntarealer, friomr\u00e5der o.l.: Ordlyden \"telting\", som f\u00f8lger av \u00a7 2-2 andre ledd, strykes. Rune Bakervik (A) fremsatte p\u00e5 vegne av A f\u00f8lgende tilleggsforslag: Tillegg til \u00a72-1. Ro og orden p\u00e5 offentlig sted. F\u00f8lgende settes inn som et nytt tredje avsnitt: Det skal v\u00e6re mulig \u00e5 s\u00f8ke om dispensasjon fra tidfestingen av nattero, ved s\u00e6rskilte anledninger, som for eksempel store kulturarrangement og lignende. Eline Aresdatter Haakestad (MDG) fremsatte p\u00e5 vegne av MDG f\u00f8lgende tilleggsforslag i 3 punkt: 1. Bystyret ber byr\u00e5det avslutte bruken av kommunalt fyrverkeri, og innf\u00f8re alternativer som for eksempel drone- eller lysshow i kommunal regi. 2. Nytt punkt under \u00a7 2-3: Det er videre forbudt \u00e5 p\u00e5kalle oppmerksomhet for salgsvirksomhet ved bruk av lyd eller lys eller p\u00e5 annen m\u00e5te som i s\u00e6rlig grad forstyrrer den alminnelige ro, orden eller ferdsel. 3. Endring \u00a7 2-4, tredje ledd til: 2 \u201c\u00e5 brenne av krutt, fyrverkeri eller eksplosive stoffer uten politiets tillatelse\u201d Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag i 2 punkt: 1. Foresl\u00e5r nytt punkt 4 i \u00a7 2-4. Farlig eller skremmende virksomhet: P\u00e5, ut over eller i umiddelbar n\u00e6rhet av offentlig sted er det forbudt: 4. \u00e5 holde arrangementer som har hensikt \u00e5 angripe eller trakassere enkeltgrupper som minoritetsgrupper, religi\u00f8se eller etniske grupper. 2. Ny \u00a7 7.4: \u201cArrangementer som fremmer hatytringer\u201d \u201cArrangementer der det er uten rimelig tvil at hatytringer vil fremmes, tillates ikke i det offentlige rom.\u201d Ingrid Nergaard Fjeldstad (V) fremsatte p\u00e5 vegne av V f\u00f8lgende utsettelsesforslag: Saken utsettes. Merknader fremsatt i bystyret: Ann Kristin Ramstr\u00f8m (SV) fremsatte p\u00e5 vegne av SV f\u00f8lgende merknad: Bystyret ber byr\u00e5det gjennomf\u00f8re en informasjonskampanje for \u00e5 bevisstgj\u00f8re hvilket ansvar private huseiere har n\u00e5r det ligger sn\u00f8 og is i fortau og grunn som tilh\u00f8rer eier. Det b\u00f8r ogs\u00e5 sees p\u00e5 om det kan utarbeides en ordning for \u00e5 l\u00e5ne ut m\u00e5keutstyr gratis. Det bes samtidig om at kommunen ser p\u00e5 mulighetene for \u00e5 plassere ut kasser med sand og grus som er tilgjengelig for huseierne. Votering: Utsettelsesforslag fra V, fremsatt av Ingrid Nergaard Fjeldstad (V) ble vedtatt enstemmig. Utvalg for finans, kultur og n\u00e6ring behandlet saken i m\u00f8tet 17.01.2024 sak 4/24 og avga f\u00f8lgende innstilling: 1. Bystyret vedtar forslag til ny Forskrift om politivedtekt i Bergen kommune, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR-2000-11-16-1151. 2. Bystyret ber byr\u00e5det vurdere en strengere praksis n\u00e5r det gjelder bruk av privat fyrverkeri, som reguleres enten i politivedtekt eller brannforskrift, og komme tilbake til bystyret med en sak rundt dette. Bystyret ber byr\u00e5det sikre en god risikoh\u00e5ndtering ved \u00e5rlige nytt\u00e5rsfeiringer, med risikoanalyser og adekvate tiltak; herunder holdningsskapende arbeid. 3. Bystyret ber byr\u00e5det vurdere bruk av LED-fyrverkeri/ lysshow i kommunal regi. Utvalg for milj\u00f8 og byutvikling hadde saken til orientering i m\u00f8tet 18.01.2024 sak 11/24: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret. Utvalg for helse og sosial hadde saken til orientering i m\u00f8tet 17.01.2024 sak 10/24: Utvalg for finans, kultur og n\u00e6ring innstiller til bystyret. Utvalg for helse og sosial tar saken til orientering. 3 Utvalg for barnehage, skole og idrett hadde saken til orientering i m\u00f8tet 16.01.2024 sak 10/24: Utvalg for barnehage, skole og idrett tok saken til orientering. Utvalg for finans, kultur og n\u00e6ring innstiller til bystyret. Byr\u00e5det behandlet saken i m\u00f8tet 07.12.2023 sak 421/23 Byr\u00e5det innstiller til bystyret \u00e5 fatte f\u00f8lgende vedtak: Bystyret vedtar forslag til ny Forskrift om politivedtekt i Bergen kommune, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR-2000-11-16-1151. 4 "
}