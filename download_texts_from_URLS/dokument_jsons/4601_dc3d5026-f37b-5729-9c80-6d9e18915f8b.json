{
  "dokument_id": "dc3d5026-f37b-5729-9c80-6d9e18915f8b",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 20/25, Hovedplan for vannforsyning og Hovedplan for avl\u00f8p og vannmilj\u00f8, 2024 - 2033, sluttbehandling",
  "url": "https://bergen.kommune.no/politikere-utvalg/api/fil/bk360/12049162/Innstilling-vedtak-Hovedplan-for-vannforsyning-og-Hovedplan-for-avlop-og-vannmiljo-2024-2033-sluttbehandling",
  "tekst": "Hovedplan for vannforsyning og Hovedplan for avl\u00f8p og vannmilj\u00f8, 2024 - 2033, sluttbehandling Bergen bystyre behandlet saken i m\u00f8tet 29.01.2025 sak 20/25 og fattet f\u00f8lgende vedtak: 1. Hovedplan for vannforsyning 2024 \u2013 2033 godkjennes og legges til grunn for innsatsen innenfor vann- og avl\u00f8psvirksomheten i Bergen kommune i planperioden. 2. Hovedplan for avl\u00f8p og vannmilj\u00f8 2024 \u2013 2033 godkjennes og legges til grunn for innsatsen innenfor vann- og avl\u00f8psvirksomheten i Bergen kommune i planperioden. Merknad 1 Med villere og v\u00e5tere v\u00e6r vil kommunen f\u00e5 flere utfordringer med flom. \u00c5pning av lukkede anlegg b\u00f8r intensiveres. Bystyret ber om at det prioriteres med bekke\u00e5pning i alle planarbeid som planlegges. Merknad 2 Ved opprustning av dammer m\u00e5 det gj\u00f8res gode kartlegginger av fiskebestander innen igangsettelse. under anleggstiden m\u00e5 det tas hensyn til det \u00f8kologiske og i prioriteres \u00e5 fjerne svartelistede fiskearter som abbor og gjedde der det er mulighet for dette. Merknad 3 Bystyret viser til \u00abTilleggsnotat - Hovedplan for vannforsyning og Hovedplan for avl\u00f8p og vannmilj\u00f8, 2024 - 2033, sluttbehandling punkt 4T. Bystyret ber byr\u00e5det fortsette dialogen med Statsforvalter og informere bystyret om hva som blir konsekvensen for utbyggerne i nedslagsfeltet til det tiltenkte avl\u00f8psrenseanlegget i Drotningsvik, ved at man ikke f\u00e5r p\u00e5 plass sekund\u00e6rrensing f\u00f8r tidligst i 2033. Merknad 4 Bystyret viser til at det planlagte avl\u00f8psrenseanlegget i Drotningsvik vil gj\u00f8re beslag p\u00e5 mye av det regulerte omr\u00e5det i reguleringsplanen for nytt Sotrasamband betegnet som n\u00e6rmilj\u00f8. Det vil v\u00e6re vanskelig \u00e5 kunne finne godt alternativ i samme omr\u00e5de og bystyret ber derfor byr\u00e5det arbeide for \u00e5 gjennomf\u00f8re grunnunders\u00f8kelse av Drotningsvik deponi for i etterkant \u00e5 kunne ta stilling til om noe av dette friomr\u00e5det kan tilrettelegges som n\u00e6rmilj\u00f8. Merknad 5 Bystyret viser til etablering av avl\u00f8psrenseanlegg i Drotningsvik og ber byr\u00e5det i reguleringsprosessen sikre at Vann- og avl\u00f8psetaten gjennomf\u00f8rer gode medvirkningsprosesser og har l\u00f8pende dialog med det ber\u00f8rte nabolaget, spesielt i forhold til plassering og dimensjonering av anlegget. I tillegg er det viktig at alle tilf\u00f8rselslinjer er p\u00e5 plass innen ferdigstillelse av anlegget for \u00e5 unng\u00e5 ytterligere forsinkelse. Merknad 6 Bystyret ber byr\u00e5det arbeide for at det sikres god tilgang til sj\u00f8arealene i omr\u00e5det rundt det planlagte avl\u00f8psrenseanlegget i Drotningsvik, og at det vurderes hvor vidt naust og strandsonen i omr\u00e5det kan tilrettelegges for allmennheten, for eksempel i samarbeid med Bergen og Omegn Friluftsr\u00e5d (BOF). Bergen bystyres behandling F\u00f8lgende representanter tok ordet: Karl Strydom Eidesund (H), Reidar Staalesen (A), Thor Haakon Bakke (MDG). Merknader fremsatt i bystyret: Karl Strydom Eidesund (H) fremsatte p\u00e5 vegne av H, FRP, BL, INP, Sp, MDG og PP f\u00f8lgende merknader: Merknad 1 Bystyret viser til \u00abTilleggsnotat - Hovedplan for vannforsyning og Hovedplan for avl\u00f8p og vannmilj\u00f8, 2024 - 2033, sluttbehandling punkt 4T. Bystyret ber byr\u00e5det fortsette dialogen med Statsforvalter og informere bystyret om hva som blir konsekvensen for utbyggerne i nedslagsfeltet til det tiltenkte avl\u00f8psrenseanlegget i Drotningsvik, ved at man ikke f\u00e5r p\u00e5 plass sekund\u00e6rrensing f\u00f8r tidligst i 2033. Merknad 2 Bystyret viser til at det planlagte avl\u00f8psrenseanlegget i Drotningsvik vil gj\u00f8re beslag p\u00e5 mye av det regulerte omr\u00e5det i reguleringsplanen for nytt Sotrasamband betegnet som n\u00e6rmilj\u00f8. Det vil v\u00e6re vanskelig \u00e5 kunne finne godt alternativ i samme omr\u00e5de og bystyret ber derfor byr\u00e5det arbeide for \u00e5 gjennomf\u00f8re grunnunders\u00f8kelse av Drotningsvik deponi for i etterkant \u00e5 kunne ta stilling til om noe av dette friomr\u00e5det kan tilrettelegges som n\u00e6rmilj\u00f8. Merknad 3 Bystyret viser til etablering av avl\u00f8psrenseanlegg i Drotningsvik og ber byr\u00e5det i reguleringsprosessen sikre at Vann- og avl\u00f8psetaten gjennomf\u00f8rer gode medvirkningsprosesser og har l\u00f8pende dialog med det ber\u00f8rte nabolaget, spesielt i forhold til plassering og dimensjonering av anlegget. I tillegg er det viktig at alle tilf\u00f8rselslinjer er p\u00e5 plass innen ferdigstillelse av anlegget for \u00e5 unng\u00e5 ytterligere forsinkelse. Merknad 4 Bystyret ber byr\u00e5det arbeide for at det sikres god tilgang til sj\u00f8arealene i omr\u00e5det rundt det planlagte avl\u00f8psrenseanlegget i Drotningsvik, og at det vurderes hvor vidt naust og strandsonen i omr\u00e5det kan tilrettelegges for allmennheten, for eksempel i samarbeid med Bergen og Omegn Friluftsr\u00e5d (BOF). Reidar Staalesen (A) fremsatte p\u00e5 vegne av A f\u00f8lgende merknad: Vannforskriftens generelle krav om god \u00f8kologisk og kjemisk tilstand skal oppfylles innen utgangen av 2027. I 2023 rapporterte Bergen kommune status til Fylkeskommunen p\u00e5 de tiltakene som kommunen er ansvarlig for. Rapporteringen viste at ca. 1/3 av tiltakene var ferdige, 1/3 var p\u00e5begynt og den siste 1/3 var tiltak som ikke var p\u00e5begynt eller utsatt.\u201d For \u00e5 oppn\u00e5 m\u00e5l om god \u00f8kologisk og kjemisk tilstand innen utgangen av 2027 ber bystyret om at dette arbeidet prioriteres. Votering: Innstillingen punkt 1 - 2 ble vedtatt enstemmig. Merknad 1 og 2 fra innstillingen ble vedtatt enstemmig. Merknad 1 \u2013 4 fra H, FRP, BL, INP, Sp, MDG og PP fremsatt av Karl Strydom Eidesund (H), ble vedtatt med 44 stemmer (H, FrP, MDG, BL, V, INP, KrF, Sp, PP) Merknad fra A fremsatt av Reidar Staalesen (A) fikk 32 stemmer (A, SV, MDG, V, R, KrF), og var dermed falt. 2 Utvalg for milj\u00f8 og byutvikling behandlet saken i m\u00f8tet 05.12.2024 sak 421/24 og avga f\u00f8lgende innstilling: 1. Hovedplan for vannforsyning 2024 \u2013 2033 godkjennes og legges til grunn for innsatsen innenfor vann- og avl\u00f8psvirksomheten i Bergen kommune i planperioden. 2. Hovedplan for avl\u00f8p og vannmilj\u00f8 2024 \u2013 2033 godkjennes og legges til grunn for innsatsen innenfor vann- og avl\u00f8psvirksomheten i Bergen kommune i planperioden. Merknad 1 Med villere og v\u00e5tere v\u00e6r vil kommunen f\u00e5 flere utfordringer med flom. \u00c5pning av lukkede anlegg b\u00f8r intensiveres. Bystyret ber om at det prioriteres med bekke\u00e5pning i alle planarbeid som planlegges. Merknad 2 Ved opprustning av dammer m\u00e5 det gj\u00f8res gode kartlegginger av fiskebestander innen igangsettelse. under anleggstiden m\u00e5 det tas hensyn til det \u00f8kologiske og i prioriteres \u00e5 fjerne svartelistede fiskearter som abbor og gjedde der det er mulighet for dette. Byr\u00e5det behandlet saken i m\u00f8tet 21.11.2024 sak 346/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknader er byr\u00e5dets og utvalgets innstilling likelydende. 3 "
}