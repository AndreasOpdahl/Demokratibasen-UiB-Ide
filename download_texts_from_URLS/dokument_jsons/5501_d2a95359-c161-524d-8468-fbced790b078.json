{
  "dokument_id": "d2a95359-c161-524d-8468-fbced790b078",
  "doc_type": "case_presentation",
  "kommune": 5501,
  "tittel": "Debatthefte 2024 - Rom for gode tjenester",
  "url": "https://innsyn.tromso.kommune.no/application/getMoteDokument?dokid=2001604091",
  "tekst": "Arkivsaksnr. 23/17962-2 Saksbehandler Jeanette Skogeng Saksgang M\u00f8tedato Formannskapet 07.02.2024 Kommunestyret 14.02.2024 6/24 Debatthefte 2024 - Rom for gode tjenester Kommunedirekt\u00f8rens innstilling til vedtak: Troms\u00f8 Kommunes innspill til sentral l\u00f8nnsoppgj\u00f8r 2024 vedtas slik det fremkommer i vedlegget. Mari Enoksen Hult Gry Dons Konst. Kommunedirekt\u00f8r Konst. Direkt\u00f8r organisasjon 1 Hva saken gjelder Troms\u00f8 kommunes innspill til sentralt l\u00f8nnsoppgj\u00f8r 2024 hadde opprinnelig frist 13. februar, men har f\u00e5tt utsatt til den frist 14. februar slik at kommunestyret har anledning til \u00e5 behandle saken. Kommunedirekt\u00f8ren legger i denne saken frem problemstillingene i \u00abDebatthefte 2024 \u2013 Rom for gode tjenester\u00bb til politisk behandling. Debatthefte og KS strategikonferanser vil danne grunnlag for det mandat hovedstyre vedtar for forhandlingene i l\u00f8nnsoppgj\u00f8ret. KS forhandler p\u00e5 vegne av kommunesektoren Alle kommunene og fylkeskommunene i Norge unntatt Oslo kommune, har gitt KS fullmakt til \u00e5 inng\u00e5 tariffavtaler p\u00e5 v\u00e5re vegne. N\u00e5r tariffavtaler er inng\u00e5tt har kommuner og fylkeskommuner plikt til \u00e5 f\u00f8lge disse. Hovedtariffavtalen (HTA) vedtas av kommunene gjennom uravstemning. KS\u2019s tariffomr\u00e5de utgj\u00f8r n\u00e6r en halv million arbeidstakere som gj\u00f8r at l\u00f8nnsoppgj\u00f8rene for sektoren har stor betydning for samlet l\u00f8nnsdannelse i norsk arbeidsliv. Mellomtariffoppgj\u00f8ret 2023 Mellomoppgj\u00f8ret i 2023 ble det enighet med alle de 4 hovedsammenslutningene. Oppgj\u00f8ret hadde en \u00f8konomisk ramme p\u00e5 5,4% og gav et s\u00e6rlig l\u00f8ft til b\u00e5de de lavest l\u00f8nnede og de med lengst utdanning. Resultatet var 0,2 prosentpoeng over den da ansl\u00e5tte rammen for frontfaget og i staten. Bakgrunnen for den h\u00f8yere rammen var at b\u00e5de staten, sykehusene og industrien hadde hatt h\u00f8yere l\u00f8nnsvekst enn kommunesektoren siste tre \u00e5rene. KS strakk seg derfor langt for \u00e5 ta igjen noe av dette. Hovedoppgj\u00f8ret 2024 Et sentralt l\u00f8nnsoppgj\u00f8r tar ikke h\u00f8yde for lokale variasjoner. For \u00e5 bruke l\u00f8nn som et virkemiddel for \u00e5 rekruttere og beholde ansatte, trenger kommunene handlingsrom til egen l\u00f8nnspolitikk. I mellomoppgj\u00f8ret 2023 ble partene derfor enig om \u00e5 sette av en pott til lokale forhandlinger i 2024. kommune og fylkeskommunene er derfor allerede oppfordret av KS til \u00e5 gj\u00f8re n\u00f8dvendige forberedelser som oppdatering av lokal l\u00f8nnspolitikk, kartlegge lokale rekrutteringsutfordringer og analysere turnover. St\u00f8rrelsen p\u00e5 denne potten vil avtales i hovedoppgj\u00f8ret 2024. Saksutredning Tre sp\u00f8rsm\u00e5l KS \u00f8nsker belyst 1. Hvilke l\u00f8nns- og arbeidsvilk\u00e5r er viktig \u00e5 ivareta og/eller prioritere ved hovedtariffoppgj\u00f8ret 2024? Kommunens egne vurderinger De st\u00f8rste rekrutteringsutfordringene er p\u00e5 personell i l\u00f8nnsramme C og D og for fagarbeidere innen tekniske tjenester. Muligheten for \u00e5 levere gode tjenesten til innbyggerne avhenger i stor grad av muligheten til \u00e5 rekruttere og beholde ansatte med 3 og 4 \u00e5rig h\u00f8yskole/universitetsutdanning. Det er blant disse gruppene at konkurransen 2 er st\u00f8rst mot tariffomr\u00e5det Spekter. Det er spesielt hard konkurranse mot Spekter for yrkesgrupper i l\u00f8nnsramme D. For \u00e5 bedre rekrutteringen til stillinger i turnus, da hovedsaklig ansatte i helse og omsorg anbefaler Troms\u00f8 Kommune at man i \u00e5rets oppgj\u00f8r gj\u00f8r ytterligere jevnstilling av l\u00f8rdag- og s\u00f8ndagstillegg og kveld- og nattillegg opp mot Spekter. I det ligger at prosentdel av timel\u00f8nn/minimum 70kr pr time innf\u00f8res fra kl 17, og frem til nattevaktens slutt. Samt at helligdagstillegget \u00f8kes til 150%. Endringene som ble innf\u00f8rt med virkningsdato 1.1.23 p\u00e5 dette omr\u00e5det var gode, men vi opplever at det ikke er nok. Det er samtidig viktig \u00e5 f\u00e5 til et oppgj\u00f8r som treffer bredt, slik at man unng\u00e5r streik. Troms\u00f8 Kommune \u00f8nsker en pott til lokale forhandlinger av en slik st\u00f8rrelse at man har mulighet til \u00e5 ytterligere gj\u00f8re lokale prioriteringer for \u00e5 klare \u00e5 rekruttere og beholde ansatte i gruppene som nevnt over. 2. B\u00f8r KS ha m\u00e5l om at hovedtariffavtalen gir kommunen/fylkeskommunen st\u00f8rre handlingsrom for egen l\u00f8nnspolitikk? Kommunens egne vurderinger Troms\u00f8 kommune ser verdien av \u00e5 ha en garantil\u00f8nnstabell liggende til grunn for l\u00f8nnsfastsetting. Troms\u00f8 Kommune ber om at potten til lokale forhandlinger for kap 4 er av en slik st\u00f8rrelse at man f\u00e5r mulighet til \u00e5 kunne gj\u00f8re lokale tilpasninger og kunne prioritere yrkesgruppen(e) der vi opplever st\u00f8rst utfordringer for \u00e5 rekruttere og beholde. Det kan med fordel \u00e5pnes for lokale ordninger p\u00e5 flere bestemmelser i Hovedtariffavtalen. For eksempel godtgj\u00f8ring for s\u00e6rskilt arbeidstid. 3. Hva b\u00f8r KS gj\u00f8re for \u00e5 skaffe kommunen/fylkeskommunen st\u00f8rre handlingsrom for \u00e5 etablere og fastsette arbeidstidsordninger som \u00f8ker heltidsandelen? Kommunens egne vurderinger Det b\u00f8r fors\u00f8kes og fremforhandle en norm for antall helgetimer som skal til for \u00e5 f\u00e5 til en heltidskultur i praksis. Arbeid hver 3. helg, som gir en norm p\u00e5 255 helgetimer i \u00e5ret, gir i praksis sv\u00e6rt begrenset mulighet til heltidskultur i praksis. Derimot gir dette mange sm\u00e5 helsestillinger og det m\u00e5 inng\u00e5s avtaler om ekstra godtgj\u00f8ring som insentiv for at ansatte frivillig p\u00e5tar seg ekstra helgetimer. Veilederen for \u00e5rsturnus gir fortsatt rom for mange sp\u00f8rsm\u00e5l og lokale problemstillinger som gj\u00f8r det utfordrende \u00e5 komme til enighet om avtale om kalenderplan. Kalenderplan/\u00e5rsturnus er n\u00f8dvendig som turnusordning for \u00e5 komme videre i arbeidet med heltidskultur og sikre faglig forsvarlige tjenester. Det er \u00f8nskelig at man fastsetter et gitt antall F3/F5 dager som en overordnet f\u00f8ring dersom man sentralt ikke kan komme til enighet om frafall av disse. Samtidig er det utfordringer knyttet til delt dagsverk og bruk av 14 timers vakter. Sistnevnte der det er en krevende s\u00f8knadsprosess for \u00e5 f\u00e5 adgang til bruk av slike vakter. Konklusjon Innspill til KS Debatthefte 2024 vedtas som det fremkommer i saksutrening oversendes KS. 3 Vedtakskompetanse Kommunestyret Vedlegg 4 "
}