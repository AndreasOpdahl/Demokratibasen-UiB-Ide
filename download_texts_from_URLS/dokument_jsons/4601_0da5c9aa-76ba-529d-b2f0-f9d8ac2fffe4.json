{
  "dokument_id": "0da5c9aa-76ba-529d-b2f0-f9d8ac2fffe4",
  "doc_type": "case_attachment",
  "kommune": 4601,
  "tittel": "Fagnotat datert 29.12.2022",
  "url": "https://bergen.kommune.no/politikere-utvalg/api/fil/bk360/12012615/Fagnotat-datert-29-12-2022",
  "tekst": " BERGEN Plan- og bygningsetaten KOMMUNE Til Fagnotat BKMB -Seksjon jus og samhandling (Arbeidssted) V\u00e5r referanse: KLAGE-2022/28579-3 Saksbehandler: Daniel Holm\u00e5s Aalerud Dato: 29.12.2022 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 43/245/0/0 Midtunvegen 28. Oppf\u00f8ring av rekkehus SANDS Advokatfirma DA v/ advokatfullmektig Endre Skogland p\u00e5 Hvem klager? vegne av tiltakshaver Optibo Utbygging AS ved klage datert 25.11.2022 Oppf\u00f8ring av tre rekkehus, 10 boenheter. Tiltaket Vedtak datert 04.11.2022 avsl\u00e5r s\u00f8knad om oppf\u00f8ring av rekkehus jf. Vedtaket pbl. \u00a7 27-4 om atkomst og reguleringsplankartet. Reguleringsplan for Nesttun Sentrum regulert til frittliggende Planstatus sm\u00e5husbebyggelse. KPA2018 viser eiendommen som bebyggelse og anlegg, byfortettingssone. Klager mener at tiltaket har tilstrekkelig dokumenter tilkomst og at Klagegrunner vilk\u00e5rene for \u00e5 innvilge dispensasjon foreligger. Det m\u00e5 innhentes teknisk godkjenning av avkj\u00f8rsel fra Bymilj\u00f8etaten Behov for ytterligere f\u00f8r det gis igangsettingstillatelse. saksbehandling ved Det m\u00e5 innvilges dispensasjon fra reguleringsplanens \u00a7 2.3 om eventuell omgj\u00f8ring parkering. Det vises til gjennomgangen under pkt. 3.4.2 Vedtak datert 04.11.2022 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Tarje I. Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad om oppf\u00f8ring av tre rekkehus ble avsl\u00e5tt ved vedtak datert 04.11.2022 Vedtaket er p\u00e5klaget ved brev datert 25.11.2022 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra gnr43/bnr1101 (Aziz Sura Mohammed), gnr43/bnr1101 (Hikmat Omar Saad Mahmoud), gnr43/bnr109 (Midtunvegen og Sandbrekketoppen Velforening v/Rolf Sulen), gnr43/bnr929 (Arve Midthun), gnr43/bnr442 (Olsen Ase \u00c5se Midthun), gnr43/bnr949 (Karlsen Karen Storetvedt), gnr43/bnr1102 (Toril Ingvaldsen og Carsten Christiansen). Merknadene g\u00e5r p\u00e5 tiltakets plassering, omfang, trafikkvirkninger samt barn og unges interesser og avfallsh\u00e5ndtering. Fagetaten har i vedtaket vurdert nabomerknadene. Tiltaket ligger innenfor byfortettingssone. Regulert utnyttingsgrad i plan er 25% BYA. Planen er vedtatt i 2005. Ved motstrid gjelder KPA2018 foran eldre planer vedtatt f\u00f8r 01.01.2013, det er regulert utnyttelsesgrad i KPA2018 som legges til grunn for tiltaket. Eiendommen er regulert til frittliggende sm\u00e5husbebyggelse med ene, - to- og firemannsboliger. Oms\u00f8kt tiltak ligger etter fagetatens syn i tr\u00e5d med arealform\u00e5let. Hva ang\u00e5r nabomerknadene som g\u00e5r p\u00e5 trafikkforhold har fagetaten v\u00e6rt av samme syn. Midtunvegen er smal og opparbeidet etter eldre standard. Den er ikke tilrettelagt for utvidet bruk for 10 nye boenheter. Bymilj\u00f8etaten har gitt uttale til tiltaket datert 11.10.2022. Bymilj\u00f8etaten er negativ til etablering av ny avkj\u00f8rsel til kommunal vei, og til utvidet bruk av eksisterende avkj\u00f8rsel i tilkomstveien. Bymilj\u00f8etaten viser til at planlagt avkj\u00f8ringspunkt krysser fortau og kommer i konflikt med eksisterende ganglinjer. Det vises ogs\u00e5 til at tilkomstveien ikke har tilstrekkelig kapasitet for oms\u00f8kt antall boenheter. Byantikvaren har gitt uttale datert 07.11.2022. Uttalen er frakommet etter at vedtaket er fattet og har derfor ikke hensyntatt i vurderingen for vedtak datert 04.11.2022. Tiltaket forutsetter riving av en eldre l\u00f8e som st\u00e5r p\u00e5 eiendommen. Byantikvaren anbefaler at l\u00f8en bevares som en del av det eksisterende kulturmilj\u00f8et p\u00e5 stedet. 2. Om klagen Klagers anf\u00f8rsler gjengis punktvis under: - Eiendommen har i dag tilkomst fra Midtunvegen og er dermed sikret lovlig tilkomst i tr\u00e5d med pbl. \u00a7 27-4. - Kommunen har ikke vektlagt trafikknotat fra Sivilingeni\u00f8r Helge Hopen AS som kommer til et annet resultat enn Bymilj\u00f8etaten. Saksnummer KLAGE-2022/28579 Side 2 av 7 - Det vil ikke v\u00e6re noen grunnlag for ny vurdering av trafikksituasjonen n\u00e5r eiendommen inng\u00e5r i reguleringsplan hvor boligprosjektet tilfredsstiller planens krav. - Klager anf\u00f8rer at avkj\u00f8rsel rent faktisk er inntegnet i plankartet og at det ikke vil kreves dispensasjon for \u00e5 etablere avkj\u00f8rsel. - Klager anf\u00f8rer at vilk\u00e5rene i pbl. \u00a7 27-4 i alle tilfeller er oppfylt av tiltaket. - Tilkomstveien har tilfredsstillende standard for 10 nye boenheter. - Klager bestrider at \u00f8nsket parkeringsdekning utl\u00f8ser krav om dispensasjon fra plan. Det vises til klagen i sin helhet. 3. Vurdering av klagen Tiltaket er avsl\u00e5tt med bakgrunn i plan- og bygningslovens \u00a7 27-4 om atkomst og gjeldende plankart som ikke viser avkj\u00f8rsel til eiendommen. Det er ikke innvilget dispensasjon for etablering av avkj\u00f8rsel. 3.1. Klager anf\u00f8rer at tiltaket har lovlig atkomst Klager viser til bestemmelsen i pbl. \u00a7 27-4 og mener at vilk\u00e5rene etter denne er oppfylt slik at tiltaket har tilstrekkelig dokumentert tilkomst. Bestemmelsen i pbl. \u00a7 27-4 lyder: \u00abF\u00f8r opprettelse eller endring av eiendom til bebyggelse eller oppf\u00f8ring av bygning blir godkjent, skal byggetomta enten v\u00e6re sikret lovlig adkomst til veg som er \u00e5pen for a/minnelig alminnelig ferdsel eller ved tinglyst dokument eller p\u00e5 annen m\u00e5te v\u00e6re sikret vegforbindelse som kommunen godtar som tilfredsstillende. Avkj\u00f8rsel fra offentlig veg m\u00e5 v\u00e6re godkjent av vedkommende vegmyndighet jf. veglova \u00a7\u00a7 40 til 43\u00bb. veglova\u00a7\u00a7 Det vises til at eiendommen ligger til offentlig vei. Det vises til at eiendommen har en eksisterende avkj\u00f8rsel. Det anf\u00f8res \u00e5 v\u00e6re tilstrekkelig at byggetomten ligger i umiddelbar n\u00e6rhet til vei som er \u00e5pen for alminnelig ferdsel. Fagetaten er ikke uenig i at eiendommen ligger i umiddelbar n\u00e6rhet til vei som er \u00e5pen for alminnelig ferdsel jf. bestemmelsens f\u00f8rste alternativ. Eiendommen er imidlertid ikke sikret \u00ablovlig\u00bb tilkomst jf. bestemmelsens siste setning. Det f\u00f8lger av bestemmelsen at \u00abavkj\u00f8rsel fra offentlig veg m\u00e5 v\u00e6re godkjent av vedkommende vegmyndighet\u00bb. Tiltaket ligger til kommunal vei. Bymilj\u00f8etaten er lokal vegstyresmakt. Det framg\u00e5r av saken at bymilj\u00f8etaten frar\u00e5r b\u00e5de utvidet bruk av eksisterende avkj\u00f8rsel og etablering av ny avkj\u00f8rsel p\u00e5 eiendommen. Plan- og bygningsetaten har avsl\u00e5tt s\u00f8knaden med bakgrunn i manglende sikret tilknytning til kommunal vei. Etter det fagetaten kan se har ikke tilkomstveien tilstrekkelig kapasitet til \u00e5 ta imot den \u00f8kte bruken som tiltaket medf\u00f8rer uten at det skapes trafikkfarlige situasjoner p\u00e5 stedet. Eiendommen ligger i et etablert boligstr\u00f8k, eksisterende boligsosiale struktur b\u00e6rer preg av barnefamilier, tilkomstvegen er en av de prim\u00e6re ganglinjene mot Midtun skole fra Saksnummer KLAGE-2022/28579 Side 3 av 7 boligomr\u00e5det. Fagetaten kan ikke anbefale \u00f8kt trafikk ut fra hensynet til trafikksikkerhet i tilkomstveien. Fagetaten kan ikke se at tiltaket er sikret tilfredsstillende atkomst i tr\u00e5d med pbl. \u00a7 27-4. 3.2. Dispensasjon for etablering av avkj\u00f8rsel Klager hevder at tiltaket ikke er avhengig av dispensasjon fra plankartet for etablering av avkj\u00f8rsel da klager mener at eksisterende avkj\u00f8rsel framg\u00e5r av plankartet. Klager viser i denne sammenheng til et utklipp av plankartet lagt over en kartmodell som viser eksisterende vei, terreng og bygningsomriss. Avkj\u00f8rselen i kartet som klager viser til er ikke en regulert avkj\u00f8rsel. Det er en eksisterende avkj\u00f8rsel som framg\u00e5r av terrengmodellen i kartet. Det vises til at kartet som klager viser til ogs\u00e5 viser h\u00f8ydekoter, adressepunkt, bygninger utenfor planomr\u00e5det og en rekke andre forhold som heller ikke er regulert i planen. Det vises til kartutsnitt under hvor kartet som klager viser til framg\u00e5r til venstre mens plankartet uten terrengmodell vises til h\u00f8yre. '\\_J I I \\ I \\ - - I - , J \\ \\ I t l\\ ; I I I I I I 0- I / / I d Utgangspunktet etter reguleringsplanen for eiendommen er etter pkt. 6.5 at: \u00abEksisterende adkomster til eiendommene opprettholdes, og det kan tillates utvidet bruk for bebyggelse innenfor rammene gitt i pkt. 6.1 6.1\u00bb\u00bb Planens pkt. 6.1 omhandler regulert utnyggingsgrad og utbyggingssktruktur. Denne sier at det kan bygges ene, to- og firemannsboliger med maksimalt BYA 25%. Dersom tiltaket ville benytte eksisterende avkj\u00f8rsel er dette alts\u00e5 noe som \u00abkan\u00bb godkjennes gitt rammene for ytbygging som er satt i plan. Det er oms\u00f8kt opparbeiding av ny avkj\u00f8rsel. Dette krever dispensasjon fra plankartet. Siden det er motstrid mellom regulert utnyttingsgrad i KPA2018 og reguleringsplanen er det bestemmelsen om utnyttingsgrad i KPA2018 som gjelder framfor den eldre bestemmelsen. Siden omfanget av utbyggingen i \u00a7 6.1 overskrides pressiseres det derfor at tiltaket ogs\u00e5 ved bruk av eksisterende avkj\u00f8rsel ville v\u00e6re avhengig av dispensasjon fra plan og tillatelse til utvidet bruk av avkj\u00f8rsel for en slik l\u00f8sning. Saksnummer KLAGE-2022/28579 Side 4 av 7 3.3. Klager anf\u00f8rer at vilk\u00e5rene for dispensasjon er oppfylt Klager anf\u00f8rer at kommunen ikke har vist til hvilken bestemmelse det m\u00e5 s\u00f8kes dispensasjon fra. Plankartet er rettslig bindende. N\u00e5r \u00f8nsket avkj\u00f8rsel ikke framg\u00e5r av plankartet er tiltaket avhengig av dispensasjon fra plankartet. Plan- og bygningsetaten har gitt s\u00f8ker opplysninger om dette. Forholdet til dispensasjon fra bestemmelsene er ikke problematisert i saken (det vises til dr\u00f8ftelsen over) da s\u00f8knaden forutsetter endring av eksisterende avkj\u00f8rsel og l\u00f8ses ved dispensasjon fra plankartet. Det framg\u00e5r av pbl. \u00a7 19-2 at kommunen ikke \u00abkan\u00bb innvilge dispensasjon hvor hensynene bak bestemmelsen det dispenseres fra blir vesentlig tilsidesatt. Det m\u00e5 ogs\u00e5 foreligge kvalifisert overvekt av fordeler ved en dispensasjon. Klager fremmer at utbedring og endring av eksisterende avkj\u00f8rsel ikke vil komme i konflikt med hensynene bak planen. Det vises til fordelene ved \u00e5 etablere en ny og utbedret avkj\u00f8rsel framfor \u00e5 benytte eksisterende avkj\u00f8rsel. Til fordel- og ulempevurderingen er det f\u00f8rst og fremst relevant hvorvidt det foreligger fordeler for areal- og ressursutnyttingen p\u00e5 stedet. Det er fordelene ved \u00e5 gi dispensasjon som skal vurderes. Det nevnes for ordens skyld at tiltakshaver er ved reguleringsbestemmelsen i \u00a7 6.5 avsk\u00e5ret fra \u00e5 benytte eksisterende avkj\u00f8rsel til oms\u00f8kt tiltak slik at det ikke her foreligger noen reel avveining mellom bruk av eksisterende og ny avkj\u00f8rsel. Fagetaten er av den oppfatning at en dispensasjon i dette tilfellet ville tilsidesette hensynene bak reguleringsplanen ved \u00e5 \u00e5pne for en mer omfattende bruk av arealene enn det som er forutsatt i plan. Hensynet med en reguleringsplan er \u00e5 gi forutsigbarhet for arealutnyttelsen i et omr\u00e5de blant annet med hensyn til konsekvenser for infrastruktur. Reguleringsplanen legger og til rette for medvirkning fra ber\u00f8rte parter, herunder veistyresmakten. Hvor tiltak i strid med plan forest\u00e5s p\u00e5 en m\u00e5te som skaper en mer trafikkfarlig trafikkavvikling enn det som var forutsatt ved vedtak av planen framst\u00e5r det som klart at hensynet til forutsigbarhet og medvirkning tilsidesettes i vesentlig grad. Fagetaten kan ikke se at klager viser til relevante fordeler ved en dispensasjon. Etter fagetatens syn er de mest framtredende fordelene ved \u00e5 dispensere konsentrert rundt tiltakshavers \u00f8konomiske interesse i \u00e5 realisere prosjektet. 3.4. \u00d8vrige merknader 3.4.1. \u00d8kt trafikk er forutsatt og avklart i reguleringsplan Klager framsetter at \u00f8kt trafikk er forutsatt og avklart i reguleringsplanen. Det anf\u00f8res at kommunen avsl\u00e5r tiltaket med bakgrunn i at antall nye boenheter ville stride med planen. Det anf\u00f8res at vedtaket er fattet i strid med pbl. \u00a7 21-4. Saksnummer KLAGE-2022/28579 Side 5 av 7 Tiltaket er ikke avsl\u00e5tt med bakgrunn i at antall boenheter strider med plan, men med bakgrunn i at det ikke er tillatt avkj\u00f8rsel til planomr\u00e5det. Det vises til gjennomgangen under pkt. 3.1 og 3.2. Vedtaket er fattet i tr\u00e5d med pbl. \u00a7 21-4 jf. \u00a7 21-2. Reguleringsplaner gir etter pbl. \u00a7 12-4 den rettsvirkning at de er bestemmende for framtidig arealutnyttelse innenfor planomr\u00e5det. Man har ikke ved \u00e5 vedta planen avsk\u00e5ret den kommunale vegmyndigheten fra \u00e5 forvalte uregulerte av- og p\u00e5kj\u00f8rsler til planomr\u00e5det. 3.4.2. Tiltaket utl\u00f8ser ikke krav om dispensasjon for parkeringsdekning Klager viser til at det s\u00f8kes om \u00e5 etablere tiltak med en parkeringsdekning som ligger innenfor rammene av hva KPA2018 tillater. Det framsettes at KPA2018 gjelder framfor eldre planer og at parkeringskravet i vedtatt plan derfor ikke gj\u00f8r seg gjeldende. Etter \u00a7 2.3 i gjeldende reguleringsplan er det krav til 1,2 parkeringsplasser per 100m2 BRA bolig. Det s\u00f8kes om \u00e5 fravike kravet ved \u00e5 etablere parkering for 0,85 biler per 100m2 BRA bolig. Det framg\u00e5r av KPA2018 \u00a7 2.4 at \u00abVed motstrid gjelder kommuneplanens area/del arealdel framfor eldre reguleringsplaner vedtatt f\u00f8r 01.01.2013\u00bb Gjeldende reguleringsplan er vedtatt i 2005. Etter KPA2018 tillates 0,6-1,2 parkeringsplasser per 100m2 BRA i byfortettingssoner. Det er alts\u00e5 mulig \u00e5 etablere minstekravet i gjeldende plan uten \u00e5 komme i strid med KPA2018. Det foreligger ikke motstrid mellom bestemmelsene og gjeldende reguleringsplan gjelder framfor bestemmelsen i KPA2018. Etablering av en parkeringsdekning p\u00e5 0,85 plasser per 100m2 BRA er avhengig av dispensasjon. Slik dispensasjon er oms\u00f8kt. Dispensasjonen er ikke behandlet i avslagsvedtaket. Fagetaten er positiv til en dispensasjon fra regulert parkeringsdekning. Lavere parkeringsdekning vil v\u00e6re i tr\u00e5d med f\u00f8ringer i overordnede planer og harmonere med politiske m\u00e5lsetninger om redusert bilbruk. Etter plan- og bygningslovens \u00a7 19-2 kan dispensasjoner ikke gis dersom hensynet bak bestemmelsen det dispenseres fra settes vesentlig til side. Videre skal fordelene ved en dispensasjon v\u00e6re st\u00f8rre enn bakdelene. Regulert parkeringsdekning hensyntar beboernes transportbehov ved \u00e5 avsette plass til biler. Siden planen ble vedtatt i 2005 er kollektivtrafikken i omr\u00e5det vesentlig utbygget med bybanespor. Bergen har ogs\u00e5 vedtatt nye overordnede planer som legger opp til en mindre bilbasert byutvikling. Hensynet bak bestemmelsen gj\u00f8r seg gjeldende med mindre styrke n\u00e5 enn da planen ble vedtatt. Det m\u00e5 antas at en overordnet satsing p\u00e5 kollektivtilbudet har dempet behovet for oppbevaring av bil ved boligene n\u00e6r kollektivknutepunktene. Fagetaten kan ikke se at en dispensasjon ville tilsidesette hensynene bak bestemmelsen i vesentlig grad. Saksnummer KLAGE-2022/28579 Side 6 av 7 Fordelene ved en dispensasjon er etter hva fagetaten kan se at en st\u00f8rre del av tomten kan benyttes til beboelse og uteopphold, mens bakdelene konsentrerer seg rundt manglende plass til biloppstilling for framtidige beboere. En arealutnyttelse som fremmer arealutnyttelse til beboelse p\u00e5 bekostning av arealutnyttelse til parkering, er etter fagetatens syn i tr\u00e5d med overordnede hensyn til b\u00e6rekraftig byfortetting. Bakdelene ved en dispensasjon m\u00e5 anses \u00e5 avdempes noe ved at det foreligger en rekke alternative transportl\u00f8sninger i omr\u00e5det. Bakdelene ved en dispensasjon vurderes \u00e5 v\u00e6re lite framtredende. Fagetaten finner at en dispensasjon fra regulert parkeringsdekning som oms\u00f8kt \u00abkan\u00bb innvilges jf. pbl. \u00a7 19-2. 3.4.3. Tilkomstveien er tilfredsstillende Klager viser til trafikknotat fra Sivilingeni\u00f8r Helge Hopen AS som konkluderer med at trafikkforholdene ved tiltaket vil v\u00e6re tilfredsstillende. Som det framg\u00e5r av avslagsvedtaket, er trafikkforholdene i tilkomstveien vurdert \u00e5 v\u00e6re d\u00e5rlige. Vurderingen som framg\u00e5r av vedtaket er hentet fra Bymilj\u00f8etatens uttale i saken. Bymilj\u00f8etaten er rette vegmyndighet til \u00e5 vurdere nye tiknytninger til den kommunale vegen. Plan- og bygningsetaten viser til Bymilj\u00f8etatens vurdering i saken da Bymilj\u00f8etaten er fagetat for veiinfrastruktur. 4. Konklusjon Vedtak datert 04.11.2022 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 04.11.2022 5. Klage datert 25.11.2022 6. Uttale fra Byantikvaren datert 07.11.2022 7. Uttale fra Bymilj\u00f8etaten datert 11.10.2022 8. Dispensasjonss\u00f8knad 9. Nabomerknader 10. Tegninger Saksnummer KLAGE-2022/28579 Side 7 av 7 "
}