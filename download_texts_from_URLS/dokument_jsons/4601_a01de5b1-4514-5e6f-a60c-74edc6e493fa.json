{
  "dokument_id": "a01de5b1-4514-5e6f-a60c-74edc6e493fa",
  "doc_type": "case_presentation",
  "kommune": 4601,
  "tittel": "M\u00f8teplan og \u00e5rsplan 2025",
  "url": "https://bergen.kommune.no/politikere-utvalg/api/fil/bk360/11190436/Framstilling-Moteplan-og-arsplan-2025",
  "tekst": " Eldrer\u00e5det Saksframstilling V\u00e5r referanse: 2023/280773-103 Saksbehandler: Ragnhild Hvoslef Kr\u00fcger M\u00f8teplan og \u00e5rsplan 2025 Hva saken gjelder: M\u00f8teplan 2025 Eldrer\u00e5det setter selv opp sin m\u00f8teplan. M\u00f8teplanen settes vanligvis opp etter bystyrets m\u00f8teplan. Forslag til m\u00f8teplan ligger vedlagt. I 2024 har eldrer\u00e5det hatt m\u00f8ter p\u00e5 onsdagene med oppstart kl. 10. Eldrer\u00e5det har tidligere ikke \u00f8nsket \u00e5 ha m\u00f8ter samtidig med bystyrem\u00f8tene. Det er derfor foresl\u00e5tt at m\u00f8tet som skulle v\u00e6rt 29. januar flyttes til 30. januar. Revidering av \u00e5rsplan 2024 Eldrer\u00e5det skal hvert \u00e5r lage en plan for sitt arbeid, som revideres i l\u00f8pet av \u00e5ret. Vedlagt er revidert \u00e5rsplan for 2024. I den opprinnelige \u00e5rsplanen var det satt opp digitale m\u00f8ter med byr\u00e5dene med mulighet til \u00e5 stille sp\u00f8rsm\u00e5l til budsjettet. Ettersom budsjettet n\u00e5 ikke leveres f\u00f8r 30. oktober blir det sannsynligvis ikke tid til dette. Sekretariatet sitt forslag er at man i stedet setter av tid til \u00e5 arbeide med budsjettet i m\u00f8tet 6. november. Endelige budsjettforslag kan enten behandles i det ordin\u00e6re m\u00f8tet 25. november, eller i et ekstraordin\u00e6rt m\u00f8te enten 12. eller 15. november. Bakgrunnen for eventuelt \u00e5 ha ett ekstram\u00f8te er at utvalgene har sine innspillsm\u00f8ter til budsjettet 19-21. november. \u00c5rsplan 2025 Etter at m\u00f8teplanen er satt opp er det mulig \u00e5 begynne p\u00e5 \u00e5rsplanen for 2025. I denne saken legges det opp til at representantene kan komme med innspill til aktiviteter for 2025. Ut fra samtalene i r\u00e5det 11. september og etter innspill fra leder er det satt opp forslag til to aktiviteter v\u00e5ren 2025. \u2022 Ett seminar om p\u00e5r\u00f8rende, om rettigheter i helsevesenet og om brukermedvirkning i helsevesenet \u2022 En befaring med fokus p\u00e5 alternative boformer Forslag til vedtak: 1 1. Eldrer\u00e5det vedtar f\u00f8lgende m\u00f8teplan 8. januar, 30. januar, 5. mars, 2. april, 7. mai, 28. mai, 20. august, 3. oktober, 15. oktober, 29.oktober og 26. november 2. Revidert \u00e5rsplan 2024 tas til orientering 3. Arbeidet med \u00e5rsplan 2025 fortsetter med bakgrunn i samtalen i r\u00e5det Dato: 27. september 2024 Nils M\u00e6hle - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: \u00c5rsplan 2024 M\u00f8teplan 2025 \u00c5rsplan 2025 2 "
}