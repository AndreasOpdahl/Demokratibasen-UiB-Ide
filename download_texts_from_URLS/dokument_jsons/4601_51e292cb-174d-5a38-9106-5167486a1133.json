{
  "dokument_id": "51e292cb-174d-5a38-9106-5167486a1133",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Katrine Berg N\u00f8dtvedt (MDG) om Tr\u00e6r i Str\u00f8mgaten - Utvalg for milj\u00f8 og byutvikling - Innsendt- 19",
  "url": "https://bergen.kommune.no/politikere-utvalg/api/fil/bk360/12209768/Svar-pa-skriftlig-sporsmal-fra-Katrine-Berg-Nodtvedt-MDG-om-Traer-i-Stromgaten-Utvalg-for-miljo-og-byutvikling-Innsendt-19",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/123240-3 Saksbehandler: Malene Nesse Gr\u00f8nningen Fra Dato: 3. mars 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l fra Katrine Berg N\u00f8dtvedt (MDG) om Tr\u00e6r i Str\u00f8mgaten - Utvalg for milj\u00f8 og byutvikling - Innsendt: 19.2.2025 I sak 128/23 vedtok bystyret at det skulle tilstrebes \u00e5 f\u00f8lge den ambisi\u00f8se beplantningsplanen for Bergenhus, herunder ogs\u00e5 Str\u00f8mgaten. Ifb. med deres referanse 2024/03144-22 har representanten noen sp\u00f8rsm\u00e5l. Sp\u00f8rsm\u00e5l til byr\u00e5den: 1. Kan byr\u00e5dens fullmaktsvedtak f\u00f8re til f\u00e6rre tr\u00e6r i omr\u00e5det enn hva sak 128/23 legger opp til? 2. Hvorfor viser ikke byr\u00e5dens vedtak til sak 128/23 all den tid det er h\u00f8yst relevant? 3. Hvorfor har byr\u00e5den brukt over et \u00e5r p\u00e5 \u00e5 behandle nevnte klagesak? 4. Har byr\u00e5dens sv\u00e6rt lange saksbehandlingstid ha p\u00e5virket prosjektet negativt, f.eks. med \u00f8kte kostnader? Svar fra byr\u00e5den: 1. Det f\u00f8lger av bystyrets vedtak i m\u00f8tet 03.05.2023 sak 128/23 pkt. 2 at det skal \u00abtilstrebes \u00e5 oppn\u00e5 det mest ambisi\u00f8se niv\u00e5et i beplantningsplanen\u00bb. I henhold til Beplantningsplan gatetr\u00e6r Bergenhus bydel \u2013 Ambisi\u00f8s plan s. 8, skal eksisterende tr\u00e6r i Str\u00f8mgaten opprettholdes. Byr\u00e5dens fullmaktvedtak beror i all hovedsak p\u00e5 at eksisterende situasjon i Str\u00f8mgaten skal bevares. Byr\u00e5den mener da at det skal v\u00e6re mulig \u00e5 opprettholde antall tr\u00e6r i Str\u00f8mgaten. Det endelige resultatet m\u00e5 avklares i forbindelse med omprosjekteringen av tiltak i Str\u00f8mgaten i forhold til oms\u00f8kte tiltak. Utklipp fra s. 8 2. Byr\u00e5dens fullmaktsvedtak inneb\u00e6rer for alle praktiske form\u00e5l at oms\u00f8kte tiltak p\u00e5 gateplan i Str\u00f8mgaten nullstilles, med sikte p\u00e5 at eksisterende situasjon skal opprettholdes. Eksisterende situasjon i Str\u00f8mgaten, er i tr\u00e5d med illustrasjonene for det ambisi\u00f8se niv\u00e5et i beplantningsplanen. 3. Gateopprustningen av Nyg\u00e5rdsh\u00f8yden S\u00f8r, beror p\u00e5 en gatebruksplan som er vedtatt av forhenv\u00e6rende byr\u00e5d. Dette er et rent politisk vedtak, uten tilsvarende juridisk forankring som f.eks. en reguleringsplan vedtatt av Bergen bystyre. Oms\u00f8kte og tillatt tiltak p\u00e5 gateplan utl\u00f8ser da en rekke overordnede problemstillinger av politisk og juridisk art, som har m\u00e5tte avklares i forbindelse med mottatte klager. 4. Som i alle andre klagesaker til politisk behandling, tar ikke kommunen stilling til hvordan klagesaksbehandlingstiden p\u00e5virker prosjektet. Det viktigste for byr\u00e5den, er at klager undergis en grundig og saklig behandling. Christine Kahrs \u2013 Byr\u00e5d for byutvikling Dokumentet er godkjent elektronisk. "
}