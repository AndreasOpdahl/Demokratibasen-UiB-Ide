{
  "dokument_id": "fceba0ce-e6c3-542c-b20a-14df5271f8b7",
  "doc_type": "case_presentation",
  "kommune": 4601,
  "tittel": "Byr\u00e5dets h\u00f8ringsuttalelse. Et nytt system for kvalitetsutvikling - for elevenes l\u00e6ring og trivsel",
  "url": "https://bergen.kommune.no/politikere-utvalg/api/fil/bk360/9743812/Framstilling-Byradets-horingsuttalelse-Et-nytt-system-for-kvalitetsutvikling-for-elevenes-laering-og-trivsel",
  "tekst": " Ungdomsr\u00e5det Saksframstilling V\u00e5r referanse: 2023/246006-5 Saksbehandler: Birgitte Teglgaard J\u00f8rgensen Byr\u00e5dets h\u00f8ringsuttalelse. Et nytt system for kvalitetsutvikling - for elevenes l\u00e6ring og trivsel Hva saken gjelder: Sak til bystyret. Kunnskapsdepartementet har sendt NOU 2023: 27 Et nytt system for kvalitetsutvikling \u2013 for elevenes l\u00e6ring og trivsel p\u00e5 h\u00f8ring. Det er byr\u00e5det som p\u00e5 vegne av kommunen, leverer et forslag til uttalelse, som bystyret skal vedta. Etat for skole st\u00f8tter utvalgets konklusjoner i rapport om et nytt system for kvalitetsutvikling i grunnskolen. De mener at rapporten reflekterer sentrale verdier og prinsipper for grunnskolen, med fokus p\u00e5 kvalitetsutvikling, prosesskvalitet, medvirkning, dialog og samhandling. Etat for skole p\u00e5peker behovet for felles holdepunkter i nasjonale kvalitetsvurderinger og understreker skoleeiers ansvar i dette systemet. Byr\u00e5det i Bergen st\u00f8tter hovedsakelig Etat for skoles vurderinger, men har noen unntak. De er enige i elevmedvirkning, men er skeptiske til forslaget om \u00e5 avvikle frivillige kartleggingspr\u00f8ver p\u00e5 1. trinn og \u00f8nsker mer lokal handlefrihet i kravene til jevnlige kvalitetsdialoger. Bergen kommune ser utvalgets rapport som en viktig bidragsyter til \u00e5 forbedre norsk skole. De st\u00f8tter de fleste forslagene, men har delte meninger om avvikling av eksamen p\u00e5 10. trinn. Bergen kommune \u00f8nsker \u00e5 videreutvikle eksamen i tr\u00e5d med nasjonale l\u00e6replaner og understreker viktigheten av \u00e5 styrke l\u00e6rernes kompetanse. Samlet sett mener byr\u00e5det at Berge kommune skal stille seg positiv til et nytt system for kvalitetsutvikling i skolen, men har spesifikke synspunkter p\u00e5 enkelte forslag og understreker behovet for lokale tilpasninger. Ungdomsr\u00e5det behandling: Ungdomsr\u00e5det kan komme med merknader og forslag til byr\u00e5det uttalelse. - Les saksfremlegg og NOU 2023:27 - Diskuter i gruppen og kom med innspill - Se ogs\u00e5 representantforslag1 om ungdomskolereform, som dere finner under saker til orientering. 1 Et representantforslag er selvstendige forslag til saker som ett eller flere medlemmer i bystyret kommer med. De behandles i bystyret, hvoretter de sendes til utredning i byr\u00e5dsavdelingene. 1 Forslag til vedtak: Saken legges frem uten forslag til vedtak Dato: 23. januar 2024 Ingvild R\u00f8rtveit Digernes - leder Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. Vedlegg: Saksfremstilling til bystyret NOU 2023:27 - Et nytt system for kvalitetsutvikling \u2013 for elevenes l\u00e6ring og trivsel Fagnotat fra Etat for skole 2 "
}