{
  "dokument_id": "d8f68486-979d-547b-bd55-ed8c387b29e6",
  "doc_type": "case_presentation",
  "kommune": 5501,
  "tittel": "Representantforslag - Nedleggelse av hasteutvalget for fellesskap og sosial utjevning - Brage Bolstad-Andreassen",
  "url": "https://innsyn.tromso.kommune.no/application/getMoteDokument?dokid=2001920849",
  "tekst": "Arkivsaksnr. 24/21300-1 Saksbehandler Espen Henriksen Harper Saksgang M\u00f8tedato Kommunestyret 18.12.2024 187/24 Representantforslag - Nedleggelse av hasteutvalget for fellesskap og sosial utjevning - Brage Bolstad-Andreassen Innstilling til vedtak: Representantforslaget avvises p\u00e5 grunnlag av at saken har v\u00e6rt behandlet i kommunestyret tidligere i perioden. Gunnar Wilhelmsen Ordf\u00f8rer 1 Hva saken gjelder Representantforslag legges frem for kommunestyret Saksutredning Hvordan representantforslag skal behandles fremg\u00e5r av reglement for saksbehandling i folkevalgte organer 4.8 Representantforslag: Medlemmer av kommunestyret kan fremsette representantforslag til vedtak. Representantforslag kan bare omhandle en sak, og saken m\u00e5 h\u00f8re inn under kommunens ansvarsomr\u00e5de. Representantforslag kan ikke ha samme innhold som konkrete saker som ligger til behandling i et av kommunestyrets organer. Representantene kan heller ikke fremme forslag med samme innhold som konkrete saker som har v\u00e6rt ferdigbehandlet i kommunestyrets organer i samme valgperiode, uten \u00e5 ha f\u00e5tt n\u00f8dvendig tilslutning. Representantforslag skal leveres ordf\u00f8rer/ politisk sekretariat senest kl. 09.00 dagen f\u00f8r forslaget skal fremmes i m\u00f8te. Et representantforslag skal v\u00e6re ledsaget av en skriftlig begrunnelse som belyser saksforholdet. Forslagsstiller gis inntil 4 minutter til \u00e5 fremme og begrunne forslaget. Kommunestyret skal etter forslag fra ordf\u00f8rer avgj\u00f8re hvilket utvalg som skal behandle representantforslaget. Kommunedirekt\u00f8ren har anledning til \u00e5 uttale seg og eventuelt komme med forslag. Kommunestyret kan avvise forslaget. Det \u00e5pnes ikke for debatt om innholdet i forslaget, kun om hvilket utvalg som skal f\u00e5 saken til innstilling. Det er ikke anledning til \u00e5 fremme andre forslag. Det innstillende utvalg kan behandle representantforslaget p\u00e5 f\u00f8lgende m\u00e5ter: \u2022 Hvis utvalget finner at forslaget helt eller delvis b\u00f8r im\u00f8tekommes og at saken egner seg for avgj\u00f8relse i kommunestyret uten n\u00e6rmere utredning, skal innstilling avgis etter at kommunedirekt\u00f8ren og eventuelt andre utvalg har hatt anledning til \u00e5 uttale seg \u2022 Hvis utvalget anser at det er behov for \u00e5 utrede saken n\u00e6rmere, kan utvalget oversende forslaget til kommunedirekt\u00f8ren for saksforberedelse f\u00f8r endelig vedtak \u2022 Hvis utvalget ikke st\u00f8tter forslaget, skal utvalget fremme innstilling til kommunestyret om at forslaget avvises. Innstillinger til representantforslag fremmet av utvalget behandles som ordin\u00e6re saker i kommunestyrets m\u00f8te. Vurdering Representantforslaget fra Bolstad-Andreassen oppfyller er innsendt f\u00f8r fristen. Forslaget har likheter med forslag fremmet av Anne Berit Figenschau i sak 149/23 i kommunestyrem\u00f8tet 22.09.2023 som ikke fikk til flertall. I henhold til reglementet kan ikke representantforslag ha samme innhold som konkrete saker som er behandlet tidligere i perioden. I dette tilfellet blir det da sp\u00f8rsm\u00e5l om hva som menes med konkrete saker i reglementet og om forslaget har samme innhold som tidligere behandlet sak. Til det f\u00f8rste momentet vurderes det at presiseringen av konkrete i denne sammenhengen betyr saker som er satt p\u00e5 sakslisten. Forslaget som ble votert over ble fremmet i en sak som omhandlet reglementet for utvalget, der funksjonstid og mandat var sentralt i saken. Varighet og mandat for utvalget har alts\u00e5 v\u00e6rt til behandling i kommunestyret tidligere denne perioden. Det andre som m\u00e5 vurderes er om saken har samme innhold. Reglementet har ingen n\u00e6rmere beskrivelse av hva som er ment her, men det kan v\u00e6re naturlig \u00e5 se til kommunelovens bestemmelser om innbyggerforslag som har en lignende bestemmelse. I lovkommentaren kan man lese: Hva som ligger i dette vilk\u00e5ret, vil v\u00e6re skj\u00f8nnsmessig. Det er ikke tilstrekkelig for \u00e5 falle utenfor at 2 forslagets ordlyd er endret. Det m\u00e5 foretas en konkret vurdering av forslagene. Vurderingen beror b\u00e5de p\u00e5 om \u00absakens tema\u00bb er det samme, og om forslaget til vedtak er s\u00e5 endret at det berettiger en ny behandling. I vurderingen m\u00e5 det ogs\u00e5 tas hensyn til om de hensyn som er trukket inn som begrunnelse for forslaget, ble vurdert i den tidligere saken. I dette forsalget foresl\u00e5s det en varighet som har v\u00e6rt til behandling tidligere og en omfordeling av ansvarsomr\u00e5der ved nedleggelse som er n\u00e6rt opp til tidligere forslag, samtidig vises det til at bakgrunnen for forslaget er erfaringen man har gjort seg om utvalgets arbeid, noe naturlig vis som ikke var en del av vurderingen da utvalget ble opprettet og reglementet vedtatt. Kommunestyret m\u00e5 selv ta stilling til om vilk\u00e5ret for behandling er oppfylt. Representantforslag P\u00e5 bakgrunn av de dokumenterte manglene ved Hasteutvalget for fellesskap og sosial utjevning, fremmes f\u00f8lgende representantforslag: Forslag til vedtak: 1. Hasteutvalget for fellesskap og sosial utjevning legges ned fra og med 1. januar 2025. 2. Midlene som er \u00f8remerket Hasteutvalget omdisponeres til konkrete tiltak gjennom allerede eksisterende hovedutvalg eller samarbeid med ideelle organisasjoner, som Matstasjonen og Bymisjonen. 3. Hasteutvalget for fellesskap og sosial utjevnings orienteringer og saker fordeles utover p\u00e5 relevante hovedutvalg, og formannskapet som koordineringsutvalg. Begrunnelse: Hasteutvalget for fellesskap og sosial utjevning, etablert i 2023 som en respons p\u00e5 \u00f8kende sosiale og \u00f8konomiske forskjeller i Troms\u00f8, har vist seg \u00e5 v\u00e6re ineffektivt og kostbart. Selv om intensjonen bak utvalget var god, har det blitt et symbolpolitisk prosjekt uten reell gjennomf\u00f8ringskraft. 1. Manglende resultater: \u2022 Det er ingen konkrete resultater som har kommet ut av utvalgets arbeid, bortsett fra en liste over tiltak som ikke er gjennomf\u00f8rt og en engangsoverf\u00f8ring p\u00e5 \u00e9n million kroner til vanskeligstilte i 2023. \u2022 De fleste m\u00f8tene har manglet referat, saksdokumenter og bakgrunnsinformasjon. Videre har dette f\u00f8rt til at utvalget har gjennomf\u00f8rt f\u00e5 til ingen substansielle vedtak. 2. H\u00f8ye driftskostnader: \u2022 Utvalgets m\u00f8tegodtgj\u00f8relser alene har til n\u00e5 kostet kommunen over 166 000 kroner. I tillegg kommer h\u00f8ye utgifter til ledelse, politikerpensjon og administrasjon. Dette er ressurser som kunne v\u00e6rt brukt direkte p\u00e5 tiltak for vanskeligstilte. \u2022 Kostnadene st\u00e5r ikke i forhold til nytteverdien. Det er tydelig at midlene kan forvaltes mer effektivt gjennom andre kanaler. 3. Overlapping med andre utvalg: \u2022 Det er allerede etablert utvalg som dekker de samme temaene, eksempelvis helse- og velferdsutvalget. Disse utvalgene har kapasitet og ressurser til \u00e5 inkludere fattigdomsbekjempelse i sine eksisterende strukturer. \u2022 Ved \u00e5 integrere arbeidet i etablerte utvalg sikrer man bedre samhandling med administrasjonen, noe som er avgj\u00f8rende for \u00e5 oppn\u00e5 resultater. 3 4. St\u00f8rre effekt gjennom samarbeid med ideelle akt\u00f8rer: \u2022 Ideelle organisasjoner som Matsentralen og Bymisjonen har vist at de kan strekke ressursene langt og oppn\u00e5 konkrete resultater for vanskeligstilte i Troms\u00f8. \u2022 Disse akt\u00f8rene b\u00f8r f\u00e5 \u00f8kt st\u00f8tte fra kommunen for \u00e5 fortsette sitt effektive arbeid. 5. Alternativ organisering: \u2022 For \u00e5 sikre at de mest s\u00e5rbare i samfunnet fortsatt f\u00e5r oppmerksomhet, kan det opprettes en r\u00e5dgivende gruppe med representanter fra ideelle akt\u00f8rer, NAV og andre relevante instanser. Denne gruppen kan rapportere direkte til kommunestyret. Konklusjon: Hasteutvalget har blitt en un\u00f8dvendig utgiftspost for Troms\u00f8 kommune, samtidig som det mangler evnen til \u00e5 oppn\u00e5 de m\u00e5lene det ble opprettet for. Ved \u00e5 legge ned utvalget og omfordele ressursene, kan vi sikre at arbeidet med fattigdomsbekjempelse fortsetter p\u00e5 en mer effektiv og resultatorientert m\u00e5te. Konklusjon Representantforsalaget avvises eller sendes til utvalg for videre behandling i tr\u00e5d med reglement for saksbehandling. Vedtakskompetanse Kommunestyret Vedlegg 4 "
}