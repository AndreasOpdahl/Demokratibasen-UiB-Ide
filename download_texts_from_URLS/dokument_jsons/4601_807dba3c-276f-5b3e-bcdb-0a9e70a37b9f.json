{
  "dokument_id": "807dba3c-276f-5b3e-bcdb-0a9e70a37b9f",
  "doc_type": "case_attachment",
  "kommune": 4601,
  "tittel": "_ KLAGE-2023_14899-22 Stadfesting gnr 158 bnr 197 klagesak 1319287_1_1",
  "url": "https://bergen.kommune.no/politikere-utvalg/api/fil/bk360/10496736/-KLAGE-2023-14899-22-Stadfesting-gnr-158-bnr-197-klagesak-1319287-1-1",
  "tekst": " V\u00e5r dato: V\u00e5r ref: 06.05.2024 2024/3397 Deres dato: Deres ref: Ragnhild Utne Hiorth\u00f8y Saksbehandler, innvalgstelefon B\u00f8hmergaten 22 Karen Elin Bakke, 5557 2126 5057 Bergen Bergen kommune gnr. 158 bnr. 197 - B\u00f8hmergaten 15. Klage over vedtak om etablering av trapp V i viser til din klage av 01.08.2023, samt til Bergen kommunes oversendelse av klagesaken hit den 26.02.2024. Vedtak Statsforvalteren i Vestland stadfester Bergen kommunes vedtak av 19.07.2023, sak BYGG- 2023/12245. Sakens bakgrunn Vi legger til grunn at partene er kjent med saksdokumentene og sakens tidligere behandling, men vil likevel nevne f\u00f8lgende: Bergen kommune gav den 19.07.2023 tillatelse til etablering av en trapp i Brochbakken, mellom B\u00f8hmergaten 22 og 20. Tiltaket er en del av et st\u00f8rre prosjekt der det er gitt tillatelser til diverse tiltak som gjelder vei, parkering, park og VA. Det er gitt dispensasjon fra kommuneplanens arealdel (KPA 2018) \u00a7 3.1 (plankrav), plan- og bygningsloven (pbl.) \u00a7 29-4 avstand til nabogrense, samt fra reguleringsplan ID 120000. Du har klaget over den delen av vedtaket som gjelder trapp den 01.08.2023, som eier av B\u00f8hmergaten 22 (gnr. 158 bnr. 203). Det anf\u00f8res at hovedinngangen din vil bli blokkert av trappen. Det er en lite \u00f8nskelig situasjon dersom det er behov for rullator i fremtiden, eller leietaker/beboer f\u00e5r bruk for barnevogn. Bergen kommune har tilbudt en trappefri adkomst p\u00e5 egen eiendom. Du viser til at dette vil bygge ned hagen din, og \u00f8nsker derfor ikke denne l\u00f8sningen. Utvalg for milj\u00f8 og byutvikling behandlet saken i m\u00f8te den 15.02.2024 under sak 58/24. Klagen ble ikke tatt til f\u00f8lge. Vedtaket var enstemmig. Vedtaket ble fattet etter befaring. Saken er deretter sendt Statsforvalteren i Vestland for klagebehandling. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Solheimsgaten 13, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/6 Rettsregler V\u00e5r kompetanse Statsforvalteren er gitt myndighet til \u00e5 avgj\u00f8re klager som gjelder enkeltvedtak etter plan- og bygningsloven (pbl.), se pbl. \u00a7 1-9 og rundskriv T-2/09 fra Kommunal- og distriktsdepartementet. Vi kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven (fvl.) \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Plansituasjon og plankrav Det aktuelle omr\u00e5det i Brochmannsbakken er omfattet av en eldre reguleringsplan fra 1936, ID 120000, hvor omr\u00e5det er vist som vei. I reguleringsplan 66400000 fra 2021 er omr\u00e5det regulert som gangvei og deler til bl\u00e5gr\u00f8nnstruktur. I KPA 2018 er omr\u00e5det avsatt til sentrumsform\u00e5l \u2013 byfortettingssone. Planene er bindende, jf. pbl. \u00a7\u00a7 11-6 og 12-4. Det gjelder et generelt plankrav etter bestemmelsene til KPA 2018. Etter \u00a7 3.1 skal tiltak etter pbl. \u00a7 20-1 bokstav a, d g, k og l inng\u00e5 i reguleringsplan med hjemmel i plan- og bygningsloven av 1985 eller nyere lov. Det inneb\u00e6rer at dersom eiendommen er uregulert, eller er omfattet av reguleringsplan som er vedtatt etter lovgivningen som gjaldt f\u00f8r plan- og bygningsloven fra 1985, kan utbygging ikke skje f\u00f8r det er utarbeidet ny reguleringsplan. Dette enten som omr\u00e5de- reguleringsplan eller detaljreguleringsplan. Bergen kommune har lag til grunn at trappen isolert sett ikke krever dispensasjon, men er en del av et st\u00f8rre tiltak som krever dispensasjon fra plankravet i KPA2018 \u00a7 3.1. Dispensasjon Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Etter bestemmelsens andre ledd kan det ikke gis dispensasjon \u00abdersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler\u00bb. Lovens form\u00e5lsbestemmelse i pbl. \u00a7 1-1 sier at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8, samt estetisk utforming av omgivelsene. Det f\u00f8lger av lovforarbeidene1 at avvik fra arealplaner reiser s\u00e6rlige sp\u00f8rsm\u00e5l: \u00abDe ulike planene er som oftest blitt til gjennom en omfattende beslutningsprosess og er vedtatt av kommunens \u00f8verste folkevalgte organ, kommunestyret. Planene omhandler dessuten konkrete forhold. Det skal ikke v\u00e6re en kurant sak \u00e5 fravike gjeldende plan. Dispensasjoner m\u00e5 heller ikke undergrave planene som informasjons- og beslutningsgrunnlag. Ut fra hensynet til offentlighet, samr\u00e5d og medvirkning i planprosessen, er det viktig at endringer i planer av betydning ikke skjer ved dispensasjoner, men behandles etter reglene om kommuneplanlegging og reguleringsplaner. Innstrammingen er likevel ikke til hinder for at det f.eks. dispenseres fra eldre planer 1Ot. prp. nr. 32( 2007-2008) side 242. Side: 3/6 som ikke er fullt utbygget, og der reguleringsbestemmelsene er til hinder eller direkte motvirker en hensiktsmessig utvikling av de gjenst\u00e5ende eiendommene.\u00bb Vilk\u00e5rene i pbl. \u00a7 19-2 er rettslige vurderingsvedtak, ikke kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret i vurderingen av om vilk\u00e5rene er oppfylt. Dispensasjon krever begrunnet s\u00f8knad. Begrunnelsen for \u00e5 dispensere skal etter forvaltningspraksis v\u00e6re spesiell og gjelde s\u00e6rlig for tiltaket. Kommunen skal ikke dispensere ut fra mer generelle vurderinger. Plassering av trapp Hvis ikke annet er bestemt i plan, skal et byggverk ha en avstand fra nabogrensen som minst svarer til byggverkets halve h\u00f8yde og ikke under fire meter, jf. pbl. \u00a7 29-4. Bergen kommune har ogs\u00e5 gitt dispensasjon fra avstandsbestemmelsen for bygging av trappen. Illustrasjoner Bergen kommune har lagt frem to alternative forslag til trappefri atkomst internt p\u00e5 eiendommen, se under alternativ A og alternativ B: Alternativ A Alternativ B Side: 4/6 V\u00e5r vurdering Det er klaget innenfor fristen, og vilk\u00e5rene for \u00e5 behandle klagen er til stede, jf. fvl. \u00a7\u00a7 28 flg. Vi finner saken tilstrekkelig opplyst til at vi kan ta stilling til klagen, jf. fvl. \u00a7 33 siste ledd. Dispensasjon fra plankravet og pbl. \u00a7 29-4. Saken reiser sp\u00f8rsm\u00e5l om det er grunnlag for \u00e5 dispensere fra plankravet i KPA 2018 og avstandsbestemmelsen i pbl. \u00a7 29-4, jf. pbl. \u00a7 19-2. Det f\u00f8rste man m\u00e5 ta stilling til er om hensynene bak plankravet og avstandsbestemmelsen vil bli vesentlig tilsidesatt dersom dispensasjon gis. Dispensasjon fra plankravet i KPA 2018 Vi legger til grunn at hovedhensynene bak plankravet er \u00e5 sikre en helhetlig, bred og grundig vurdering av arealbruken i et bestemt omr\u00e5de, der offentlige myndigheter, grunneiere og andre ber\u00f8rte f\u00e5r anledning til \u00e5 gi innspill i prosessen. Videre er hensynet bak plankravet \u00e5 avklare overordnede forhold som infrastruktur, gr\u00f8ntomr\u00e5der mv. f\u00f8r utbygging tillates. Dispensasjon fra plankravet er i f\u00f8rste rekke aktuelt i allerede fullt utbygde omr\u00e5der der et ikke er n\u00f8dvendig med en overordnet vurdering av hensynene plankravet skal ivareta. Anleggelsen av trappen i Brochbakken er som nevnt et ledd i en st\u00f8rre opprustning av omr\u00e5det, som allerede er ferdig utbygd. Vi er enige med Bergen kommune at trappen m\u00e5 sies \u00e5 v\u00e6re omfattet av arealform\u00e5let gangvei. Saken er sendt p\u00e5 h\u00f8ring til faginstanser, kulturminne, vei og gr\u00f8ntareal, som ikke har hatt merknader til tiltaket. Naboer og andre ber\u00f8rte har ogs\u00e5 blitt varslet og f\u00e5tt anledning til \u00e5 komme med innspill til tiltakene. Hensynet til samr\u00e5d og deltagelse har derfor v\u00e6rt ivaretatt. Vi er etter dette kommet til at de overordnede forhold som plankravet skal sikre allerede er belyst gjennom kommunens behandling av saken. Vi er derfor kommet til at hensynene bak plankravet ikke vil bli vesentlig tilsidesatt dersom dispensasjon gis, jf. pbl. \u00a7 19-2. I tillegg m\u00e5 fordelene med dispensasjon ogs\u00e5 v\u00e6re klart st\u00f8rre enn ulempene, jf. pbl. \u00a7 19-2. Fordelene med dispensasjon vil for det f\u00f8rste v\u00e6re at tiltakshaver unng\u00e5r en fordyrende planprosess. Vi viser ogs\u00e5 til at hensikten med trappen i Brochbakken er \u00e5 ruste opp den kommunale gangvegen og gj\u00f8re den mer brukervennlig, s\u00e6rlig p\u00e5 vinterstid og ved v\u00e5tt og glatt f\u00f8re. Det vil v\u00e6re til fordel for allmenheten og brukerne av Brochbakken. Trappen vil ikke blokkere utgangen for B\u00f8hmergaten 22, men medf\u00f8re at utgangen g\u00e5r ut til en trapp/platting. Dette er vist p\u00e5 illustrasjonene A og B. Ulempen er at du ikke lenger vil ha en trappefri tilkomst opp til B\u00f8hmergaten. Vi forst\u00e5r det slik at Brochbakken er relativt bratt, dvs. ca. 20 % / 1: 5. Stigningsforholdene er dermed til hinder for at det etableres en gangvei i Brochbakken som er universelt utformet. Bergen kommune vurderer det slik at det beste alternativet er \u00e5 opparbeide en trapp med h\u00e5ndlist. Vi har forst\u00e5else for de ulempene som trappen vil medf\u00f8re for deg, men ser det likevel slik at fordelene ved tiltaket er klart st\u00f8rre enn ulempene, jf. pbl. \u00a7 19-2. I vurderingen har vi ogs\u00e5 lagt vekt p\u00e5 at tiltakshaver har hatt dialog med deg og tilbudt to alternative l\u00f8sninger internt p\u00e5 eiendommen din som vil sikre trappefri tilkomst til B\u00f8hmergaten, se illustrasjonene A og B. Side: 5/6 Dispensasjon fra avstandsbestemmelsen i pbl. \u00a7 29-4. Trappen krever ogs\u00e5 dispensasjon fra avstandsbestemmelsen i pbl. \u00a7 29-4 for \u00e5 kunne realiseres. Hensynene bak pbl. \u00a7 29-4 er bl.a. brannvernhensyn og behovet for \u00e5 sikre lys og luft mellom bygg og en viss avstand mellom nabobebyggelse, samt hensyn til terreng og omgivelsestilpasning. Kommunen skal anvende bestemmelsen slik at en oppn\u00e5r en arealdisponering, som p\u00e5 en god m\u00e5te ivaretar b\u00e5de utbyggers interesser og \u00f8nsker, offentlige interesser samt hensyn til naboer slik at de beholder/kan f\u00e5 tilsvarende kvaliteter. Vi kan ikke se at trappen vil vesentlig tilsidesette hensynene som bl.a. lys, luft og brannsikkerhet som avstandsbestemmelsen skal ivareta, jf. pbl. \u00a7 19-2. Fordelen med tiltaket er at det vil bedre infrastrukturen og sikkerheten for de som ferdes i Brochbakken. Ulempene er som nevnt at du ikke lenger vil beholde trappefri tilkomst til B\u00f8hmergaten. Som nevnt over vurderer vi det slik at fordelene med trappen er klart st\u00f8rre enn ulempene. Selv om den klare hovedregelen er at plankravet i KPA 2018 og avstandsbestemmelsen i \u00a7 29-4 skal overholdes, er vi kommet til at vilk\u00e5rene for \u00e5 gi dispensasjon er oppfylt i denne saken, jf. pbl. \u00a7 19-2. \u00abKan\u00bb-vurderingen i pbl. \u00a7 19-2. N\u00e5r vilk\u00e5rene i \u00a7 19-2 andre ledd er oppfylt, f\u00f8lger det av \u00a7 19-2 f\u00f8rste ledd at kommunen kan dispensere etter skj\u00f8nn, jf. \u00abkan\u00bb. Ved pr\u00f8vingen av \u00abkan\u00bb- skj\u00f8nnet skal Statsforvalteren legge stor vekt p\u00e5 hensynet til det lokale selvstyret, jf. forvaltningsloven \u00a7 34 andre ledd. \u00abKan\u00bb-vurderingen mangler i vedtaket av 19.07.2023, og vi vil minne om at kommunen ogs\u00e5 m\u00e5 foreta en slik vurdering. Statsforvalteren har likevel ikke rettslige innvendinger til at dispensasjonsvilk\u00e5rene er oppfylt i denne saken eller til at kommunen har valgt \u00e5 gi dispensasjon. Oppsummering. Statsforvalteren har med dette vurdert sakens faktiske og rettslige sider. Vilk\u00e5rene for \u00e5 innvilge dispensasjon i medhold av \u00a7 19-2 for oppf\u00f8ring av trapp er oppfylt. Vi stadfester Bergen kommunes vedtak av 19.07.2023. Klagen har ikke f\u00f8rt fram. Vedtaket v\u00e5rt, jf. side \u00e9n, er endelig og kan ikke p\u00e5klages videre. Med hilsen Stine Ross Ids\u00f8 Karen Elin Bakke seniorr\u00e5dgiver seniorr\u00e5dgiver Dokumentet er elektronisk godkjent Kopi til: BERGEN KOMMUNE Postboks 7700 5020 BERGEN, ref. KLAGE -2023/14899-21 ASPLAN VIAK AS Postboks 24 1301 SANDVIKA Side: 6/6 "
}