{
  "dokument_id": "631f409b-d4d7-597f-9d73-ca775928236f",
  "doc_type": "case_attachment",
  "kommune": 4601,
  "tittel": "4-8 Bergen vitensenter AS, Hangout - fritidstilbud for ungdom p\u00e5 VilVite 2025-2027",
  "url": "https://bergen.kommune.no/politikere-utvalg/api/fil/bk360/11636638/4-8-Bergen-vitensenter-AS-Hangout-fritidstilbud-for-ungdom-pa-VilVite-2025-2027",
  "tekst": "#730613 S\u00f8knad - 2 - Frivillige og private - Ordin\u00e6r s\u00f8knad - 2025 SKJEMAINFORMASJON S\u00f8knadsid 730613 Utlysning Tilskudd til inkludering av barn og unge 2025 Skjematype S\u00f8knad - 2 - Frivillige og private - Ordin\u00e6r s\u00f8knad - 2025 Opprettet 21.10.2024 Innsendt 31.10.2024 Innsendt av HANNE RINGSTAD S\u00f8kerorganisasjon BERGEN VITENSENTER AS Organisasjonsnummer 989 005 049 Informasjon om prosjektet Kort beskrivelse av dere som s\u00f8kerorganisasjon. VilVite er et l\u00e6rings- og opplevelsessenter med interaktive installasjoner og aktiviteter som formidler teknologi og realfag gjennom praktisk l\u00e6ring. Senteret har 125.000 bes\u00f8kende per \u00e5r. Oppdraget er \u00e5 fremme interessen for matematikk, naturfag og teknologi (MNT). Vi lever i en stadig mer h\u00f8yteknologisk verden, som er krevende for den enkelte \u00e5 forst\u00e5 og mestre. Det er viktig \u00e5 kunne stille seg kritisk til nye teknologier. VilVite skal slik sett skape opplyste konsumenter - \u201cprosumenter\u201d - i alle deler av befolkningen. VilVite skal ogs\u00e5 bidra til at flere unge velger utdanning innen MNT-fagene. Arbeidstakere uten forst\u00e5else for disse fagene vil i framtiden kunne oppleve st\u00f8rre problemer med \u00e5 f\u00e5 seg meningsfylt arbeid. Det er derfor viktig, b\u00e5de p\u00e5 individ- og samfunnsniv\u00e5, at vi n\u00e5r fram til \u201crealfagsspirer\u201d - uavhengig av bosted og foreldrenes utdanningsniv\u00e5. I dette arbeidet prioriterer VilVite i stadig st\u00f8rre grad \u00e5 n\u00e5 ungdom. Navn p\u00e5 prosjektet. Hangout - fritidstilbud for ungdom p\u00e5 VilVite 2025-2027 Hvilken kommune/bydel er BERGEN KOMMUNE s\u00f8knaden knyttet til? Aktivitetstyper og prosjektets varighet Hvor mange \u00e5r s\u00f8ker dere om tilskudd for? 3 Det er ikke mulig \u00e5 s\u00f8ke om mer enn \u00e9n aktivitetstype p\u00e5 hvert skjema, da hvert s\u00f8knadsskjema er tilpasset den enkelte aktivitetstype. Dersom dere skal s\u00f8ke om flere aktivitetstyper, m\u00e5 dere sende inn flere s\u00f8knader, ellers kan s\u00f8knaden bli avsl\u00e5tt. Aktivitetstype \u00a74-8 \u00c5pen m\u00f8teplass Beskrivelse av prosjektet Fyll ut informasjon om aktivitetstypen dere har valgt. \u00a74-8 \u00c5pen m\u00f8teplass S\u00f8knaden gjelder en \u00e5pen m\u00f8teplass som oppfyller f\u00f8lgende kriterier: Dere skal etablere, videreutvikle og/eller drive fritidsklubb, ungdomshus eller tilsvarende som skal fungere som en sosial arena hvor barn og unge mellom 10 og 24 \u00e5r, uavhengig av bakgrunn, kan m\u00f8tes jevnlig og delta p\u00e5 like vilk\u00e5r p\u00e5 fritiden. Dere skal sikre at m\u00f8teplassen har regelmessige \u00e5pningstider og et fast tilholdssted eller lokale. Dere skal sikre at m\u00f8teplassen er et lavterskeltilbud og at det ikke stilles krav til forh\u00e5ndsp\u00e5melding eller deltakelse i fellesaktiviteter. Dere skal sikre at m\u00f8teplassen inneholder mer enn rene aktivitetsgrupper, og at deltakerne har mulighet til \u00e5 m\u00f8tes enten for \u00e5 gj\u00f8re forskjellige valgfrie aktiviteter eller bare for sosialt samv\u00e6r. Dere skal prioritere m\u00e5lgruppen i rekruttering av deltakere og sikre at deltakelse p\u00e5 m\u00f8teplassen er gratis eller har lave kostnader for m\u00e5lgruppen. Dere skal sikre at voksne ansatte/frivillige ivaretar gode rammer for m\u00f8teplassen. Dere har gode rutiner for \u00e5 ivareta tryggheten til barn og unge som deltar i prosjektet, og for \u00e5 f\u00f8lge opp u\u00f8nskede hendelser. Utskriftsdato: 11.11.2024 Skjemaid: 481709918 Side 1 av 8 Jeg bekrefter at s\u00f8knaden oppfyller alle kriteriene ovenfor. Ja S\u00f8ker dere om ett prosjekt Ett eller flere delprosjekter under denne aktivitetstypen? Hva gjelder s\u00f8knaden? Videreutvikling av en eksisterende m\u00f8teplass Drift av en eksisterende m\u00f8teplass Oppgi navn p\u00e5 m\u00f8teplassen Vitensenteret VilVite p\u00e5 Marineholmen (e). Gi en konkret beskrivelse av m\u00f8teplassen(e) og aktivitetstilbudet for deltakerne. VilVite driver i dag ungdomsklubben HangOut p\u00e5 vitensenteret. N\u00e5r senteret stenger for \u00f8vrige bes\u00f8kende kl. 15 \u00e5pner vi hver onsdag VilVite for ungdomsskoleelever. De f\u00e5r benytte en stor utstilling med flere hundre interaktive installasjoner samt ulike godt utstyrte aktivitetsrom. Ut ifra innsiktsarbeidet som ble gjort opprinnelig og gjennom l\u00f8pende evalueringer og tilpasninger har vi etablert et popul\u00e6rt fritidstilbud for ungdom som: \u2022 Er gratis. Dette er avgj\u00f8rende for at vi skal f\u00e5 ungdom til \u00e5 komme. \u2022 Er lavterskel, enkelt oppm\u00f8te, ingen p\u00e5melding. \u2022 Gir mestringsf\u00f8lelse. Ingen forkunnskap er n\u00f8dvendig for \u00e5 delta,, det skal ikke v\u00e6re noen faglig barrierer. \u2022 Utvikler sosiale ferdigheter, ansvarsf\u00f8lelse og selvtillit hos ungdommer. \u2022 Er tilgjengelig rett etter skoletid. \u2022 Grupperes slik at ungdommene f\u00e5r v\u00e6re med jevngamle. Vi ser at ungdom trives godt p\u00e5 VilVite, men \u00f8nsker \u00e5 \u00abhenge\u00bb der uten at det er yngre barn tilstede. \u2022 Inneholder bespisning \u2013 i fellesskap. \u2022 Involverer ungdommene. De f\u00e5r medvirke i \u00e5 velge ut og utvikle aktiviteter. Dette gj\u00f8res i grupper n\u00e5r ungdommene er her, og i andre workshops. \u2022 Er bemannet, med unge voksne som tar ansvar. VilVite har til enhver tid ca. 40 deltidsansatte studenter, som er ledere p\u00e5 ungdomsaktivitetene. De holder selv p\u00e5 med h\u00f8yere utdanning og kan inspirere og veilede ungdom i viktige valg. De er gode rollemodeller for ungdommene, og har f\u00e5tt veldig god kontakt med dem. Medvirkning har vist seg avgj\u00f8rende for at ungdommene skal komme tilbake uke etter uke. Noen \u00f8nsker seg aktiviteter, mens andre \u00f8nsker mer bare et sted \u00e5 henge sammen med gamle og nye venner. Noen av aktivitetene vi tilbyr: - Maker Space med symaskiner, vinylkutter, buttonsmaskin, 3D printer, spikkeverkt\u00f8y, laserkutter osv - Koderom med 18 (kraftige) PCer, robotprogrammeringsutstyr, LitleBits, make code arcade osv. - Show, l\u00e6ringsprogram og forestillinger - Redesign, samarbeid med Biblioteket - Verkstedsaktiviteter hvor man f\u00e5r oppdrag, lager ting samtidig som man er sosial Gjennom \u00e5 drive HangOut i over to \u00e5r og har vi gjort oss en del erfaringer. Vi har et relativt stabilt bes\u00f8k p\u00e5 om lag 25 deltagere hver uke. Vi ser at vi n\u00e5r en unik gruppe som ikke finner noen andre tilbud som passer for dem i Bergen. Samtidig skulle vi gjerne n\u00e5dd ut til flere, b\u00e5de i denne gruppen og utenfor. For \u00e5 \u00f8ke bes\u00f8ket har vi lagt planer som vi \u00f8nsker \u00e5 realisere i neste periode. Utskriftsdato: 11.11.2024 Skjemaid: 481709918 Side 2 av 8 Beskriv hvordan dere skal videreutvikle de(n) eksisterende m\u00f8teplassen(e). Vi er forn\u00f8yde med \u00e5 ha lykkes med \u00e5 etablere, for f\u00f8rste gang i VilVites historie, et fast fritidstilbud for ungdom. Det stabile bes\u00f8kstallet p\u00e5 25 deltakere hver uke tilsier at vi har identifisert et udekket behov. Tilbakemeldingene fra ungdommene selv understreker det samme. Det er direkte r\u00f8rende \u00e5 erfare at vi har gitt et tilbud til flere unge som ikke har andre sosiale fritidsaktiviter, men tilbringer hver ettermiddag alene p\u00e5 rommet. Samtidig er vi ikke forn\u00f8yde med bes\u00f8ksantallet. Ambisjonsniv\u00e5et var h\u00f8yere, ikke for antallets del i seg selv, men fordi vi vet at det finnes langt flere ungdommer som sitter ensomme hjemme p\u00e5 rommet, og enten ikke t\u00f8r \u00e5 komme p\u00e5 HangOut, eller ikke kjenner til tilbudet. Vi \u00f8nsker derfor \u00e5 n\u00e5 flere ungdommer i Hangouts \"fase II\" enn vi gj\u00f8r i dag, og legger konkrete planer for \u00e5 lykkes: Vi \u00f8nsker \u00e5 bruke mer ressurser, b\u00e5de tid og penger, p\u00e5 \u00e5 n\u00e5 flere av disse ungdommene. Dette m\u00e5 vi gj\u00f8re p\u00e5 en rekke ulike m\u00e5ter. Vi vil samarbeide tettere med flere skoler, helsesykepleier, l\u00e6rere og foreldre, og med arrang\u00f8rene av andre lignende tilbud. Det mest virkningsfulle, har vi erfart, er \u00e5 bruke tid ute, sammen med ungdommene selv, for \u00e5 senke terskelen for at de kommer. Ressurskrevende, men avgj\u00f8rende. Vi m\u00e5 ogs\u00e5 bruke innsikt fra de ungdommene som faktisk kommer til \u00e5 forst\u00e5 hvordan vi kan n\u00e5 ut til ikke-brukerne i samme m\u00e5lgruppe. Dette er en vanskelig, men viktig, m\u00e5lgruppe \u00e5 n\u00e5. Samtidig m\u00e5 vi ivareta de etablerte brukerne (\"Den harde kjerne\") ved \u00e5 fornye aktivitetsprogrammet. Ogs\u00e5 her vil samarbeid med andre fritidstilbud kunne sikre et oppdatert og m\u00e5lgruppetilpasset innhold, hos oss og hos dem. Beskriv eventuelle investeringer i lokaler og/eller utstyr knyttet til m\u00f8teplassen(e) og behovet. Vi har gjort store investeringer i nye lokaler p\u00e5 VilVite, ogs\u00e5 med tanke p\u00e5 ungdommenes fritidsbehov. Vi tilpasser med flere sosiale soner n\u00e5r ungdommene kommer, da dette er noe de har etterspurt. Vi \u00f8nsker \u00e5 videreutvikle tilbudet i medvirkning med ungdommene- og med nye ungdommer dukker det opp nye behov som vi vil fors\u00f8ke \u00e5 im\u00f8tekomme. Dette kan v\u00e6re enkle investeringer for \u00e5 gj\u00f8re aktiviteter de \u00f8nsker, om det er matlaging, spill eller forbruksmateriell til eksisterende utstyr. Hvor er tilholdsstedet/lokalet til m\u00f8teplassen(e)? VilVite \u2013 Bergen Vitensenter. Et opplevelsessenter p\u00e5 ca. 3000 kvm med utstilling og i tillegg ulike aktivitetsrom. Her er det naturlig ulike soner for ulike aktiviteter og samlingssteder. \u00c5pningstider for m\u00f8teplassen(e) i en normal uke. Navn mandag tirsdag onsdag torsdag fredag l\u00f8rdag s\u00f8ndag 15-18 Hvilke av skolens ferier skal m\u00f8teplassen(e) holdes \u00e5pen? Eventuelle kommentarer til \u00e5pningstidene, hyppigheten og varigheten p\u00e5 tilbudet, om det er hel\u00e5rlig eller sesong\u00e5pent, ol. Vi tilbyr ikke ungdomsklubb i skolens ferier, da vi har andre tilbud i de periodene Dere skal sikre at deltagelse p\u00e5 m\u00f8teplassen(e) er gratis eller har lave kostnader for m\u00e5lgruppen. Oppgi hvor mye hver deltaker i m\u00e5lgruppen m\u00e5 betale dersom aktiviteten(e) ikke er gratis. Alle aktiviteter er gratis, det blir servert mat og drikke. Oppgi hvor mye hver deltaker utenfor m\u00e5lgruppen m\u00e5 betale dersom aktiviteten(e) ikke er gratis. Aktivitetene er kun for m\u00e5lgruppen. Ungdommene \u00f8nsker ikke \u00e5 ha aktiviteter sammen med andre m\u00e5lgrupper og derfor er ikke dette aktuelt. Hvilke aldersgrupper retter tilbudet deres seg spesielt 10-16 \u00e5r mot? Utskriftsdato: 11.11.2024 Skjemaid: 481709918 Side 3 av 8 Antall deltakere Her skal dere angi hvor mange personer (unike deltakere) i og utenfor tilskuddsordningens m\u00e5lgruppe som dere forventer at vil benytte seg av m\u00f8teplassen(e) hvert \u00e5r. V\u00e6r s\u00e5 realistisk som mulig. For eksempel er det sjelden realistisk \u00e5 n\u00e5 alle barn og unge som bor i et omr\u00e5de. Merk at tilskuddsordningens m\u00e5lgruppe er barn og unge som av ulike grunner st\u00e5r i fare for \u00e5 havne i utenforskap. Antall jenter i m\u00e5lgruppen. 800 Antall gutter i m\u00e5lgruppen. 1200 Antall barn/unge utenfor m\u00e5lgruppen. Rekruttering Beskriv hvordan dere skal rekruttere tilskuddsordningens m\u00e5lgruppe til prosjektet, og hvordan dere skal unng\u00e5 at m\u00e5lgruppen opplever rekrutteringen som stigmatiserende. Selv om vi prim\u00e6rt \u00f8nsker \u00e5 rekruttere dem som ikke deltar i andre fritidsaktiviteter, \u00f8nsker vi ogs\u00e5 \u00e5 n\u00e5 generelt aktive ungdommer. Det er viktig for at Hangout skal oppfattes som en klubb for alle, og det \u00e5 delta der ikke f\u00f8les stigmatiserende. M\u00e5lgruppens kjennskap og positive oppfatning av vitensenteret hjelper i s\u00e5 m\u00e5te, selv om de kuleste ungdommene nok oppfatter VilVite som vel \"nerdete\". Vi vil spesielt markedsf\u00f8re oss mot omr\u00e5der av Bergen hvor andelen av ungdom uten organiserte fritidstilbud er stor. Vi har god erfaring med \u00e5 m\u00f8te opp p\u00e5 skolene, snakke med ungdommer i friminutter, og fortelle om tilbudet. Vi henger opp plakater og sender ut informasjon til n\u00f8kkelpersoner p\u00e5 skolene, de vi vet har innflytelse p\u00e5 elever vi s\u00f8ker \u00e5 n\u00e5. Alle ungdomsskoler vi er i kontaktet i forrige periode er positive til \u00e5 bidra til \u00e5 rekruttere deltagere, og mener tiltaket er positivt for m\u00e5lgruppen. VilVite har en stor fordel her, ved at samtlige ungdomsskoler i bergensomr\u00e5det bes\u00f8ker vitensenteret, eller f\u00e5r bes\u00f8k av oss, hvert \u00e5r. Vi har dermed gode kanaler til l\u00e6rere s\u00e5 vel som administrasjoner. Siden tilbudet er gratis og lavterskel, opplever vi at l\u00e6rere, ledelse, og helsesykepleiere, trinnkontakter og milj\u00f8arbeidere stiller seg positivt til \u00e5 kommunisere det videre, generelt og direkte mot ungdommer med s\u00e6rskilte behov. Vi vet at det tar tid \u00e5 f\u00e5 ungdommer til \u00e5 komme p\u00e5 et slikt tilbud - at vi m\u00e5 rekruttere fra ulike hold for \u00e5 n\u00e5 frem. I tillegg til \u00e5 g\u00e5 via skolene, vil vi informere om tilbudet p\u00e5 vitensenterets egne infoskjermer og med reklameplakater, slik at elevene f\u00e5r informasjon n\u00e5r de er p\u00e5 skolebes\u00f8k p\u00e5 VilVite. Her vil vi ogs\u00e5 dele ut informasjonsmateriell til ungdommene. Videre har vi samarbeid med ulike ungdomsklubber i Bergen, som ogs\u00e5 vil v\u00e6re arena for rekruttering, f.eks ungdomsklubb p\u00e5 Rothaugen ungdomsskole. Vi planlegger ogs\u00e5 \u00e5 dele informasjon p\u00e5 andre fritidstilbud i Bergen. Her kan vi fortelle om oss, og motsatt - informere om de andre hos oss. Slik kan enda flere ungdommer f\u00e5 \u00f8ynene opp for mangfoldet av aktiviteter som finnes. Vi ser ogs\u00e5 p\u00e5 muligheten til \u00e5 invitere inn spesifikke personer i klasser/skoler for \u00e5 f\u00e5 med oss andre elever. Det er ogs\u00e5 viktig \u00e5 v\u00e6re fysisk til stede i n\u00e6rmilj\u00f8et for \u00e5 rekruttere m\u00e5lgruppen. Vi har en egen instagram- konto for HangOut. Der n\u00e5r vi noen av ungdommene. Vi er ogs\u00e5 aktiv p\u00e5 TikTok. Vi deler ogs\u00e5 informasjon p\u00e5 Facebook, der n\u00e5r vi i st\u00f8rre grad foreldregruppen. Her m\u00e5 vi hele tiden utvikle oss for \u00e5 v\u00e6re p\u00e5 de mediene som er aktuelle for ungdommene. Utskriftsdato: 11.11.2024 Skjemaid: 481709918 Side 4 av 8 Beskriv hvem dere eventuelt skal samarbeide med for \u00e5 rekruttere m\u00e5lgruppen. Ungdomsr\u00e5det i Bergen er opptatt av at det skal v\u00e6re en bredde i fritidsklubbtilbud for ungdom, b\u00e5de geografisk, men ogs\u00e5 i form slik at flest mulig kan finne noe som passer for seg. Her har VilVite funnet en nisje som vi treffer godt med. Takket v\u00e6re plassering n\u00e6rt kollektivknutepunkt har mange mulighet \u00e5 enkelt ta seg hit. Vi \u00f8nsker \u00e5 knytte oss tettere til Ungdomsr\u00e5det for \u00e5 f\u00e5 flere gode innspill. For \u00e5 rekruttere noen av ungdommene er ikke innholdet i seg selv s\u00e5 viktig, de \u00f8nsker mest \"\u00e5 henge\". Men for \u00e5 f\u00e5 en bredde i deltakerne og skape gjenbes\u00f8k, er det viktig \u00e5 ha variert og godt innhold. Vi har god erfaring med \u00e5 samarbeidet med Bergen off. Bibliotek p\u00e5 aktiviteter og ogs\u00e5 p\u00e5 \u00e5 utveksle aktiviteter mellom oss. Vi har et felles m\u00e5l om \u00e5 gi gode opplevelser for ungdom og ser fordelen av \u00e5 kunne forsterke dette sammen. Vi har nylig hatt redesign-kvelder sammen med Biblioteket, noe som var popul\u00e6rt blant mange. Vi har ogs\u00e5 en intensjonsavtale om \u00e5 samarbeide om flere aktiviteter sammen med Biblioteket, b\u00e5de i sentrum og i \u00c5rstad og Laksev\u00e5g. Vi tenker ogs\u00e5 \u00e5 bruke hverandres arenaer for \u00e5 rekruttere enda flere deltagere til de to utfyllende tilbudene. Videre har vi startet dialog med foreningen Aktive Gamere om det samme, og med Bergen Spillhus. Vi samkj\u00f8rer ogs\u00e5 med Ny-Krohnborg sitt ungdomstilbud om aktiviteter til m\u00e5lgruppen. De er lokalisert relativt n\u00e6rt oss, og vi har aktiviteter som ikke er i konkurranse med hverandre, men som komplimenterer godt. Vi samarbeider med de fleste ungdomsskoler om markedsf\u00f8ring for \u00e5 n\u00e5 ut til elevene. Her har vi kontakt med flere rektorer, trinnkontakter og l\u00e6rere . Flertallet av ungdommer h\u00f8rer mer p\u00e5 venner enn foreldre n\u00e5r det kommer til fritidsaktiviteter, men vi opplever fortsatt at markedsf\u00f8ring til foreldre n\u00e5r frem til noen ungdommer. VilVite har i s\u00e5 m\u00e5te en rekke etablerte kanaler inn til foreldregenerasjonen som vi kommer til \u00e5 benytte i st\u00f8rre grad framover. VilVite er aktivt medlem i Vitensenterforeningen (med v\u00e5r direkt\u00f8r som styremedlem). Dette er en fellesorganisasjon for 13 regionale vitensenter i Norge. De fleste av de store vitensentrene f\u00e5r midler fra Bufdir til ungdomsaktiviteter, med gode tilbakemeldinger fra sine brukere. Erfaringer deles \u00e5pne mellom vitensentrene p\u00e5 innhold, gjennomf\u00f8ring og ikke minst rekruttering, noe som har gitt og fortsatt vil gi verdifulle til v\u00e5rt tilbud. Utskriftsdato: 11.11.2024 Skjemaid: 481709918 Side 5 av 8 Beskriv hvem prosjektet retter seg spesielt mot. Tiltaket retter seg mot ungdommer i alderen 13-16 \u00e5r (ungdomsskole), prim\u00e6rt de som ikke deltar i andre fritidsaktiviteter, og hvor det erfaringsmessig kan v\u00e6re betydelig fare for utenforskap. Sekund\u00e6rm\u00e5lgruppen er generelt aktive ungdommer som er opptatt av naturfag og teknologi. Vi \u00f8nsker at Hangout skal v\u00e6re \u00e5pent for alle, og ikke f\u00f8les stigmatiserende. Derfor vil vi ogs\u00e5 n\u00e5 bredt ut til ungdom i aldersgruppen. Dette er en balanse som er viktig \u00e5 treffe. Noen av deltakerne p\u00e5 Hangout i dag er rekruttert gjennom v\u00e5rt tilbud p\u00e5 Talentsenter i realfag. Dette er elever med stort l\u00e6ringspotensial i realfag, som ofte f\u00f8ler seg sosialt annerledes enn sine klassekamerater. P\u00e5 HangOut opplever de mestring og en f\u00f8lelse av fellesskap. Disse elevene har ofte et manglende sosialt nettverk og lite tilknytning til venner eller klassekamerater. De kommer gjerne alene p\u00e5 tilbudet, men har f\u00e5tt nye bekjentskaper her, takket v\u00e6re aktivitetene. Andre ungdommer kommer i mindre grupper fra en klasse/ skole. Disse elevene er ikke de som deler p\u00e5 sosiale medier hva de gj\u00f8r, tvert imot. De sniker seg inn her og \u00f8nsker kanskje ikke \u00e5 dele med medelever at de er p\u00e5 VilVite. De er gjerne usikre og har funnet sin plass i fred og ro. Vi opplever at vi er viktig og kanskje avgj\u00f8rende for mange av disse ungdommene, og studentene kommer n\u00e6rt innp\u00e5 mange av deltagerne i l\u00f8pet av disse ettermiddagene. De finner en sosial arena hvor de f\u00f8ler tilh\u00f8righet. Dette er kanskje den viktigste m\u00e5lgruppen, men i kombinasjon med \u00e5 jobbe mot v\u00e5re m\u00e5l om \u00e5 rekruttere til realfag, s\u00e5 finner de seg godt til rette og f\u00f8ler seg trygge. Vi erfarer at et stort antall av ungdommene som kommer p\u00e5 HangOut st\u00e5r uten organiserte fritidsaktiviteter. Noen har tidligere v\u00e6rt engasjert i idrett, men mange faller fra i overgangen mellom barne- og ungdomsskole. Videre finnes et bredt spekter av kulturelle fritidsaktiviteter. Men ikke alle ungdommer f\u00f8ler seg hjemme i verken korps eller kulturskole. De som faller utenfor b\u00e5de idrett og kultur mangler dermed meningsfulle og gode fritidsaktiviteter i en sosial ramme. De er i stor grad henvist til gaming og YouTube. Med HangOut skaper vi et fast fritidstilbud til en ekstremt s\u00e5rbar gruppe ungdommer. Vi \u00f8nsker \u00e5 inkludere alle, og presentere aktiviteter som inneholder teknologi, koding, matematikk og naturfag. M\u00e5let er at ungdommene skal bli oppmerksomme p\u00e5 sine talenter, og f\u00e5 positive sosiale opplevelser. Gjennom v\u00e5rt arbeid motiverer vi ungdom til \u00e5 ha sunne holdninger og verdier. Vi vil styrke ungdommers selvf\u00f8lelse og l\u00e6re dem \u00e5 sette tydelige grenser. Gjennom dialog og aktiviteter knyttet til teknologi, koding, matematikk og naturfag \u00f8nsker vi \u00e5 fremme ungdommers empati og l\u00e6re dem \u00e5 verne om seg selv, s\u00e5 vel som om sine medmennesker \u2013 i m\u00f8te med en verden i rask endring. Vi \u00f8nsker \u00e5 pirre nysgjerrigheten for omr\u00e5der utenfor ungdommenes vante interessefelt. Med dette vil vi legge grunnlaget for bredt anlagte realister. Det vil v\u00e6re nyttig bagasje for ungdommene som medborgere, framtidige studenter og arbeidstakere. I noen tilfeller h\u00e5per vi \u00e5 gi ungdom selvtillit til \u00e5 forf\u00f8lge en mulig utdanning innen dette feltet. P\u00e5 HangOut f\u00e5r ungdommene en trygg sosial ramme til \u00e5 utforske b\u00e5de kreativ tenkning og teknologier \u2013 nye, digitale s\u00e5vel som tradisjonelle. Vi skaper en arena for \u00e5 v\u00e6re med likesinnede, og m\u00f8te nye venner med andre interesser enn dem du f\u00e5r uttrykt i skoleg\u00e5rden eller i idrettshallen. En annen m\u00e5lsetning er \u00e5 gi alle ungdommer f\u00f8lelsen av mestring, uavhengig av bakgrunn. Vi lever i en verden som stadig blir mer teknologisk avansert. VilVite som vitensenter kan bidra til \u00e5 vise de unge verdien av realfagskunnskap, samtidig som de \u00f8ver seg i medborgerskap og utvikling av demokratiske ferdigheter. VilVite fokuserer b\u00e5de p\u00e5 naturvitenskapelige fenomener og p\u00e5 at unge mennesker f\u00e5r \u00f8ve seg p\u00e5 \u00e5: \u2022 kildekritikk \u2022 diskutere naturfaglige problemstillinger og fenomener \u2022 utrykke egne meninger \u2022 lytte til andres meninger \u2022 diskutere for \u00e5 bli enige om et standpunkt \u2022 samarbeide med andre Slike ferdigheter blir viktige for fremtidens samfunnsborgere, og inng\u00e5r i det som kalles kompetanser for det 21. \u00e5rhundre. Vi bruker installasjonene i v\u00e5r utstilling, som inngangsport til \u00f8velser i dette. Vitensenteret har siden \u00e5pningen tatt imot n\u00e6rmere en halv million elever, og vi har sett en rekke eksempler p\u00e5 elever som ikke viser interesse p\u00e5 skolen, men blomstrer n\u00e5r de f\u00e5r bruke sine evner i aktiviteter hos oss. De unge ser fagene p\u00e5 en ny m\u00e5te, og blir motivert til videre l\u00e6ring. Med dette tilbudet \u00f8nsker vi \u00e5 inkludere ungdom p\u00e5 fritiden, som vanligvis ikke bes\u00f8ker oss - utenom gjennom skolene. Det er vist at deltakelse i arbeidslivet er den viktigste forutsetningen for gode levek\u00e5r, og det er en utfordring at grupper i befolkningen faller utenfor utdanning og arbeidsliv. Lav utdanning og det \u00e5 v\u00e6re uten jobb har konsekvenser for \u00f8konomi, men ogs\u00e5 for sosial integrasjon og generelle levek\u00e5r. Tiltaket er fattigdomsforebyggende ved \u00e5 bidra til \u00e5 inspirere ungdom til \u00e5 utdanne seg. Utskriftsdato: 11.11.2024 Skjemaid: 481709918 Side 6 av 8 \u00d8konomi Budsjettet skal kun omfatte prosjektet det s\u00f8kes midler til, og det skal ikke f\u00f8res driftsutgifter eller inntekter som ikke skal benyttes i prosjektet i budsjettet. Dere kan ikke budsjettere med overskudd eller underskudd. OBS! Offentlige og private akt\u00f8rer M\u00c5 forplikte seg til en egenfinansiering p\u00e5 minimum 20 % av tilskuddsbel\u00f8pet per \u00e5r. Frivillige organisasjoner forplikter seg til 5 % egenfinansiering per \u00e5r. Dette m\u00e5 legges inn i budsjettet. Se mer informasjon p\u00e5 ordningens nettside. Finansiering St\u00f8tte fra Bufdir: Fyll inn bel\u00f8pet det s\u00f8kes om fra tilskuddsordningen. Egenfinansiering: \u00d8konomiske midler som dere bidrar med inn i prosjektet. Egenfinansiering skal vises i regnskapet n\u00e5r prosjektet er avsluttet. Husk \u00e5 f\u00f8re opp egenfinansiering som er i tr\u00e5d med kravene i forskriften. Inntekter fra prosjektet: Hvis deltakere i prosjektet skal betale egenandel, skal inntektene fra dette beregnes her. Hvis dere forventer inntekter som f\u00f8lge av prosjektet dere s\u00f8ker tilskudd til, f\u00f8res det ogs\u00e5 her. Det kan for eksempel v\u00e6re inntekter fra billettsalg til en forestilling som settes opp i forbindelse med prosjektet. Eventuell egenandel fra deltakere eller prosjektgenererte inntekter m\u00e5 spesifiseres i et eget tekstfelt under budsjettet. Prosjekttilskudd fra andre: Hvis dere mottar tilskudd fra andre til prosjektet, skal dette f\u00f8res her. Prosjekttilskudd fra andre m\u00e5 spesifiseres i et eget tekstfelt under budsjettet. Utgifter L\u00f8nn til ansatte: Her f\u00f8rer dere opp l\u00f8nn til de som skal jobbe med prosjektet. Husleie/str\u00f8m/renhold: Husk at disse utgiftene ogs\u00e5 m\u00e5 f\u00f8res p\u00e5 prosjektets prosjektnummer/kostnadssted og at utgiftene skal gjenspeile omfanget av prosjektet. Utgifter til inngangsbilletter/deltakelse: Dersom deltakerne skal bes\u00f8ke steder der det koster penger \u00e5 komme inn, fylles det ut her. Eksempler er kino, badeland eller forn\u00f8yelsespark. Utgifter knyttet til \u00a74-5 Kultur- og aktivitetskort, f\u00f8res ogs\u00e5 her. Reise/transport/opphold: F.eks. togbilletter eller leie av minibuss, kost og losji. Innkj\u00f8p av utstyr: Investeringer som er n\u00f8dvendige for \u00e5 gjennomf\u00f8re prosjektet, eller innkj\u00f8p av utstyr som er n\u00f8dvendig for \u00e5 delta i aktivitet fylles ut her. Investering i lokale: Her kan dere for eksempel f\u00f8re opp kostnader til st\u00f8rre investeringer og/eller oppussing av lokaler. Andre kostnader: Andre utgifter f\u00f8res her. Dette kan for eksempel v\u00e6re utgifter til revisorkontroll av regnskapet og utgifter til n\u00f8dvendige lisenser/kontingenter til utl\u00e5nsnettverk, og utgifter til annonsering av prosjektet, utgifter til mat og annet. Utgiftene m\u00e5 spesifiseres i eget tekstfelt under budsjettet. Fullstendige kronebel\u00f8p skal legges inn. Hundre tusen kroner skrives alts\u00e5 som \"100 000\" i budsjettet. Utskriftsdato: 11.11.2024 Skjemaid: 481709918 Side 7 av 8 Budsjett FINANSIERING 2025 2026 2027 Total St\u00f8tte fra Bufdir 672 000 692 160 712 925 2 077 085 Egenfinansiering 168 000 173 040 178 231 519 271 Inntekter fra prosjektet (spesifiser under) 0 0 0 0 Prosjekttilskudd fra andre (spesifiser under) 0 0 0 0 Delsum 840 000 865 200 891 156 2 596 356 UTGIFTER 2025 2026 2027 Total L\u00f8nn til ansatte 450 000 463 500 477 405 1 390 905 Husleie/str\u00f8m/renhold 154 000 158 620 163 379 475 999 Utgifter til inngangsbilletter/deltakelse 0 0 0 0 Reise/transport og opphold 0 0 0 0 Innkj\u00f8p av utstyr 30 000 30 900 31 827 92 727 Investering i lokale 0 0 0 0 Andre kostnader (spesifiser under) 206 000 212 180 218 545 636 725 Delsum 840 000 865 200 891 156 2 596 356 Total 0 0 0 0 Ja, vi bekrefter at vi har f\u00f8rt opp p\u00e5krevd egenfinansiering i budsjettet. Ja Spesifiser eventuelle inntekter fra prosjektet og prosjekttilskudd fra andre. VV vil selv ha egenfinansiering p\u00e5 20% av s\u00f8knadssummen Spesifiser eventuelle andre kostnader. Kostandene er beregnet for tre hele \u00e5r. Det er planlagt fire verter p\u00e5 jobb og mer midler til rekrutteringsarbeid. Andre kostnader er mat til ungdommene, materialkostnader og markedsf\u00f8ring. Oppsummering og bekreftelser Kort oppsummering av prosjektet. Hangout skal v\u00e6re et sted hvor unge mennesker f\u00e5r nye venner, f\u00f8ler trygghet, og opplever mestring. P\u00e5 et vitensenter stengt for andre gjester f\u00e5r ungdommene aktiviteter, eller de kan helt enkelt \"henge\" med venner. M\u00e5let er at positive opplevelser knyttet til naturfag og teknologi kan inspirere til videre interesse og l\u00e6ring. Jeg bekrefter at dette skjemaet ikke inneholder personopplysninger, med mindre dette er direkte etterspurt av Bufdir. Sensitive opplysninger skal aldri oppgis i skjema eller vedlegg. Ja Vi bekrefter at vi og v\u00e5r virksomhet tilfredsstiller grunnleggende krav til forsvarlig drift og forst\u00e5r at dette er et vilk\u00e5r for tildeling av tilskudd. Blant annet f\u00f8lger vi lovverk, har skriftlige etiske retningslinjer og rutiner som s\u00f8rger for at vi ivaretar rettighetene og tryggheten til m\u00e5lgruppen(e). Vi har skriftlige rutiner for \u00e5 forebygge, h\u00e5ndtere, dokumentere og f\u00f8lge opp eventuelle avvik og u\u00f8nskede hendelser. Vi gir oppl\u00e6ring i slike rutiner og systemer og rutiner for \u00e5 h\u00e5ndtere personopplysninger. Vi forst\u00e5r ogs\u00e5 at Bufdir skal varsles ved avvik som kan ha betydning for tilskuddet. Ja Jeg er kjent med at opplysningene i s\u00f8knaden er grunnlag for tildeling av tilskudd fra staten, og har satt meg inn i regelverket for ordningen. Jeg bekrefter at opplysningene i s\u00f8knaden er korrekte, og at jeg er kjent med v\u00e5r plikt til \u00e5 melde fra om eventuelle endringer som kan ha betydning for vedtaket om tilskudd. Ja Utskriftsdato: 11.11.2024 Skjemaid: 481709918 Side 8 av 8 "
}