{
  "dokument_id": "e471189a-c920-5b86-a706-39441561544c",
  "doc_type": "case_minutes",
  "kommune": 4601,
  "tittel": "Saksprotokoll UNGR, 06112024, Sak 110/24, Sammen for kvalitet - lek og medvirkning. Kvalitetsutviklingsplan for bergensbarnehagen",
  "url": "https://bergen.kommune.no/politikere-utvalg/api/fil/bk360/11459689/Innstilling-vedtak-Sammen-for-kvalitet-lek-og-medvirkning-Kvalitetsutviklingsplan-for-bergensbarnehagen-",
  "tekst": "Sammen for kvalitet - lek og medvirkning. Kvalitetsutviklingsplan for bergensbarnehagen Ungdomsr\u00e5det behandlet saken i m\u00f8tet 06.11.2024 sak 110/24 og fattet f\u00f8lgende vedtak: Uttalelse: Ungdomsr\u00e5det st\u00f8tter byr\u00e5dets fokus p\u00e5 kvalitet i bergensbarnehagene og mener at planen \"Sammen for kvalitet \u2013 lek og medvirkning\" er et viktig steg i riktig retning. R\u00e5det er spesielt positiv til at planen vektlegger livsmestring, lek, spr\u00e5k og medvirkning som sentrale omr\u00e5der for barns utvikling og trivsel. Det er viktig at planen gjelder for alle kommunale barnehager, og at private barnehager oppfordres til \u00e5 bruke den. Dette bidrar til \u00e5 sikre en mer lik og god kvalitet i barnehagetilbudet i Bergen kommune. Ungdomsr\u00e5det setter pris p\u00e5 at planen er utarbeidet i samarbeid med barn, ansatte i barnehagene og foreldre. Forslag: Byr\u00e5det skal f\u00f8lge n\u00f8ye med p\u00e5 hvordan planen implementeres i praksis, og det skal rapporteres jevnlig til fagutvalget og bystyret om fremdriften. Ungdomsr\u00e5dets behandling: Saksordf\u00f8rergruppen forberedte og presenterte saken i m\u00f8tet. Uttalelsen og merknadene er et produkt av diskusjon i r\u00e5det. Forslag til vedtak: Ungdomsr\u00e5det tar saken til orientering. "
}