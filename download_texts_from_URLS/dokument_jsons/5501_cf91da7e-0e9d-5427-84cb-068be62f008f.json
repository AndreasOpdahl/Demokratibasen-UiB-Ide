{
  "dokument_id": "cf91da7e-0e9d-5427-84cb-068be62f008f",
  "doc_type": "case_attachment",
  "kommune": 5501,
  "tittel": "H\u00f8ring invitasjon. h\u00f8rselshemmede og d\u00f8ve elever ",
  "url": "https://innsyn.tromso.kommune.no/application/getMoteDokument?dokid=2001696959",
  "tekst": "H\u00f8ring / Innspill: Oppl\u00e6ringstilbud til h\u00f8rselshemmede og d\u00f8ve elever 1-10 trinn. Det inviteres til h\u00f8ring og innspill om tilrettelegging av oppl\u00e6ringstilbudet til h\u00f8rselshemmede og d\u00f8ve elever i 1.-10. trinn i Troms\u00f8 kommune. Bakgrunn for saken: Troms\u00f8 kommune har siden 1998 gitt elever med tegnspr\u00e5k som f\u00f8rste spr\u00e5k et skoletilbud i to dager i tegnspr\u00e5kgruppe. Det \u00f8vrige skoletilbudet har v\u00e6rt gitt p\u00e5 n\u00e6rskolen. lever som har \u00f8nsket det, har i tillegg kunne velge \u00e5 bli elever p\u00e5 den skolen tegnspr\u00e5kgruppa er knyttet til. Tilbudet i tegnspr\u00e5k klassen har v\u00e6rt gitt p\u00e5 Fagereng skole. Elevene har ogs\u00e5 hatt et tilbud om deltidsoppl\u00e6ring/opphold regi at Statped p\u00e5 en alternativ oppl\u00e6ringsarena inntil 12 uker i skole\u00e5ret, samt to samlinger \u00e5ret i Troms\u00f8 med elever, foresatte og ansatte fra hele Nord-Norge. Disse to ukene er et samarbeid mellom Pedagogisk psykologisk tjenesten (PPT) og Statped. Antall elever i tegnspr\u00e5k klassen er de siste \u00e5rene er betraktelig redusert og tilbudet i tegnspr\u00e5kgruppa gis ikke p\u00e5 grunn av manglende elevgrunnlag. Det \u00f8vrige tilbudet til elevene er videref\u00f8rt. En kartlegging av elever med h\u00f8rselshemming p\u00e5 1.-10 trinn skole\u00e5ret 2023-2024, viser at at det er fem elever som trenger tilrettelegging p\u00e5 skolen av ulik grad. Det er derfor behov for \u00e5 se p\u00e5 hvordan oppl\u00e6ringen best kan organiseres. Det er \u00f8nskelig med innspill til vedlagt h\u00f8ringsnotat. Det er her utarbeidet tre ulike modeller for tilrettelegging av oppl\u00e6ringstilbudet til elevgruppen. Bruk gjerne vedlagt skjema med fordeler og ulemper i vurderingen av de ulike modellene samt en oppsummering/konklusjon av hvilken modell som er \u00e5 foretrekke. H\u00f8ringsinstanser: \u2022 Grunnskolene i Troms\u00f8 kommune \u2022 PPT \u2022 Statped \u2022 D\u00f8veforeningen i Troms \u2022 Norges Handikapforbund Troms\u00f8 \u2022 Funksjonshemmedes fellesorganisasjon \u2022 Norges Forbund for utviklingshemmede, NFU lokallag H\u00f8ringssvarene sendes p\u00e5 e-post til Elizabeth.kraemer@tromso.kommune.no H\u00f8ringsfrist er 22.03.24. tromso.kommune.no "
}