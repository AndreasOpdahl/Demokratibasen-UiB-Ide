{
  "dokument_id": "928f34f3-4095-51c9-bb52-43151e1aece8",
  "doc_type": "case_minutes",
  "kommune": 4601,
  "tittel": "Saksprotokoll , 16042024, Sak 61/24, Endring av kommunedelplan for Bergenhus, gatesalg og servering. Oppstart av planarbeid",
  "url": "https://bergen.kommune.no/politikere-utvalg/api/fil/bk360/10330739/Innstilling-vedtak-Endring-av-kommunedelplan-for-Bergenhus-gatesalg-og-servering-Oppstart-av-planarbeid",
  "tekst": "Endring av kommunedelplan for Bergenhus, gatesalg og servering. Oppstart av planarbeid Kommunalt r\u00e5d for personer med funksjonsnedsettelse behandlet saken i m\u00f8tet 16.04.2024 sak 61/24 og fattet f\u00f8lgende vedtak: F\u00f8lgende brev sendes til Plan- og bygningsetaten R\u00e5det setter pris p\u00e5 \u00e5 ha blitt invitert inn i dette arbeidet tidlig i prosessen og vil gjerne komme med videre innspill dersom det er interesse for det. Etter dette m\u00f8tet har r\u00e5det f\u00f8lgende innspill. \u2022 Konkrete innspill til denne planen KRPF er skuffet over \u00e5 se at det under punkt 6 i Fellesbestemmelser for KDP sentrum ikke skal legges stor vekt p\u00e5 mangfold, inkludering og universell utforming. Spesielt med tanke p\u00e5 at det er vedtatt at Bergen skal v\u00e6re en menneskerettighetsby og en by for alle. I tillegg til de to kulepunktene i punkt 6 b\u00f8r det legges til et tredje kulepunkt der det st\u00e5r mangfold, inkludering og universell utforming slik at punktet i sin helhet blir som f\u00f8lger: 6. Bystyret ser p\u00e5 Kommunedelplanen Sentrum som et godt redskap for \u00e5 f\u00e5 innpasset ulike hensyn i en videreutvikling av sentrum. Bystyret ber om at det legges st\u00f8rst vekt p\u00e5: - fokus p\u00e5 bolig og milj\u00f8fornyelse - mer fokusering p\u00e5 barns interesser - mangfold, inkludering og universell utforming KRPF ber om at det tas hensyn til at blinde/svaksynte samt personer i rullestol skal ha fri ferdsel p\u00e5 lik linje med g\u00e5ende. Sitat: \u00abUlike interessenter til byrommene, inkludert ferdselsareal, areal til varelevering og mulig salgs- og serveringsareal er antatt \u00e5 v\u00e6re: - Fotgjengere, som transportgruppe - Innbyggere og gjester som bruker byens byrom og bygg - N\u00e6ringsakt\u00f8rer i serveringsbransjen - Andre n\u00e6ringsakt\u00f8rer - S\u00e6rlig s\u00e5rbare fotgjengergrupper - Distribut\u00f8rer - Kollektivtrafikk/holdeplasser Det burde st\u00e5tt rullestolbrukere og synshemmede i denne opplistingen (s5) i tillegg til/ i stedet for s\u00e6rlig s\u00e5rbare forgjengere som er et upresist begrep. KRPF reagerer ogs\u00e5 p\u00e5 at det p\u00e5 side 13 i fellesbestemmelsene under gange og byromsbruk ikke er nevnt universell utforming og at setningen \u00abArealer forbeholdt kj\u00f8rende trafikk og parkering skal reduseres\u00bb ikke inkluderer ivaretakelse av funksjonshemmede som er avhengige av egen bil for \u00e5 kunne delta i samfunnet. Her burde setningen v\u00e6rt formulert som f\u00f8lger \u00abArealer forbeholdt kj\u00f8rende trafikk og parkering skal reduseres samtidig som tilgjengelighet, mangfold og inkludering skal sikres ved \u00e5 gi dispensasjoner i s\u00e6rlige tilfeller.\u00bb KRPF ber om \u00e5 bli tatt med i det videre arbeidet med endringene i KDP Bergenhus \u00a76.3 om Gatesalg og uteservering. For de personene vi representerer vil det v\u00e6re ekstra viktig med tilstrekkelig fremkommelighet og at 3-metersregelen opprettholdes uten for mange dispensasjoner. Manglende fremkommelighet vil f\u00f8re til mindre mangfold, mindre inkludering, mindre tilgjengelighet og reduksjon i folkehelsen. KRPF er kjent med at en del funksjonshemmede har unng\u00e5tt omr\u00e5der i byen der det har blitt gitt dispensasjon pga. faren for \u00e5 komme utfor fortauskanten med rullestolen ved passering av andre g\u00e5ende/syklende. \u2022 Mer generelt om beskrivelse av universell utforming KRPF mener det st\u00e5r for lite om krav til universell utforming i KDP og at dette f\u00f8rer til for d\u00e5rlig beskrivelse i byggesaker fra, spesielt private utbyggere, og mener dette burde v\u00e6rt utdypet bedre allerede i KDP. Dersom kommunen setter s\u00f8kelyset p\u00e5 dette vil utbyggere etter hvert ogs\u00e5 bli p\u00e5virket av det og vi f\u00e5r et mer inkluderende og mangfoldig samfunn som inkluderer alle. F.eks. st\u00e5r det ikke noe om universell utforming n\u00e5r bygulvet nevnes, det er ikke inkluderende \u00e5 ha en bestemmelse om maksimal dybde/fremspring p\u00e5 0,8 meter for balkonger/altaner p\u00e5 murg\u00e5rder og blokker og p\u00e5 ny bebyggelse. Personer i rullestol vil da bli ekskludert fra \u00e5 kunne bruke sin balkong/altan. Det er viktig at kommunen er bevisst p\u00e5 spr\u00e5kbruk da formuleringer kan v\u00e6re inkluderende eller ekskluderende. Det er derfor viktig at menneskerettighetsbyen Bergen benytter inkluderende spr\u00e5kbruk og formuleringer i alle sine dokumenter. I tillegg til at den direkte virkningen, at vi funksjonshemmede f\u00f8ler at Bergen er v\u00e5r by ogs\u00e5, vil det kunne f\u00e5 store ringvirkninger ved at samfunnet ogs\u00e5 blir mer bevisst p\u00e5 hva som ligger i begrepene tilgjengelighet, inkludering og mangfold. \u2022 HC parkering KRPF vil igjen benytte anledningen til \u00e5 uttrykke v\u00e5r skuffelse over at HC-parkering ved den planlagte bystranden ved Store Lungeg\u00e5rdsvann ble fjernet fra planene. Personer med funksjonsnedsettelse vil bli henvist til \u00e5 bruke HC-parkeringsplassene ved ADO-arena, plasser som allerede er overbelastet og som derfor i praksis ikke er tilgjengelige. Vi er ogs\u00e5 skuffet over at det ikke st\u00e5r noe om HC-parkeringsplasser, hverken i forhold til antall, anskaffelse av flere HC-parkeringsplasser eller i forbindelse med beskrivelse av noen av byomr\u00e5dene. \u2022 Uteserveringer R\u00e5det forst\u00e5r at denne planen i hovedsak handler om omr\u00e5det rundt og utenfor uteservering, men \u00f8nsker likevel \u00e5 komme med noen innspill om hvilke krav som b\u00f8r stilles til uteservering. Det er et stort problem at uteserveringer blir markert med b\u00e5nd i stedet for gjerder, eller annen markering som g\u00e5r ned til bakken. En person som g\u00e5r med stokk vil ikke merke b\u00e5ndet og risikerer \u00e5 snuble over det. Det er ogs\u00e5 et problem at uteserveringer og andre setter skilt ut i det som skal v\u00e6re gangsonen og dermed gj\u00f8r denne smalere. 2 Dersom man skal gi tillatelse til uteservering b\u00f8r denne samtidig v\u00e6re stor nok til at det er mulig for en rullestol \u00e5 komme inn og det m\u00e5 settes av nok plass p\u00e5 uteservering til at rullestolbrukere ogs\u00e5 kan benytte den. KRPF h\u00e5per disse innspillene kan tas med n\u00e5r KDP skal rulleres eller ved neste mindre eller st\u00f8rre revidering av den. Kommunalt r\u00e5d for personer med funksjonsnedsettelses behandling Hilde Hovland Erstad fra Plan- og bygningsetaten informerte. 3 "
}