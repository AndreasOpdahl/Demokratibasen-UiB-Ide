{
  "dokument_id": "24f09d34-3395-507c-be4f-da08c560de6d",
  "doc_type": "case_presentation",
  "kommune": 4601,
  "tittel": "Kommunal forkj\u00f8psrett til leieg\u00e5rder - Haugeveien 17, gnr 165, bnr 434, Bergenhus",
  "url": "https://bergen.kommune.no/politikere-utvalg/api/fil/bk360/10084706/Framstilling-Kommunal-forkjopsrett-til-leiegarder-Haugeveien-17-gnr-165-bnr-434-Bergenhus",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/15072-8 Kommunal forkj\u00f8psrett til leieg\u00e5rder - Haugeveien 17, gnr 165, bnr 434, Bergenhus Hva saken gjelder: CM Estate AS (selger) har inng\u00e5tt avtale med Bo Coliving UL AS (kj\u00f8per) om overdragelse av 100% av aksjene i Haugeveien AS, som eier eiendommen gnr. 165 bnr. 434, Haugeveien 17 i Bergen kommune. Kj\u00f8pesummen for aksjene er kroner 35 000 000, som utgj\u00f8r omforent, verdi av eiendommen Eiendommen best\u00e5r av en leieg\u00e5rd som inneholder fem boliger. Som f\u00f8lge av at mer enn halvparten av bruksarealet er innredet til beboelse og leieg\u00e5rden inneholder minst fem boliger, utl\u00f8ses kommunal forkj\u00f8psrett, jf. lov om kommunal forkj\u00f8psrett for leieg\u00e5rder (\u00ableieg\u00e5rdsloven\u00bb) \u00a7\u00a7 1 og 2. Av melding om overdragelse datert 23.01.2024 fremg\u00e5r det at alle de fem boligene i leieg\u00e5rden er utleid. Boligetaten har ikke mottatt tilbakemelding fra et flertall av leietakerne om at det er \u00f8nskelig at kommunen skal benytte seg av forkj\u00f8psretten. Saken har v\u00e6rt p\u00e5 h\u00f8ring hos Byr\u00e5dsavdeling for barnevern, sosiale tjenester og mangfold (BBSM) og Studentsamskipnaden p\u00e5 Vestlandet (Sammen). BBSM har i uttalelse datert 09.02.2024 anbefalt at forkj\u00f8psretten ikke benyttes i dette tilfellet. Boligetaten har ikke mottatt tilbakemelding fra Studentsamskipnaden p\u00e5 Vestlandet (Sammen). Fagetatens vurdering og anbefaling: Konklusjonen etter en samlet vurdering er at det ikke foreligger grunn for kommunen til \u00e5 benytte forkj\u00f8psretten i dette tilfellet. \u00d8konomiske konsekvenser: Ikke relevant. Byr\u00e5dens vurdering og anbefaling/konklusjon: Byr\u00e5den slutter seg til de vurderingene som er gjort i fagnotat fra Boligetaten datert 29. februar 2024 om at Bergen kommune ikke gj\u00f8r forkj\u00f8psretten gjeldende i henhold til \u00a7 3 i lov om kommunal forkj\u00f8psrett til leieg\u00e5rder, ved overdragelse av eiendommen Haugeveien 17, gnr 165, bnr 434, Bergenhus. Vedtakskompetanse: I henhold til byr\u00e5dets fullmakter \u00a718.2, vedtatt av bystyret 16.12.20, bystyresak 378/20, 2 tilligger det byr\u00e5det \u00e5 fatte vedtak om ikke \u00e5 gj\u00f8re forkj\u00f8psretten gjeldende. 1 Byr\u00e5d for barnevern, sosiale tjenester og mangfold innstiller til byr\u00e5det \u00e5 fatte f\u00f8lgende vedtak: Bergen kommune gj\u00f8r ikke forkj\u00f8psretten gjeldende i henhold til \u00a7 3 i lov om kommunal forkj\u00f8psrett til leieg\u00e5rder, ved overdragelse av Haugeveien 17, gnr 165, bnr 434, Bergenhus. Dato: 2. april 2024 Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: Fagnotat - Kommunal forkj\u00f8psrett til leieg\u00e5rd, Haugeveien 17 Melding om overdragelse av leieg\u00e5rd (sladdet) Uttalelse fra BBSM om kommunal forkj\u00f8psrett - Bergenhus, Gnr 165, Bnr 434, Haugeveien 17 2 "
}