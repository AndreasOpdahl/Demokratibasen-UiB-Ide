{
  "dokument_id": "2590dca8-2dae-5323-9c6e-46876c004f11",
  "doc_type": "case_attachment",
  "kommune": 4601,
  "tittel": "Fagnotat datert 23.11.2023",
  "url": "https://bergen.kommune.no/politikere-utvalg/api/fil/bk360/9464373/Fagnotat-datert-23-11-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/16870-3 (Arbeidssted) Saksbehandler: Trond H\u00e5kon Stadheim Dato: 23.11.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 13/384/0/0 Kirkevegen 18. Klage p\u00e5 avslag Grung arkitektur AS p\u00e5 vegne av tiltakshaver Maestro media AS v/ Stian Hvem klager? Andreassen i brev datert 26.10.2023. Tiltaket Riving av eksisterende bolig og oppf\u00f8ring av to tomannsboliger. Utvalg for milj\u00f8 og byutvikling opphevet i m\u00f8te 05.10.2023 under sak Vedtaket 341/23 Byr\u00e5den sitt vedtak av 26.10.2022 og opprettholdt fagetatens avslag datert 18.03.2022. Eiendommen er omfattet av reguleringsplan 30010000, \u00c5rstad/Fana. Mindereguleringen, stadfestet 13.02.1920 og er regulert til bolig. Eiendommen er i KPA2018 avsatt til bebyggelse og anlegg (ytre Planstatus fortettingssone) og ligger innenfor hensynssone veist\u00f8y \u2013 gul sone, konsesjonsomr\u00e5de for fjernvarme, luftkvalitet \u2013 gul sone og kulturmilj\u00f8 Wergelands\u00e5sen \u2013 Storetveit\u00e5sen. Det er anf\u00f8rt at forhold gjeldende vei og trafikksikkerhet er ivaretatt, og at det opprinnelige avslaget datert 18.03.2022 er basert p\u00e5 n\u00e5 utdaterte Klagegrunner opplysninger som ikke omhandler dispensasjon fra plan. Det foreligger dermed feil i saksbehandlingen. Nei. Behov for ytterligere saksbehandling ved eventuell omgj\u00f8ring Anbefalt vedtak Oversendes uten innstilling. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Saken har en lengre historikk. Det ble sendt inn s\u00f8knad 30.11.2021, og fattet avslag i vedtak datert 18.03.2022. Vedtaket ble p\u00e5klaget i brev datert 07.04.2022, i form av en fristavbrytende klage. Etter at saken ble oversendt til Byr\u00e5dsavdelingen ved fagnotat datert 13.06.2022, ble det sendt inn s\u00f8knad om dispensasjon fra plankravet i KPA2018 \u00a7 3.1 den 05.09.2022. Fagetaten ble bedt om \u00e5 vurdere s\u00f8knaden, og gjorde dette i form av tilleggsnotat datert 26.09.2022. Fagetaten var av den oppfatning om at vilk\u00e5rene for \u00e5 innvilge dispensasjon ikke var oppfylt. Byr\u00e5den behandlet saken den 26.10.2022, og kom frem til en annen konklusjon. Klagen ble tatt til f\u00f8lge, og det ble innvilget dispensasjon fra plankravet. Tillatelsen ble stilt p\u00e5 vilk\u00e5r om at tiltaket flyttes lengre vekk fra veien, slik at det er plass til \u00e5 etablere minimum to meter bredt fortau i fremtiden, og at oppdatert situasjonsplan skal vise at det er rom for et slikt fortau, f\u00f8r det kan gis igangsettingstillatelse. Byr\u00e5den sitt vedtak ble p\u00e5klaget av flere naboer, gjenboere og andre som bor i n\u00e6romr\u00e5det i flere klager, som til dels er fremmet p\u00e5 vegne av flere. De som har p\u00e5klaget vedtaket er de samme som har kommet med merknader i forbindelse med nabovarsling, se oversikt nedenfor under pkt. 1.2, samt eierne av gnr. 13, bnr. 138 (Nina Malkenes og Vinjar W\u00e6renskjold) og eierne av gnr. 13, bnr. 165 (Helge Grimstad og Anne Mette Legreid). Byr\u00e5det opprettholdt tillatelsen, og innstilte Utvalg for milj\u00f8 og byutvikling til \u00e5 ikke ta naboklagene til f\u00f8lge, jf. innstilling datert 16.05.2023. Utvalg for milj\u00f8 og byutvikling tok klagene fra naboer og gjenboere til f\u00f8lge i m\u00f8te 05.10.2023 under sak 341/23, der det ble fattet f\u00f8lgende vedtak: \u00ab1. Med hjemmel i forvaltningsloven \u00a7 33 andre ledd oppheves byr\u00e5dets vedtak av 26.10.2022 2. Fagetatens avslag datert 18.03.2022 opprettholdes.\u00bb Begrunnelse: Det vises til fagetatens begrunnelse og fagnotat datert 13.06.2022.\u00bb Dette vedtaket ble p\u00e5klaget av Grung arkitektur SA p\u00e5 vegne av tiltakshaver Maestro media AS v/ Stian Andreassen i brev datert 26.10.2023. Det ble deretter sendt ut bekreftelse p\u00e5 mottatt klage den 02.11.2023, med kopi av klagen til motpartene (naboer og gjenboere) p\u00e5 bakgrunn av sakens historikk, slik at de hadde anledning til \u00e5 fremme kommentarer til klagen. Det er ikke mottatt kommentarer til klagen. Saksnummer KLAGE-2023/16870 Side 2 av 6 1.2. Opplysninger av vesentlig betydning for behandling av klagen Det er opplyst om at det er foretatt nabovarsling, og det har i den forbindelse kommet inn merknader fra gnr. 13, bnr. 337 (Evelyn Ystad og Bj\u00f8rnar Ystad), gnr. 13, bnr. 502 (Anders Eide og Malene Krohn), gnr. 13, bnr. 1092 (Karl Brokstad og Rebecca Jane Brokstad), gnr. 13, bnr. 186 (Anne-Grethe Elholt og Leo Edward Domaingue), gnr. 13, bnr. 445 (Suzanne Mary Hodgson), gnr. 13, bnr. 113 (Kari Margrethe Liland og Knut Liland), gnr. 13, bnr. 247 (Anna og Kjetil Svingen-Austestad) og gnr. 13, bnr. 327 (Jona Isabella og Ole-Martin Bruvik). Merknadene omhandler trafikksikkerhet, innsyn, murer i konflikt med nabogrenser, utnyttelsesgrad og tilpasning til omgivelser, samt overvannsproblematikk. Den norske kirke og Bj\u00f8rgvin bisped\u00f8mme har ikke merknader til tiltaket, n\u00e5r det gjelder avstand til Storetveit kirke, jf. uttalelser av 27.01.2022 og 01.02.2022. Byantikvaren vil p\u00e5 det sterkeste motsette seg oms\u00f8kte tiltak, og at det kommer i strid med hensynssone bevaring kulturmilj\u00f8, jf. brev datert 16.03.2022. Statens vegvesen anbefaler at det stilles plankrav, av hensyn til trafikksikkerheten for g\u00e5ende, ved at det kan gis rekkef\u00f8lgekrav som vil sikre trygg skolevei og tilbyd til g\u00e5ende, jf. uttalelse datert 11.02.2022. Vestland fylkeskommune ved avdeling for kultur, idrett og inkludering har av hensyn til kulturminner etterlyst mer informasjon i uttalelse datert 23.02.2022. Saken ble sendt p\u00e5 uttale til Statsforvalteren i Vestland, som ikke har kommet med uttalelse i saken. Etter at Byr\u00e5den sitt vedtak ble sendt ut til blant annet statlige og regionale myndigheter, er det mottatt brev fra Vestland fylkeskommune, datert 06.12.2022, som knytter seg til behandling av saker i fremtiden. Fagetaten vil til dette brevet bemerke at s\u00f8knaden ble opprinnelig avsl\u00e5tt av Plan- og bygningsetaten, og i forkant av dette ble s\u00f8knaden inkludert tegninger sendt p\u00e5 h\u00f8ring til blant annet Vestland fylkeskommune. Slik fagetaten ser det, s\u00e5 har fagetaten oppfylt sin samordningsplikt etter plan- og bygningsloven \u00a7 21-5. Det er ikke slik at uttalelser fra annen myndighet, her Byantikvaren, sendes til \u00f8vrige myndigheter. Det er kun selve s\u00f8knaden som sendes p\u00e5 h\u00f8ring, og s\u00e5 er det opp til den enkelte myndighet \u00e5 vurdere om tiltaket ber\u00f8rer de interesser som organet skal ivareta. 2. Om klagen Det er i klagen redegjort for nye momenter, herunder knyttet til vilk\u00e5ret om det skal avsettes 2 meter langs grensen til Kirkeveien for et fremtidig fortau. Det er vist til at de som alternativ til \u00e5 legge til rette for et fremtidig fortau, kan grave og gruse et felt i en bredde p\u00e5 2,5 meter langs hele tomtens grense mot Kirkeveien. Klager er av det syn at dette ikke krever ny saksbehandling, men en presisering som kan avklare forhold som kan ha eller har hatt betydning for vurdering av tiltaket. Det er ogs\u00e5 vist til at det i forbindelse med s\u00f8knad om dispensasjon er foretatt en reduksjon av byggenes st\u00f8rrelse, nettopp for \u00e5 bedre den trafikale situasjonen som var utslagsgivende for Utvalget sitt vedtak. Det er for \u00f8vrig ogs\u00e5 vist til at Bymilj\u00f8etaten som veimyndighet har gitt tillatelse gjeldende utkj\u00f8rsel og vurdert sikkerheten. Saksnummer KLAGE-2023/16870 Side 3 av 6 Det er ogs\u00e5 vist til at det kan stilles krav om at utkj\u00f8rsel kan benyttes som m\u00f8teplass, ved tinglyste klausuler. Det er ogs\u00e5 anf\u00f8rt at det ikke kan stilles krav om omr\u00e5deplan, da tiltaket er lokalisert i Ytre fortettingssone i KPA2018. Det er stilt sp\u00f8rsm\u00e5l om saksbehandlingsfeil ved fagetaten sin opprinnelige behandling av saken, ved at det ikke var informert om at det manglet s\u00f8knad om dispensasjon. Det er i den forbindelse vist til forvaltningsloven \u00a7 17. Det er ogs\u00e5 vist til at Utvalget er basert p\u00e5 fagetaten sitt vedtak av 18.03.2022, som n\u00e5 er \u00e5 anse som utdatert ved at det ikke er basert p\u00e5 at det er s\u00f8kt dispensasjon og plass avsatt til fremtidig fortau. Det stilles sp\u00f8rsm\u00e5l ved om dette utgj\u00f8r en saksbehandlingsfeil. Det er ogs\u00e5 vist til at plan- og bygningsloven er en ja-lov, og at gitt dispensasjon fra plankrav m\u00e5 vektlegges. Det vises for \u00f8vrig til klagen i sin helhet. 3. Vurdering av klagen 3.1 Om klagesaksbehandlingen I Utvalget sin behandling av saken, s\u00e5 er det tilsynelatende ikke tatt stilling til at dav\u00e6rende Byr\u00e5d behandlet og innvilget dispensasjon fra plankrav, og det er dermed en usikkerhet knyttet til om Utvalget sitt vedtak skal forst\u00e5s dithen at dispensasjon fra plankravet har blitt avsl\u00e5tt. Det vises her til at ved fagetatens opprinnelig behandling av s\u00f8knaden, og som det er vist til i utvalget sitt vedtak blir opprettholdt, var det ikke s\u00f8kt dispensasjon fra plankravet. Det er dermed en usikkerhet knyttet til hvorvidt den dispensasjonen som har blitt innvilget av Byr\u00e5den, er avsl\u00e5tt eller ikke i forbindelse med Utvalget sin behandling av saken. Fagetaten vil i den forbindelse bemerke at vi ikke har fattet vedtak gjeldende s\u00f8knad om dispensasjon, men kun kommet med en innstilling i tilleggsnotat datert 26.09.2022. Forholdet til den dispensasjonen som da ble innvilget ved Byr\u00e5dens vedtak av 26.10.2022, og hvorvidt den fremdeles er gjeldende, fremst\u00e5r dermed som uavklart. P\u00e5 bakgrunn av det ovenfor, er fagetaten av det syn at klagen m\u00e5 oversendes til politisk behandling. 3.2 Saksbehandlingsfeil Det er i klagen anf\u00f8rt at det forel\u00e5 saksbehandlingsfeil n\u00e5r fagetaten opprinnelig ga avslag i vedtak datert 18.03.2022. Dette som f\u00f8lge av at det ikke var opplyst om at det m\u00e5tte s\u00f8kes om dispensasjon fra plankravet, og at forvaltningen s\u00e5ledes ikke har oppfylt sin opplysningsplikt jf. forvaltningsloven \u00a7 17. Fagetaten kan ikke se at dette er en saksbehandlingsfeil. Det vises her til byggesaksforskriften (SAK10) \u00a7 5-4 som viser hva en s\u00f8knad skal inneholde. I s\u00f8knaden var det redegjort for at tiltaket kunne unntas plankravet etter KPA2018 \u00a7 3.3.1, og det var dermed ikke naturlig \u00e5 fange opp at det manglet s\u00f8knad om dispensasjon fra plankrav ved mottakskontroll og at det ble sendt ut et mangelsbrev i forkant av behandlingen av s\u00f8knaden. Dette er dermed en risiko s\u00f8ker b\u00e6rer, for at s\u00f8knaden er komplett. Saksnummer KLAGE-2023/16870 Side 4 av 6 Det var s\u00e5ledes ikke holdepunkter som tilsa i forkant at tiltaket krevde dispensasjon. Krav til dispensasjon f\u00f8lger av plan- og bygningsloven (pbl.) \u00a7 19-1. Det er s\u00f8ker som selv er ansvarlig for at s\u00f8knad inneholder alle opplysninger som er n\u00f8dvendige for at det skulle kunne gis tillatelse, se pbl. \u00a7 21-2 jf. \u00a7 21-4, herunder redegj\u00f8re for eventuell dispensasjon. Det vises for \u00f8vrig til tilleggsnotat datert 26.09.2022. N\u00e5r det gjelder Utvalget sin behandling, og anf\u00f8rselen om det er lagt til grunn feil faktum ved at det ikke er hensyntatt nye opplysninger, s\u00e5 er dette forhold som vil kunne f\u00f8re til ugyldighet etter fvl. \u00a7 35 jf. prinsippet i fvl. \u00a7 41. Det vises her til \u00abForvaltningsloven med kommentarer\u00bb av Geir Woxholth s. 649. Dette m\u00e5 likevel ses i sammenheng med hva som opprinnelig var oms\u00f8kt. Hovedregelen er at endringer i byggesaken m\u00e5 anses som en ny sak dersom ytre rammer endres utover det rent bagatellmessige. Det m\u00e5 da behandles som nye s\u00f8knader. Dette m\u00e5 likevel ses i sammenheng med hva som har blitt lagt til grunn i forbindelse med klagebehandlingen, og om det her tas stilling til endringer som har blitt fremmet i klageomgangen. 3.3 Dispensasjon Fagetaten viser til fagnotatet datert 13.06.2022, som redegj\u00f8r for behovet for dispensasjon fra plankravet i KPA2018 \u00a7 3.1. Dette ble s\u00f8kt i forbindelse med den politiske behandlingen av klagen. For at det skal kunne gis dispensasjon, m\u00e5 ikke form\u00e5let bak bestemmelsen det blir dispensert fra eller lovens form\u00e5lsbestemmelse eller statlige eller regionale interesser bli satt vesentlig til side. I tillegg m\u00e5 fordelene v\u00e6re klart st\u00f8rre enn ulempene, jf. pbl. \u00a7 19-2. Begge vilk\u00e5rene m\u00e5 v\u00e6re oppfylt for at det skal kunne gis dispensasjon. Det skal ikke v\u00e6re kurant \u00e5 fravike arealplaner, da dette er fattet av kommunens h\u00f8yeste organ, etter en omfattende beslutningsprosess, se Ot.prp.nr.32 (2007-2008) s. 242. Det vises her til fagetaten sin vurdering som fremg\u00e5r av tilleggsnotat datert 13.06.2022, samt Byr\u00e5den sitt vedtak datert 26.10.2022. Som nevnt innledningsvis, er det uklart hvorvidt Utvalget har tatt stilling til sp\u00f8rsm\u00e5let om det er grunnlag for \u00e5 gi dispensasjon. Det m\u00e5 derfor vurderes om det er grunnlag for \u00e5 innvilge dispensasjon eller ikke fra plankravet. Selv om pbl. er en ja-lov, s\u00e5 forutsetter dette at tiltak er i samsvar med lov. Er tiltaket avhengig av dispensasjon, m\u00e5 denne innvilges for at det skal kunne gis tillatelse. Dersom Utvalget kommer frem til at vilk\u00e5rene for \u00e5 innvilge dispensasjon er oppfylt og dispensasjon blir gitt, samtidig som det ikke foreligger andre avslagshjemler, skal alts\u00e5 tillatelse gis. Utvalget kan likevel vurdere de rettslige vilk\u00e5rene annerledes enn det som fremg\u00e5r av Byr\u00e5det sitt vedtak av 26.10.2022, og dermed gi avslag p\u00e5 s\u00f8knad om dispensasjon. 4. Konklusjon Saken oversendes uten innstilling. Saksnummer KLAGE-2023/16870 Side 5 av 6 Vedlegg: 1. Oversiktskart 2. Oversiktsfoto 3. Situasjonsplan datert 14.12.2022 4. Klage p\u00e5 vedtak, datert 26.10.2023 5. Vedtak fattet av UMBY, datert 05.10.2023 6. Byr\u00e5det sin innstilling, datert 16.05.2023 7. Tilleggsnotat datert 11.08.2023 8. Tilsvar naboklage, datert 08.08.2023 9. Klage mottatt 28.06.2023 10. Rammetillatelse datert 09.06.2023 11. Situasjonsplan datert 14.12.2022 12. Redegj\u00f8relse og st\u00f8yrapport 13. Tegninger 14. Fagnotat datert 01.02.2023 15. Merknad fra Vestland fylkeskommune, datert 06.12.2022 16. Klager p\u00e5 Byr\u00e5dens vedtak 17. Byr\u00e5dens vedtak, datert 26.10.2022 18. Tilleggsnotat datert 28.09.2022 19. S\u00f8knad om dispensasjon fra plankrav 20. Nabovarsling, merknader og svar p\u00e5 merknader 21. Uttalelse fra Statens vegvesen, datert 22.06.2022 22. Fagnotat datert 13.06.2022 23. Situasjonsplan 24. Bekreftelse p\u00e5 mottatt klage, datert 27.04.2022 25. Klage p\u00e5 vedtak, datert 07.04.2022 26. Avslag p\u00e5 s\u00f8knad, datert 18.03.2022 27. Uttalelse fra Byantikvaren, datert 16.03.2022 28. Uttalelse fra Vestland fylkeskommune, kultur, datert 23.02.2022 29. Uttalelse fra Statens vegvesen, datert 11.02.2022 30. Uttalelse fra Bj\u00f8rgvin bisped\u00f8mme, datert 01.02.2022 31. Uttalelse fra Den norske kirke, datert 27.01.2022 32. Uttalelse fra Bergen Vann 33. Uttalelse fra Bymilj\u00f8etaten gjeldende avkj\u00f8ring 34. Nabomerknader og tilsvar 35. S\u00f8knad 36. Referat fra forh\u00e5ndskonferanse 37. Tegninger Saksnummer KLAGE-2023/16870 Side 6 av 6 "
}