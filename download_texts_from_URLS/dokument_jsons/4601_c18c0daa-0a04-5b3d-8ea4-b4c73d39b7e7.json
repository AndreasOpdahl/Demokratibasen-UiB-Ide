{
  "dokument_id": "c18c0daa-0a04-5b3d-8ea4-b4c73d39b7e7",
  "doc_type": "case_attachment",
  "kommune": 4601,
  "tittel": "4-1 Stiftelsen kirkens bymisjon, Ferie og Fritid med Kirkens Bymisjon",
  "url": "https://bergen.kommune.no/politikere-utvalg/api/fil/bk360/11636581/4-1-Stiftelsen-kirkens-bymisjon-Ferie-og-Fritid-med-Kirkens-Bymisjon",
  "tekst": "#735300 S\u00f8knad - 2 - Frivillige og private - Ordin\u00e6r s\u00f8knad - 2025 SKJEMAINFORMASJON S\u00f8knadsid 735300 Utlysning Tilskudd til inkludering av barn og unge 2025 Skjematype S\u00f8knad - 2 - Frivillige og private - Ordin\u00e6r s\u00f8knad - 2025 Opprettet 01.11.2024 Innsendt 01.11.2024 Innsendt av ANN KRISTIN GANGDAL S\u00f8kerorganisasjon STIFTELSEN KIRKENS BYMISJON Organisasjonsnummer 944 384 448 Informasjon om prosjektet Kort beskrivelse av dere som s\u00f8kerorganisasjon. Kirkens Bymisjon er en \u00e5pen og inkluderende ideell organisasjon som har drevet sosialt arbeid i Norge siden 1855. V\u00e5r visjon er at alle mennesker skal erfare respekt, rettferdighet og omsorg uansett bakgrunn, seksuell legning, livssituasjon eller livssyn. Kirkens Bymisjon i Bergen driver et omfattende sosialfaglig arbeid. Vi har s\u00e6rskilt oppmerksomhet rettet mot lavinntektsfamilier, bekjempelse av fattigdom og sosialt utenforskap blant barn og unge. Over 1000 ulike familier benytter et eller flere av v\u00e5re tiltak gjennom \u00e5ret, mer enn 50% har flerkulturell bakgrunn. Organisasjonens tverrfaglige kompetanse og brede samarbeid med andre akt\u00f8rer benyttes til \u00e5 skape b\u00e5de bredde og en sammenhengende \u00abkjede\u00bb av treffsikre tilbud til ulike m\u00e5lgrupper. Alle aktivitetene i denne s\u00f8knaden er en del av v\u00e5rt helhetlige arbeid. Navn p\u00e5 prosjektet. Ferie og Fritid med Kirkens Bymisjon Hvilken kommune/bydel er BERGEN KOMMUNE s\u00f8knaden knyttet til? Aktivitetstyper og prosjektets varighet Hvor mange \u00e5r s\u00f8ker dere om tilskudd for? 3 Det er ikke mulig \u00e5 s\u00f8ke om mer enn \u00e9n aktivitetstype p\u00e5 hvert skjema, da hvert s\u00f8knadsskjema er tilpasset den enkelte aktivitetstype. Dersom dere skal s\u00f8ke om flere aktivitetstyper, m\u00e5 dere sende inn flere s\u00f8knader, ellers kan s\u00f8knaden bli avsl\u00e5tt. Aktivitetstype \u00a74-1 Kultur-, fritids- og ferieaktivitet Beskrivelse av prosjektet Fyll ut informasjon om aktivitetstypen dere har valgt. \u00a74-1 Kultur-, fritids- og ferieaktiviteter S\u00f8knaden gjelder et aktivitetstilbud som oppfyller f\u00f8lgende kriterier: Dere skal tilby kultur-, fritids- eller ferieaktiviteter for barn, unge og eventuell familie, organisert som et gruppetilbud. Dere skal prioritere m\u00e5lgruppen i rekruttering av deltakere til aktiviteten. Dere skal avholde aktiviteten i deltakernes fritid og ha lave eller ingen kostnader for m\u00e5lgruppen. Dere har gode rutiner for \u00e5 ivareta tryggheten til barn og unge som deltar i prosjektet, og for \u00e5 f\u00f8lge opp u\u00f8nskede hendelser. Jeg bekrefter at s\u00f8knaden oppfyller alle kriteriene ovenfor. Ja S\u00f8ker dere om ett prosjekt Flere eller flere delprosjekter under denne aktivitetstypen? Nummerer delprosjektene dere s\u00f8ker om st\u00f8tte til under denne aktivitetstypen. N\u00e5r dere svarer p\u00e5 sp\u00f8rsm\u00e5lene under, ber vi dere for hvert sp\u00f8rsm\u00e5l oppgi hvilket delprosjekt informasjonen gjelder. For sp\u00f8rsm\u00e5l hvor dere m\u00e5 oppgi en tallverdi, for eksempel antall deltakere, ber vi dere oppgi et samlet antall for alle delprosjektene. Utskriftsdato: 11.11.2024 Skjemaid: 481709918 Side 1 av 8 Gi en konkret beskrivelse av innholdet i aktivitetstilbudet i dette prosjektet og hvordan prosjektet skal gjennomf\u00f8res. Gjennom 7 ulike tilbud inkluderer prosjektet barn, unge og familier i sosiale og kulturelle aktiviteter uavhengig av familiens \u00f8konomi eller andre forhold. Alle tilbudene har som m\u00e5l \u00e5 redusere utenforskap ved \u00e5 skape trygge og positive opplevelser. Gjennom aktiv involvering og medvirkning av deltakerne i b\u00e5de evaluering og planlegging, sikrer vi at tilbudene oppleves relevante og meningsfulle. 1) Bamsehiet: Tilbyr middag, lek, l\u00e6ring og aktiviteter til barn i alderen 0-12 \u00e5r som kommer sammen med foreldre eller andre omsorgspersoner. Tilbudet ledes av ansatte med sosialfaglig kompetanse som sammen med frivillige st\u00f8tter og styrker b\u00e5de barna og foreldrene som omsorgspersoner. Bamsehiet er \u00e5pent fra kl. 16.00 \u2013 18.30 to dager i uken: en dag i Bergen sentrum og en dag p\u00e5 Slettebakken. Begge stedene tilbyr en fast aktivitet hver gang; forming, matlaging eller lek/spill/bevegelse/drama. Det felles m\u00e5ltidet rundt et langbord der alle er inkludert og blir kjent med andre familier, er en viktig del av tilbudet. Vi har fokus p\u00e5 sunn og variert mat og vi legger opp til fellesaktiviteter for barn og foreldre.I tillegg de faste Bamsehiet-dagene tilbys familiene \u00e5 delta p\u00e5 ulike kulturelle tilbud som kino,teater,konsert o.l. Ofte er dette ting som familiene ikke har r\u00e5d til \u00e5 gjennomf\u00f8re selv. Bamsehiet har en egen halv\u00e5rsplan der familiene kan se dagens aktivitet. 2) Ferie for familier: I sommer-, h\u00f8st-, vinter- og p\u00e5skeferien arrangerer vi hotellopphold (med n\u00f8ktern standard) for familier. I sommerferien: utflukter og aktivitetsdager i og omkring Bergen. Gjennom \u00e5ret: tilbud om 10-15 aktivitetsdager der vi tilbyr en rekke ulike turer, utflukter og aktiviteter. 3) Trilogi - l\u00f8rdagskafe: En l\u00f8rdag i m\u00e5neden arrangeres l\u00f8rdagskafe i samarbeid med Bergenhus og \u00c5rstad kulturkontor og Kirkens Bymisjons kafe. Vi inviterer sm\u00e5barnsfamilier til \u00e5 ta med barna til lek, mat og kultur. 2 ganger i l\u00f8pet av \u00e5ret er flerkulturelle familier med barn med nedsatt funksjonsniv\u00e5 s\u00e6rlig invitert. \u00c5pent fra kl. 11 \u2013 15. Kulturaktivitet for barn er gratis og starter kl 12. Familier som kommer p\u00e5 Trilogi f\u00e5r informasjon om andre tilbud for sm\u00e5barnsfamilier. 4) Ferie med Forandringshuset V13: Aktiviteter for ungdom i alle skoleferier. Mange ungdommer har et behov for en positiv struktur og noe \u00e5 se fram til n\u00e5r det er skolefri. Innhold og reisem\u00e5l for aktivitetene vil delvis bestemmes av ungdommene selv, og tilpasses \u00e5rstidene med feks vintertur til Eikedalen/ Voss, og sommertur til Stavanger. Erfaringsmessig er disse aktivitetene, som mange ellers ikke hadde hatt r\u00e5d til, er derfor viktige for \u00e5 gi dem mestringsf\u00f8lelse, sosial kontakt, fellesskap og tilh\u00f8righet. Gjennomf\u00f8res i samarbeid med Skattkammeret. 5) Forandringshuset V13 Konsertscene: I Ungdomsr\u00e5dets innspill til prioriterte satsinger for denne tilskuddsordningen har det v\u00e6rt etterspurt kultur og konsertopplevelser for unge. Forandringshuset V13 har en komplett konsertarena hvor vi skal gjennomf\u00f8re konserter for og av ungdom. I 2025 \u00f8nsker vi \u00e5 gjennomf\u00f8re m\u00e5nedlige, rusfrie konserter der ogs\u00e5 unge under 18 \u00e5r er velkommen. Ved \u00e5 tilby konserter og kulturaktiviteter som ellers kan v\u00e6re \u00f8konomisk og aldersmessig utilgjengelige, motvirker prosjektet utenforskap. Kulturscenen skal v\u00e6re et sted der nye og unge lokale band og anerkjente artister kan m\u00f8tes, holde konserter, og bli en del av byens kulturliv. Lokalet har publikumskapasitet p\u00e5 260 personer, profesjonelt lyd- og lysutstyr, og kan ogs\u00e5 benyttes til teater, dans, utstillinger og andre kulturuttrykk. 6) Generasjonsm\u00f8ter: Generasjonsm\u00f8ter er et tilbud til enslige mindre\u00e5rige flyktninger og unge i alderen 15-24 \u00e5r med innvandrer- eller flyktningbakgrunn. Prosjektet motvirker utenforskap ved at deltakerne f\u00e5r et sosialt nettverk, oppf\u00f8lging av ansatte, leksehjelp av frivillige pensjonister og tilbud om musikkterapi og fritidsaktiviteter. Deltakerne samles hver onsdag til middag, samtaler, aktiviteter og leksehjelp. Prosjektet er sv\u00e6rt popul\u00e6rt og vellykket. Flere av ungdommene fortsetter som mentor/frivillig etter at de har sluttet p\u00e5 leksetilbudet, og enkelte unge og eldre har fortsatt jevnlig kontakt etter at de avsluttet deltakelsen i generasjonsm\u00f8tene. 7) Musikk, dans og performance-grupper: I Ungdomsr\u00e5dets innspill til denne tilskuddsordningen ble denne type grupper etterspurt, sammen med tilgang p\u00e5 musikkstudio og lokaler der de kan jobbe med visuelle kunstuttrykk. Som en del av det samlede tilbudet ved Forandringshuset V13, vil v\u00e5re musikkterapeuter, milj\u00f8terapeuter, instrukt\u00f8rer og frivillige medarbeidere legge til rette for dansegrupper, band\u00f8velser, studiotid, kunst- og formingsaktiviteter. Dette tilbudet gir ungdommer et sted \u00e5 uttrykke seg gjennom dans, musikk og visuelle kunstuttrykk. Gruppeaktivitetene vil finne sted p\u00e5 ettermiddagstid ukentlig, kl. 15 -19. Gruppest\u00f8rrelse vil v\u00e6re fra 2-3 (band) til 20 (dansegruppe). Gruppene vil v\u00e6re en kombinasjon av forpliktende p\u00e5melding og drop-in-tilbud. Hvis aktiviteten skal gjennomf\u00f8res i noen av Juleferie skolens ferier, kryss av for H\u00f8stferie hvilke. Sommerferie Vinterferie P\u00e5skeferie Utskriftsdato: 11.11.2024 Skjemaid: 481709918 Side 2 av 8 Hvor skal aktiviteten gjennomf\u00f8res? For \u00e5 forebygge utenforskap og sikre at alle kan delta uavhengig av \u00f8konomiske hindringer, vil det ved aktiviteter som inneb\u00e6rer reising (for eksempel ferie- og overnattingsturer) tilbys oppm\u00f8te og felles gratis transport til og fra Bergen sentrum. Dette bidrar til et inkluderende tilbud der alle har like muligheter til \u00e5 delta. 1) Bamsehiet: Vi har Bamsehiet i Bergen Sentrum og p\u00e5 Slettebakken. 2) Ferie for familier: Viste Strandhotell, og aktiviteter i Bergen og rundt p\u00e5 Vestlandet. 3) Trilogi - l\u00f8rdagskafe: Trilogi er i lokalene til Krohnhagen kaf\u00e9 i Bergen sentrum. 4) Ferie med Forandringshuset V13: Diverse utflukter p\u00e5 Vestlandet og tur til Stavanger. 5) Forandringshuset V13 Konsertscene: I Nedre Korskirkeallmenning 4. 6) Generasjonsm\u00f8ter: P\u00e5 Forandringshuset V13 i Nedre Korskirkeallmenning 4. 7) Musikk, dans og preformance-grupper: P\u00e5 Forandringshuset V13 i Nedre Korskirkeallmenning 4. Aktiviteten skal ha lave eller ingen kostnader for m\u00e5lgruppen. Oppgi hvor mye hver deltaker i m\u00e5lgruppen m\u00e5 betale dersom aktiviteten(e) ikke er gratis. For \u00e5 forebygge utenforskap og sikre at alle er inkludert, vil aktivitetene i hovedsak v\u00e6re gratis for deltakerne, inkludert eventuelle transportkostnader til og fra overnattingsturer. Konsertene og eventene p\u00e5 Forandringshuset V13 konsertscene (prosjektnr. 5) vil ogs\u00e5 v\u00e6re gratis, med noen f\u00e5 konserter der billetter selges til en lav pris som ikke ekskluderer noen fra \u00e5 delta. Oppgi hvor mye hver deltaker utenfor m\u00e5lgruppen m\u00e5 betale dersom aktiviteten(e) ikke er gratis. Hvor ofte skal dere tilby aktivitet per \u00e5r? For \u00e5 forebygge utenforskap tilbyr Kirkens Bymisjon hyppige aktiviteter \u00e5ret rundt, inkludert i alle skoleferier, slik at deltakerne har et kontinuerlig og tilgjengelig tilbud uavhengig av \u00f8konomiske begrensninger. Alle disse aktivitetene er strukturert for \u00e5 inkludere alle deltakere og skape fellesskap, slik at ingen ekskluderes fra deltagelse p\u00e5 grunn av \u00f8konomiske eller sosiale begrensninger. 1) Bamsehiet: To dager i uken, med tillegg av eventuelle kulturarrangementer, totalt ca 80 ganger pr \u00e5r (Utregning: 2 g pr uke x 4 uker pr mnd= 8 x 9 mnd = 72 + 10 kulturarr.) 2) Ferie for familier: Aktivitetstilbud i alle skolens ferier, 25 ganger pr \u00e5r (Utregning: 1 g pr uke i sommerferien = 8 ganger + 17 ganger ellers i \u00e5ret = 25 ganger) Hotellopphold: 3 dager/ 2 netter for 20/ 30 familier. 3) Trilogi \u2013 l\u00f8rdagskaf\u00e9: En l\u00f8rdag i m\u00e5neden, 9 ganger pr \u00e5r. 4) Ferie med Forandringshuset V13 og Skattkammeret: Sommertur til Stavanger samt 40\u201345 aktivitetsdager med utflukter og aktiviteter i alle skoleferier, til sammen: 45 dager. 5) Forandringshuset V13 Konsertscene: En kveld i m\u00e5neden, kl. 19\u201323, til sammen: 9 dager. 6) Generasjonsm\u00f8ter: En ettermiddag/kveld i uken, kl. 15\u201319, til sammen: 36 dager. (Utregning: 1 g pr uke, 4 1\u20442 mnd pr semester = 18 ganger pr semester og 36 ganger pr \u00e5r) 7) Musikk, dans og performance-grupper: To ettermiddager i uken, kl. 15\u201319, til sammen: 72 dager. (Utregning: 2 g pr uke x 4 uker pr mnd= 8 x 9 mnd = 72) Dersom dere skal tilby 20 overnatting til deltakerne - hvor mange netter per \u00e5r? Eventuell kommentar til antall overnattinger. Fordeles mellom Bamsehiet, ferie for familie, ferie med Forandringshuset V13 og Skattkammeret etter behov. Hvilke aldersgrupper retter tilbudet deres seg spesielt 17-19 \u00e5r mot? 10-16 \u00e5r 6-9 \u00e5r 0-5 \u00e5r 20-24 \u00e5r Utskriftsdato: 11.11.2024 Skjemaid: 481709918 Side 3 av 8 Antall deltakere Her skal dere angi hvor mange personer (unike deltakere) i og utenfor tilskuddsordningens m\u00e5lgruppe som dere forventer at vil benytte seg av aktiviteten hvert \u00e5r. V\u00e6r s\u00e5 realistisk som mulig. For eksempel er det sjelden realistisk \u00e5 n\u00e5 alle barn og unge som bor i et omr\u00e5de. Merk at tilskuddsordningens m\u00e5lgruppe er barn og unge som av ulike grunner st\u00e5r i fare for \u00e5 havne i utenforskap. Antall jenter i m\u00e5lgruppen. 1180 Antall gutter i m\u00e5lgruppen. 1220 Antall familiemedlemmer som 600 deltar. Antall barn/unge utenfor 100 m\u00e5lgruppen. Rekruttering Beskriv hvordan dere skal rekruttere tilskuddsordningens m\u00e5lgruppe til prosjektet, og hvordan dere skal unng\u00e5 at m\u00e5lgruppen opplever rekrutteringen som stigmatiserende. Kirkens Bymisjon rekrutterer deltakere til v\u00e5re tilbud b\u00e5de internt og gjennom eksterne samarbeidsparter. V\u00e5r erfaring er at vi med v\u00e5re tilbud n\u00e5r bredt ut, og treffer de m\u00e5lgruppene vi \u00f8nsker \u00e5 treffe. Over 1000 ulike familier benytter et eller flere av v\u00e5re tiltak gjennom \u00e5ret. De ulike tilbudene har fra 50 \u2013 100% deltakelse av personer med flerkulturell bakgrunn. Vi samarbeider blant annet med helsestasjoner for \u00e5 redusere stigmatisering og sikre bredere deltakelse fra utsatte grupper. Her er en n\u00e6rmere spesifisering av rekrutteringsstrategiene for de aktivitetstilbudene som omfattes av denne s\u00f8knaden: 1) Bamsehiet: Vi har stor p\u00e5gang av familier som \u00f8nsker tilbudet. I tillegg til at familier som benytter \u00f8vrige tiltak i Kirkens Bymisjon f\u00e5r vite om tilbudet, informerer vi via ressursgruppene v\u00e5re, kommunale og frivillige samarbeidsparter, vi deler ut info p\u00e5 ulike steder i byen og vi legger ut info via nettsiden og Facebook. 2) Ferie for familier: Alle familier med barn i alderen 3 \u2013 15 \u00e5r som benytter ett eller flere av avdelingens tilbud f\u00e5r informasjon om og kan s\u00f8ke om plass p\u00e5 disse turene. Mange s\u00f8ker og vi pr\u00f8ver \u00e5 fordele plassene for \u00e5 sikre at flest mulig barn f\u00e5r en ferieopplevelse. 3) Trilogi - l\u00f8rdagskafe: se pkt 1. 4) Ferie med Forandringshuset V13 og Skattkammeret: Vi rekrutterer prim\u00e6rt fra v\u00e5re egne \u00e5pne m\u00f8teplasser som \u00c5pen helg og gruppetilbudene v\u00e5re Generasjonsm\u00f8ter, Jentekveld og brukere ved Skattkammeret. Vi har ogs\u00e5 et n\u00e6rt samarbeid med ungdomskoler og videreg\u00e5ende skoler, Oppf\u00f8lgingstjenesten, Barnevernstjenesten EMF og andre ideelle akt\u00f8rer. Dette samarbeidet er viktig for \u00e5 unng\u00e5 kollisjoner i tilbudet og for \u00e5 gj\u00f8re rekrutteringsgrunnlaget bredere. Vi rekrutterer ogs\u00e5 via sosiale medier som Instagram og Facebook. V\u00e5rt eget rekrutteringsgrunnlag av direkte kontakter er ca. 400 unike ungdommer. F\u00f8r aktiviteter s\u00e5 informerer vi ulike skoler, akt\u00f8rer, ungdomsr\u00e5det slik at de kan dele informasjon og at vi ogs\u00e5 kan n\u00e5 ut til flere nye ungdommer. 5) Forandringshuset V13 sin Konsertscene: B\u00e5de Kirkens Bymisjon og Forandringshuset KFUK/KFUM har et sv\u00e6rt bredt kontaktnett som vil benyttes i markedsf\u00f8ring og rekrutteringen av deltakere og publikum. Se for \u00f8vrig pkt 4 6) Generasjonsm\u00f8ter: Prosjektet har v\u00e6rt i drift siden 2019 og er et samarbeid mellom Kirkens Bymisjon og Barnevernstjenesten EMF. Prosjektet er sv\u00e6rt popul\u00e6rt og har venteliste b\u00e5de blant unge deltakere og eldre frivillige. Informasjon om prosjektet vil formidles via samarbeidspartene samt Kirkens Bymisjons omfattende nettverk innen minoritetsmilj\u00f8er, samt bruke sosiale medier (FB og Instagram) og utarbeide informasjons-materiell p\u00e5 ulike spr\u00e5k. 7) Musikk, dans og performance-grupper: Se pkt 4. Kirkens Bymisjon i Bergen driver et omfattende arbeid rettet mot barn, unge og familier. V\u00e5re tilbud favner vidt fra \u00e5pne m\u00f8teplasser med inkluderende aktiviteter til individuell oppf\u00f8lging av enkeltpersoner og -familier. Styrken ved Kirkens Bymisjons brede og helhetlige tiltak til barn og unge og v\u00e5r tiln\u00e6rming er at v\u00e5r interne kompetanse kan brukes p\u00e5 tvers av tilbud. V\u00e5re deltakere opplever dette gjennom sv\u00e6rt kort og \u00abubyr\u00e5kratisk\u00bb vei mellom de ulike tilbudene. Alle vi m\u00f8ter p\u00e5 v\u00e5re \u00e5pne m\u00f8teplasser f\u00e5r informasjon om v\u00e5re mer spesialiserte og tilpassede tilbud og aktiviteter. Har en sm\u00e5barnsfamilie behov for st\u00f8tte, kobles den opp imot Home Start. Har foreldrene til en ungdom p\u00e5 Forandringshuset V13 utfordringer i forhold til foreldrerollen, spr\u00e5k eller arbeid \u2013 tilbyr vi foreldreveiledning, spr\u00e5kkurs eller arbeidstrening. Om en familie sliter \u00f8konomisk eller sosialt \u2013 vi inviterer til ferie og fritidstilbud, og inviterer til feiring av b\u00e5de 17.mai og julaften. Utstyr er til gratis l\u00e5n gjennom Skattkammeret. For at f\u00e6rrest mulig skal ekskluderes pga. \u00f8konomi, har tilbudene v\u00e5re ingen eller sv\u00e6rt lav egenbetaling for deltakerne. Utskriftsdato: 11.11.2024 Skjemaid: 481709918 Side 4 av 8 Beskriv hvem dere eventuelt skal samarbeide med for \u00e5 rekruttere m\u00e5lgruppen. Kirkens Bymisjon har en lang rekke samarbeidsparter. Her er en kort oversikt for aktivitetstilbudene som omfattes av denne s\u00f8knaden: 1) Bamsehiet: Informasjon via ressursgrupper med bla Helsestasjoner, skoler, Familiens hus, kommunale og frivillige samarbeidsparter. 2) Ferie for familier: Informasjon via ressursgrupper med bla Helsestasjoner, Home Start mm. 3) Trilogi - l\u00f8rdagskafe: samarbeid med Kulturkontoret Bergenhus og \u00c5rstad bydel. 4)Ferie med Forandringshuset V13 og Skattkammeret: Vi rekrutterer ungdommer som bruker v\u00e5re tilbud, men ogs\u00e5 via et n\u00e6rt samarbeid med akt\u00f8rer som Gimle skole, Oppf\u00f8lgingstjenesten, Barneverntjenesten EMF og ideelle organisasjoner som Ung Arena, Fellesverket. Gjennom disse samarbeidene jobber vi aktivt for \u00e5 motvirke ungt utenforskap og sikre at flest mulig deltar i v\u00e5re aktiviteter. Vi deler informasjon om tilbudene bredt via sosiale medier og oppfordrer skolene i n\u00e6romr\u00e5det til \u00e5 formidle dette til sine elever. Ungdomsr\u00e5det bidrar ogs\u00e5 ved \u00e5 dele informasjon i sine kanaler, og barn og familier som benytter seg av Skattkammeret, sprer beskjeden videre i sine egne nettverk. P\u00e5 denne m\u00e5ten n\u00e5r vi ut til et st\u00f8rre publikum og gj\u00f8r aktivitetene v\u00e5re tilgjengelige for alle, slik at ingen skal f\u00f8le seg utenfor. 5) Forandringshuset V13 Konsertscene: For \u00e5 utvikle et godt tilbud for ungdommer i Bergen ser vi det som sv\u00e6rt hensiktsmessig \u00e5 utvikle tilbud i samarbeid med ulike akt\u00f8rer. B\u00e5de akt\u00f8rer som jobber tett med m\u00e5lgruppen og som vil v\u00e6re en naturlig del av rekrutteringen, og ogs\u00e5 akt\u00f8rer som sitter p\u00e5 en spisskompetanse og som vil v\u00e6re viktige ressurser for \u00e5 utvikle gode tilbud som appellerer til m\u00e5lgruppen. Ved igangsetting av dette tilbudet \u00f8nsker vi \u00e5 etablere nye samarbeid med ulike akt\u00f8rer med god kunnskap innen kultur og musikk. Vi har samarbeidsavtale med Kfuk-Kfum, Give Music a Chance og Grieg Akademiet. Vi har per i dag en rekke gode samarbeidspartnere som vil v\u00e6re naturlig \u00e5 koble p\u00e5 dette prosjektet i ulik grad som AKKS. I tillegg har vi jevnlig dialog med andre akt\u00f8rer som blant annet forebyggende avdeling i politiet, Bergen Kj\u00f8tt, Papillon, Fargespill, Support not protect, R\u00f8de Kors, Ung arena og Utekontakten. 6) Generasjonsm\u00f8ter: Generasjonsm\u00f8ter rekrutterer ungdommer ved behov gjennom minoritetsr\u00e5dgivere ved ulike skoler som \u00c5sane og \u00c5rstad videreg\u00e5ende skoler, Barnevernstjenesten EMF, Utekontakten i Bergen kommune. Generasjonsm\u00f8tene har v\u00e6rt sv\u00e6rt popul\u00e6re og har hatt full deltakerliste og venteliste for nye deltakere. 7)Musikk, dans og performance-grupper: se pkt 5. Utskriftsdato: 11.11.2024 Skjemaid: 481709918 Side 5 av 8 Beskriv hvem prosjektet retter seg spesielt mot. Bredden i Kirkens Bymisjons tilbud medf\u00f8rer at v\u00e5re aktivitetstilbud har ulike m\u00e5lgrupper. Vi m\u00f8ter mennesker med stor variasjon b\u00e5de i livssituasjon, og kulturell og sosio\u00f8konomisk bakgrunn. Kirkens Bymisjon har i mange \u00e5r hatt s\u00e6rskilt oppmerksomhet rettet mot barn og unge som st\u00e5r i fare for utenforskap. Dette omfatter barn fra lavinntektsfamilier og unge med utfordringer knyttet til psykisk helse, gjerne i kombinasjon med svak tilknytning til skole, arbeid eller fritidsaktiviteter. H\u00f8sten 2019 utga vi rapporten \u00abSnakk om fattigdom\u00bb der vi unders\u00f8kte omfanget og konsekvensene av \u00e5 vokse opp som barn i fattige familier. Mange som vokser opp i fattige familier opplever at dette begrenser mulighetene deres til \u00e5 delta i fritidstilbud og sosiale aktiviteter. Fattigdom kan gi f\u00f8lelser av skam og utenforskap, og flere ungdommer rapporterer om at de f\u00f8ler seg \"utenfor fellesskapet\" n\u00e5r de ikke har r\u00e5d til \u00e5 delta p\u00e5 samme m\u00e5te som jevnaldrende. H\u00f8sten 2023 lanserte vi rapporten \u201cSnakk om skolefrav\u00e6r\u201d der vi har dokumentert den \u00f8kende utfordringen knyttet til skolefrafall og utenforskap. Rapporten viser at ungdom med h\u00f8yt frav\u00e6r eller som har falt ut av skolen ofte opplever isolasjon, lav mestringsf\u00f8lelse og manglende tilknytning til trygge sosiale milj\u00f8er. I tillegg til omfattende brukermedvirkning i planleggingen av tilbudene, bidrar den kompetansen vi har bygget opp p\u00e5 migrasjons- og fattigdomsfeltet til at de ulike aktivitetene v\u00e5re utformes med en treffsikker, bred og helhetlig tiln\u00e6rming. Dette er en tiln\u00e6rming som ogs\u00e5 svarer p\u00e5 Bergen kommunes \u00abHandlingsplan mot fattigdom med s\u00e6rlig henblikk p\u00e5 barnefamiliers situasjon\u00bb. De fleste av tilbudene v\u00e5re fungerer som gode integreringsarenaer med stort fokus p\u00e5 forebygging, mestring, gode opplevelser og nettverksbygging. Kirkens Bymisjon legger vekt p\u00e5 \u00e5 v\u00e6re til stede i \u00abmellomrommene\u00bb, de omr\u00e5dene der det finnes et behov, men ikke et tilbud. Derfor er vi opptatt av \u00e5 samarbeide med andre akt\u00f8rer, b\u00e5de offentlige og ideelle, slik at tilbudene kan utfylle hverandre, samordnes og koordineres. I noen samarbeid er Kirkens Bymisjon deltaker, i andre er vi initiativtaker og koordinator. Mange av v\u00e5re tilbud bygger p\u00e5 samarbeid og delfinansiering fra flere bidragsytere. Her er en n\u00e6rmere spesifisering av m\u00e5lgruppene for de aktivitetstilbudene som omfattes av denne s\u00f8knaden: 1) Bamsehiet: Dette er en viktig integreringsarena for barn i alderen 0 \u2013 12 \u00e5r og deres foreldre. Vi \u00f8nsker \u00e5 motvirke utenforskap ved \u00e5 spesielt n\u00e5 ut til familier som ikke benytter andre fritidstilbud, som har lite eller s\u00e5rbart nettverk og familier med psykiske problemer eller som strever med \u00e5 bli inkludert i n\u00e6rmilj\u00f8et. Vi erfarer at mange av de eldste barna trenger mer og annen oppf\u00f8lging og derfor vil vi annenhver uke gi tilbud til de eldste barna og deres foreldre og spisse tilbudet mer til denne m\u00e5lgruppen. Familiene kommer fra mange ulike land. Vi er et flerkulturelt og mangfoldig m\u00f8tested der vi l\u00e6rer av hverandre. Her er det greit \u00e5 v\u00e6re annerledes. Alle snakker, eller pr\u00f8ver \u00e5 snakke norsk Det er ikke s\u00e5 farlig at man ikke er s\u00e5 god. Det viktigste er \u00e5 v\u00e6re seg selv. Det er viktig for oss at alle skal ha mulighet til \u00e5 delta p\u00e5 fritidsaktiviteter og andre sosiale arenaer, uavhengig av \u00f8konomisk situasjon. Vi \u00f8nsker \u00e5 gi barn og deres familier felles opplevelser uten en prislapp som ekskluderer fra deltakelse og inkludering. 2) Ferie for familier: Vi tilbyr ferieopplegg for familier med barn i alderen 3\u201315 \u00e5r (eller 4\u201312 \u00e5r) som benytter ett eller flere av v\u00e5re tilbud. Disse familiene f\u00e5r informasjon om og mulighet til \u00e5 s\u00f8ke om plass p\u00e5 v\u00e5re ferieaktiviteter. Mange familier opplever utfordringer som mangel p\u00e5 ferieopplegg, h\u00f8ye levekostnader, lav inntekt og begrenset sosialt nettverk. V\u00e5rt tiltak har som m\u00e5l \u00e5 forebygge utenforskap og bidra til at familiene kan skape minner sammen, styrke relasjoner og f\u00e5 nye opplevelser. Vi \u00f8nsker \u00e5 gi barn og deres familier felles opplevelser uten en prislapp som ekskluderer fra deltakelse og inkludering. 3) Trilogi - l\u00f8rdagskafe: For \u00e5 unng\u00e5 stigmatisering er dette tilbudet \u00e5pent for alle sm\u00e5barnsfamilier. Men med gratis kulturtilbud og sv\u00e6rt lave matpriser, \u00f8nsker vi spesielt \u00e5 n\u00e5 ut til familier med lav inntekt og familier med lite nettverk. En gruppe som s\u00e6rlig kjenner p\u00e5 utenforskap, er familier med flerkulturell bakgrunn som har barn med nedsatt funksjonsniv\u00e5. To l\u00f8rdager i \u00e5ret har vi et s\u00e6rlig tilrettelagt kulturtilbud der disse familiene er s\u00e6rlig invitert. 4) Ferie med Forandringshuset V13 og Skattkammeret: Den prim\u00e6re m\u00e5lgruppen er ungdom i alderen 13-18 \u00e5r fra lavinntektsfamilier i bydelene \u00c5rstad, Laksev\u00e5g, Fyllingsdalen og Bergenhus. Tilbudet er \u00e5pent for ungdom fra hele byen, men vi er s\u00e6rlig oppmerksomme p\u00e5 ungdommer fra disse 4 bydelene pga. deres utfordringer relatert til fattigdom og integrering. Tilbudet er kriminalitetsforebyggende. 5) Konsertscene Forandringshuset V13 er et tilbud for ungdom i Bergen sentrum som opplever utenforskap. Vi fokuserer p\u00e5 s\u00e5rbare ungdommer i alderen 13 til 24 \u00e5r, med et spesielt engasjement for dem fra flerkulturelle familier med lav inntekt. Disse ungdommene st\u00e5r ofte overfor utfordringer som manglende deltakelse i kultur- og fritidsaktiviteter, samt et begrenset sosialt nettverk. Gjennom et variert spekter av aktiviteter i et trygt og inkluderende milj\u00f8, \u00f8nsker vi \u00e5 gi disse ungdommene muligheten til \u00e5 knytte b\u00e5nd, utvikle seg personlig og finne glede i kulturelle opplevelser. V\u00e5rt m\u00e5l er \u00e5 styrke fellesskapet og bidra til at alle ungdommer f\u00e5r en meningsfull plass i samfunnet. 6) Generasjonsm\u00f8ter: \u00abGenerasjonsm\u00f8ter\u00bb har s\u00e5rbar innvandrerungdom/ enslige mindre\u00e5rige flyktninger i alderen 15-24 \u00e5r som m\u00e5lgruppe sammen med frivillige pensjonister. Bakgrunnen for tilbudet er de utfordringene som m\u00f8ter enslige mindre\u00e5rige flyktninger: manglende inkludering, fellesskap, voksenkontakt, aktivitet, og faglig og emosjonell st\u00f8tte. For flere unge med innvandrer- eller flerkulturell bakgrunn er det ogs\u00e5 behov for \u00e5 styrke nettverk, l\u00e6re kulturelle koder, f\u00e5 faglig st\u00f8tte og \u00f8kt inkludering i n\u00e6rmilj\u00f8et. Med kombinasjon av enslige mindre\u00e5rige flyktninger/ innvandrerungdom og frivillige pensjonister skapes det felles m\u00f8teplasser og aktiviteter som styrker b\u00e5de ungdommene og seniorene. I generasjons- og kulturm\u00f8tet kan de unge og de eldre v\u00e6re en ressurs for hverandre, og bidra til \u00f8kt kunnskap, interesse og forst\u00e5else. Relasjonene bygges p\u00e5 likeverd, gjensidighet, livsmestring og empowerment. 7) Musikk, dans og performance-grupper: se pkt. 5 Utskriftsdato: 11.11.2024 Skjemaid: 481709918 Side 6 av 8 \u00d8konomi Budsjettet skal kun omfatte prosjektet det s\u00f8kes midler til, og det skal ikke f\u00f8res driftsutgifter eller inntekter som ikke skal benyttes i prosjektet i budsjettet. Dere kan ikke budsjettere med overskudd eller underskudd. OBS! Offentlige og private akt\u00f8rer M\u00c5 forplikte seg til en egenfinansiering p\u00e5 minimum 20 % av tilskuddsbel\u00f8pet per \u00e5r. Frivillige organisasjoner forplikter seg til 5 % egenfinansiering per \u00e5r. Dette m\u00e5 legges inn i budsjettet. Se mer informasjon p\u00e5 ordningens nettside. Finansiering St\u00f8tte fra Bufdir: Fyll inn bel\u00f8pet det s\u00f8kes om fra tilskuddsordningen. Egenfinansiering: \u00d8konomiske midler som dere bidrar med inn i prosjektet. Egenfinansiering skal vises i regnskapet n\u00e5r prosjektet er avsluttet. Husk \u00e5 f\u00f8re opp egenfinansiering som er i tr\u00e5d med kravene i forskriften. Inntekter fra prosjektet: Hvis deltakere i prosjektet skal betale egenandel, skal inntektene fra dette beregnes her. Hvis dere forventer inntekter som f\u00f8lge av prosjektet dere s\u00f8ker tilskudd til, f\u00f8res det ogs\u00e5 her. Det kan for eksempel v\u00e6re inntekter fra billettsalg til en forestilling som settes opp i forbindelse med prosjektet. Eventuell egenandel fra deltakere eller prosjektgenererte inntekter m\u00e5 spesifiseres i et eget tekstfelt under budsjettet. Prosjekttilskudd fra andre: Hvis dere mottar tilskudd fra andre til prosjektet, skal dette f\u00f8res her. Prosjekttilskudd fra andre m\u00e5 spesifiseres i et eget tekstfelt under budsjettet. Utgifter L\u00f8nn til ansatte: Her f\u00f8rer dere opp l\u00f8nn til de som skal jobbe med prosjektet. Husleie/str\u00f8m/renhold: Husk at disse utgiftene ogs\u00e5 m\u00e5 f\u00f8res p\u00e5 prosjektets prosjektnummer/kostnadssted og at utgiftene skal gjenspeile omfanget av prosjektet. Utgifter til inngangsbilletter/deltakelse: Dersom deltakerne skal bes\u00f8ke steder der det koster penger \u00e5 komme inn, fylles det ut her. Eksempler er kino, badeland eller forn\u00f8yelsespark. Utgifter knyttet til \u00a74-5 Kultur- og aktivitetskort, f\u00f8res ogs\u00e5 her. Reise/transport/opphold: F.eks. togbilletter eller leie av minibuss, kost og losji. Innkj\u00f8p av utstyr: Investeringer som er n\u00f8dvendige for \u00e5 gjennomf\u00f8re prosjektet, eller innkj\u00f8p av utstyr som er n\u00f8dvendig for \u00e5 delta i aktivitet fylles ut her. Andre kostnader: Andre utgifter f\u00f8res her. Dette kan for eksempel v\u00e6re utgifter til revisorkontroll av regnskapet og utgifter til n\u00f8dvendige lisenser/kontingenter til utl\u00e5nsnettverk, og utgifter til annonsering av prosjektet, utgifter til mat og annet. Utgiftene m\u00e5 spesifiseres i eget tekstfelt under budsjettet. Fullstendige kronebel\u00f8p skal legges inn. Hundre tusen kroner skrives alts\u00e5 som \"100 000\" i budsjettet. Utskriftsdato: 11.11.2024 Skjemaid: 481709918 Side 7 av 8 Budsjett FINANSIERING 2025 2026 2027 Total St\u00f8tte fra Bufdir 4 212 000 4 384 000 4 564 000 13 160 000 Egenfinansiering 283 000 294 000 306 000 883 000 Inntekter fra prosjektet (spesifiser under) 0 0 0 0 Prosjekttilskudd fra andre (spesifiser under) 0 0 0 0 Delsum 4 495 000 4 678 000 4 870 000 14 043 000 UTGIFTER 2025 2026 2027 Total L\u00f8nn til ansatte 2 797 000 2 926 000 3 061 000 8 784 000 Husleie/str\u00f8m/renhold 730 000 750 000 771 000 2 251 000 Utgifter til inngangsbilletter/deltakelse 100 000 103 000 106 000 309 000 Reise/transport og opphold 379 000 391 000 404 000 1 174 000 Innkj\u00f8p av utstyr 52 000 54 000 56 000 162 000 Andre kostnader (spesifiser under) 437 000 454 000 472 000 1 363 000 Delsum 4 495 000 4 678 000 4 870 000 14 043 000 Total 0 0 0 0 Ja, vi bekrefter at vi har f\u00f8rt opp p\u00e5krevd egenfinansiering i budsjettet. Ja Spesifiser eventuelle inntekter fra prosjektet og prosjekttilskudd fra andre. Vi har mottatt tilskudd fra Bergen kommune tilsvaret 2024, kr 159 000. Allokering til prosjekt er ikke vedtatt per tidspunkt, og tilskuddet medregnes derfor ikke i finansieringen. Spesifiser eventuelle andre kostnader. -Administrasjon 10% av tilskuddet -Revisjon 16 000 Oppsummering og bekreftelser Kort oppsummering av prosjektet. S\u00f8knaden har 7 ulike prosjekter for barn og unge fra 0 \u2013 24 \u00e5r, noen av dem for hele familien. Alle prosjektene, som vil n\u00e5 over 2400 barn og unge, inviterer til deltakelse, bidrar til mestringsf\u00f8lelse og bekjempelse av utenforskap. Tilbudene er \u00e5pne for alle. Ingen, eller sv\u00e6rt lav, deltakerbetaling skal s\u00e6rlig sikre at barn fra lavinntektsfamilier kan delta. Samlet sett har Kirkens Bymisjon i Bergen tilbud om aktivitet og deltakelse hver eneste dag i uken, og i alle skoleferier. Jeg bekrefter at dette skjemaet ikke inneholder personopplysninger, med mindre dette er direkte etterspurt av Bufdir. Sensitive opplysninger skal aldri oppgis i skjema eller vedlegg. Ja Vi bekrefter at vi og v\u00e5r virksomhet tilfredsstiller grunnleggende krav til forsvarlig drift og forst\u00e5r at dette er et vilk\u00e5r for tildeling av tilskudd. Blant annet f\u00f8lger vi lovverk, har skriftlige etiske retningslinjer og rutiner som s\u00f8rger for at vi ivaretar rettighetene og tryggheten til m\u00e5lgruppen(e). Vi har skriftlige rutiner for \u00e5 forebygge, h\u00e5ndtere, dokumentere og f\u00f8lge opp eventuelle avvik og u\u00f8nskede hendelser. Vi gir oppl\u00e6ring i slike rutiner og systemer og rutiner for \u00e5 h\u00e5ndtere personopplysninger. Vi forst\u00e5r ogs\u00e5 at Bufdir skal varsles ved avvik som kan ha betydning for tilskuddet. Ja Jeg er kjent med at opplysningene i s\u00f8knaden er grunnlag for tildeling av tilskudd fra staten, og har satt meg inn i regelverket for ordningen. Jeg bekrefter at opplysningene i s\u00f8knaden er korrekte, og at jeg er kjent med v\u00e5r plikt til \u00e5 melde fra om eventuelle endringer som kan ha betydning for vedtaket om tilskudd. Ja Utskriftsdato: 11.11.2024 Skjemaid: 481709918 Side 8 av 8 "
}