{
  "dokument_id": "3a5585b6-dc08-53ee-8e67-70eb534b8d1b",
  "doc_type": "case_presentation",
  "kommune": 4601,
  "tittel": "\u00d8vre Ole Bulls Plass 5, Hotel Oleana - S\u00f8knad om ny alminnelig skjenkebevilling for alkoholholdig drikk gruppe 1-3, utend\u00f8rs areal, frem til 30.09.2024",
  "url": "https://bergen.kommune.no/politikere-utvalg/api/fil/bk360/10661181/Framstilling-Ovre-Ole-Bulls-Plass-5-Hotel-Oleana-Soknad-om-ny-alminnelig-skjenkebevilling-for-alkoholholdig-drikk-gruppe-1-3-utendors-areal-frem-til-30-09-2024",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/60993-42 \u00d8vre Ole Bulls Plass 5, Hotel Oleana - S\u00f8knad om ny alminnelig skjenkebevilling for alkoholholdig drikk gruppe 1-3, utend\u00f8rs areal, frem til 30.09.2024 Hva saken gjelder: Kontor for skjenkesaker mottok 27. mai 2024 s\u00f8knad om tillatelse til uteservering av alkoholholdig drikk gruppe 1-3 p\u00e5 \u00d8vre Ole Bulls plass for Hotel Oleana, \u00d8vre Ole Bulls Plass 5. Bevillingss\u00f8ker er Oleana Drift AS, org. nr. 829 029 812. Oms\u00f8kt skjenkeareal er p\u00e5 fortau utenfor tidligere Theatro, lengre opp i gaten. Det har tidligere v\u00e6rt skjenket p\u00e5 dette arealet. (Arealet er en forlengelse av Hotel Oleanas eksisterende uteareal som ligger utenfor tidligere Theatro) S\u00f8knaden gjelder for hele innev\u00e6rende periode, dvs, frem til 30.09.2024. Det settes som vilk\u00e5r at huseier tillater skjenking utenfor sitt lokale, og det blir p\u00e5f\u00f8rt bevillingsdokument begrenset tidslengde om dette er av behov, jmf avtale med huseier. Hotellet er fra tidligere av innvilget alminnelig skjenkebevilling for alkoholholdig drikk, gruppe 1-3, totalt 2070 kvm. N\u00e5 s\u00f8kes det om alminnelig skjenkebevilling for alkoholholdig drikk gruppe 1-3, for utvidet utvendig areal utenfor tidligere Theatro. Bergen kommune vil f\u00f8re en skjenkepolitikk som er forutsigbar og rettferdig for n\u00e6ringen. Kommunen tildeler salgs- og skjenkebevilling i tr\u00e5d med gjeldende bystyrevedtak og de politiske f\u00f8ringene som legges til grunn for kommunens salgs- og skjenkereglement. Hovedform\u00e5let med reglementet er i st\u00f8rst mulig utstrekning \u00e5 begrense de samfunnsmessige og individuelle skader som alkoholbruk kan inneb\u00e6re. Det er et overordnet m\u00e5l at Bergen skal v\u00e6re en trygg by, og det er et f\u00f8rende premiss for byr\u00e5det \u00e5 f\u00f8re en alkohol- og skjenkepolitikk som st\u00f8tter opp om dette. Politi- og sosialfaglige r\u00e5d skal ivaretas ved tildeling av skjenkebevilling. Politiet har ingen spesielle merknader til s\u00f8knaden. Etat for sosiale tjenester har ikke p\u00e5 n\u00e5v\u00e6rende tidspunkt avgitt h\u00f8ringsuttalelse, men har generelt uttalt seg for tilsvarende areal at det er viktig med en aktiv skjenkekontroll. (Det har v\u00e6rt skjenket p\u00e5 dette arealet tidligere, da Theatro hadde bevilling.) Kontor for skjenkesaker sin vurdering og anbefaling: Notat fra Kontor for skjenkesaker er vedlagt saken, og det vises til dette i sin helhet. 1 Kontor for skjenkesaker anbefaler at s\u00f8knaden om alminnelig skjenkebevilling for alkoholholdig drikk gruppe 1-3, utend\u00f8rs p\u00e5 \u00d8vre Ole Bulls plass, for Hotel Oleana, \u00d8vre Ole Bulls Plass 5, innvilges som oms\u00f8kt. I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1-3, utend\u00f8rs, ikke kan tildeles dette stedet. Kontor for skjenkesaker har v\u00e6rt p\u00e5 befaring p\u00e5 stedet og i samtaler med s\u00f8ker. Skjenkeareal og drift er gjennomg\u00e5tt, b\u00e5de ved besiktigelse og gjennomgang av s\u00f8knad og arealkart. S\u00f8knaden er gjennomg\u00e5tt og vurderes \u00e5 v\u00e6re i samsvar med faktiske forhold p\u00e5 stedet og driftskonsept opplistet i s\u00f8knad. Kontor for skjenkesaker anbefaler at s\u00f8knaden om alminnelig skjenkebevilling for alkoholholdig drikk gruppe 1-3, utend\u00f8rs p\u00e5 \u00d8vre Ole Bulls plass, for Hotel Oleana, \u00d8vre Ole Bulls Plass 5, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Byr\u00e5dens vurdering og anbefaling/konklusjon: Byr\u00e5den st\u00f8tter Kontor for skjenkesaker sin vurdering og anbefaler at s\u00f8knaden om alminnelig skjenkebevilling for alkoholholdig drikk gruppe 1-3, utend\u00f8rs p\u00e5 \u00d8vre Ole Bulls plass, for Hotel Oleana, \u00d8vre Ole Bulls Plass 5, innvilges. Vedtakskompetanse: Byr\u00e5dets fullmakter \u00a7 28, vedtatt av bystyret 16.12.2020 i sak 378/20: \u00abFullmakter vedr\u00f8rende skjenkesaker\u00bb Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: 1. S\u00f8knaden om uteservering av alkoholholdig drikk gruppe 1-3, utend\u00f8rs p\u00e5 \u00d8vre Ole Bulls plass, for Hotel Oleana, \u00d8vre Ole Bulls Plass 5, innvilges. a. Bevillingshaver er Oleana Drift AS, org. nr. 829 029 812. b. Styrer for skjenkebevillingen er Camilla Opseth, f. 24.09.86. Stedfortreder for styrer er Monica Rekdal, f. 20.12.84. c. Bevillingen er gitt til et hotell. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Det skal informeres om at springvann er gratis i alle menyer der det opplyses om andre drikkevarer. Dersom et finnes oppslagstavle for drikkevarer i baren, skal denne inneholde informasjon om at man kan f\u00e5 gratis springvann. d. Totalt skjenkeareal er 2070 kvm + 42 kvm utend\u00f8rs forlenget areal p\u00e5 \u00d8vre Ole Bulls Plass. 2. Bevillingen gis for innev\u00e6rende bevillingsperiode frem 30.09.2024. 2 3. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: a. kopi av brukstillatelsen fra bygningsmyndighetene b. kvittering fra Altinn p\u00e5 at oppstartskjema er innsendt til Mattilsynet c. bevillingsgebyr m\u00e5 v\u00e6re betalt d. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart 4. F\u00f8r tillatelsen til uteservering tas i bruk, skal s\u00f8ker sende kopi til Kontor for skjenkesaker som bekrefter: a. at s\u00f8ker har lovlig adgang til \u00e5 benytte arealet til uteservering, kopi av leiekontrakt, eller bekreftelse p\u00e5 at arealet ligger p\u00e5 egen grunn b. at Bymilj\u00f8etaten har godkjent uteserveringen med eventuelle innretninger p\u00e5 offentlig areal c. at tiltak som er s\u00f8knadspliktige etter plan- og bygningsloven er godkjent av bygningsmyndigheten F\u00f8r tillatelsen til uteservering tas i bruk skal Kontor for skjenkesaker ha v\u00e6rt p\u00e5 befaring p\u00e5 stedet. Befaring skal finne sted innen 5 virkedager etter at Kontor for skjenkesaker har mottatt skriftlig melding fra bevillingshaver om at befaring kan gjennomf\u00f8res. Overholdes ikke fristen kan tillatelsen tas i bruk uten befaring. Det settes som krav for skjenking p\u00e5 utend\u00f8rs areal at det ikke er tillatt med musikk eller underholdning ved bruk av elektrisk anlegg/h\u00f8yttaler p\u00e5 uteservering etter klokken 22.00, likevel slik at lav bakgrunnsmusikk tillates dersom den ikke er til sjenanse for omgivelsene. 5. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Dato: 25. juni 2024 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: Fagnotat datert 10.06.2024 - \u00d8vre Ole Bulls Plass 5, Hotel Oleana - S\u00f8knad om ny alminnelig skjenkebevilling for alkoholholdig drikk gruppe 1-3, utend\u00f8rs areal, frem til 30.09.2024. 3 "
}