{
  "dokument_id": "228bbe1f-05f5-51dd-8cb4-3460288c191e",
  "doc_type": "case_presentation",
  "kommune": 4601,
  "tittel": "Arna, gnr. 271, bnr. 31, Trengereid. Klage over avslag p\u00e5 s\u00f8knad om mellombels utplassering av merdanlegg, modular p\u00e5 land og flytande konstruksjonar",
  "url": "https://bergen.kommune.no/politikere-utvalg/api/fil/bk360/10374805/Framstilling-Arna-gnr-271-bnr-31-Trengereid-Klage-over-avslag-pa-soknad-om-mellombels-utplassering-av-merdanlegg-modular-pa-land-og-flytande-konstruksjonar",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/61707-5 Arna, gnr. 271, bnr. 31, Trengereid. Klage over avslag p\u00e5 s\u00f8knad om mellombels utplassering av merdanlegg, modular p\u00e5 land og flytande konstruksjonar Kva saka gjeld: Siv. ing. Atle Sundal klagar p\u00e5 vegner av tiltakshavar Kolbein Kolnes, p\u00e5 vedtak om avslag datert 22.03.2024. Avslagsheimlar er KPA 2018 \u00a7 6.1.1 (byggjegrense langs sj\u00f8), pbl. \u00a7 11-6 (rettsverknad av arealdelen), pbl. \u00a7 30-5 (mellombelse bygningar, konstruksjonar eller anlegg) og pbl. \u00a7 29-2 (visuelle kvalitetar). Det er s\u00f8kt mellombels plassering av merdanlegget til 31.12.2024. Resterande flytande konstruksjonar og modulane p\u00e5 land er s\u00f8kt mellombels plassert til 01.07.2024. Alle aktuelle dispensasjonar er oms\u00f8kt. Planstatus: Eigedomen er uregulert og ligg i \u00ab\u00d8vrig byggesone\u00bb i KPA 2018, samt i funksjonell strandsone og faresone for skred. Bygningane til Trengereid Fabrikker er eit kulturminne og ligg p\u00e5 tilgrensande gbnr. 271/5. Oversiktskart til venstre under viser avgrensing av aktuelle tiltak. Situasjonsplan til h\u00f8gre: Foto av omr\u00e5det p\u00e5 side 2 under: 1 Byantikvaren har ikkje merknader til legalisering av anlegget, men meiner det m\u00e5 setjast vilk\u00e5r om opprydding p\u00e5 kaiarealet. Nabomerknader: Det er motteke merknader fr\u00e5 \u00d8ystein Midtun (gbnr. 271/1) og Jan A. Lossius Engen (gbnr. 271/4). Naboane motset seg tiltaket. \u00d8ystein Midtun visar til at det har p\u00e5g\u00e5tt ulovleg verksemd med flytande konstruksjonar sidan 2007, og at Plan- og bygningsetaten har fatta vedtak om retting og tvangsmulkt. Vedtak om retting er stadfesta av Statsforvaltaren. Naboane visar til at strandretten og tilkomsten deira blir hindra av tiltaka. Vidare er tauverk og anna til fare for ferdsel p\u00e5 sj\u00f8en og til stor sjenanse for naboane. Nabomerknadene visar og til at tiltak er visuelt skjemmande og uheldig for fiske- og fugleliv, samt til hinder for allmenn ferdsel. Anlegget lagar til tider mykje st\u00f8y, ved at metalldelar sl\u00e5r mot kvarandre. Naboane meiner at tiltaka b\u00e5de p\u00e5 sj\u00f8 og land b\u00f8r fjernast utan dispensasjon for mellombels plassering. Klagaren sine merknader: Klagaren meiner kommunen ikkje har tatt nok omsyn til at det er mellombelse anlegg som skal plasserast i maksimalt 2 \u00e5r. Klagaren meiner at dei 3 modulane p\u00e5 land ikkje er til ulempe for nokon. Vidare visar han til at merdanlegget er nesten nytt og er eit estetisk flott anlegg, som er forsvarleg forankra med godkjente blinkande lys i kvart hj\u00f8rne. Eventuell st\u00f8y m\u00e5 ha kome fr\u00e5 andre flytebrygger som ikkje h\u00f8yrer til anlegget. Klagaren meiner vidare at merdanlegget eller fort\u00f8yningane ikkje hindrar ferdsel p\u00e5 sj\u00f8en eller utgjer fare for b\u00e5ttrafikk. B\u00e5tar kan ferdast rundt heile anlegget. Anlegget er tiltenkt brukt p\u00e5 ein ny lokalitet som vil bidra til \u00e5 skapa arbeidsplassar. Klagaren meiner at skredfare ikkje er relevant for anlegget. Fagetaten sine merknader og tilr\u00e5ding: Fagetaten viser til at skredfaren for tiltaka m\u00e5 vurderast av fagkyndige. Vidare viser fagetaten til at tiltaka er sv\u00e6rt synlege b\u00e5de fr\u00e5 land og sj\u00f8. Tiltaka gir eit uheldig preg av nedbygging i sj\u00f8omr\u00e5det som ikkje harmonerer med \u00abnaturlige omgivelser\u00bb, jf. pbl. \u00a7 29-2 om visuelle kvalitetar. I dispensasjonsvurderinga visar fagetaten til at arealform\u00e5let hamn har ein Side 2 av 4 f\u00f8resetnad om at hamnebassenget skal haldast fritt og farbart for tilkomst til land. Oms\u00f8kt tiltak vil hindra ferdsel og tilflott, samt tilsidesetja omsyn til friluftsliv. Tiltaka vil vera avvisande p\u00e5 allmenn ferdsel langs sj\u00f8en i omr\u00e5det. Tiltaka undergraver omr\u00e5det sin praktiske funksjon som hamn. Fagetaten visar og til pbl. \u00a7 30-5, der det g\u00e5r fram at \u00abMidlertidige (...) anlegg (...) m\u00e5 ikke plasseres slik at de hindrer allmenn ferdsel eller friluftsliv, eller p\u00e5 annen m\u00e5te er til vesentlig ulempe for omgivelsene ...\u00bb. Tiltaka bryt etter fagetatens sitt syn vesentleg med denne f\u00f8resetnaden. Fagetaten tilr\u00e5r \u00e5 oppretthalda avslaget. Byr\u00e5det si vurdering og konklusjon: Byr\u00e5det har vurdert klagen og tilr\u00e5r at fagetaten sitt vedtak blir oppretthalde. Byr\u00e5det har lagt avgjerande vekt p\u00e5 at tiltaka er i strid med arealform\u00e5let hamn slik det framg\u00e5r av KPA 2018. Vidare har byr\u00e5det vektlagt at tiltaka er plassert slik at dei er til ulempe for allmenn ferdsel og friuftsliv, samt til ulempe for naboane sin tilflottsrett. F\u00f8lgjande framg\u00e5r av pbl. \u00a7 19-2, f\u00f8rste og andre ledd: Kommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Byr\u00e5det meiner i dette tilfellet at dei omsyn som ligg bak byggjegrensa langs sj\u00f8 og arealform\u00e5let hamn vil bli vesentleg tilsidesett ved ein dispensasjon. Byr\u00e5det kan heller ikkje sj\u00e5 at fordelane ved ein dispensasjon klart overstig ulempene, Vidare har byr\u00e5det funne det sannsynleggjort at dei mellombelse tiltaka hindrar allmenn ferdsel eller friluftsliv og dermed er i strid med pbl. \u00a7 30-5. N\u00e5r det gjeld visuelle kvalitetar, jf. pbl. \u00a7 29-2, sluttar byr\u00e5det seg til dei vurderingane som g\u00e5r fram av fagnotatet. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandla klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd. Byr\u00e5det innstiller til utval for milj\u00f8 og byutvikling \u00e5 fatta f\u00f8lgjande vedtak: Fagetaten sitt vedtak datert 22.03.2024 blir oppretthalde. Klagen blir ikkje tatt til f\u00f8lgje. Dato: 21. mai 2024 Christine B. Meyer Christine Kahrs Byr\u00e5dsleiar Byr\u00e5d for byutvikling Dokumentet er godkjent elektronisk. Side 3 av 4 Vedlegg: 1) Fagetaten sitt notat datert 15.04.2024 med f\u00f8lgjande vedlegg: 1. Oversiktskart 2. Oversiktsfoto 3. Situasjonsplan 4. Situasjonsplan installasjoner p\u00e5 land 5. Vedtak datert 22.03.2024 6. Klage datert 11.04.2024 7. Uttalelse fra Byantikvaren datert 07.12.2023 8. Dispensasjonss\u00f8knad 9. Nabomerknader med ansvarlig s\u00f8kers kommentarer 10. Bilde av omr\u00e5det 11. Skisse merdanlegg og fort\u00f8yninger 2) Vedtak fr\u00e5 Statsforvaltar Side 4 av 4 "
}