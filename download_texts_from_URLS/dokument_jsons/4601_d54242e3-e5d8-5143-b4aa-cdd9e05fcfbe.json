{
  "dokument_id": "d54242e3-e5d8-5143-b4aa-cdd9e05fcfbe",
  "doc_type": "case_attachment",
  "kommune": 4601,
  "tittel": "Fagnotat datert 07.08.2024",
  "url": "https://bergen.kommune.no/politikere-utvalg/api/fil/bk360/10931556/Fagnotat-datert-07-08-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/15106-8 (Arbeidssted) Saksbehandler: Daniel Holm\u00e5s Aalerud Dato: 07.08.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 34/512/0/0. Klage p\u00e5 byr\u00e5dens vedtak. Tillatelse til oppf\u00f8ring av tomannsbolig Webark AS p\u00e5 vegne av naboer Per Haugstvedt Olsen og Kari Feste v/ Hvem klager? brev datert 17.07.2024. Oppf\u00f8ring av tomannsbolig Tiltaket Byr\u00e5d for byutvikling gav den 25.06.2024 tillatelse til oppf\u00f8ring av Vedtaket tomannsbolig. Eiendommen er omfattet av PlanID 7190006 for Storrinden, og er regulert til frittliggende sm\u00e5husbebyggelse. Planstatus KPA2018 viser eiendommen som \u00f8vrig byggesone, bestemmelsesomr\u00e5de Flesland Lufthavn \u2013 Meldeplikt. Klager anf\u00f8rer at saken er utilstrekkelig utredet, at sp\u00f8rsm\u00e5let om Klagegrunner terrenginngrep ikke er behandlet, klager er uenig i at dispensasjonsvilk\u00e5rene er oppfylt og at Behov for ytterligere Nei saksbehandling ved eventuell omgj\u00f8ring Oversendes uten innstilling. Anbefalt vedtak Med hilsen Plan- og bygningsetaten Vivian Ruth Meyer Fung. Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad om tillatelse til oppf\u00f8ring av tomannsbolig p\u00e5 eiendommen ble f\u00f8rst avsl\u00e5tt den 06.12.2022, den gangen med pbl. \u00a7 28-1 om milj\u00f8forhold som eneste avslagsgrunn. Vedtaket ble p\u00e5klaget den 06.12.2022. Statsforvalteren i Vestland opphevet vedtaket den 13.06.2023 da Statsforvalteren fant at det ikke var tilstrekkelig godtgjort at str\u00e5lingen fra h\u00f8yspentanlegget utgjorde en tilstrekkelig konkret og p\u00e5regnelig risiko ved menneskelig opphold p\u00e5 eiendommen. Saken ble ved dette hjemvist til Bergen kommune for en fornyet vurdering. S\u00f8knaden ble p\u00e5 nytt avsl\u00e5tt ved fagetatens vedtak av 19.10.2023, og dette vedtaket ble p\u00e5klaget den 09.11.2023. Byr\u00e5den omgjorde avslaget til en tillatelse den 25.06.2024. Byr\u00e5dens vedtak ble s\u00e5 p\u00e5klaget den 17.07.2024. 1.2. Opplysninger av vesentlig betydning for behandling av klagen Ved behandling av saken forel\u00e5 f\u00f8lgende opplysninger: Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra gnr. 35 bnr. 522 (Robert og Mette Thomassen) og 520 (Kari Feste og Per Haugstvedt Olsen). Det er mottatt nye merknader datert 27.09.2023 fra gnr. 34 bnr.163 og 520 ved \u00d8yvind Andreas Eide og Per Haugstvedt Olsen. Merknadene g\u00e5r i hovedsak p\u00e5 at tiltaket ikke b\u00f8r tillates grunnet stor str\u00e5lingsfare fra n\u00e6rliggende h\u00f8yspentlinje. Merknadene viser at det er stor usikkerhet knyttet til framtidig belastning fra str\u00e5ling p\u00e5 eiendommen. I rapporten som f\u00f8lger s\u00f8knaden legges det til grunn en belastning p\u00e5 400A i h\u00f8yspentlinjen. Nabo anf\u00f8rer at dette ikke framst\u00e5r som en sannsynlig belastning over tid. Det vises til en forventet dobling av forbruket i Bergensregionen over de neste \u00e5rene. Det vises til at Sweco i 2008 utarbeidet en rapport for omr\u00e5det hvor en la til grunn 500A. Med 500A vil en f\u00e5 str\u00e5ling p\u00e5 eiendommen som overstiger 0,5 microtesla. Dette er str\u00e5lingsverdier som er godt over det som Bergen kommunen har praktisert som grenseverdi for boligbygging. Legger en til grunn belastningen p\u00e5 linjen i 2018-2019, f\u00e5r en rundt 0,8 microtesla p\u00e5 34/511. Det vises til at Statsnett ikke har opplysninger om framtidig belastning ut over en antatt \u00f8kning i den konkrete linjen p\u00e5 10%. Det anf\u00f8res at tomtens utearealer vil bli eksponert med helseskadelige str\u00e5lingsverdier. Fagetaten har vurdert merknadene, og er enig i at det er stor usikkerhet rundt framtidig str\u00e5lebelastning p\u00e5 eiendommen. Fagetaten er av den oppfatning at det b\u00f8r innhentes et grundigere vurderingsgrunnlag som er egnet til \u00e5 si noe om hvorvidt byggetomten vil v\u00e6re egnet for beboelse over tid. 2. Om klagen Klagen fremmer oppsummert at: - Saken er prinsipiell og ikke tilstrekkelig utredet. Saken forutsetter en planendring da helserisiko som f\u00f8lge av str\u00e5lingsfare ikke er tilstrekkelig utredet i gjeldende plangrunnlag. - Vesentlige terrengendringer er ikke tilstrekkelig vurdert. - Tiltakets visuelle kvaliteter er ikke tilstrekkelig vurdert Saksnummer KLAGE-2024/15106 Side 2 av 3 - Vilk\u00e5r for dispensasjon fra bestemmelser om etasjetall er ikke oppfylt - Tiltaket oppfyller ikke krav til MUA - Det er ikke grunnlag for dispensasjon fra KPA2018 \u00a7 26.5.1. Tiltakshaver har gitt motsvar til klagen den 06.08.2024. Tiltakshaver gj\u00f8r gjeldende at str\u00e5lefare er tilstrekkelig utredet i gjeldende reguleringsplan. Videre gj\u00f8res det gjeldende at endret plassering av tiltaket ift. Planlagt plassering da str\u00e5lefare ble utredet ved Swecos rapport av 20.12.2021 ikke f\u00e5r betydning for vurderingen av forholdet. Klager motsetter seg at det har v\u00e6rt mangler ved saksbehandlingen ellers. Det vises til klage og motsvar i sin helhet. 3. Vurdering av klagen Klagen som her framkommer reiser ikke etter fagetatens syn nye sp\u00f8rsm\u00e5l som ikke tidligere er vurdert i saken. Vi viser derfor til v\u00e5rt tidligere fagnotat av 12.02.2024. 4. Konklusjon Saken oversendes uten innstilling. Vedlegg: 1. Oversiktskart 2. Oversiktsfoto 3. Situasjonsplan 4. Byr\u00e5dens vedtak datert 25.06.2024 5. Klage p\u00e5 byr\u00e5dens vedtak datert 17.07.2024 6. Tilsvar datert 06.08.2024 7. Fagnotat datert 12.02.2024 8. Tegninger 9. Vedtak datert 19.10.2023 10. Klage datert 09.11.2023 med bilag 11. Rapport fra Sweco om str\u00e5ling datert 20.12.2021 12. Statsforvalterens omgj\u00f8ringsvedtak datert 13.06.2023 13. Vedtak datert 06.12.2022 14. Nabomerknader med ansvarlig s\u00f8kers kommentarer Saksnummer KLAGE-2024/15106 Side 3 av 3 "
}