{
  "dokument_id": "3f45b98b-c211-5d25-8fe0-553ed77fd233",
  "doc_type": "case_attachment",
  "kommune": 4601,
  "tittel": "Bergen kommunes arbeid med universell utforming",
  "url": "https://bergen.kommune.no/politikere-utvalg/api/fil/bk360/9861897/Bergen-kommunes-arbeid-med-universell-utforming",
  "tekst": " Kommunalt r\u00e5d for personer med funksjonsnedsettelse Til Intern korrespondanse Byr\u00e5dsleder Christine Meyer V\u00e5r referanse: 2024/05173-17 Byr\u00e5d for byutvikling Christine Kahrs Saksbehandler: Ragnhild Hvoslef Kr\u00fcger Dato: 13. februar 2024 Fra Kommunalt r\u00e5d for personer med funksjonsnedsettelse Bergen kommunes arbeid med universell utforming KRPF fikk i sitt m\u00f8te 6. februar, under \u00e5pen halvtime, et innlegg om hvordan Stavanger kommune arbeider med universell utforming. Stavanger kommune har en kommunedelplan for universell utforming 2014-2029 og en temaplan for universell utforming, som ble vedtatt i januar 2024. Se mer informasjon her Temaplan for universell utforming | Stavanger kommune Stavanger kommune har, i likhet med blant andre Trondheim kommune, ansatt en ansvarlig for universell utforming og har ogs\u00e5 flere inspekt\u00f8rer som f\u00f8lger opp universell utforming innenfor ulike fagfelt. Bergen kommune vedtok i 2016 at det skulle utarbeides en plan for universell utforming. Vedtaket ble fulgt opp av en interpellasjon (nr. 14) i 2018 med f\u00f8lgende vedtak: Bystyret ber byr\u00e5det v\u00e6re s\u00e6rlig oppmerksom p\u00e5 universell utforming, inkludering og fremkommelighet for alle i sitt arbeid med bygg, byrom og byutvikling. Bystyret viser til Byr\u00e5dets arbeid med \u00e5 legge frem en plan for universell utforming i tr\u00e5d med Bystyrets vedtak i sak 300/16. Planen vil bidra til \u00e5 \u00f8ke kompetanse, oppmerksomhet og den allmenne forst\u00e5else b\u00e5de i kommunen som organisasjon, s\u00e5 vel som hele bysamfunnet. Bystyret ber byr\u00e5det videre om at det i alle relevante saker beskrives hvordan arbeidet med dette f\u00f8lges opp og hvilke vurderinger som er gjort. Arbeidet med en plan for universell utforming er blitt startet opp flere ganger og KRPF har ogs\u00e5 v\u00e6rt involvert flere ganger. Det ser likevel ikke ut som om det har v\u00e6rt en prioritet for kommunen \u00e5 ferdigstille denne. Slik KRPF ser det f\u00f8rer dette til at det er et for svakt fokus p\u00e5 universell utforming i kommunen. KRPF har for eksempel flere ganger bemerket at universell utforming er for d\u00e5rlig beskrevet i kommunens planer. Se for eksempel vedlagte brev. Arbeidet med ny planinstruks og etter hvert med ny kommuneplan er i gang i kommunen. KRPF vil be om at plan for universell utforming prioriteres h\u00f8yt i dette arbeidet og at man i kommuneplanen understreker at universell utforming er et fagfelt som er viktig i hele kommunens arbeidsomr\u00e5de. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. "
}