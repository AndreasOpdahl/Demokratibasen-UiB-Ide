{
  "dokument_id": "8348dfa2-8cb4-59af-9bb6-581102503f04",
  "doc_type": "case_attachment",
  "kommune": 4601,
  "tittel": "Fagnotat datert 08.12.2022",
  "url": "https://bergen.kommune.no/politikere-utvalg/api/fil/bk360/7201875/Fagnotat-datert-08-12-2022",
  "tekst": " Plan- og bygningsetaten Til Fagnotat BKMB -Seksjon jus og samhandling (Arbeidssted) V\u00e5r referanse: KLAGE-2022/23907-11 Saksbehandler: Ingvild Bergan Dato: 08.12.2022 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 5/8/0/0 Hardangervegen 277. Bruksendring, tilbygg m.m. Tiltakshaver, David G. Hebert i klage av 11.07.2021. Hvem klager? Bruksendring fra tilleggsdel til hoveddel i kjeller, oppf\u00f8ring av innvendig Tiltaket trapp, utlegging av kai (16,5 m2) og utvidelse av altan (7,3 m2). Vedtak om avslag 11.06.2021, jf. pbl. \u00a7 29-4 f\u00f8rste ledd om veglovas Vedtaket bestemmelser og KPA2018 \u00a7\u00a7 3 og 6 om plankrav og byggegrense langs vassdrag. Eiendommen er ikke regulert. KPA2018 viser eiendommen som Planstatus Samferdselsanlegg og teknisk infrastruktur og den ligger i gul veist\u00f8ysone. S\u00f8ker har ved overtakelse av eiendommen v\u00e6rt i god tro om at tiltakene var oms\u00f8kt. Tiltakene vil ikke medf\u00f8re \u00f8kt bruk av avkj\u00f8rsel. Det er tatt Klagegrunner utenforliggende hensyn i saksbehandlingen. Utvidelsen av altanen er s\u00e5 liten at den b\u00f8r tillates. Vilk\u00e5rene for \u00e5 gi dispensasjonene er oppfylt Behov for Tillatelse fra veimyndighet (Vestland Fylkeskommune) m\u00e5 innhentes, jf ytterligere veglova \u00a7 30. saksbehandling ved eventuell S\u00f8knad om dispensasjon fra arealform\u00e5let i KPA2018 og fra pbl \u00a7 29-4 omgj\u00f8ring om avstand fra nabogrense m\u00e5 behandles. Oversendes uten innstilling. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Tiltaket er i det vesentlige allerede realisert, og kan ses i sammenheng med tilsynsseksjonens sak ULOV-2022/21534 Gnr 5 bnr 8 Hardangerveien 277. Ulovlig boenhet, tiltak i strandsonen (tidligere sak 201918523). Tiltaket ble oms\u00f8kt legalisert 22.12.2020, med tilleggsdokumentasjon mottatt 18.05.2021 og 10.06.2021. Plan-og bygningsetaten avslo s\u00f8knaden i vedtak 11.06.2021. Dette ble p\u00e5klaget av tiltakshaver 11.07.2021. Utvalg for milj\u00f8 og byutvikling (UMBY) behandlet klagen i m\u00f8te den 08.02.2022, sak 64/22. Klagen ble ikke tatt til f\u00f8lge og saken ble sendt til Statsforvalteren i Vestland for endelig avgj\u00f8relse. Den 15.03.2022 (sak 151/224) fattet UMBY vedtak om at saken skulle behandles p\u00e5 nytt i kommunen, p\u00e5 bakgrunn av nye opplysninger. Statsforvalteren returnerte saken til kommunen i 30.03.2022. UMBY opphevet avslaget den 10.05.2022 (sak 221.1/22) og ga tillatelse til alle oms\u00f8kte tiltak, med unntak av etablering av kai. Dette vedtaket ble 03.06.2022 p\u00e5klaget av Vestland fylkeskommune. Statsforvalteren i Vestland opphevet UMBYs vedtak 01.12.2022. Statsforvalteren konkluderte med at Bergen kommune ikke kunne gi byggetillatelse f\u00f8r det var gitt tillatelse fra veistyresmakten, jf. pbl \u00a7 29-4 f\u00f8rste ledd. Vedtaket er dermed ugyldig, og Statsforvalteren sendte saken tilbake til kommunen for ny behandling. 1.2. Opplysninger av vesentlig betydning for behandling av klagen Klagen gjelder b\u00e5de v\u00e5rt vedtak datert 11.06.2021 om avslag p\u00e5 s\u00f8knad om bruksendring m.m., og v\u00e5rt vedtak datert 14.06.2021 om ilagt gebyr. Vi har behandlet klage p\u00e5 hvert av vedtakene separat, og gj\u00f8r innledningsvis oppmerksom p\u00e5 at dette fagnotatet ikke omhandler de deler av klagen som gjelder ileggelse av gebyr. Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven (pbl) \u00a7 21-3, og bekrefter at det ikke er mottatt noen merknader. Vestland fylkeskommune (fylkeskommunen) har gitt uttalelse datert 08.02.2021, hvor det klart frar\u00e5des \u00e5 gi dispensasjon fra plankravet. Samtidig signaliseres det at tiltakshaver ikke kan p\u00e5regne tillatelse etter veglova. Statens vegvesen har gitt uttalelse datert 09.02.2021, hvor det frar\u00e5des at det gis dispensasjon fra plankrav f\u00f8r arealbehov for utbedring av Fylkesvei 587 Hardangervegen (fylkesveien) er avklart. Bymilj\u00f8etaten har gitt uttalelse 09.02.2021, hvor det frar\u00e5des \u00e5 gi dispensasjon fra byggegrense langs vassdrag for anlegging av kai, og anbefales at n\u00e5v\u00e6rende kai b\u00f8r fjernes. Bymilj\u00f8etaten frar\u00e5der ikke at det gis dispensasjon for utvidelse av terrasse og bruksendring, s\u00e5 fremt det ikke f\u00f8rer til \u00f8kt bygningsmasse ned mot vassdraget i fremtiden. S\u00f8knaden er sendt Statsforvalteren i Vestland for uttalelse, uten at det er mottatt noen tilbakemelding. Saksnummer KLAGE-2022/23907 Side 2 av 5 Eiendommen er vist som Samferdselsanlegg og teknisk infrastruktur i KPA2018. Det f\u00f8lger av ordlyden i KPA2018 \u00a7 28 at det oms\u00f8kte tiltaket ikke inng\u00e5r i arealform\u00e5let. KPA2018 \u00a7 28.2 sl\u00e5r fast at det ikke er gitt egne bestemmelser om samferdselsanlegg, men ut fra retningslinjene f\u00f8lger at \u00abForm\u00e5l er \u00e5 tilrettelegge for trafikksikring av fylkesveg og parkmessig opparbeiding av strandsone\u00bb. Dette vil etter v\u00e5r vurdering v\u00e6re relevant for denne eiendommen, som befinner seg i Grimesvingene. Som det vil fremg\u00e5 i det f\u00f8lgende kan vi ikke se at tiltaket er i tr\u00e5d med dette og vi mener derfor tiltaket vil v\u00e6re i strid med arealform\u00e5let. Ved en inkurie ble ikke dette sp\u00f8rsm\u00e5let dr\u00f8ftet i vedtaket. Vi anbefaler at det ved en eventuell omgj\u00f8ring av vedtaket blir vurdert om tiltaket er i strid med arealform\u00e5let og i tilfelle er avhengig av dispensasjon fra dette. I vedtaket er det lagt til grunn at det ikke er s\u00f8kt om dispensasjon fra KPA2018 \u00a7 6 for bruksendring av kjeller og tilbygg. I klageomgang finner vi at dette m\u00e5 anses som oms\u00f8kt, jf. s\u00f8knad om dispensasjon datert 14.05.2021 (vedlegg 7. S\u00f8knad om dispensasjon). Det fremst\u00e5r etter v\u00e5r vurdering tilstrekkelig klart hva det er s\u00f8kt om dispensasjon for, og s\u00f8knaden er grunngitt, jf. pbl \u00a7 19-1. I v\u00e5re kart er eiendommen videre registrert i flomutsatt omr\u00e5de. Det er ikke redegjort for nevnte forhold i s\u00f8knaden. Ved en eventuell omgj\u00f8ring anbefaler vi at s\u00f8ker innhenter dokumentasjon som gj\u00f8r det mulig for kommunen \u00e5 vurdere betydningen av dette. Det er ettersendt opplysninger til klagen 22.04.2022 og 14.07.2022. Dette gjelder hovedsakelig s\u00f8knad om dispensasjon fra arealform\u00e5let og nye tegninger av underetasjen. Vi vise for \u00f8vrig til fagnotat datert 15.11.2021 2. Om klagen Klagen kan hovedsakelig oppsummeres i f\u00f8lgende punkter: \u2022 S\u00f8ker har overtatt eiendommen etter at tiltakene var oppf\u00f8rt, og har v\u00e6rt i god tro om at tiltakene har v\u00e6rt oms\u00f8kt. \u2022 S\u00f8ker har i forbindelse med tilsynssaken blitt veiledet av kommunen om \u00e5 s\u00f8ke om legalisering av det allerede oppf\u00f8rte tiltaket \u2022 Vestland fylkeskommunens \u00abRammeplan for avk\u00f8yrsler og byggegrenser 2017-20\u00bb har hverken v\u00e6rt kjent for s\u00f8ker, eller for de kommunale saksbehandlerne som veiledet s\u00f8ker. Denne planen er vist til i uttalelser fra Statens vegvesen og fylkeskommunen, som igjen er lagt til grunn for kommunens avslag. Rammeplanen er ikke et bygge-eller deleforbud, og terskelen for dispensasjon kan ikke v\u00e6re s\u00e5 h\u00f8y at den avskj\u00e6rer dispensasjoner av denne type. \u2022 Statens eventuelle ekspropriasjonskostnader ved en fremtidig utbedring av veien, som er nevnt i uttalelsen fra Statens vegvesen, er et hensyn som er klart utenforst\u00e5ende for hensynene bak plan-og bygningsloven. Dette b\u00f8r derfor ikke tillegges vekt i behandlingen av s\u00f8knaden. Den b\u00f8r heller behandles ut fra de konkrete forholdene i saken Saksnummer KLAGE-2022/23907 Side 3 av 5 \u2022 Bruksendringen og terrassen vil ikke medf\u00f8re \u00f8kt bruk av avkj\u00f8rselen, og ber\u00f8rer i praksis heller ikke hensynet bak bestemmelsene i veglova eller rammeplanen. Det vises blant annet til at bruksendringen ble etablert f\u00f8r den fylkeskommunale rammeplanen ble innf\u00f8rt, kjelleretasjen skal n\u00e5 knyttes tettere opp mot hovedetasjen og ikke lenger leies ut, og at tiltakshaver ikke kj\u00f8rer bil, men bruker kollektivtransport \u2022 Vilk\u00e5rene for \u00e5 gi dispensasjon fra KPA2018 \u00a7\u00a7 3 og 6 er oppfylt. Dette begrunnes hovedsakelig med f\u00f8lgende: Et utvidet boareal vil bedre bostandarden, og gi huset et klarere preg av \u00e5 v\u00e6re en enkeltst\u00e5ende boenhet. Bruksendringen inneb\u00e6rer ikke et st\u00f8rre naturinngrep eller mer inngripende privatisering av arealet enn etableringen av huset med kjelleren allerede har medf\u00f8rt. Selv om bruksendringen er et gode av privat karakter, vil nabolaget ha interesse av at boligstandarden \u00f8kes og at nye, stabile og langsiktige eiere f\u00e5r forutsigbare vilk\u00e5r. \u2022 Den oms\u00f8kte utvidelsen av den allerede godkjent altanen er kun p\u00e5 7 m2, om m\u00e5 derfor kunne regnes som et arbeidsuhell eller i det minste et mindre fravik i arbeidet med en stor terrasse. Terrassen ligger lite synlig til, tett inntil huset, og vil ikke virke ytterligere privatiserende. Terrassen er i tr\u00e5d med bygningens stil, den hindrer ikke sikt for andre, gir heller ikke \u00f8kt trafikk til eiendommen, men tilf\u00f8rer derimot eiendommen privat utearal som \u00f8ker bokvaliteten. \u2022 Klager vet ikke n\u00e5r kaien er etablert, eller om den var s\u00f8knadspliktig da den ble bygget. Kaien er \u00e5pen for allmennheten, og har blitt brukt til fisking og bading av flere enn klager. Kaien utgj\u00f8r et mindre naturinngrep, og er uansett etablert i et omr\u00e5de hvor offentlige myndigheter vurderer utfylling i vann og anlegg av gangvei. Det vises til klagen i sin helhet. 3. Vurdering av klagen Vi viser til fagnotat datert 15.11.2021. 4. Konklusjon Fagnotatet oversendes uten innstilling. Vedlegg: 1. Situasjonskart 2. Flyfoto 3. Situasjonsplan 4. Statsforvalterens vedtak, 01.12.2022 5. Klage fra Vestland fylkeskommune, 03.06.2022 6. UMBYs vedtak 10.05.2022 7. Muntlig fremlegg, 10.03.2022 8. Fagnotat datert 15.11.2021 9. Klage, 01.07.2021 10. Vedtak om avslag, 11.06.2021 11. Reviderte tegninger, 14.07.2022 12. Tegninger 13. Uttalelse fra Vestland fylkeskommune Saksnummer KLAGE-2022/23907 Side 4 av 5 14. Uttalelse fra Statens Vegvesen 15. Uttalelse fra Bymilj\u00f8etaten 16. S\u00f8knader om dispensasjon Saksnummer KLAGE-2022/23907 Side 5 av 5 "
}