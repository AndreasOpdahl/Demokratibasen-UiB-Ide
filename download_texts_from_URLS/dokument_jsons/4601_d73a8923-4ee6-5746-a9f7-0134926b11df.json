{
  "dokument_id": "d73a8923-4ee6-5746-a9f7-0134926b11df",
  "doc_type": "case_minutes",
  "kommune": 4601,
  "tittel": "Saksprotokoll UHSO, 13112024, Sak 141/24, Orienteringssak til UHSO - Redegj\u00f8relse for prosessen for lokalisering av NAV Bergen sentrum",
  "url": "https://bergen.kommune.no/politikere-utvalg/api/fil/bk360/11560641/Innstilling-vedtak-Orienteringssak-til-UHSO-Redegjorelse-for-prosessen-for-lokalisering-av-NAV-Bergen-sentrum-",
  "tekst": "Orienteringssak til UHSO - Redegj\u00f8relse for prosessen for lokalisering av NAV Bergen sentrum Utvalg for helse og sosial behandlet saken i m\u00f8tet 13.11.2024 sak 141/24 og fattet f\u00f8lgende vedtak: Saken tas til orientering. Utvalg for helse og sosials behandling F\u00f8lgende representanter tok ordet: Jeron Joseph (A), Karl Eidesund (H), Torstein Dahle (R), Diane Alexandra Berbain (SV), Christian Haugen (FrP), Even S\u00f8rland (A), Eivind N\u00e6vdal-Bolstad (H) Merknader fremsatt i utvalget: Diane Alexandra Berbain (SV) fremsatte p\u00e5 vegne av SV f\u00f8lgende merknader: Merknad 1 Utvalget oppfordrer byr\u00e5det om \u00e5 kartleggje brukargrupper som risikerer \u00e5 oppleve tenestene som vanskeleg tilgjengeleg, grunnen til det og tersklane dei m\u00f8ter, og vurdere tiltak som kan b\u00f8te p\u00e5 det for kvar gruppe. Dette gjerast saman med samarbeidspartnarar, kommunens tenester p\u00e5 ulike niv\u00e5 og brukarar. Byr\u00e5det vert samtidig beden om \u00e5 identifisere form\u00e5lstenlege informasjonstiltak, ogs\u00e5 p\u00e5 kommunens nettsider og utad, som gjer det mogleg \u00e5 n\u00e5 ut til brukarar som risikerer \u00e5 ikkje ta imot dei opplysingane dei treng for \u00e5 klare \u00e5 kome i kontakt med tenestene og rettane dei kan ha krav p\u00e5. Med hensikt til \u00e5 betre tilgang til informasjon om rettar til r\u00e5dgjevarar og brukarar, i samarbeid med frivilligheita og sosialtenestene. Kartlegging vert f\u00f8lgt opp av ein handlingsplan med m\u00e5l om \u00e5 avgrense underforbruk av tenester for kvar enkelt gruppe. Merknad 2 Utvalget ber byr\u00e5det om \u00e5 legge frem en sak som tar for seg en vurdering av innspillene fra ulike brukerutvalg som var f\u00f8lgende: Innspillene prosjektet fikk kan oppsummeres slik: \u2022 Tilgjengelighet og lokasjon \u2022 Flere opplever utfordringer med \u00e5 n\u00e5 NAV-kontorene. \u2022 Det er bekymringer rundt lang ventetid for \u00e5 f\u00e5 timeavtale og generelt vanskelig tilgjengelighet p\u00e5 telefon. \u2022 Sentral plassering eller lett tilgjengelighet med offentlig transport er viktig. \u2022 Sikkerhet \u2022 Sikkerhetstiltakene p\u00e5 NAV-kontorene kan oppleves som skremmende og skaper en f\u00f8lelse av mistenkeliggj\u00f8ring, s\u00e6rlig blant innvandrere og s\u00e5rbare grupper. \u2022 Det f\u00f8rste du m\u00f8ter hos NAV, er uniformerte vektere. Uniformerte vektere er skremmende. Det er et \u00f8nske om \u00e5 balansere sikkerhet og tilgjengelighet p\u00e5 en m\u00e5te som gj\u00f8r at brukerne f\u00f8ler seg b\u00e5de velkomne og trygge. \u2022 M\u00f8tested utenfor NAV-kontorene \u2022 Flere r\u00e5d foresl\u00e5r \u00e5 etablere NAV-tjenester p\u00e5 andre arenaer, som bibliotek eller hos frivillige organisasjoner, for \u00e5 senke terskelen for kontakt og tilby enklere tilgang til hjelp. \u2022 Digitalisering \u2022 Mange brukere, spesielt eldre, rusavhengige og innvandrere, sliter med digitale l\u00f8sninger. \u2022 Digital kompetanse og spr\u00e5kbarrierer er betydelige utfordringer. \u2022 Det er behov for mer st\u00f8tte til brukere som trenger hjelp med digitale tjenester, og en kombinasjon av digitale og fysiske m\u00f8tepunkter b\u00f8r vurderes. Merknad 3 Utvalget oppfordrer byr\u00e5det om \u00e5 innf\u00f8re en bemanningsnorm i sosialtjenesten som sikrer at ansatte har tid og rom for \u00e5 bli kjent med og f\u00f8lge opp den enkeltes behov for hjelp, og \u00f8ke andelen ansatte i sosialtjenesten med sosialfaglig kompetanse. Torstein Dahle (R) fremsatte p\u00e5 vegne av R f\u00f8lgende merknad: I l\u00f8pet av h\u00f8sten 2025 skal det foretas en evaluering av sammensl\u00e5ingen av NAV \u00c5rstad og NAV Bergenhus til NAV Bergen sentrum. Votering: Forslag til vedtak ble enstemmig tiltr\u00e5dt. Merknad 1-3 fra SV, fremsatt av Diane Alexandra Berbain (SV) fikk 7 stemmer (A, SV, MDG, R). Merknad fra R, fremsatt av Torstein Dahle (R) fikk 7 stemmer (A, SV, MDG, R). Forslag til vedtak: Saken tas til orientering. 2 "
}