{
  "dokument_id": "18a9ad97-8db4-55a7-a32d-29644b708264",
  "doc_type": "case_presentation",
  "kommune": 4601,
  "tittel": "Dokken s\u00f8r. Omr\u00e5dereguleringsplan p\u00e5 h\u00f8ring. ",
  "url": "https://bergen.kommune.no/politikere-utvalg/api/fil/bk360/9571746/Framstilling-Dokken-sor-Omradereguleringsplan-pa-horing-",
  "tekst": " Kommunalt r\u00e5d for personer med funksjonsnedsettelse/Eldrer\u00e5det Saksframstilling V\u00e5r referanse: 2023/283884-1 Saksbehandler: Ragnhild Hvoslef Kr\u00fcger Dokken s\u00f8r. Omr\u00e5dereguleringsplan p\u00e5 h\u00f8ring. Hva saken gjelder: Omr\u00e5dereguleringsplan for Dokken s\u00f8r er sendt p\u00e5 h\u00f8ring. Omr\u00e5det er en del av det st\u00f8rre arbeidet med en transformasjon av hele Dokkenomr\u00e5det. For mer informasjon kan man lese Arealstrategi for Dokken, som ble behandlet i bystyret 22. februar 2023 https://www.bergen.kommune.no/politikk/politiskeutvalg/375606/mote/4901936/sak/243389 I h\u00f8ringen av dette planprogrammet har kommunen stilt f\u00f8lgende sp\u00f8rsm\u00e5l: 1. Er kunnskapsgrunnlag om dagens situasjon tilstrekkelig? 2. Er utredningsalterantivene relevante og realistiske? 3. Er det riktige tema som er opplistet under konsekvensutredning og eller vurdering i plandokument? Har du innspill til andre beslutningsrelevante tema? 4. Er planprosessen og medvirkningsopplegget tilstrekkelig beskrevet? 5. Er det noe annet som er viktig for deg? Planprogrammet er den innledende fasen av planarbeidet og det er mulig \u00e5 p\u00e5virke planinnholdet. R\u00e5dene kan velge \u00e5 komme med innspill her, men vil uansett f\u00e5 planene tilbake n\u00e5r de kommer til politisk behandling. Prosjektleder Knut Andreas Knutsen m\u00f8ter r\u00e5dene for informasjon og dialog om saken. Forslag til vedtak: Omr\u00e5dereguleringsplan for Dokken s\u00f8r tas til orientering. Dato: 3. januar 2024 Ragnhild Hvoslef Kr\u00fcger - seniorr\u00e5dgiver/r\u00e5dssekretariatet Dokumentet er godkjent elektronisk. Vedlegg: Byr\u00e5dssak Planbeskrivelse Fagnotat 1 Tidligere innspill fra r\u00e5dene Eldrer\u00e5det behandlet forslag til overordnet strategi for Dokken 2050 i m\u00f8te 7. april 2021 og sendte f\u00f8lgende innspill Planen har en lang tidshorisont og det er krevende \u00e5 legge planer for hva som kommer til \u00e5 v\u00e6re behovene til Bergens befolkning i 2050. Eldrer\u00e5det tror likevel at behovet for omsorg + boliger og sykehjem kommer til \u00e5 v\u00e6re der. Selv om den eldre befolkningen blir stadig friskere, s\u00e5 blir de ogs\u00e5 stadig eldre. Mange eldre vil \u00f8nske \u00e5 kunne bo sentralt, ogs\u00e5 n\u00e5r de trenger en omsorgsplass og det vil ogs\u00e5 gj\u00f8re det lettere for dem \u00e5 holde kontakt med p\u00e5r\u00f8rende. Eldrer\u00e5det ber derfor om at man setter av plass til omsorg + boliger p\u00e5 Dokken, gjerne i en samlokalisering med aktiviteter for barn og unge KRPF behandlet forslag til overordnet strategi for Dokken 2050 i m\u00f8te 8. april 2021 og sendte f\u00f8lgende innspill KRPF er bekymret for at man \u00f8nsker \u00e5 legge til rette for s\u00e5 mange boliger og n\u00e6ringsbygg uten noen andre parkeringsmuligheter enn HC parkering og bildeling. Det b\u00f8r legges opp til noe parkering i den delen med mange arbeidsplasser og i hvert fall en god dekning p\u00e5 HC parkering slik at ogs\u00e5 personer som er avhengig av bil skal kunne jobbe her. R\u00e5det vil gjerne vite mer om hvordan man vil planlegge hvor mange HC plasser det er behov for. I en vanlig reguleringsplan skal det v\u00e6re 10% HC parkering. Men dersom det ikke er noen vanlig parkering er det vanskelig \u00e5 se hvordan man skal beregne antallet. Vi ber om at man her har en raus og inkluderende holdning og legger opp til en god dekning p\u00e5 HC parkering. For mange vil begrunnelsen for \u00e5 trenge bil v\u00e6re at man ikke f\u00e5r barnehageplass i n\u00e6rheten av hjemmet. Dersom man \u00f8nsker at denne bydelen skal v\u00e6re tiln\u00e6rmet bilfri vil det v\u00e6re spesielt viktig at det bygges barnehage i omr\u00e5det slik at det er mulig \u00e5 f\u00e5 en barnehageplass i gangavstand fra hjemmet. Det er positivt at man sl\u00e5r fast at universell utforming skal v\u00e6re et prinsipp for arbeidet. Men, i videre planer, b\u00f8r det beskrives mer spesifikt hvordan man \u00f8nsker \u00e5 arbeide for \u00e5 oppn\u00e5 dette. Det legges opp til gode gr\u00f8ntarealer i omr\u00e5det og det er positivt. For at bydelen skal v\u00e6re s\u00e5 tilgjengelig som mulig er det viktig at man s\u00f8rger for at man bruker allergivennlige planter og tr\u00e6r. Det blir stadig dyrere og vanskeligere \u00e5 etablere seg i Bergen og n\u00e5r det bygges opp en ny bydel her b\u00f8r kommunen vurdere leie til eie ordninger som vil gj\u00f8re det lettere for f\u00f8rstegangsetablerere. KRPF behandlet arealstrategi for Dokken i m\u00f8te 3. januar 2023 og sendte f\u00f8lgende forslag til behandlingen i utvalg og bystyre Forslag til vedtak: Det m\u00e5 etableres HC parkering, b\u00e5de i tilknytning til arbeidsplasser og bolig. Merknad 1: I det videre arbeidet med Dokken m\u00e5 universell utforming og muligheten for at s\u00e5 mange grupper som mulig kan bo og arbeide i dette omr\u00e5det vektlegges. 2 Begrunnelse for forslag og merknad: Det bekymrer r\u00e5det at universell utforming ikke nevnes. S\u00e6rlig siden utbyggingen av Dokken gir Bergen kommune muligheten til \u00e5 skape ett omr\u00e5de av sentrum som i stor grad kan bli tilgjengelig for alle byens borgere. Bergen er en by med mange fysiske barrierer- enten de er menneskeskapt eller naturlige og p\u00e5 privatmarkedet er et f\u00e5tall av boligene universell utformet. I sentrum er boligmassen utilgjengelig for mange personer med nedsatt funksjonsevne, enten p\u00e5 grunn av \u00f8konomi eller for eksempel for personer med bevegelsehemminger. Kun et f\u00e5tall av private hjem er tilgjengelige for denne gruppen. Her har Bergen kommune en mulighet til \u00e5 skape en bydel hvor dette endres. Det at dette skal v\u00e6re ett omr\u00e5de hvor alt skal v\u00e6re innen g\u00e5avstand er positivt for mange med funksjonsnedsettelser. Mange i denne gruppen har ikke bil, dette av ulike \u00e5rsaker. Og det \u00e5 bo ett kompakt byomr\u00e5de med alt n\u00f8dvendig innen kort radius vil gi \u00f8kt livskvalitet, og \u00f8ke grad av selvstendighet. Det er derfor viktig at universell utforming faktisk l\u00f8ftes opp som ett styrende og viktig tema for utbyggingen. Slik at dette reelt blir en ny og inkluderende sentrumsdel for alle og at alle byens borgere f\u00e5r muligheten til \u00e5 bli en del av g\u00e5byen, enten de g\u00e5r- med eller uten hvit stokk- eller ruller R\u00e5det tillater seg ogs\u00e5 \u00e5 vise til tidligere innsendt h\u00f8ringsuttalelse med innspill om HC- parkeringsplasser i tilstrekkelig omfang om et s\u00e5 stort nyetablert boligomr\u00e5de skal bli attraktiv for alle. Skal en leve opp til ambisjonen s. 8 m\u00e5 b\u00e5de uttalte UU-f\u00f8ringer og HC-plasser fremst\u00e5 eksplisitt i ulike planer og strategier for prosjektet Dokken: Sidan oppstarten av arbeidet i 2019 har det vore ein viktig f\u00f8resetnad for arbeidet med transformasjon av Dokken at det skal leggast til rette for ei sosialt berekraftig bustadutvikling, med variert bustadsamansetning og ulikt prisniv\u00e5. Under punktet b\u00e6rekraftige boliger st\u00e5r det at en \u00f8nsker mangfold og boliger for alle typer mennesker. Det er da veldig viktig at det tilrettelegges ogs\u00e5 for funksjonshemmede som er avhengig av egen bil, det vil si at det legges opp til nok HC-parkeringsplasser i n\u00e6r tilknytning til boligene. Det b\u00f8r ogs\u00e5 legges opp til noen boliger p\u00e5 bakkeplan med direkte tilkomst til boligene uten \u00e5 m\u00e5tte g\u00e5 gjennom fellesarealer for \u00e5 ivareta alle grupper funksjonshemmede. I punktet Pionere og Havbyen Bergen nevnes det en mulig flytting av Akvariet til Dokken. I den forbindelse er det viktig \u00e5 legge til rette for HC-parkering i tilknytning til Akvariet for at det skal bli tilgjengelig for alle. Det vil ikke v\u00e6re alle som kan bruke en eventuell bybane, enten det n\u00e5 er pga. fysisk eller psykisk funksjonshemming. Som en viktig kulturinstitusjon er det viktig at alle barn, unge og voksne har lik tilgang og mulighet til \u00e5 bes\u00f8ke akvariet. I tillegg er det viktig at det er noen HC-parkeringsplasser i forbindelse med Havforskningsinstituttet og Fiskeridirektoratet slik at de kan v\u00e6re reelle inkluderende arbeidsplassbedrifter, forskningsinstitutt og utdanningsinstitusjoner. Under erfaring fra innbyggerinvolvering er barn og ungdom s\u00e6rlig nevnt, KRPF lurer i den forbindelse p\u00e5 om funksjonshemmede barn og ungdom ogs\u00e5 har v\u00e6rt involvert i denne prosessen. Det er viktig at den utilsiktede negative konsekvensen kommuneplanens arealdel (KPA) har hatt i forhold til HC-parkering ikke ogs\u00e5 f\u00e5r effekt for Dokken. Den negative konsekvensen det her siktes til er n\u00e5r det kun legges opp til 10% HC-parkeringsplasser samtidig som antall parkeringsplasser settes til et minimum og i noen tilfeller ingen s\u00e5 vil det resultere i sv\u00e6rt f\u00e5 til ingen HC-parkeringsplasser (10% av 0 blir 0 og dermed ikke universelt tilgjengelig for alle). 3 Ungdomsr\u00e5det behandlet h\u00f8ring av overordnet strategi for Dokken i m\u00f8te 6. januar 2021 og sendte f\u00f8lgende innspill til det videre arbeidet. 1. Tar ikke for seg \u00f8konomisk b\u00e6rekraft. Prosjektet, i sin rapport om Parallelloppdrag Dokken (s. 13), tar for seg flere betydninger av b\u00e6rekraftperspektivet, og tar hensyn til de \u00f8konomiske rammene til kommunen og prosjektet, men ikke innbyggernes \u00f8konomi. Et slikt prosjekt vil tiltrekke seg mange nye, og kan v\u00e6re med p\u00e5 \u00e5 gentrifisere omr\u00e5det. M\u00f8hlenpris og Jekteviken er popul\u00e6re omr\u00e5der for studenter og andre leietakere, og en \u00f8kning i boligpriser vil v\u00e6re med p\u00e5 \u00e5 dytte disse leietakerne, og for s\u00e5 vidt boligeierne, ut av omr\u00e5det. Dette er ikke i tr\u00e5d med resten av prosjektet som hevder \u00e5 bygge lokalsamfunn med stort mangfold (s. 39 og 40) \u2013 et lokalsamfunn skal v\u00e6re med p\u00e5 \u00e5 l\u00f8fte omr\u00e5det rundt seg. Rapporten gj\u00f8r seg oppmerksom p\u00e5 lavinntektshusstander, vanskeligstilte o.l, men ikke p\u00e5 omr\u00e5det rundt. 2. Utydelig: har kanskje blitt utgreid p\u00e5 tidligere m\u00f8ter, seminar eller i den fullstendige rapporten. Det settes av soner i prosjektet for selvbygde (student)leiligheter (s. 40) \u2013 hva dette akkurat betyr er ikke godt \u00e5 vite eller om disse studentleilighetene er rimelige for studenter flest. Leilighetene skal riktignok bygges ikke-kommersielt. Man b\u00f8r i planen v\u00e6re mer konkret i hvordan man skal legge til rette for ulike grupper. 3. Tar ikke hensyn til etiske problemstillinger som dyrevelferd. Prosjektet vil danne et kulturelt sentrum som reflekterer Bergen by. Naturligvis vil prosjektet inkorporere akvakultur i form av akvarium, men med et allerede n\u00e6rliggende akvarium s\u00e5 kan det v\u00e6re lurt \u00e5 \u00e5pne opp for et interaktivt akvarium med sj\u00f8planter istedenfor akvarium med havdyr. Dette ble diskutert p\u00e5 et av de forrige m\u00f8tene for Dokken. 4. Viktig at man fokuserer p\u00e5 at det blir et str\u00f8k der alle kan bo \u2013 Fokus p\u00e5 god og funksjonell arkitektur. Det er ogs\u00e5 viktig \u00e5 ha infrastruktur p\u00e5 plass tidlig. 5. Viktig med medvirkning \u2013 kanskje trekke inn vgs med design og arkitekturlinjer for \u00e5 f\u00e5 innspill fra elever 4 "
}