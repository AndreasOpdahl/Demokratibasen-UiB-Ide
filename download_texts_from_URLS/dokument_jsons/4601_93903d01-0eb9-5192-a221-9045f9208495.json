{
  "dokument_id": "93903d01-0eb9-5192-a221-9045f9208495",
  "doc_type": "case_attachment",
  "kommune": 4601,
  "tittel": "Sp\u00f8rsm\u00e5l til Eldrer\u00e5det bemanning",
  "url": "https://bergen.kommune.no/politikere-utvalg/api/fil/bk360/11420465/Sporsmal-til-Eldreradet-bemanning",
  "tekst": "Til Eldrer\u00e5det Byr\u00e5det kartlegger bemanningen p\u00e5 behandlingssentrene og sykehjemmene for \u00e5 vurdere om det er tilstrekkelig bemanning og hvorvidt det er mulig \u00e5 organisere sykehjemmene bedre. Saken skal opp i bystyret i november 2024. Vi er takknemlige for at dere i Eldrer\u00e5det vil bidra med innspill. Tilbakemeldingen fra Eldrer\u00e5det er tenkt som vedlegg i saken, og frist for innspill til BEHO er satt til tirsdag 15.10.2024. For \u00e5 utvikle b\u00e6rekraftige helsetjenester m\u00e5 vi i st\u00f8rre grad benytte ressursene p\u00e5 en bedre m\u00e5te enn det vi har gjort tidligere. \u2022 Hvordan kan ressursene i behandlingssenter og sykehjem forvaltes bedre for \u00e5 sikre b\u00e6rekraft? \u2022 Hvordan kan kommunen l\u00f8se utfordringene med de \u00f8kte forventningene til sykehjemstjenesten, samtidig som de st\u00e5r i denne bemanningskrisen? Det er vanskelig \u00e5 rekruttere nok og kvalifisert helsepersonell til behandlingssentre og sykehjem. \u2022 Hvilke konkrete forbedringer eller tiltak kan gj\u00f8re kommunen mer attraktiv som arbeidsgiver? \u2022 Hvilke konkrete tiltak kan kommunen iverksette for \u00e5 tiltrekke seg sykepleiere og helsefagarbeidere til v\u00e5re sykehjem? \u2022 Hva mener Eldrer\u00e5det er de viktigste tiltakene som b\u00f8r fremheves for \u00e5 motivere flere til \u00e5 s\u00f8ke seg til v\u00e5re behandlingssenter og sykehjem? Samfunnet g\u00e5r glipp av kapasitet og kompetanse som f\u00f8lge av en lite b\u00e6rekraftig aldersgrensepolitikk. Pensjonert helsepersonell representerer en betydelig ubenyttet ressurs, og som ofte har b\u00e5de vilje og evne til \u00e5 fortsatt bidra p\u00e5 sine fagomr\u00e5der. \u2022 Hva kan vi gj\u00f8re for \u00e5 beholde den kapasiteten og kompetansen som pensjonert helsepersonell representerer? \u2022 Hva kan gj\u00f8res for \u00e5 legge til rette for at det er attraktivt for disse ressursene \u00e5 fortsette i behandlingssenter og sykehjem, utover pensjonsalder? \u2022 Hvordan kan eldres behov og \u00f8nsker i st\u00f8rre grad tas med i utformingen av en rekrutteringsstrategi for personell i sykehjem? Dere er selvsagt velkomne til \u00e5 komme med andre innspill som er relevant for saken. "
}