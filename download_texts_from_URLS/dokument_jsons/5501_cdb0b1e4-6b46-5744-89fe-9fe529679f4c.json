{
  "dokument_id": "cdb0b1e4-6b46-5744-89fe-9fe529679f4c",
  "doc_type": "case_attachment",
  "kommune": 5501,
  "tittel": "18. VAO - akseptbrev",
  "url": "https://innsyn.tromso.kommune.no/application/getMoteDokument?dokid=2001647350",
  "tekst": "SWECO NORGE AS AVD TROMS\u00d8 Hjalmar Johansens gate 23 9007 TROMS\u00d8 Kjell Strandli Deres ref: V\u00e5r ref: Saksbehandler: Dato: 10224601 20/14841-5 Heidi Solli 26.07.2021 +47 45482293 Aksept av VAO-rammeplan Kullkransvingen, Plan 1755 - Revidert 01.07.2021 Viser til innsendte VAO-rammeplan mottatt: 02.07.2021 I henhold til planbestemmelser pkt. 11.2.1 i Kommuneplanenes arealdel 2017-2026 skal det ved utarbeidelse av alle reguleringsplaner inng\u00e5 en VAO-rammeplan. Planen skal beskrive prinsippl\u00f8sninger for omr\u00e5det, og deres sammenheng med overordnet hovedsystem for vannforsyning, avl\u00f8p og overvannsh\u00e5ndtering. I tillegg skal den dimensjonere n\u00f8dvendige vannforsynings-, avl\u00f8ps- og overvannssystemer inklusive flomveger. Dersom rammeplanen konkluderer med at det m\u00e5 avsettes areal til VAO-anlegg, spesielt p\u00e5 bakkeniv\u00e5, m\u00e5 disse arealene legges inn med rett form\u00e5l i reguleringsplankartet. Med bakgrunn i dette er innsendt VAO-rammeplan behandlet av Seksjon for vann og avl\u00f8p. Grunnlag for godkjenning: Beskrivelse: Datert: Plan 1755 \u2013 Kullkransvingen \u2013 VAO-rammeplan 01.07.2021 H100 \u2013 Plan VAO-l\u00f8sninger 01.07.2021 H101 \u2013 Plan vannforsyning 01.07.2021 H102 \u2013 Plan spillvann 01.07.2021 H103 \u2013 Plan overvann 01.07.2021 Kostnadsoverslag \u2013 privat VAO BT1 01.07.2021 Kostnadsoverslag \u2013 privat VAO BT2 01.07.2021 Kostnadsoverslag \u2013 kommunalt VAO BT1 01.07.2021 Kostnadsoverslag \u2013 kommunalt VAO BT2 01.07.2021 VAO-rammeplan for 1755 Kullkransvingen, aksepteres med forutsetninger som beskrives under. Merknader i dette akseptbrevet m\u00e5 hensyntas i reguleringsplanen. Akseptert VAO-rammeplan med vedlegg er stemplet digitalt, datert 13.07.2021 og sendes kun ut digitalt til utbygger/konsulent og Troms\u00f8 kommune ihht. kopi-liste. Dette akseptbrev samt digitalt stemplet VAO-rammeplan med vedlegg skal inng\u00e5 i komplett plangrunnlag som sendes til Seksjon for byutvikling, Byplan. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Side 2 av 4 Oppsummering av hovedpunkter i VAO-rammeplanen og eventuelle forutsetninger for aksept: Vannforsyning Det etableres to nye vannkummer med slokkevannsuttak i Hansjordnesgata. For uttak av springsklervann etableres en egen nedgravd kum. Uttak av forbruksvann anbores p\u00e5 \u00d8225 mm ledning som etableres for \u00e5 tilfredsstille slokkevannsl\u00f8sning for utbyggingen. \u00d875 mm PE80 SDR11 benyttes som stikkledning for forsyning. Anlegget bygges ut i to trinn. For byggetrinn 1 etableres det endeledninger \u00d8225 PE100 SDR11 s\u00f8r og nord for bygget med tilbakeslagssikring og mulighet for utspyling. For byggetrinn 2 fjernes tilbakeslagssikringene og det etableres en ringstruktur med \u00d8160 mm PE100 SDR11 i kaiomr\u00e5det. Slokkevannskrav er dekket i byggetrinn 1 og 2 ved utbygging av foresl\u00e5tt l\u00f8sning ved etablering av 5 stk. brannkummer i byggetrinn 1 og 1 stk. brannkum i byggetrinn 2. Avl\u00f8psh\u00e5ndtering Spillvann fra omr\u00e5det ledes til offentlig spillvannsledningsnett i Hansjordnesgata. Spillvann fra f\u00f8rste etasje pumpes inn p\u00e5 kommunalt ledningsnett ved bruk av trykkavl\u00f8p, spillvann fra \u00f8vrige etasjer leveres med selvfall til kommunalt ledningsnett. Tilkobling til kommunalt nett gj\u00f8res i samlekum som plasseres i adkomstveg til utbyggingsomr\u00e5det. Fra samlekum til eksisterende ledningsnett i Hansjordnesgata/Stakkevollvegen etableres en felles ledning for trykkavl\u00f8p og selvfall. Som stikkledning for selvfall benyttes \u00d8160 PE100 SDR17. Som pumpeledning benyttes \u00d863 PE80 SDR17, denne m\u00e5 endelig dimensjoneres av pumpeleverand\u00f8r. Kum etableres i tett utf\u00f8relse av type PE eller lignende. Overl\u00f8pskum for trykkavl\u00f8psanlegget dimensjoneres for en midlere tilrenning p\u00e5 0,1 l/s og driftsstans i 8 timer, dette gir et overl\u00f8psvolum p\u00e5 3 m3. Eksisterende privat pumpestasjon i omr\u00e5det m\u00e5 flyttes og reetableres utenfor planomr\u00e5det. Stasjonen etableres iht. gjeldende krav om tett overl\u00f8pstank og med trykkavl\u00f8p. Plassering av pumpestasjon p\u00e5 nytt omr\u00e5de m\u00e5 avklares med respektive grunneiere. Overvannsh\u00e5ndtering For \u00e5 ivareta overvannsavrenning fra omr\u00e5det kan overvann fra utenomhusarealene ledes til sj\u00f8 via overflaten, men p\u00e5 grunn av store avstander kan dette v\u00e6re utfordrende da overflaten m\u00e5 etableres med fall mot sj\u00f8. Det er i rammeplanen beskrevet at det har v\u00e6rt vurdert bruk av avrenning p\u00e5 overflaten og via gr\u00f8nne omr\u00e5der, men p\u00e5 grunn av omr\u00e5dets bruk som lager er denne typen innretninger vurdert som utfordrende. Ut fra planlagt arealbruk er det derfor vurdert at overvann ledes til sj\u00f8 via privat ledningsanlegg. Det etableres ett overvannsanlegg, \u00d8315 mm ledning nord for bygget og ett anlegg, \u00d8200 mm ledning s\u00f8r for bygget. Overvann fra takvann ledes inn p\u00e5 \u00d8315 mm PVC SN8 for byggetrinn 1, for byggetrinn 2 etableres det \u00d8400 PVC SN8. Det skal i tillegg til de private overvannsledningene i omr\u00e5det etableres en kommunal overvannsledning fra Hansjordnesgata til sj\u00f8 gjennom planomr\u00e5det. Dimensjonen er vurdert til minimum \u00d8500 mm PE ledning. Denne ledningen etableres p\u00e5 nordsiden av bygget i samme trase som VAO-anlegget til utbyggingen. Overvann fra planomr\u00e5det skal ikke under noen omstendighet tilkobles denne gjennomg\u00e5ende overvannsledningen. Flomveger Eksisterende flomveger nord og s\u00f8r for omr\u00e5det m\u00e5 ivaretas i utbyggingen. Dette gj\u00f8res ved \u00e5 etablere fall fra bygg p\u00e5 nord- og s\u00f8rsiden og jevnt fall mot sj\u00f8. Akseptabel h\u00f8ydedifferanse m\u00e5 vurderes i detaljprosjektering. Flomveger nord og s\u00f8r for bygget m\u00e5 synliggj\u00f8res p\u00e5 uteromsplan som f\u00f8lger med reguleringsplanen for omr\u00e5det. Side 3 av 4 Eierskap til VAO-infrastrukturen og kostnader for etablering For spillvann er grensesnitt mellom privat og offentlig ledningsanlegg i samlekum som etableres i adkomstveg til omr\u00e5det. Ledninger gjennom Hansjordnesgata/Stakkevollvegen overtas til kommunal drift og vedlikehold. Overvannsledninger som ivaretar avrenning fra planomr\u00e5det etableres som private ledninger. Det bemerkes en feil i medf\u00f8lgende plantegning, overvannsledning som skal ivareta takavrenning fra bygg er angitt som kommunal, denne forutsettes driftet som privat overvannsanlegg. Gjennomg\u00e5ende overvannsledning fra Handjordnesgata til sj\u00f8 overtas til kommunal drift og vedlikehold. Avklaringer om fordeling av kostnader for etablering av kommunal overvannsledning gjennom omr\u00e5det ivaretas i utbyggingsavtalen. Vannledninger rundt bygget overtas til kommunal drift og vedlikehold, forutsatt at krav til kommunal overtakelse av ringledning i kaifront avklares i detaljprosjekteringen. Kostnader for kommunal VAO-anlegg: - Byggetrinn 1, kr 2 805 059,- - Byggetrinn 2, kr 1 362 930,- Kostnader for privat VAO-anlegg: - Byggetrinn 1, kr 1 058 001,- - Byggetrinn 2, kr 398 836,- Utbyggingsrekkef\u00f8lge \u2013 byggetrinn Det legges opp til at vannledning og overvannsanlegg etableres i to trinn suksessivt med utbyggingen av omr\u00e5det. Det legges derfor til grunn at det gjennomf\u00f8res en delovertakelse av VAO-anlegget. Dette m\u00e5 ivaretas i rekkef\u00f8lgebestemmelser til reguleringsplanen og i utbyggingsavtalen. Konsekvenser for reguleringsplanbestemmelsene og reguleringsplankartet F\u00f8lgende planbestemmelser skal v\u00e6re med i reguleringsplanen, med mindre annet avtales med gjeldende fagorgan I dokumentasjonskrav/rekkef\u00f8lgebestemmelser: \uf0b7 Ved s\u00f8knad om rammetillatelse skal akseptert VAO-rammeplan, akseptbrev og stemplede tegninger vedlegges s\u00f8knaden. \uf0b7 Det skal ikke gis igangsettingstillatelse f\u00f8r det foreligger stemplede og signerte tekniske detaljplaner av gjeldende fagorgan. Tekniske detaljplaner skal v\u00e6re basert p\u00e5 endelig VAO- rammeplan. Avvik mellom tekniske detaljplaner og VAO-rammeplan kan utl\u00f8se behov for revisjon og ny behandling av revidert VAO-rammeplan. \uf0b7 Det skal ikke gis igangsettingstillatelse for privat VAO-infrastruktur f\u00f8r det foreligger godkjent VA-s\u00f8knad. \uf0b7 Det skal ikke gis midlertidig brukstillatelse og ferdigattest f\u00f8r teknisk infrastruktur, som skal overtas til kommunal drift og vedlikehold, er godkjent og overlevert. Ved s\u00f8knad om midlertidig brukstillatelse og ferdigattest skal overtagelsesprotokoll underskrevet av gjeldende fagorgan, vedlegges s\u00f8knaden. \uf0b7 Det skal ikke gis midlertidig brukstillatelse og ferdigattest f\u00f8r det foreligger godkjent VA- ferdigmelding fra gjeldende fagorgan for privat VAO-infrastruktur/private tilkoblinger til offentlig nett. Ved s\u00f8knad om midlertidig brukstillatelse og ferdigattest skal VA-ferdigmelding godkjent av gjeldende fagorgan, vedlegges s\u00f8knaden. Akseptert rammeplan danner grunnlaget for utarbeidelse av teknisk detaljplan for vann og avl\u00f8p. Side 4 av 4 For tekniske detaljplaner stiller Troms\u00f8 kommune ved Seksjon for vann og avl\u00f8p tekniske, \u00f8konomiske og formelle krav som tiltakshaver/utbygger skal innfri f\u00f8r anleggsarbeider vedr\u00f8rende vann og avl\u00f8p kan starte. Dette gjelder der Troms\u00f8 kommune skal uttale seg som eier/fremtidig eier av kommunens vann- og avl\u00f8psledninger med tilh\u00f8rende installasjoner, og i egenskap av \u00e5 v\u00e6re vannleverand\u00f8r, avl\u00f8pstransport\u00f8r og avl\u00f8psmottaker. Utarbeidelse og innlevering av tekniske detaljplaner skal gj\u00f8res i tr\u00e5d med \u201cRetningslinjer for behandling av tekniske detaljplaner i Troms\u00f8 kommune\u201d, se hjemmesiden til Seksjon for vann og avl\u00f8p for mer informasjon. Utbygger plikter \u00e5 melde fra til Seksjon for vann og avl\u00f8p om endringer som har betydning for den aksepterte VAO-rammeplan. Med vennlig hilsen Mona Pettersen Heidi Solli Leder Plan og utbygging Planlegger Seksjon for vann og avl\u00f8p, Plan og utbygging Dokumentet er elektronisk godkjent. Kopi til: Seksjon for byutvikling, Byplan v/ Robert Tore Larsen Seksjon for vann og avl\u00f8p, Plan og utbygging v/ Cato Lind Eriksen Seksjon for vann og avl\u00f8p, Kundeservice v/ Ann Kristin Bjerkemo RAMB\u00d8LL NORGE AS v/ Maren Stanghov Thorstensen ODD BERG AS v/ Erlend Sundstr\u00f8m "
}