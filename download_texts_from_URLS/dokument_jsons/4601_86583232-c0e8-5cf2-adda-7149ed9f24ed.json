{
  "dokument_id": "86583232-c0e8-5cf2-adda-7149ed9f24ed",
  "doc_type": "case_attachment",
  "kommune": 4601,
  "tittel": "Brev fra NVE datert 27.09.2023",
  "url": "https://bergen.kommune.no/politikere-utvalg/api/fil/bk360/9377060/Brev-fra-NVE-datert-27-09-2023",
  "tekst": "BERGEN KOMMUNE PLAN- OG BYGNINGSETATEN Postboks 7700 5020 BERGEN V\u00e5r dato: 27.09.2023 Sakshandsamar: Toralf Otnes, V\u00e5r ref.: 202011511-9 Oppgi ved kontakt 22959527, toot@nve.no Dykkar ref.: PLAN-2022/20645 NVE trekker motsegn til detaljreguleringsplan for Fagerdalen lager - Gnr. 216, bnr. 83 mfl. - Plan-ID 4601_70350000 - Bergen kommune Vi viser til brev datert 06.07.2023. Saka gjeld detaljreguleringsplan for Fagerdalen lager. I brevet skriv de at de vurderer at motsegnspunkta no er komne i m\u00f8te, og de ber de oss om \u00e5 vurdere om det er grunnlag for at motsegna kan l\u00f8ysast. NVE trekker motsegn til detaljreguleringsplan for Fagerdalen lager. Om motsegna NVE fremja motsegn til detaljreguleringsplan for Fagerdalen lager i brev datert 23.02.2023. Grunnlaget for motsegna var at tryggleik mot skred i bratt terreng ikkje vart tilstrekkeleg teken i vare, og at fare for omr\u00e5deskred av kvikkleire ikkje var tilstrekkeleg avklart. F\u00e5r \u00e5 l\u00f8yse motsegna skreiv vi at skredfarevurdering for skred i bratt terreng m\u00e5tte underleggast uavhengig kvalitetssikring. Rapport om fare for omr\u00e5deskred av kvikkleire m\u00e5tte oppdaterast med tydelege konklusjonar som avklarar skredfaren for planomr\u00e5det. Skred i bratt terreng I f\u00f8lgje NVE sin rettleiar for kartlegging av skredfare i bratt terreng skal skredfarevurderingar som avklarar skredfare for tiltak i tryggleiksklasse S3 underleggast uavhengig kvalitetssikring. NVE fremja motsegn til detaljreguleringsplanen fordi slik uavhengig kvalitetssikring av Multiconsult sin skredfarevurdering ikkje var gjort. Sunnfjord Geo Center har no gjennomf\u00f8rt ei uavhengig kvalitetssikring av Multiconsult sin skredfarerapport. NVE har ingen merknader til denne. I plankartet har de no delt inn H310 i H310_1, H310_2 og H310_3. De har ogs\u00e5 utforma f\u00f8resegner til omsynssonene slik vi foreslo i v\u00e5r brev datert 23.02.2023. Diverre har nummereringa av omsynssonene i plankartet og f\u00f8resegnene blitt bytta om. De m\u00e5 difor rette dette opp f\u00f8r planen blir slutthandsama. H310_1 i plankartet m\u00e5 endrast til H310_3, og H310_1 m\u00e5 endrast til H310_3. Dersom dette ikkje blir gjort blir innhaldet i f\u00f8resegnene feil. E-post: nve@nve.no, Postboks 5091, Majorstuen, 0301 OSLO, Telefon: 22 95 95 95, Internett: www.nve.no Org.nr.: NO 970 205 039 MVA Bankkonto: 7694 05 08971 Vi vurderer at grunnlaget for motsegna for dette punktet har falle bort. Under f\u00f8resetnad av at nummereringa p\u00e5 plankartet blir bytt om som nemnd ovanfor, og planen elles vert vedteken i samsvar med det vurderte utkastet/materialet, trekker NVE motsegn til detaljreguleringsplan for Fagerdalen lager for dette motsegnspunktet. Omr\u00e5deskred av kvikkleire NVE fremja motsegn til detaljreguleringsplanen fordi fare for omr\u00e5deskred av kvikkleire ikkje var tilstrekkeleg avklart. Rapport om geotekniske unders\u00f8kingar er no oppdatert (sist datert 13.03.2023) slik at det g\u00e5r tydeleg fram at det ikkje er indikasjonar p\u00e5 spr\u00f8brotsmateriale eller kvikkleire i planomr\u00e5det. ROS analysen er oppdatert, og det blir der konkludert med at det ikkje er sannsynleg med kvikkleireskred i omr\u00e5det. NVE tek endringane i Instanes AS sin geotekniske rapport, og konklusjonen i den oppdaterte ROS analysen til vitande. Vi vurderer at grunnlaget for motsegna for dette punktet har falle bort. NVE trekker difor motsegn til detaljreguleringsplan for Fagerdalen lager for dette motsegnspunktet. Med helsing \u00d8yvind Leirset Toralf Otnes Seksjonssjef Senioringeni\u00f8r Dokumentet blir sendt utan underskrift. Det er godkjend etter interne rutinar. Mottakarar: BERGEN KOMMUNE PLAN- OG BYGNINGSETATEN Kopimottakarar: STATSFORVALTAREN I VESTLAND 2 "
}