{
  "dokument_id": "7dfc6c69-2d42-5092-a5fd-e08d0f2388ff",
  "doc_type": "case_presentation",
  "kommune": 5501,
  "tittel": "Evaluering av omorganisering av seksjon for kultur ",
  "url": "https://innsyn.tromso.kommune.no/application/getMoteDokument?dokid=2002047358",
  "tekst": "Arkivsaksnr. 25/06442-2 Saksbehandler Helle J\u00f8rgensen Saksgang M\u00f8tedato Milj\u00f8-, idrett-, kultur- og 06.05.2025 samfunnsutviklingsutvalget Evaluering av omorganisering av seksjon for kultur Kommunedirekt\u00f8rens innstilling til vedtak: 1. Evaluering av omorganisering av seksjon for kultur tas til orientering 2. Kommunedirekt\u00f8rens forslag til strategiske grep for bedre organisering i seksjon for kultur f\u00f8lges opp av kultursjefen i samarbeid med seksjonens enhetsledere Stig Tore Johnsen Kari Henriksen Kommunedirekt\u00f8r Direkt\u00f8r avdeling for oppvekst, utdanning og kultur 1 Hva saken gjelder Saken gjelder oppf\u00f8lging av vedtak evaluering av omorganisering av seksjon for kultur, Milj\u00f8-, idrett-, kultur- og samfunnsutviklingsutvalget sak 41/24, 06.03.2024. Saksutredning Bakgrunn I formannskapet (sak 179/20), 20.10. 20, Forslag til ny organisering av avdeling for kultur og idrett, ble f\u00f8lgende vedtatt: 1. Kulturfeltet organiseres som en egen seksjon under avdeling for oppvekst og utdanning med en kultursjef. 2. Det foretas ikke rammekutt for hver av enhetene Kulturenheten, Biblioteket og Byarkiv og kulturhuset. I milj\u00f8-, idrett-, kultur- og samfunnsutviklingsutvalget 06.03.24 (sak 41/24) ble f\u00f8lgende vedtatt: Evaluering av omorganisering av seksjon for kultur \u2022 Omorganiseringen av seksjon for kultur gjeldende fra 01.08.2021 skal evalueres. \u2022 De ansatte m\u00e5 involveres i evalueringen. \u2022 Evalueringen skal v\u00e6re uavhengig. \u2022 Evalueringen legges frem for MIKS-utvalget innen desember 2024. Utvikling og endring i organisering av seksjon for kultur Formannskapet vedtok i 2020 en omorganisering av dav\u00e6rende avdeling for kultur og idrett, der kulturfeltet ble etablert som en egen seksjon med en seksjonsleder/kultursjef under avdeling for oppvekst og utdanning. I juni 2021 vedtok avdelingsdirekt\u00f8ren i avdeling for oppvekst, utdanning og kultur en ny intern organisering av seksjon for kultur. Denne innebar at seksjonen skulle best\u00e5 av fem enheter: Troms\u00f8 bibliotek og byarkiv, Kulturarena, Kulturskolen, Tvibit og Fritid. Kulturutviklingstjenester ble direkte underlagt seksjonsleder/kultursjef. M\u00e5lene med den nye organiseringen var: \u2022 \u00d8kt samarbeid i seksjonen for enda bedre og samlet oppgavel\u00f8sning. \u2022 \u00c5 skape et godt samarbeid i kulturseksjonen som vil v\u00e6re av avgj\u00f8rende betydning for utviklinga av tjenestene og kulturbyen Troms\u00f8 innenfor rammen av vedtatte \u00f8konomiske og politiske m\u00e5l. \u2022 \u00c5 videreutvikle kulturseksjonen og \u00e5 gi tjenester av h\u00f8y kvalitet. \u2022 Ivareta politiske bestillinger. \u2022 Innfri innbyggeres og brukeres \u00f8kende forventninger til v\u00e5re tjenester. Det gjelder s\u00e5 vel omfang som kvalitet og tilgjengelighet. De viktigste arbeidsmilj\u00f8messige konsekvensene av organiseringer var vurdert slik: \u2022 Enhetene og tjenestene i kulturseksjonen vil i hovedsak jobbe som f\u00f8r. \u2022 Enhet Bibliotek og byarkiv vil fungere som f\u00f8r. \u2022 Ansatte ved Kulturskolen vil fortsatt ha sin enhetsleder. Ansatte ved Kulta f\u00e5r en ny enhetsleder \u00e5 rapportere til. Kultas ansatte vil ha samme arbeidssted og arbeide med 2 samme fagomr\u00e5der. Den ansatte som i dag jobber med ledelse vil trolig m\u00e5tte endre noe p\u00e5 sine oppgaver, men vil fortsatt jobbe for Kultas utvikling. \u2022 I enheten kulturarena vil tjenestene som er i denne enheten fortsatt v\u00e6re de samme, men de rapporterer til ny enhetsleder. Tjenesteomr\u00e5dene vil f\u00e5 nye samarbeidsfora under samme enhetsleder, men jobbe som f\u00f8r i tjenestene. I all hovedsak vi de n\u00e6rmeste arbeidsfellesskapene fortsette som f\u00f8r for alle arbeidstakere selv om man jobber under ny ledelse og ny struktur. Dermed kan man si at ingen arbeidsmilj\u00f8er blir splittet. Arbeidsprosess og organisering I vedtak fra MIKS-utvalget ble det fastsl\u00e5tt at evalueringen av omorganiseringen av seksjon kultur skulle v\u00e6re uavhengig. Som f\u00f8lger av den \u00f8konomiske situasjonen i Troms\u00f8 kommune, var det ikke mulig \u00e5 gjennomf\u00f8re en ekstern evaluering. Evalueringen har derfor blitt ledet av fellesadministrasjonen i Avdeling for oppvekst, utdanning og kultur. Det er n\u00e5 g\u00e5tt over tre og et halvt \u00e5r siden omorganiseringen fant sted. En kartlegging av n\u00e5v\u00e6rende ansatte i seksjon kultur per januar 2025 viser at 29 av totalt 74 ansatte er tilsatt etter 2021. Det er i midlertidig usikkerhet knyttet til disse tallene, da det ikke framkommer om enkelte ansatte kan ha v\u00e6rt ansatt f\u00f8r 2021 i andre stillinger. P\u00e5 bakgrunn i tiden som har g\u00e5tt siden omorganisering og andel ansatte som er tilsatt etter 2021, ble det besluttet at evalueringen skulle omfatte alle ansatte, ikke bare de som var ansatt da omorganiseringen fant sted. Evaluering av omorganisering Evaluering av seksjon for kultur har p\u00e5g\u00e5tt fra februar til mars 2025, og er gjennomf\u00f8rt av en arbeidsgruppe ledet av stabsleder for avdeling for oppvekst, utdanning og kultur. Arbeidsgruppen har best\u00e5tt av en r\u00e5dgiver fra fellesstaben, hovedverneombudet og hovedtillitsvalgt. For \u00e5 sikre \u00e5penhet og medvirkning har involvering av ansatte og tillitsvalgtes involvering v\u00e6rt en sentral del av prosessen. I tillegg til arbeidsgruppens arbeid har det blitt gjennomf\u00f8rt en sp\u00f8rreunders\u00f8kelse blant enhetenes HMS-grupper. Enhetsledere i seksjonen har ogs\u00e5 f\u00e5tt b\u00e5de skriftlig og muntlig orientering om prosessen. Som en del av evalueringen ble saksdokumenter fra omorganiseringen i 2021, samt fra senere endringer blitt gjennomg\u00e5tt for \u00e5 sikre et grundig beslutningsgrunnlag. Evalueringen ble gjennomf\u00f8rt i mars 2025 som en sp\u00f8rreunders\u00f8kelse rettet mot HMS \u2013 gruppene i de fem enhetene i seksjon kultur, samt Kulturutvikling. Hver enhet leverte ett samlet svar p\u00e5 unders\u00f8kelsen. Form\u00e5let med unders\u00f8kelsen var \u00e5 f\u00e5 et helhetlig bilde av hvordan enhetene opplever dagens organisering av seksjonen, samt \u00e5 identifisere eventuelle utfordringer som b\u00f8r adresseres. Alle sp\u00f8rsm\u00e5l i unders\u00f8kelsen var obligatoriske, og ett sp\u00f8rsm\u00e5l ga mulighet for fritekstsvar for \u00e5 fange opp mer nyanserte innspill. Representantene i enhetenes HMS \u2013 grupper ble oppfordret til \u00e5 involvere sine kollegaer for \u00e5 sikre at svarene gjenspeilet enhetenes samlede vurdering. Unders\u00f8kelsen tok opp f\u00f8lgende tema: 1. Effektivitet i organisering av arbeidet \u2013 er arbeidsflyten er godt strukturert og bidrar til levering av tjenester av h\u00f8y kvalitet. 2. Tydelighet i roller og ansvar \u2013 forst\u00e5r de ansatte sine arbeidsoppgaver og enhetens m\u00e5l. 3. Kommunikasjon og samarbeid \u2013 fungerer samhandlingen innad i enheten og mellom team godt, og er beslutningslinjene er klare. 3 4. Beslutningsprosesser \u2013 tas beslutninger tas p\u00e5 en effektiv og inkluderende m\u00e5te. 5. Ressursfordeling \u2013 er tid, personell og teknologi tilstrekkelig fordelt for \u00e5 st\u00f8tte de ansatte. 6. Fleksibilitet og tilpasningsevne \u2013 er enheten i stand til \u00e5 h\u00e5ndtere endringer i arbeidsmilj\u00f8et. 7. Ledelsesst\u00f8tte \u2013 f\u00f8lger enhetsledelsen opp de ansatte og har oversikt over arbeidet. 8. Overordnet effektivitet \u2013 bidrar den nye organiseringen bidrar til \u00f8kt produktivitet og gode resultater. 9. Forbedringsmuligheter \u2013 innspill fra ansattes om hva som kan forbedres for \u00e5 skape bedre arbeidsforhold og tjenesteleveranser. Resultat fra sp\u00f8rreunders\u00f8kelse Unders\u00f8kelsen fanger ikke fullt ut alle elementene knyttet til omorganisering av seksjon Kultur, men den gir en pekepinn p\u00e5 hovedtrekkene. Sp\u00f8rreunders\u00f8kelsen viste at omorganiseringen i seksjon for kultur har hatt ulik effekt p\u00e5 de ulike enhetene. Mens enkelte enheter opplever f\u00e5 endringer rapporterer andre om utfordringer knyttet til ressurstilgang, kommunikasjon, beslutningslinjer og samarbeidsformer. Gjennomg\u00e5ende etterlyses bedre informasjonsflyt, tydelige kommunikasjon og bedre samarbeid p\u00e5 tvers av enheter. Det er noen av de tidligere tjenestestedene som opplever at de organisatorisk skulle v\u00e6rt plassert annerledes enn de er i dag. Resultat fra sp\u00f8rreunders\u00f8kelsen: Resultat fra sp\u00f8rreunders\u00f8kelse blant seks HMS-grupper i Antall svar seksjon for kultur Helt Verken Litt uenig, P\u00e5stand enig/enig eller helt uenig Organiseringen av arbeidet i enheten fungerer godt 4 1 1 Arbeidet i enheten bidrar til \u00e5 gi tjenester av h\u00f8y kvalitet 5 0 1 De ansatte i enheten er klar over hvilken rolle og ansvar de har 4 1 1 De ansatte i enheten er klar over hvilke tjenester enheten skal levere 5 0 1 Kommunikasjonen og samarbeidet mellom enheter og team i seksjon 2 2 2 for kultur fungerer godt Kommunikasjonen og samarbeid innad i enheten fungerer godt 4 1 1 Beslutningslinjene i enheten er tydelig 5 0 1 Vi samarbeider i enheten for god og samlet oppgavel\u00f8sning 4 1 1 Beslutningene i enheten tas p\u00e5 en effektiv og involverende m\u00e5te 6 0 0 Ressurser (som tid, personell og teknologi) er tilstrekkelig fordelt for \u00e5 1 3 2 st\u00f8tte de ansatte i oppgavel\u00f8sning Enheten er fleksibel og tilpasningsdyktig til endringer i arbeidsmilj\u00f8et 5 1 0 Enhetsledelsen har oversikt og f\u00f8lger opp arbeidet til de ansatte 5 0 1 N\u00e5v\u00e6rende organisering bidrar til at de ansatte jobber effektivt og 2 4 0 oppn\u00e5r gode resultater Sp\u00f8rreunders\u00f8kelsen genererte mange fritekstinnspill. Disse viser at mens enkelte enheter ikke har opplevd vesentlige endringer, rapporterer andre at omorganiseringen i liten grad har bidratt til \u00f8kt samhandling p\u00e5 tvers av enhetene. Bibliotek og Byarkiv melder om f\u00e5 endringer som f\u00f8lge av omorganiseringen. En positiv effekt er at ledelsen n\u00e5 er tettere p\u00e5 seksjonen, men dette har ikke hatt noen vesentlig innvirkning p\u00e5 daglig driften. De ansatte opplever fortsatt \u00e5 jobbe relativt selvstendig fra de \u00f8vrige enhetene, samtidig som samarbeidet p\u00e5 tvers fungerer godt. 4 Fritid opplever f\u00e5 endringer. Kulturskolen opplever at det administrative samarbeidet mellom enhetene fungerer godt. Omorganiseringen har imidlertid hatt liten innvirkning p\u00e5 det faglige samarbeidet p\u00e5 tvers av enhetene. Samhandlingen mellomansatte er i stor grad uendret sammenlignet med situasjonen f\u00f8r omorganiseringen. Tvibit opplever at enheten har h\u00f8y grad av selvstendighet, men samarbeidet med resten av seksjonen er begrenset. For \u00e5 utnytte kompetansen bedre, er det et \u00f8nske om mer strukturerte samarbeidsformer mellom enhetene. Kulturarena opplever at implementeringen av endringene vedtatt i 2021 ikke har v\u00e6rt prioritert godt nok p\u00e5 seksjonsniv\u00e5. To av tre tjenestesteder har beholdt egen mellomlederfunksjon, mens Kulturhuset ledes direkte av enhetsleder som har ansvar for hele enheten. Etter omorganiseringen er det fortsatt utfordringer knyttet til samordning av oppgaver i enheten og st\u00f8ttefunksjonene, og den samlede oppgavel\u00f8sningen er i stor grad uendret. Flere administrative oppgaver som tidligere ble h\u00e5ndtert av enhet for Kultur og idrett, er overf\u00f8rt til enhetsniv\u00e5. Ansatte opplever ogs\u00e5 uklarhet rundt hvilke konkrete endringer sammensl\u00e5ingen av Kulturhuset, R\u00e5dstua og G\u00e1isi har medf\u00f8rt. Det er derfor et \u00f8nske at enhetens overordnede m\u00e5l blir tydeligere definert. Kulturutvikling opplever et godt internt samarbeid. Kontakten med de andre enhetene skjer hovedsakelig gjennom utvidede lederm\u00f8ter. Et tettere samarbeid p\u00e5 tvers av enhetene vurderes som en mulighet for \u00e5 styrke tjenesteutviklingen og det organisatoriske arbeidsmilj\u00f8et. Kommunedirekt\u00f8rens vurdering og anbefalinger Kunnskapsgrunnlaget for kommunedirekt\u00f8rens beslutning bygger p\u00e5 en helhetlig vurdering av flere faktorer. Dette inkluderer beslutningsgrunnlaget for omorganiseringen i 2021, en beskrivelse av dagens organisering og sp\u00f8rreunders\u00f8kelse blant HMS-utvalg i de ber\u00f8rte enhetene. Evalueringen har ogs\u00e5 bygget p\u00e5 prinsipper fra Kommuneplanens samfunnsdel (KPS), s\u00e6rlig n\u00e5r det gjelder organisering, innovasjon, \u00f8konomisk b\u00e6rekraft og samskaping. Troms\u00f8 kommune skal alltid velge en organisering som sikrer best mulig utnyttelse av tilgjengelige ressurser og som legger til rette for en helhetlig og effektiv oppgavel\u00f8sning. Organisering av tjenester er ikke et m\u00e5l i seg selv, men et virkemiddel for \u00e5 skape handlingsrom og tilby gode tjenester til innbyggerne. Kommunen spiller en sentral rolle i et samfunn i stadig endring. For \u00e5 sikre b\u00e6rekraftige og fremtidsrettede tjenester m\u00e5 organiseringen fremme innovasjon, effektivitet, kvalitet, valgfrihet og evne til rask omstilling. Offentlige tjenester skal v\u00e6re brukerorienterte og tilpasses innbyggernes behov. En omorganisering er derfor berettiget dersom den bidrar til bedre og mer brukerrettede tjenester. Seksjon for kultur og de tilh\u00f8rende enhetene leverer i dag tjenester av h\u00f8y kvalitet. Denne saken handler ikke prim\u00e6rt om hvorvidt dagens tjenestetilbud er tilfredsstillende, eller om en alternativ organisering ville gitt andre resultater. Det sentrale sp\u00f8rsm\u00e5let er hvilken organisering og arbeidsflyt som vil v\u00e6re mest hensiktsmessig og brukerorientert i fremtiden. Kunnskapsgrunnlaget viser at det er utfordrende \u00e5 vurdere i hvilken grad man har n\u00e5dd m\u00e5lsettingen om en mer effektiv og helhetlig kulturseksjon. Flere faktorer kan ha p\u00e5virket implementeringen, blant annet ettervirkningene av pandemien og det faktumet at de fleste enhetsledere ble nytilsatt etter 2021.I tillegg har den \u00f8konomiske sitasjonen i Troms\u00f8 kommune 5 f\u00f8rt til en betydelig reduksjon i seksjonens rammer, inkludert nedgang i antall \u00e5rsverk, noe ogs\u00e5 kan ha p\u00e5virket tilbakemeldinger i sp\u00f8rreunders\u00f8kelsen. I november 2024 ble det vedtatt ny kulturplan som gir seksjonen et tydeligere mandat. Arbeidet med \u00e5 implementere planens m\u00e5l er n\u00e5 i gang, i og det forventes at dette vil styrke samhandling mellom enhetene i seksjon. Kommunedirekt\u00f8rens forslag til strategiske grep for bedre organisering For \u00e5 styrke det organisatoriske arbeidsmilj\u00f8et, samarbeid p\u00e5 tvers og informasjonsflyt i seksjon for kultur, anbefaler kommunedirekt\u00f8ren et tydelig fokus p\u00e5 f\u00f8lgende: \u2022 Sikre implementering av kommunedelplan for kultur 2024-2032 (kst.sak 158/24): Planen danner grunnlag for en helhetlig strategi som skal styrke tverrfaglig og avdelingsovergripende samarbeid, samt forbedre informasjonsflyten i seksjonen. \u2022 Styrke det faglige samarbeidet: Seksjonen b\u00f8r videreutvikle tiltak som fremmer \u00f8kt samarbeidet mellom enheter for \u00e5 sikre kunnskapsdeling og helhetlige l\u00f8sninger. \u2022 Effektivisere oppgavel\u00f8sning innenfor nye \u00f8konomiske rammer: Seksjonen b\u00f8r jobbe for \u00e5 tilpasse seg de \u00f8konomiske rammene og sikre en b\u00e6rekraftig drift. Konklusjon Evalueringen av seksjon for kultur viser at omorganiseringen i 2021 har hatt ulik effekt p\u00e5 de ulike enhetene. Mens enkelte enheter har opplevd f\u00e5 endringer, har andre rapportert utfordringer knyttet til ressurstilgang, plassering i organisasjonen, kommunikasjon og samhandling p\u00e5 tvers. Videre viser evalueringen at implementeringen av omorganiseringen har v\u00e6rt krevende, og at det kan tyde p\u00e5 at den har v\u00e6rt p\u00e5virket av ettervirkningene av pandemien, nytilsatte ledere og stramme \u00f8konomiske rammer. Til tross for dette leverer seksjonen fortsatt tjenester av h\u00f8y kvalitet, og den nylig vedtatte Kommunedelplan for kultur 2024\u20132032 gir et tydeligere mandat for videre utvikling. Det forventes at implementeringen av planen vil styrke samarbeidet mellom enhetene og bidra til en mer helhetlig og effektiv organisering. Kommunedirekt\u00f8ren anbefaler at dagens organisering videref\u00f8res, og at de foresl\u00e5tte strategiske grepene iverksettes umiddelbart for \u00e5 sikre en mer effektiv og fremtidsrettet organisering av seksjon for kultur. Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg Referat dr\u00f8ftingsm\u00f8te evaluering omorganisering seksjon kultur_020425 6 "
}