{
  "dokument_id": "97d0dca1-83e6-5e54-aa45-ccb65f41ffb2",
  "doc_type": "case_minutes",
  "kommune": 4601,
  "tittel": "Saksprotokoll UFKN, 14052025, Sak 64/25, Status p\u00e5 skogsbilveier og oppf\u00f8lging av h\u00f8ring om skogsbilveier",
  "url": "https://bergen.kommune.no/politikere-utvalg/api/fil/bk360/12690978/Innstilling-vedtak-Status-pa-skogsbilveier-og-oppfolging-av-horing-om-skogsbilveier",
  "tekst": "Status p\u00e5 skogsbilveier og oppf\u00f8lging av h\u00f8ring om skogsbilveier Utvalg for finans, kultur og n\u00e6ring behandlet saken i m\u00f8tet 14.05.2025 sak 64/25 og avga f\u00f8lgende innstilling: 1. Bystyret tar den fremlagte informasjon om status for skogsbilveier og oppf\u00f8lging av h\u00f8ringen om skogsbilveier, til orientering. 2. Det settes en pause i godkjenning av skogsbilveier og utbetaling av tilskudd inntil ulovlighetssaker er ferdig saksbehandlet, politietterforskning avsluttet og Kontrollutvalget ferdig med kontroll/revisjon e.l. 3. Landbruksforvaltningen organiseres p\u00e5 niv\u00e5 2, i et bredt fagmilj\u00f8 knyttet til natur og milj\u00f8, med klagebehandling i et av bystyrets utvalg. 4. Fremtidige s\u00f8knader om utbygging av skogsbilveier regnes som \u00abet st\u00f8rre tiltak\u00bb som utl\u00f8ser reguleringsplikt og behandles etter plan- og bygningsloven. 5. Krav om at skogsbilveier skal behandles etter plan- og bygningsloven legges inn som bestemmelse ved rullering av Kommuneplanens arealdel (KPA). 6. Ulovligheter og brudd p\u00e5 vilk\u00e5r skal f\u00f8re til umiddelbar reaksjon og ulovlighetsoppf\u00f8lging (straff, b\u00f8ter eller tvangsmulkt), inkludert krav om opprydding og/eller erstatning. De alvorligste forholdene meldes til politiet. 7. Det skal utarbeides en rutine for melding og oppf\u00f8lging av avvik, varsler og bekymringer. Befaringer og forvaltningsoppf\u00f8lging skal h\u00e5ndteres tverrfaglig, og konsekvenser for b\u00e5de natur, milj\u00f8, kulturminner og folkehelse skal vurderes. Bystyret ber byr\u00e5det komme tilbake med en sak om dette. 8. Det gjennomf\u00f8res milj\u00f8kartlegginger p\u00e5 skogsbilveier der det er benyttet urene masser, eller der det er mistanke om dette. Der det avdekkes milj\u00f8forurensning skal det fremmes krav om opprydding eller erstatning. Bystyret ber byr\u00e5det komme tilbake med en plan for slike milj\u00f8kartlegginger, med beskrivelse av \u00f8konomiske konsekvenser og behov. Utvalg for finans, kultur og n\u00e6rings behandling F\u00f8lgende representanter tok ordet: Eira Vilde Martinsen Garrido (SV), Anette Strand (H), Anne-Margrete Bollmann (BL), Rune Bakervik (A), Eivind Haldor Hermansen (H), Eline Aresdatter Haakestad (MDG), Martin Virkesdal Jonsterhaug (FrP) Forslag fremsatt i utvalget: Anne-Margrete Bollmann (BL) fremsatte p\u00e5 vegne av BL f\u00f8lgende alternative forslag i 7 punkter: I flere saker knyttet til bygging av skogsbilveier i Bergen har det fremkommet brudd p\u00e5 lover og forskrifter og manglende etterlevelse av vilk\u00e5r. Dette omfatter inngrep uten godkjenning, bruk av urene masser, mangelfull dokumentasjon og tiltak med store konsekvenser for natur, milj\u00f8, kulturminner og folkehelse. I noen tilfeller har forholdene v\u00e6rt s\u00e5 alvorlige at de er gjenstand for politietterforskning. Manglende oppf\u00f8lging av ulovligheter svekker tilliten til offentlig forvaltning og kan skape inntrykk av at regelverket ikke h\u00e5ndheves. N\u00e5r lovbrudd ikke f\u00e5r konsekvenser, undergraves ogs\u00e5 legitimiteten til de som f\u00f8lger regelverket. Det er derfor n\u00f8dvendig med en strengere praksis der brudd p\u00e5 regelverk m\u00f8tes med umiddelbare og merkbare reaksjoner. En systematisk ulovlighetsoppf\u00f8lging m\u00e5 ogs\u00e5 inneholde klare rutiner for hvordan slike forhold oppdages, vurderes og f\u00f8lges opp, inkludert befaring og vurdering av skadevirkninger. Ved \u00e5 styrke reaksjonene og oppf\u00f8lgingen av ulovligheter, sender kommunen et tydelig signal om at brudd p\u00e5 regelverket tas alvorlig, og at vern av natur, milj\u00f8 og kulturminner og folkehelse, er overordnede hensyn. For \u00e5 sikre en tydeligere rollefordeling mellom faglig saksbehandling og politisk styring b\u00f8r landbruksforvaltningen organiseres p\u00e5 niv\u00e5 2. Dette vil bidra til st\u00f8rre transparens i politiske saker, der det blir tydeligere hva som er faglige vurderinger og hva som er byr\u00e5dets politikk. Det vil styrke den faglige uavhengigheten i saksbehandlingen og v\u00e6re mer i tr\u00e5d med god forvaltningspraksis, der politisk niv\u00e5 fastsetter m\u00e5l og prioriteringer, mens etatsniv\u00e5et har ansvar for gjennomf\u00f8ring og saksbehandling. Landbruk og skogsbilveier medf\u00f8rer arealinngrep og milj\u00f8p\u00e5virkning som ber\u00f8rer viktige verdier for fellesskapet. Dette krever at kommunen vurderer og tar hensyn til konsekvenser for naturmangfold, vann, klima, \u00f8kosystemer, friluftsliv og kulturlandskap. Plassering av landbruksforvaltningen i et bredere fagmilj\u00f8 vil sikre at fellesskapets interesser blir bedre ivaretatt. Forslag til vedtak: 1. Det settes en pause i godkjenning av skogsbilveier og utbetaling av tilskudd inntil ulovlighetssaker er ferdig saksbehandlet, politietterforskning avsluttet og Kontrollutvalget ferdig med kontroll/revisjon e.l. 2. Landbruksforvaltningen organiseres p\u00e5 niv\u00e5 2, i et bredt fagmilj\u00f8 knyttet til natur og milj\u00f8, med klagebehandling i et av bystyrets utvalg. 3. Fremtidige s\u00f8knader om utbygging av skogsbilveier regnes som \u00abet st\u00f8rre tiltak\u00bb som utl\u00f8ser reguleringsplikt og behandles etter plan- og bygningsloven. 4. Krav om at skogsbilveier skal behandles etter plan- og bygningsloven legges inn som bestemmelse ved rullering av Kommuneplanens arealdel (KPA). 5. Ulovligheter og brudd p\u00e5 vilk\u00e5r skal f\u00f8re til umiddelbar reaksjon og ulovlighetsoppf\u00f8lging (straff, b\u00f8ter eller tvangsmulkt), inkludert krav om opprydding og/eller erstatning. De alvorligste forholdene meldes til politiet. 6. Det skal utarbeides en rutine for melding og oppf\u00f8lging av avvik, varsler og bekymringer. Befaringer og forvaltningsoppf\u00f8lging skal h\u00e5ndteres tverrfaglig, og konsekvenser for b\u00e5de natur, milj\u00f8, kulturminner og folkehelse skal vurderes. Bystyret ber byr\u00e5det komme tilbake med en sak om dette. 7. Det gjennomf\u00f8res milj\u00f8kartlegginger p\u00e5 skogsbilveier der det er benyttet urene masser, eller der det er mistanke om dette. Der det avdekkes milj\u00f8forurensning skal det fremmes krav om opprydding eller erstatning. Bystyret ber byr\u00e5det komme tilbake med en plan for slike milj\u00f8kartlegginger, med beskrivelse av \u00f8konomiske konsekvenser og behov. Eira Vilde Martinsen Garrido (SV) fremsatte p\u00e5 vegne SV av f\u00f8lgende tilleggsforslag 1: 2 Bystyret ber byr\u00e5det igangsette strakstiltak for \u00e5 stoppe spredning av svartelistede arter og sikre at ansvarlige parter gj\u00f8r opp for seg i ettertid. Eira Vilde Martinsen Garrido (SV) fremsatte p\u00e5 vegne av SV f\u00f8lgende tilleggsforslag 2: Entrepren\u00f8rer som tar oppdrag med \u00e5 kj\u00f8re avfall fra rivnings- og byggeprosjekter, er lovp\u00e5lagt \u00e5 levere dette i egnede mottak. Bystyret ber byr\u00e5det \u00f8ke tilsyn og krav til dokumentasjon fra rivnings- og byggeprosjekter, samt bedre kontroll av p\u00e5krevd dokumentasjon(kj\u00f8resedler) p\u00e5 hvor massene kommer fra og hva de inneholder. Votering: Alternativt forslag punkt 1-7 fra BL, fremsatt av Anne-Margrete Bollmann (BL) ble tiltr\u00e5dt med 8 stemmer (A, BL, SV, MDG, V). Innstillingen ble tiltr\u00e5dt med 14 stemmer (H, A, FrP, BL, SV, MDG, V). Tilleggsforslag 1 fra SV, fremsatt av Eira Vilde Martinsen Garrido (SV) fikk 5 stemmer (A, SV, MDG). Tilleggsforslag 2 fra SV, fremsatt av Eira Vilde Martinsen Garrido (SV) fikk 2 stemmer (SV, MDG). Byr\u00e5det behandlet saken i m\u00f8tet 10.04.2025 sak 77/25 Formulering vedr politianmeldelse i tabell (rad 3) p\u00e5 side 5 medf\u00f8rer ikke riktighet og er blitt fjernet. Byr\u00e5det innstiller til bystyret \u00e5 fatte f\u00f8lgende vedtak: Bystyret tar den fremlagte informasjon om status for skogsbilveier og oppf\u00f8lging av h\u00f8ringen om skogsbilveier, til orientering. 3 "
}