{
  "dokument_id": "da44539d-22d8-5a05-822f-2830d66f419f",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 30102024, Sak 408/24, Representantforslag fra Katrine N\u00f8dtvedt (MDG) om midlertidig bruk av gr\u00e5 arealer p\u00e5 Mindemyren.",
  "url": "https://bergen.kommune.no/politikere-utvalg/api/fil/bk360/11423830/Innstilling-vedtak-Representantforslag-fra-Katrine-Nodtvedt-MDG-om-midlertidig-bruk-av-gra-arealer-pa-Mindemyren-",
  "tekst": "Representantforslag fra Katrine N\u00f8dtvedt (MDG) om midlertidig bruk av gr\u00e5 arealer p\u00e5 Mindemyren. Bergen bystyre behandlet saken i m\u00f8tet 30.10.2024 sak 408/24 og fattet f\u00f8lgende vedtak: Forslaget avvises med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Katrine Berg N\u00f8dtvedt (MDG), Caroline Sandven Taule (H), Eva Synn\u00f8ve Hagewick Steigen (A), Lillian Blom (SV), Ingrid Nergaard Fjeldstad (V), Chris J\u00f8rgen Knudsen R\u00f8dland (H), Chris J\u00f8rgen Knudsen R\u00f8dland (H). Forslag fremsatt i bystyret: Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende alternative forslag i 2 punkt: 1. Bystyret ber byr\u00e5det ta aktive grep for \u00e5 tilrettelegge for midlertidig bruk av st\u00f8rre, gr\u00e5 arealer p\u00e5 Mindemyren, i p\u00e5vente av transformasjon av omr\u00e5det. Det kan for eksempel skje gjennom en utvidet medvirkningsprosess for transformasjon av omr\u00e5det 2. Bystyret ber byr\u00e5det prioritere aktiviteter for barn og unge, og arealer for urban dyrking. Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende alternative forslag: Bystyret ber byr\u00e5det ta aktive grep for \u00e5 legge til rette for bruk av ledige gr\u00e5 arealer p\u00e5 Mindemyren som ombrukssentral for byggen\u00e6ringen, i stedet for parkering. Lillian Blom (SV) fremsatte p\u00e5 vegne av SV f\u00f8lgende tilleggsforslag: Bystyret ber byr\u00e5det g\u00e5 i dialog med Ungdomsr\u00e5det for \u00e5 vurdere mulige midlertidige tiltak. Votering: Alternativt forslag punkt 1\u20132 fra MDG fremsatt av Katrine Berg N\u00f8dtvedt (MDG), fikk 32 stemmer (A, SV, MDG, V, R, KrF), og var dermed falt. Alternativt forslag fra MDG fremsatt av Katrine Berg N\u00f8dtvedt (MDG), fikk 32 stemmer (A, SV, MDG, V, R, KrF), og var dermed falt. Innstillingen ble vedtatt med 35 stemmer (H, FrP, BL, INP, Sp, PP). Tilleggsforslag fra SV fremsatt av Lillian Blom (SV), fikk 32 stemmer (A, SV, MDG, V, R, KrF), og var dermed falt. Bergen bystyre behandlet saken i m\u00f8tet 02.10.2024 sak 370/24 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 19.06.2024 sak 240/24: Saken ble ikke behandlet p\u00e5 grunn av overskredet tid. Utvalg for milj\u00f8 og byutvikling behandlet saken i m\u00f8tet 06.06.2024 sak 163/24 og avga f\u00f8lgende innstilling: Utvalgets innstilling og bystyrets vedtak er likelydende. Forslagsstillers forslag til vedtak: 1. Bystyret ber byr\u00e5det ta aktive grep for \u00e5 tilrettelegge for midlertidig bruk av st\u00f8rre, gr\u00e5 arealer p\u00e5 Mindemyren, i p\u00e5vente av transformasjon av omr\u00e5det. 2. Bystyret ber byr\u00e5det prioritere aktiviteter for barn og unge, og arealer for urban dyrking. 2 "
}