{
  "dokument_id": "6f86fbb0-3273-5ca9-aa3a-3764b21e7b26",
  "doc_type": "case_presentation",
  "kommune": 4601,
  "tittel": "Endring av reguleringsplan for E16 og Vossebanen Arna-Stanghelle",
  "url": "https://bergen.kommune.no/politikere-utvalg/api/fil/bk360/9637688/Framstilling-Endring-av-reguleringsplan-for-E16-og-Vossebanen-Arna-Stanghelle",
  "tekst": " R\u00e5det for byforming og arkitektur (RBA) 05-23 Saksframstilling V\u00e5r referanse: 2023/281200-4 Saksbehandler: \u00c5ge Vallestad Arna - Endring av reguleringsplan for E16 og Vossebanen Arna-Stanghelle Hva saken gjelder: Saken gjelder forslag til endring av reguleringsplan for Fellesprosjektet Arna-Stanghelle (FAS) som legges ut til offentlig ettersyn. Kommunene er planmyndighet, og vil st\u00e5 for politisk sluttbehandling av de respektive delene av planen. Arbeidet med reguleringsendringen ble varslet i juni 2023. Innkommende merknader til oppstartsvarselet er oppsummert og f\u00f8lger planforslaget. Forslagsstiller: Statens vegvesen og Bane NOR har gjennomf\u00f8rt planarbeidet i samr\u00e5d med kommunene Bergen, Vaksdal og Samnanger. Beskrivelse av endringene for hele planomr\u00e5det: Endringene gjelder i hovedsak midlertidig arealbruk i anleggsperioden. Det gjelder bl.a. anleggstverrslagene ved Romslo, Langhelleneset, og Fossmark/Gamle Fossen. Nye l\u00f8sninger for nedf\u00f8ring av steinmasser i fjell vil erstatte opprinnelig plan med flytende kaianlegg. P\u00e5 Trengereid og R\u00f8dberg m\u00e5 FAS bl.a. sikre trygg og stabil tilkomst til Trengereid i heile anleggsperioden. I Samnanger kommune blir det regulert et midlertidig riggareal ved Gullbotn. Sj\u00f8deponiet ved Romslo blir flyttet 1,3 km \u00f8stover til ny lokalitet i Naustvika. Her er det gjennomf\u00f8rt konsekvensutredning etter plan- og bygningsloven \u00a74-2. P\u00e5 Trengereid er planlagt gang- og sykkelvei i Trengereiddalen flyttet n\u00e6rmere fv. 49. I Vaksdal kommune blir det regulert ny permanent vekt- og kontrollplass ved Furnestreet. Her er det ogs\u00e5 noen mindre planendringer p\u00e5 Vaksdal. 1 Beskrivelse av endringene i planen i Bergen kommune for omr\u00e5da Romslo/Naustvika og Trengereid/R\u00f8dberg. Romslo/Naustvika Fra dagens vekt- og kontrollplass ved Romslo skal det etableres et midlertidig anleggstverrslag for \u00e5 kunne drive vei- og jernbanetunnel mellom Arna og Trengereid. Gjennom en transporttunnel vil st\u00f8rre deler av tunnelmassen kunne f\u00f8res ut til sj\u00f8deponi som er godkjent av Statsforvalteren. I opprinnelig vedtatt plan var l\u00f8sningen basert p\u00e5 nedf\u00f8ring til sj\u00f8deponi fra store, flytende kaianlegg. Bakgrunnen for reguleringsendringen er at dette n\u00e5 i stedet skal skje via en fjellhall med en skr\u00e5stilt fjellsjakt ut til deponiet i fjorden. Flytting av denne aktiviteten inn i fjell vil redusere ulemper for omgivelsene. Med den nye l\u00f8sningen m\u00e5 sj\u00f8deponiet flyttes1,3 km mot \u00f8st, til Naustvika. Det betyr da ogs\u00e5 endret tras\u00e9 for transporttunnelen som tidligere gikk ut til kaianlegg ved Romslo. Ny tras\u00e9 ned til fjellhallen ved Naustvika krysser under Romslotunnelen og eksisterende jernbanetunnel. For flytting av sj\u00f8deponi er det gjennomf\u00f8rt konsekvensutredning etter plan- og bygningsloven \u00a74-2. Det er her ogs\u00e5 avklart en videre prosess ift. revidert s\u00f8knad til Statsforvalteren. I reguleringsendringen blir det ogs\u00e5 \u00e5pnet opp for \u00e5 etablere en midlertidig rundk\u00f8ring som tilkomst til Romslo/Romslovegen i anleggsfasen. Denne ligger n\u00e6r Romslotunnelen, og kommer i tillegg til at det blir etablert et midlertidig kryss ved riggomr\u00e5det/anleggstverrslaget n\u00e6r dagens vekt- og kontrollplass. Eksisterende bussholdeplasser blir opprettholdt. 2 For tilkomst til Romslo/Romslovegen i anleggsperioden blir det regulert for \u00e5 kunne etablere midlertidig rundk\u00f8ring n\u00e6r Romslotunnelen. Illustrasjon: Cowi Trengereid/R\u00f8dberg Trengereid er et sv\u00e6rt krevende anleggsomr\u00e5de for Fellesprosjektet Arna-Stanghelle (FAS). Omfattende ombygging av dagens kryssomr\u00e5de, tunneldriving/massetransport, og mangel p\u00e5 areal, gj\u00f8r at det i lengre perioder vil v\u00e6re n\u00f8dvendig \u00e5 stenge Trengereidsvingene for ordin\u00e6r biltrafikk. Her vil FAS likevel opprettholde gang- og sykkeltilkomst til busslommer ved E16 med en midlertidig gang- og sykkelveg adskilt fra anleggstrafikken. N\u00e5r anlegget er ferdig, vil det bli etablert permanent fortau. For \u00e5 sikre en trygg, god og stabil tilkomst til Trengereid i anleggsfasen blir det regulert et midlertidig kryss med rundk\u00f8ring ved R\u00f8dberg (Vaksdal kommune). For trygg og stabil tilkomst til Trengereid gjennom heile anleggsperioden vert det etablert eit midlertidig kryss med rundk\u00f8yring p\u00e5 R\u00f8dberg (Vaksdal). Illustrasjon: Cowi Blant \u00f8vrige reguleringsendringer p\u00e5 Trengereid er en korridor langs elven ned til S\u00f8rfjorden for \u00e5 kunne etablere en midlertidig utslippsledning. \u00d8st for kryssomr\u00e5det p\u00e5 Trengereid er det i forbindelse med skredsikringstiltak behov for \u00f8kt areal opp mot Daurm\u00e5lshaugen. Her, og videre oppover Trengereiddalen er det ogs\u00e5 sikret \u00f8kt areal til midlertidig omlegging av fiber- og h\u00f8yspentkabler i anleggsfasen. 3 N\u00e5r det gjelder endringer i permanent arealbruk er den planlagte gang- og sykkelveien i Trengereiddalen n\u00e5 plassert langs fv.49 i stedet for p\u00e5 \u00f8stsiden av dalen som i opprinnelig plan. Dette for \u00e5 unng\u00e5 un\u00f8dig grunnerverv, store offentlige restareal, og krevende drift- og vedlikehold. Rundt kryssomr\u00e5det p\u00e5 Trengereid er det p\u00e5 tre steder ogs\u00e5 gjort mindre utvidelser av form\u00e5let \u00abannen veigrunn\u00bb i samband med l\u00f8sninger for bekkelukking. Permanent gang- og sykkelvei i Trengereiddalen blir n\u00e5 plassert langs fv.49 og det nye forbikj\u00f8ringsfeltet. I opprinnelig plan l\u00e5 gang- og sykkelveien p\u00e5 \u00f8stsiden av dalen. Illustrasjon: Cowi Konklusjon: Det bes om en helhetlig vurdering av planforslagets konsekvenser for de aktuelle landskapsrommene som blir ber\u00f8rt av de foresl\u00e5tte endringene i planen. Det vises ogs\u00e5 til punkt 03 i arkitekturstrategien: \u2022 Samspill mellom by og natur, herunder punktet \u00abV\u00e6r bevisst p\u00e5 mulighetene og vis hvordan det nye samspiller med disse n\u00e5r det gjelder terreng, volum, skala, materialitet og takutforming\u00bb. Forslag til vedtak: Legges frem i m\u00f8te. Dato: 11. januar 2024 \u00c5ge Vallestad - Utvalgssekret\u00e6r 4 "
}