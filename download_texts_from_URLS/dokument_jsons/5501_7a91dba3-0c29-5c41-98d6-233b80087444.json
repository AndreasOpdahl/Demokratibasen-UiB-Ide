{
  "dokument_id": "7a91dba3-0c29-5c41-98d6-233b80087444",
  "doc_type": "case_presentation",
  "kommune": 5501,
  "tittel": "Representantforslag - Innf\u00f8ring av en generell 30-sone i byomr\u00e5dene i Troms\u00f8 - Sigurd Salberg Pedersen",
  "url": "https://innsyn.tromso.kommune.no/application/getMoteDokument?dokid=2001977709",
  "tekst": "Arkivsaksnr. 25/02313-1 Saksbehandler Espen Henriksen Harper Saksgang M\u00f8tedato Kommunestyret 12.02.2025 9/25 Representantforslag - Innf\u00f8ring av en generell 30-sone i byomr\u00e5dene i Troms\u00f8 - Sigurd Salberg Pedersen Innstilling til vedtak: Representantforslaget sendes til kommune- og utviklingsutvalget for videre utredning Gunnar Wilhelmsen Ordf\u00f8rer 1 Hva saken gjelder Representantforslag legges frem for kommunestyret Saksutredning Om representantforslag Hvordan representantforslag skal behandles fremg\u00e5r av reglement for saksbehandling i folkevalgte organer 4.8 Representantforslag: Medlemmer av kommunestyret kan fremsette representantforslag til vedtak. Representantforslag kan bare omhandle en sak, og saken m\u00e5 h\u00f8re inn under kommunens ansvarsomr\u00e5de. Representantforslag kan ikke ha samme innhold som konkrete saker som ligger til behandling i et av kommunestyrets organer. Representantene kan heller ikke fremme forslag med samme innhold som konkrete saker som har v\u00e6rt ferdigbehandlet i kommunestyrets organer i samme valgperiode, uten \u00e5 ha f\u00e5tt n\u00f8dvendig tilslutning. Representantforslag skal leveres ordf\u00f8rer/ politisk sekretariat senest kl. 09.00 dagen f\u00f8r forslaget skal fremmes i m\u00f8te. Et representantforslag skal v\u00e6re ledsaget av en skriftlig begrunnelse som belyser saksforholdet. Forslagsstiller gis inntil 4 minutter til \u00e5 fremme og begrunne forslaget. Kommunestyret skal etter forslag fra ordf\u00f8rer avgj\u00f8re hvilket utvalg som skal behandle representantforslaget. Kommunedirekt\u00f8ren har anledning til \u00e5 uttale seg og eventuelt komme med forslag. Kommunestyret kan avvise forslaget. Det \u00e5pnes ikke for debatt om innholdet i forslaget, kun om hvilket utvalg som skal f\u00e5 saken til innstilling. Det er ikke anledning til \u00e5 fremme andre forslag. Det innstillende utvalg kan behandle representantforslaget p\u00e5 f\u00f8lgende m\u00e5ter: \u2022 Hvis utvalget finner at forslaget helt eller delvis b\u00f8r im\u00f8tekommes og at saken egner seg for avgj\u00f8relse i kommunestyret uten n\u00e6rmere utredning, skal innstilling avgis etter at kommunedirekt\u00f8ren og eventuelt andre utvalg har hatt anledning til \u00e5 uttale seg \u2022 Hvis utvalget anser at det er behov for \u00e5 utrede saken n\u00e6rmere, kan utvalget oversende forslaget til kommunedirekt\u00f8ren for saksforberedelse f\u00f8r endelig vedtak \u2022 Hvis utvalget ikke st\u00f8tter forslaget, skal utvalget fremme innstilling til kommunestyret om at forslaget avvises. Innstillinger til representantforslag fremmet av utvalget behandles som ordin\u00e6re saker i kommunestyrets m\u00f8te. Vurdering Representantforslaget fra Pedersen oppfyller vilk\u00e5rene for behandling og er innsendt f\u00f8r fristen. Ordf\u00f8rer foresl\u00e5r at kommune- og byutviklingsutvalget f\u00e5r saken til behandling. Representantforslag Representantforslag fra Sigurd Salberg Pedersen: Transport\u00f8konomisk institutt (T\u00d8I) leverte i 2024 en rapport (https://www.toi.no/getfile.php?mmfileid=77103) p\u00e5 oppdrag fra Viken fylkeskommune, som sammenstilte informasjon om hvordan seks europeiske byer har innf\u00f8rt generell fartsgrense p\u00e5 30 km/t for alle gater og veier, med unntak for noen definerte hovedveier. Rapporten viser til effekter som f\u00e6rre trafikkulykker, mindre st\u00f8y, mindre 2 luftforurensning, og bedre forhold for g\u00e5ende og syklende. Effektene er oppn\u00e5dd uten at k\u00f8 og reisetider har \u00f8kt. I Troms\u00f8 har vi allerede 30-sone i sentrum og de fleste av boligomr\u00e5dene, mens andre deler av byen har en forvirrende blanding av 30-, 40-, og 50-soner. Gjennom Tenk Troms\u00f8 skal Troms\u00f8s infrastruktur rustes opp de neste \u00e5rene, slik at flest mulig kan reise med sykkel, gange og kollektivt. I Troms\u00f8s g\u00e5strategi er trafikkregulerende tiltak som lavere fartsgrenser trukket frem som et av flere mulige tiltak for \u00e5 bedre forholdene for de g\u00e5ende og syklende. P\u00e5 bakgrunn av dette fremmes f\u00f8lgende forslag: Administrasjonen bes utrede innf\u00f8ring av en generell 30-sone i byomr\u00e5dene i Troms\u00f8, med unntak for enkelte hovedveier Konklusjon Representantforslag som er kommet inn til m\u00f8tet sendes videre til utvalg for videre behandling. Vedtakskompetanse Kommunestyret Vedlegg 3 "
}