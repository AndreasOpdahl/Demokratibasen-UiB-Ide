{
  "dokument_id": "8c821497-575f-5571-bc81-2fef8bede2db",
  "doc_type": "case_attachment",
  "kommune": 5501,
  "tittel": "Vedlegg 1 - Kontrollutvalgets sak 18/24 - Kommunedirekt\u00f8rens oppf\u00f8lging av forvaltningsrevisjon offentlige anskaffelser rammeavtaler - oppf\u00f8lging av kontrollutvalgets sak 54/23",
  "url": "https://innsyn.tromso.kommune.no/application/getMoteDokument?dokid=2001685678",
  "tekst": " Utvalg: Saksnummer: M\u00f8tedato: Saksbehandler: Kontrollutvalget i Troms\u00f8 18/2024 21.3.2024 Bj\u00f8rn H. Wikasteen kommune KOMMUNEDIREKT\u00d8RENS OPPF\u00d8LGING AV FORVALTNINGSREVISJON OFFENTLIGE ANSKAFFELSER RAMMEAVTALER - SAK 54/23 Innstilling til v e d t a k: Kontrollutvalget r\u00e5r kommunestyret treffe slikt vedtak: 1. Kommunestyret finner kommunedirekt\u00f8rens svar av 12.1.2024 som tilfredsstillende oppf\u00f8lgning av kommunestyrets vedtak i sak 94/23. 2. Kommunestyret ber kontrollutvalget f\u00f8lge opp resultatet av rapporterte tiltak p\u00e5 egnet m\u00e5te i l\u00f8pet av valgperioden. 3. Kommunestyret legger ogs\u00e5 til grunn at kommunedirekt\u00f8ren gir det videre arbeidet med ny og forbedret internkontroll over l\u00f8pende rammeavtaler h\u00f8y prioritet. Saken gjelder: Oppf\u00f8lgning av KST vedtak sak - rammeavtaler Vedlegg til saken: A: Trykte vedlegg: 1. Kommunedirekt\u00f8ren svar av 12.1.2024. Saksutredning: Kontrollutvalget traff i m\u00f8te 22.6.2023 slikt vedtak i sak 54/23: Kontrollutvalget r\u00e5r kommunestyret treffe slikt vedtak 1. Kommunestyret tar kommunedirekt\u00f8rens svar av 22.5.2023 til forel\u00f8pig orientering. 2. Kommunestyret ber kommunedirekt\u00f8ren gi kontrollutvalget en skriftlig redegj\u00f8relse over arbeidet med \u00e5 gjennomf\u00f8re forbedringer og tilpasninger i regnskapssystemet (Unit4) for \u00e5 f\u00e5 tilfredsstillende kontroll over l\u00f8pende rammeavtaler. 2 3. Kommunestyret legger til grunn at \u00f8vrige planlagte tiltak som beskrevet i svarbrev av 22.5.2023 gjennomf\u00f8res i det videre arbeid med rammeavtaler. 4. Inng\u00e5else av fremtidige samarbeid om innkj\u00f8p med rammeavtaler med andre kommuner skal godkjennes ved politisk behandling. 5. Frist for oppf\u00f8lgende redegj\u00f8relse til kontrollutvalget settes til 31.12.2023. Kommunestyret behandlet saken og traff likelydende vedtak i sak 94/23 den 30.8.2023. Kommunedirekt\u00f8ren har ved brev av 12.1.2024 gikk kontrollutvalget slikt svar: Kommunestyret har bedt kommunedirekt\u00f8ren gi kontrollutvalget en skriftlig redegj\u00f8relse over arbeidet med \u00e5 gjennomf\u00f8re forbedringer og tilpasninger i regnskapssystemet (Unit4) for \u00e5 f\u00e5 tilfredsstillende kontroll over l\u00f8pende rammeavtaler. Viser til kommunestyret 30.08.2023 sak 94/23. Dette viser tilbake til tidligere redegj\u00f8relse, datert 22.05.23, ang\u00e5ende rutiner og systemer for oppf\u00f8lging av kj\u00f8p p\u00e5 rammeavtaler, som sier: \u00ab[Vi har] unders\u00f8kt markedet for l\u00f8sninger som er kompatibel med dagens ERP-system, og funnet ut at det g\u00e5r an \u00e5 gj\u00f8re en rekke tilpasninger og forbedringer i dagens system (Unit 4). Arbeidet med \u00e5 tilpasse dagens system er i planleggingsfasen, og det er fortsatt usikkerhet til hvilke funksjoner som er mulig \u00e5 f\u00e5 til, og hvor godt disse vil fungere i realiteten. Selv om det gj\u00f8res forbedringer og tilpasninger i systemet, vil det kreve endringer i arbeidsrutiner for \u00e5 utnytte funksjoner i systemet godt nok. Eksempelvis hvordan bestillinger gjennomf\u00f8res ute i enhetene og hvordan faktura behandles. Systemendringer vil heller ikke gi bedre oversikt over historiske kj\u00f8p, bare det som gj\u00f8res framover.\u00bb Viser til denne redegj\u00f8relsen for bakgrunn og ytterligere detaljer. Redegj\u00f8relse for arbeidet med oppdatering av ERP-system V\u00e5ren 2023 var kommunen i dialog med systemleverand\u00f8r, og fikk forst\u00e5else for at det var mulig \u00e5 ta i bruk funksjoner i ERP-systemet for \u00e5 gj\u00f8re bedre oppf\u00f8lging p\u00e5 avtaler. Dette ved \u00e5 ta i bruk funksjoner knyttet til avtaleregister, hvor alle avtaler registreres i ERP-systemet og hvert enkelt avrop knyttes til en avtale. P\u00e5 denne m\u00e5ten f\u00e5r man sporbarhet mellom hver enkelt faktura, ordre og avtale. Noe som gir grunnlag for mer detaljerte analyser p\u00e5 kj\u00f8psvolum pr avtale. Det elektroniske handelssystemet i ERP-systemet m\u00e5tte oppgraderes til ny modul f\u00f8r disse funksjonene kunne tas i bruk. Dette ble bestilt f\u00f8r sommeren, og arbeidet med oppdatering har foreg\u00e5tt hele h\u00f8sten. F\u00f8r \u00e5rsslutt 2023 ble nytt elektronisk handelssystem tatt i bruk, men arbeidet med innf\u00f8ring av dette er ikke sluttf\u00f8rt. Systemleverand\u00f8r har ikke hatt kapasitet til \u00e5 sette opp funksjoner knyttet til avtaleregister samtidig, og har uansett frar\u00e5det \u00e5 ta dette i bruk f\u00f8r de grunnleggende funksjonene i handelssystemet er ferdig implementert. 3 Oppgraderingen av handelssystemet krever mye ressurser, b\u00e5de til implementering, oppsett og oppl\u00e6ring av bestillere ute i organisasjonen. Dette arbeidet har blitt prioritert for \u00e5 sikre stabil og forsvarlig drift i tjenesteproduksjon. Vi arbeider n\u00e5 med \u00e5 f\u00e5 inn flere leverand\u00f8rer/avtaler i det elektroniske handelssystemet. Samtidig har vi bedt systemleverand\u00f8r sette i gang implementering av nye funksjoner knyttet til avtaleregister. Det gjenst\u00e5r \u00e5 se hvordan funksjonene fungerer i praksis, og hvor ressurskrevende det er \u00e5 opprettholde og bruke funksjonene. Full utnyttelse av funksjonene vil krever mye forarbeid med oppsett av leverand\u00f8rer/avtaler i systemet. I tillegg m\u00e5 alle bestillinger gj\u00f8res gjennom systemet, som medf\u00f8rer store endringer i rutiner. Faren for feilregistrering fra bestillere er ogs\u00e5 h\u00f8y. Vi har v\u00e6rt i kontakt med st\u00f8rre sammenlignbare kommuner, samt DF\u00d8, for \u00e5 be om erfaring med tilsvarende analyser og rutiner/system. Flere har implementert samme elektronisk handelssystem som oss , men i variert grad tatt i bruk funksjonene knyttet til avtaleregister. Tilbakemeldingene tilsier at fullt ut bruk av systemet kan bli for rigid og omfattende, b\u00e5de for vedlikehold av avtaler og bestillinger. Vi vil bruke det elektroniske handelssystemet i mye st\u00f8rre grad enn tidligere, og ta i bruk funksjonene knyttet til avtaleregister s\u00e5 snart som mulig. I hvilken grad funksjonene kan brukes fullt ut, og hvor god data vi f\u00e5r ut, blir tydeligere n\u00e5r systemet er tatt i bruk og vi f\u00e5r mer erfaring med systemet. Vi arbeider videre med \u00e5 f\u00e5 mer kompetanse og erfaring, for \u00e5 se hvordan systemet kan best brukes til \u00e5 l\u00f8se v\u00e5re utfordringer. N\u00e5v\u00e6rende systemer og rutiner for oppf\u00f8lging av kontraktsverdi p\u00e5 rammeavtaler Tidligere redegj\u00f8relse forklarer etablerte systemer og rutiner for oppf\u00f8lging, herunder innkj\u00f8psanalyser, beregning av kj\u00f8p p\u00e5 rammeavtaler, oppf\u00f8lging og rapportering. I l\u00f8pet av 2023 har vi videreutviklet innkj\u00f8psanalyser, og fulgt opp kontraktsverdi p\u00e5 rammeavtaler regelmessig. Rutiner for oppf\u00f8lging og rapportering f\u00f8lges og har blitt tilpasset etter hvert. P\u00e5 bakgrunn av dette arbeidet har vi klart \u00e5 f\u00e5 betydelig bedre kontroll p\u00e5 rammeavtaleportef\u00f8ljen. (sitat slutt). K-Sekretariatets vurdering: Kontrollutvalget skal etter forskrift om kontrollutvalg og revisjon melde tilbake til kommunestyret om kommunestyrets vedtak etter forvaltningsrevisjoner blir fulgt opp. I svaret viser kommunedirekt\u00f8ren til nytt ERP system som er forkortelse for \u00abEnterprise resource planning\u00bb. Det er en programvare som skal hjelpe kommunen i innkj\u00f8psprosesser. Kommunen sier at de har tatt i bruk et nytt elektronisk handelssystem. Denne har funksjoner som skal gj\u00f8re det mulig \u00e5 overv\u00e5ke avrop p\u00e5 l\u00f8pende rammeavtaler. Kommunedirekt\u00f8ren fremhever i svaret at: 4 Oppgraderingen av handelssystemet krever mye ressurser, b\u00e5de til implementering, oppsett og oppl\u00e6ring av bestillere ute i organisasjonen. Dette arbeidet har blitt prioritert for \u00e5 sikre stabil og forsvarlig drift i tjenesteproduksjon. Vi arbeider n\u00e5 med \u00e5 f\u00e5 inn flere leverand\u00f8rer/avtaler i det elektroniske handelssystemet. Samtidig har vi bedt systemleverand\u00f8r sette i gang implementering av nye funksjoner knyttet til avtaleregister. Det gjenst\u00e5r \u00e5 se hvordan funksjonene fungerer i praksis, og hvor ressurskrevende det er \u00e5 opprettholde og bruke funksjonene. Full utnyttelse av funksjonene vil krever mye forarbeid med oppsett av leverand\u00f8rer/avtaler i systemet. I tillegg m\u00e5 alle bestillinger gj\u00f8res gjennom systemet, som medf\u00f8rer store endringer i rutiner. Faren for feilregistrering fra bestillere er ogs\u00e5 h\u00f8y. Det er fortsatt en del usikkerhetsfaktorer inne i bildet, og kommunedirekt\u00f8ren kan ikke si med sikkerhet at den nye programvaren vil gi kommunen den fullstendige oversikt. Det betyr at kontrollutvalget m\u00e5 f\u00f8lge opp saken frem i tid. Kommunedirekt\u00f8ren sier videre at: I l\u00f8pet av 2023 har vi videreutviklet innkj\u00f8psanalyser, og fulgt opp kontraktsverdi p\u00e5 rammeavtaler regelmessig. Rutiner for oppf\u00f8lging og rapportering f\u00f8lges og har blitt tilpasset etter hvert. P\u00e5 bakgrunn av dette arbeidet har vi klart \u00e5 f\u00e5 betydelig bedre kontroll p\u00e5 rammeavtaleportef\u00f8ljen. Kommunedirekt\u00f8ren sier ikke konkret p\u00e5 hvilken m\u00e5te de har f\u00e5tt bedre kontroll, men bedyrer at de samlet sett har f\u00e5tt \u00abbetydelig bedre kontroll\u00bb. I forhold til utgangspunktet i denne saken hvor kontrollutvalget avdekket helt frav\u00e6rende kontroll skulle det ikke mange tiltak til for \u00e5 f\u00e5 bedre oversikt. S\u00e5 at det n\u00e5 sies v\u00e6re betydelig bedre kontroll m\u00e5 sees litt i forhold til sakens utgangspunkt. K-Sekretariatet vurderer at videre oppf\u00f8lgning av denne saken b\u00f8r skje litt ut i denne perioden. Det er flere prosesser p\u00e5 gang, og sp\u00f8rsm\u00e5l i saken kan belyses gjennom f.eks. en forvaltningsrevisjonsrapport. K-Sekretariatet foresl\u00e5r derfor at saken oversendes kommunestyret med forslag til vedtak som inneb\u00e6rer at kontrollutvalget f\u00f8lger saken p\u00e5 egnet m\u00e5te i denne valgperiode. Troms\u00f8, 13.3.2024 "
}