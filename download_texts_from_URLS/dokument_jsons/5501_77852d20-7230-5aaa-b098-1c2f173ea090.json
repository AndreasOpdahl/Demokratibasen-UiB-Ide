{
  "dokument_id": "77852d20-7230-5aaa-b098-1c2f173ea090",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2002076999",
  "tekst": " Saksprotokoll Utvalg: Helse- og velferdsutvalget Arkivsaknr. 25/06803 Saksbehandler Iris Kruitwagen-R\u00f8nning Behandlet av M\u00f8tedato Saknr 1 Helse- og velferdsutvalget 07.05.2025 17/25 Utredning bygg til helseform\u00e5l Helse- og velferdsutvalget har behandlet saken i m\u00f8te 07.05.2025 sak 17/25 M\u00f8tebehandling Marta Hofs\u00f8y (Ap) fremmet p\u00e5 vegne av SV, R\u00f8dt, MDG, SP, AP f\u00f8lgende forslag: Mulig ungdomsklubb i Troms\u00f8ysund gamle sykehjem Ungdom i Tromsdalen trenger et lokale for \u00e5 ha ungdomsklubb. Utvalget ber om at det utredes om andre etasje i Troms\u00f8ysund gamle sykehjem kan benyttes som ungdomsklubb i p\u00e5vente av riving og i p\u00e5vente av permanent ungdomsklubb i andre lokaler. Ungdom m\u00e5 medvirke i prosessen. Marta Hofs\u00f8y (Ap) fremmet p\u00e5 vegne av SV, MDG, SP, AP f\u00f8lgende forslag: Troms\u00f8ysund gamle sykehjem m\u00e5 rives For Troms\u00f8ysund gamle sykehjem skal kun alternativ b utredes videre: Riving og nybygg tilpasset behovet for 10 institusjonsplasser og inntil 10 omsorgsboliger for personer med rus og/eller psykiatriske lidelser. Ida G\u00e5rseth Hov (FrP) fremmet p\u00e5 vegne av Frp, H, INP f\u00f8lgende forslag: Alternativ sambruk av ungdomsklubb i Tromsdalen Helse- og velferdsutvalget mener kommunen skal s\u00f8ke samarbeid med b\u00e5de allerede offentlige drift i Tromsdalen og private akt\u00f8rer for midlertidig etablering av ungdomsklubb. Votering Marta Hofs\u00f8ys (AP) forslag Mulig ungdomsklubb i Troms\u00f8ysund gamle sykehjem ble satt opp mot Ida G\u00e5rseth Hovs (FrP) Alternativ sambruk av ungdomsklubb i Tromsdalen. Hofs\u00f8ys forslag mottok 6 stemmer (2Ap, 1MDG, 1SP, 1R\u00f8dt, 1SV) og Hovs forslag mottok 4 stemmer (1FrP, 2H, 1INP). Marta Hofs\u00f8ys forslag Troms\u00f8ysund gamle sykehjem m\u00e5 rives ble enstemmig vedtatt med 10 stemmer. Innstillingen ble enstemmig vedtatt med 10 stemmer for. Helse- og velferdsutvalgets vedtak 1. Helse- og velferdsutvalget tar delrapporten for arbeidspakke 1 til orientering. 1 2. Det bestilles videre prosjektering og konsekvensutredning for full oppgradering av Jadevegen sykehjem etter TEK17-standard, basert p\u00e5 kostnadsramme p\u00e5 36,6 millioner kroner ekskl. mva. per bygning. Utredningen skal inkludere brannteknisk vurdering, universell utforming og driftsmessige konsekvenser. 3. For Troms\u00f8ysund gamle sykehjem skal det parallelt utredes: a) Full rehabilitering til TEK17- standard, med grunnlag i Swecos betongrapport og estimert kostnad p\u00e5 53,9 millioner kroner ekskl. mva. b) Riving og nybygg tilpasset behovet for 10 institusjonsplasser og inntil 10 omsorgsboliger for personer med rus og/eller psykiatriske lidelser. 4. Administrasjonen bes innhente avklaringer med byggesaksmyndighetene om dispensasjon fra reguleringsplan for Troms\u00f8ysund sykehjem ved eventuell rehabilitering. 5. Finansiering av videre prosjektering og vurdering av investeringsbehov innarbeides i \u00f8konomiplan 2026\u20132029. For Troms\u00f8ysund gamle sykehjem skal kun alternativ b utredes videre: Riving og nybygg tilpasset behovet for 10 institusjonsplasser og inntil 10 omsorgsboliger for personer med rus og/eller psykiatriske lidelser. Ungdom i Tromsdalen trenger et lokale for \u00e5 ha ungdomsklubb. Utvalget ber om at det utredes om andre etasje i Troms\u00f8ysund gamle sykehjem kan benyttes som ungdomsklubb i p\u00e5vente av riving og i p\u00e5vente av permanent ungdomsklubb i andre lokaler. Ungdom m\u00e5 medvirke i prosessen. 2 "
}