{
  "dokument_id": "603f85a8-a521-59aa-9f57-4f9f4d79fb05",
  "doc_type": "case_attachment",
  "kommune": 4601,
  "tittel": "Uttalelse fra Vestland fylkeskommune",
  "url": "https://bergen.kommune.no/politikere-utvalg/api/fil/bk360/11647910/Uttalelse-fra-Vestland-fylkeskommune",
  "tekst": " Avdeling for Infrastruktur og veg (INV) Dato 05.09.2024 V\u00e5r referanse 2024/42730-2 Dykkar referanse BYGG-2024/14144-7 BERGEN KOMMUNE PLAN- OG BYGNINGSETATEN Sakshandsamar Klara Hovland L\u00f8nning Postboks 7700 E-post Klara.Hovland.Lonning@vlfk.no 5020 BERGEN Telefon Uttalelse - dispensasjon - tomannsbolig - gnr. 191 bnr. 138 - Bergen kommune Vi viser til brev av 16.08.2024, med anmodning om uttalelse. Saken gjelder Det er s\u00f8kt om \u00e5 oppf\u00f8re fire tomannsboliger og tilh\u00f8rende parkering p\u00e5 gnr. 191 bnr. 138 i Bergen kommune. Totalt sett er det 8 boenheter og 16 parkeringsplasser. Tiltaket er avhengig av dispensasjon fra plankrav i kommuneplan og kommunedelplan. Det er tidligere avholdt forh\u00e5ndskonferanse, hvor Bergen kommune konkluderte med at \u00abeiendommen ligger i et uregulert omr\u00e5de hvor det er potensial for vesentlig utbygging av boliger. V\u00e5r vurdering er at det m\u00e5 utarbeides en reguleringsplan p\u00e5 omr\u00e5det f\u00f8r utbyggingen kan startes\u00bb. Planstatus Eiendommen er uregulert og aktuelt avkj\u00f8rselspunkt er regulert i \u00c5SANE. BYBANEN FRA SENTRUM TIL \u00c5SANE, DELSTREKNING 4, TERTNESKRYSSET-V\u00c5GSBOTN med PlanID 65830000 og ikrafttredelsesdato 31.05.2023. I kommuneplanens arealdel (KPA2018) vises eiendommen som bebyggelse og anlegg innenfor \u00f8vrig byggesone. I kommunedelplan for \u00c5SANE. KDP \u00c5SANE SENTRALE DELER er eiendommen vist som boligomr\u00e5de. Uttalelse Som eier og forvalter av fylkesvegnettet skal Vestland fylkeskommune ta hensyn til trafikksikkerhet, vedlikehold og drift av vegnettet, arealbehov ved en eventuell utviding av vegen og milj\u00f8et langs vegen. Generelt mener vi at oppf\u00f8ring av boligbygg med flere boenheter og tilh\u00f8rende parkeringsplasser b\u00f8r avklares i reguleringsplaner og ikke i dispensasjonssaker. Vi er derfor kritiske til dispensasjon fra plankravet. Hensikten bak plankravet er \u00e5 sikre bred, helhetlig og grundig vurdering av arealbruken i et bestemt omr\u00e5de. En planprosess vil ogs\u00e5 gi ber\u00f8rte myndigheter, grunneiere, naboer og andre interesseorganisasjoner, anledning til \u00e5 fremme sine synspunkter p\u00e5 et tidlig stadie. P\u00e5 den m\u00e5ten sikrer reguleringsplan st\u00f8rre medvirkning og at viktige tema som konsekvenser for trafikk, st\u00f8y, avrenning og bystruktur blir vurdert. Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2024/42730-2 Side 2 av 2 I dette tilfellet mener fylkeskommunen at omfanget av oms\u00f8kt tiltak tilsier at det b\u00f8r foreligge reguleringsplan. \u00c5tte boenheter kan ha vesentlige virkninger for milj\u00f8 og samfunn. Det vil ogs\u00e5 generere mer trafikk og p\u00e5virke infrastrukturen i n\u00e6romr\u00e5det. Oms\u00f8kte tomannsboliger vil ha tilkomst fra krysset mellom fylkesveg 578 \u00c5samyrane og kommunal veg Heiane. Fartsgrensen p\u00e5 stedet er 50 km/t og \u00e5rsd\u00f8gntrafikken (\u00c5DT) er 10 000. Kryssets utforming er ikke tilfredsstillende for dagens trafikkmengde. Det ang\u00e5r b\u00e5de kj\u00f8ret\u00f8y og myke trafikanter. Utbedring av krysset b\u00f8r dermed vurderes f\u00f8r ny trafikk kan tilf\u00f8res. Vi ber om at det stilles krav om at tiltaket blir regulert i en detaljplan for \u00e5 kartlegge omr\u00e5det og se om eventuelle rekkef\u00f8lgekrav er n\u00f8dvendig. Form\u00e5let med rekkef\u00f8lgekrav er at tiltakene i planomr\u00e5det skal skje p\u00e5 en koordinert og hensiktsmessig m\u00e5te. Som p\u00e5pekt i KPA m\u00e5 det ogs\u00e5 \u00abetableres bedre sykkelveier til og gjennom sentrum, i og mellom bydelene og til friluftsomr\u00e5der. Innbyggerne m\u00e5 kunne sykle til barnehager, skoler og fritidsaktiviteter\u00bb. Hensynet til myke trafikanter og trygg skoleveg m\u00e5 derfor vektlegges. Konklusjon Vestland fylkeskommune, avdeling for infrastruktur og veg, frar\u00e5der dispensasjon for oms\u00f8kt tiltak med hensyn til dagens trafikkmengde og omfangets p\u00e5virkning p\u00e5 eksisterende infrastruktur. Med helsing Kari Elster Moen Klara Hovland L\u00f8nning fagkoordinator spesialkonsulent INV - Vegforvaltning bergensomr\u00e5det INV - Vegforvaltning bergensomr\u00e5det Brevet er elektronisk godkjent og har difor inga handskriven underskrift "
}