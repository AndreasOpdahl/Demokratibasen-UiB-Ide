{
  "dokument_id": "047d7505-2fcb-5c30-8c62-6e9680f1c642",
  "doc_type": "case_attachment",
  "kommune": 4601,
  "tittel": "Svar p\u00e5 h\u00f8ring - Byggeregler for fremtiden.",
  "url": "https://bergen.kommune.no/politikere-utvalg/api/fil/bk360/11933127/Svar-pa-horing-Byggeregler-for-fremtiden-",
  "tekst": " Plan- og bygningsetaten Til Intern korrespondanse BBU - Seksjon forvaltning og samhandling V\u00e5r referanse: HENV-2024/18246-2 (Arbeidssted) Saksbehandler: Kari Arnetveit Dato: 22.01.2025 Fra PBE \u2013 Plan og bygningsetaten Svar p\u00e5 h\u00f8ring - Byggeregler for fremtiden. H\u00f8ring av forslag til endringer i TEK17 kapittel 1 Fellesbestemmelser, kapittel 2 Dokumentasjon for oppfyllelse av krav og kapittel 12 Planl\u00f8sning og bygningsdeler Her er tilbakemeldingene fra Plan og bygningsetaten p\u00e5 overnevnte h\u00f8ring. Siden det legges opp til digital tilbakemelding, har vi tatt utgangspunkt i overskriftene/sp\u00f8rsm\u00e5lene det er \u00f8nsket tilbakemelding p\u00e5. Vi har ikke kommentarer til alle punkter i h\u00f8ringen. Der det ikke er nevnt noe, har vi ingen kommentarer. Innspill: Direktoratet ber om innspill til begrepet \"analyserbar ytelse\" i byggteknisk forskrift. Vi \u00f8nsker ogs\u00e5 forslag til andre begreper som kan brukes for ytelser som kan fravikes ved analyse. Begrunnelsen for endring av begrepet \u00abpreakseptert\u00bb, er at begrepet ikke blir forst\u00e5tt likt i bransjen. Nytt begrep med samme innhold fremst\u00e5r ikke som en god l\u00f8sning p\u00e5 dette problemet. Begrepsbytte gir ikke i seg selv en mer klarhet. Det er strukturen i TEK \u00a7 2-2 som m\u00e5 endres/forklares bedre om dette skal hjelpe. Det legges opp til en delvis endring slik at deler av forskriften fortsatt skal benytte preaksepterte ytelse. Dette vil v\u00e6re forst\u00e5elig for de som jobber med forskriften jevnlig, men vil trolig skape ytterligere forvirring for de som ikke jobber s\u00e5 tett med forskriften. En bedre l\u00f8sning kan v\u00e6re \u00e5 bytte begrepet i hele forskriften, ogs\u00e5 at det presiseres at i en overgang vil man finne disse l\u00f8sningene b\u00e5re i forskrift og i veiledningen. Vi ber om innspill til hvordan vi kan veilede best mulig, f.eks gjennom informasjon p\u00e5 nettsidene, veivisere og annet Endringer som gj\u00f8res b\u00f8r komme tydeligere frem. Det b\u00f8r opprettes en type lovspeil, slik som for eksempel brukes i lovdata. Endringshistorikken m\u00e5 ikke tas bort etter at overgangsperioden er ferdig, men v\u00e6re tilgjengelig en god stund fremover. Dette fordi det m\u00e5 v\u00e6re mulig \u00e5 hente frem hvilke forskrift som var gjeldene p\u00e5 s\u00f8knadstidspunktet og opp til fem \u00e5r etter ferdigattest er gitt. Dette kan i noe saker v\u00e6re opp mot 20 \u00e5r. For \u00e5 gj\u00f8re dette enkelt hadde det v\u00e6rt fint om det kunne utvikles en s\u00f8kemotor som viser gjeldene TEK og SAK p\u00e5 s\u00f8knadstidspunktet man plotter inn. Bilder i veiledning er bra. Vi ber om innspill til forslaget om ulik nummerering av punktlister. Bra med oppdeling med tydelig punkter og nummerering Innspill til ordlyden til ny \u00a7 1-3b Vurder \u00e5 bytte terminologi i forskriften \u2013 se tidligere tilbakemelding. Innspill til ordlyden i ny \u00a7 2-2 Punkt 3 b\u00f8r v\u00e6re punkt 1 \u2013 Dette er et viktig punkt som mange sm\u00e5 og mellomstore foretak ikke f\u00e5r med seg/ ikke praktiserer. Ut fra v\u00e5r erfaring er det kun store foretak som deler opp prosjekteringen. Innspill ordlyd i ny \u00a712-8 og \u00a712-8 a Fremst\u00e5r bedre og mer oversiktlig. Innspill ny ordlyd \u00a7 12-14 - Trapp Bra at alt er samlet og gir beder oversikt. Kari Arnetveit Seksjonsleder Ulf S\u00e6terdal Avdelingsleder Dette dokumentet er godkjent elektronisk. Tarje I Wanvik Etatsdirekt\u00f8r Saksnummer Saksnummer Side 2 av 2 "
}