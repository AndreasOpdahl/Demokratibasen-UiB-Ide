{
  "dokument_id": "112d3382-ac3f-5df9-ad3c-6f357dd4ba71",
  "doc_type": "case_presentation",
  "kommune": 4601,
  "tittel": "S\u00f8knad om tilleggsbevilgning: 25-\u00e5rsmarkering for Sleipner-ulykken",
  "url": "https://bergen.kommune.no/politikere-utvalg/api/fil/bk360/11147229/Framstilling-Soknad-om-tilleggsbevilgning-25-arsmarkering-for-Sleipner-ulykken",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/136026-4 S\u00f8knad om tilleggsbevilgning: 25-\u00e5rsmarkering for Sleipner-ulykken Hva saken gjelder: St\u00f8ttegruppen etter Sleipner-ulykken har s\u00f8kt Bergen kommune om \u00f8konomisk st\u00f8tte til 25- \u00e5rsmarkering for Sleipner-ulykken. Den 26. november er det 25 \u00e5r siden hurtigb\u00e5ten Sleipner, som var p\u00e5 vei fra Haugesund til Bergen, grunnst\u00f8tte og sank. 16 personer mistet livet og 69 personer ble reddet. St\u00f8ttegruppen \u00f8nsker \u00e5 arrangere en markering for overlevende, etterlatte, redningsmannskaper og andre ber\u00f8rte ved minnesmerket p\u00e5 Ryvarden. P\u00e5 markeringen vil det v\u00e6re musikk og taler ved minnesmerket, i tillegg til at det blir mat i lokalene ved Ryvarden fyr. St\u00f8ttegruppen ansl\u00e5r at utgiftene knyttet til markeringen blir rundt kr. 250 000,- og s\u00f8ker Bergen kommune om kr. 30 000,- for \u00e5 dekke deler av utgiftene knyttet til markeringen. \u00d8konomiske konsekvenser: Tilskuddet dekkes over byr\u00e5dets tilleggsbevilgningskonto. Byr\u00e5dsleders vurdering og anbefaling/konklusjon: Byr\u00e5dsleder mener at st\u00f8ttegruppen gj\u00f8r en viktig jobb for overlevende og etterlatte etter Sleipner-ulykken. En 25-\u00e5rsmarkering for Sleipner-ulykken er et godt tiltak som gj\u00f8r det mulig for overlevende, p\u00e5r\u00f8rende, etterlatte og redningsmannskap \u00e5 samles for \u00e5 dele tanker og f\u00f8lelser. Byr\u00e5dsleder stiller seg derfor positiv til s\u00f8knaden og anbefaler at det gis tilskudd p\u00e5 kr. 25.000,- til 25-\u00e5rsmarkering for Sleipner-ulykken. Selv om markeringen ikke finner sted i Bergen kommune, \u00f8nsker byr\u00e5dsleder at kommunen st\u00f8tter markeringen. Flere av de som mistet livet, og de som overlevde, var bergensere p\u00e5 vei til Bergen i hurtigb\u00e5ten. Bergen kommune har tidligere bidratt med \u00f8konomiske midler til minnesmerke og til 20-\u00e5rsmarkeringen. Vedtakskompetanse: Byr\u00e5dets fullmakter \u00a7 \u00a7 16.1, vedtatt av bystyret 16. desember 2020 i sak 378/20 og gjeldende budsjettfullmakter, pkt. 2.2.f Tilleggsbevilgninger og fordeling av sentrale avsetninger, kan byr\u00e5det vedta tilleggsbevilgninger p\u00e5 alle tjenesteomr\u00e5der. 1 Byr\u00e5dsleder innstiller til byr\u00e5det \u00e5 fatte f\u00f8lgende vedtak: Byr\u00e5det bevilger kr. 25 000 til 25-\u00e5rsmarkering for Sleipner-ulykken over tilleggsbevilgningskontoen, art 147010/tjeneste 18090, med overf\u00f8ring til art 147010/tjeneste 38590 \u00d8vrig kulturaktivitet der utgiftene belastes. Dato: 15. oktober 2024 Christine B. Meyer Byr\u00e5dsleder Dokumentet er godkjent elektronisk. Vedlegg: - S\u00f8knad om st\u00f8tte til 25-\u00e5rsmarkering for Sleipner-ulykken - Sleipner-Ulykken 2 "
}