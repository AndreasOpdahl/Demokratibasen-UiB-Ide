{
  "dokument_id": "50304b39-ef74-5b83-8e16-0c9e4e1e6d26",
  "doc_type": "case_attachment",
  "kommune": 4601,
  "tittel": "Fagnotat datert 25.01.2024",
  "url": "https://bergen.kommune.no/politikere-utvalg/api/fil/bk360/9860870/Fagnotat-datert-25-01-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/16596-3 (Arbeidssted) Saksbehandler: Yngve L\u00f8tvedt Dato: 25.01.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 296/1/0/0 Langedalen 60. Klage p\u00e5 avslag. Nytt bygg/k\u00e5rbolig Advokatfirmaet Landsvik & Larsen, p\u00e5 vegne av tiltakshaver H\u00e5kon Hvem klager? Hageb\u00f8 Hauge, i brev datert 16.10.2023 og 22.12.2023. Oppf\u00f8ring av enebolig, ca. 60 m2 BRA, 68,1 m2 BYA. Det er s\u00f8kt om Tiltaket dispensasjon fra KPA2018 \u00a7 3.1 om plankrav og \u00a7 31 om arealform\u00e5l LNF- form\u00e5l. Det ble gitt avslag den 27.09.2023, jf. KPA2018 \u00a7 3.1 plankrav og \u00a7 31 om Vedtaket LNF-form\u00e5l. Eiendommen er ikke regulert. KPA2018 viser eiendommen som LNF, og innenfor hensynssonene sammenhengende landbruk, 1 km buffer rundt inngrepsfri natur, inngrepsfri natur, 1-3 km fra tyngre tekniske inngrep, Planstatus byfjellsgrense, historisk veifar, aktsomhetsomr\u00e5de for steinsprang, jord- og flomskred og sn\u00f8skred, nedslagsfelt drikkevann, gul st\u00f8ysone og temakart sammenhengende bl\u00e5gr\u00f8nn struktur. Klager anf\u00f8rer at tiltaket ikke er i strid med LNF form\u00e5let. Subsidi\u00e6rt anf\u00f8res det at vilk\u00e5rene for dispensasjon er oppfylt. Det vises til at det Klagegrunner ikke er grunnlag for \u00e5 kreve ny regulering, og at k\u00e5rboligen er oms\u00f8kt plassert i forbindelse med eksisterende g\u00e5rdsbygninger som ikke skal brukes til dyrket mark. Behov for ytterligere Det mangler vedtak fra Vestland Fylkeskommune om \u00f8kt bruk av saksbehandling ved avkj\u00f8rsel. Det er ikke dokumentert at eiendommen er sikret lovlig eventuell omgj\u00f8ring vannforsyning og avl\u00f8p. Anbefalt vedtak Avslag datert 27.09.2023 opprettholdes, klagen f\u00f8rer ikke fram. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Eiendommen er en landbrukseiendom p\u00e5 244,5 dekar beliggende i Langedalen i Arna bydel. Tiltaket er allerede oppf\u00f8rt og er en legaliseringss\u00f8knad. Det er s\u00f8kt om flere tiltak p\u00e5 samme eiendom. Saken her gjelder oppf\u00f8ring av enebolig p\u00e5 60 m2 BRA, 68,1 m2 BYA. Det er ogs\u00e5 gitt avslag datert 27.09.2023 p\u00e5 s\u00f8knad om tilbygg, fasadeendring, bruksendring av et annet bygg. Byggesaksnummer er BYGG- 2023/12599. Dette vedtaket er ogs\u00e5 p\u00e5klaget og klagesaken har saksnummer KLAGE-2023/16597. Det er opprettet ulovlighetssak saksnummer ULOV-2022/24043. Tiltaket er oms\u00f8kt f\u00f8r befaring p\u00e5 eiendommen ble gjennomf\u00f8rt. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med pbl \u00a7 21-3, og bekrefter at det ikke er mottatt noen merknader. Det er ikke dokumentert at eiendommen er sikret lovlig atkomst, jf. pbl \u00a7 27-4. Vestland fylkeskommune ved avdeling for infrastruktur og veg har den 22.09.2023 uttalt at de f\u00f8rst vil behandle s\u00f8knad om \u00f8kt bruk av avkj\u00f8rsel n\u00e5r det er tatt stilling til s\u00f8knad om dispensasjon. Det er ikke dokumentert at eiendommen er sikret lovlig vannforsyning og avl\u00f8p, jf. pbl \u00a7\u00a7 27-1 og 27-2. Tiltaket ligger i et omr\u00e5de omfattet av hensynsone \u00abAktsomhetsomr\u00e5de for steinsprang, jord- og flomskred og sn\u00f8skred\u00bb i kommuneplanens arealdel som gj\u00f8r at omr\u00e5det kan v\u00e6re skredutsatt. Ansvarlig s\u00f8ker har fremlagt skredfarevurdering fra Multiconsult datert 18.08.2023. Vestland fylkeskommune som veimyndighet har gitt uttalelse til \u00f8kt bruk av avkj\u00f8rsel, datert 22.09.2023. Det ble vist til at siktkravene for avkj\u00f8rselen er oppfylt, men at selve avkj\u00f8rselen er vesentlig bredere enn \u00f8nskelig, noe som \u00e5pner for et uheldig kj\u00f8rem\u00f8nster ut p\u00e5 fylkesveien. Det vurderes at det kan v\u00e6re mulig \u00e5 innfri tekniske krav til avkj\u00f8rsel, dersom bredden strammes inn. Det ble videre vist til at tiltaket som oms\u00f8kt ikke er i samsvar med statlige planretningslinjer for samordnet bolig-, areal- og transportplanlegging, eller m\u00e5let om nullvekst i personbiltransporten. Det legges til grunn at fortetting i dette omr\u00e5det vil bli vesentlig bilbasert, og frekvensen p\u00e5 kollektivtilbudet i Langedalen er ikke tilstrekkelig til \u00e5 gi et godt tilbud. Det mangler blant annet fortau langs fylkesveien, og er ikke trygg skolevei. Tiltaket samsvarer ikke med prinsippet om fortetting i KPA2018, m\u00e5let om redusert transportbehov, eller LNF-form\u00e5let. Pbl \u00a7 27-4 om tilkomst vurderes som mulig \u00e5 innfri. Fylkeskommunen frar\u00e5der at det blir gitt dispensasjon i saken. Saksnummer KLAGE-2023/16596 Side 2 av 10 Bymilj\u00f8etaten har gitt uttalelse datert 16.09.2023 til b\u00e5de s\u00f8knad om enebolig og s\u00f8knad om tilbygg vedr\u00f8rende tiltakenes konsekvenser for interesser knyttet til natur, biologisk mangfold, landskap og friluftsliv. Bymilj\u00f8etaten vurderer at oms\u00f8kte tiltak er av et vesentlig omfang, og vil bidra til vesentlig nedbygging og \u00f8kt bygningsmasse innen LNF-omr\u00e5det. Av hensyn til de interesser som skal ivaretas i LNF burde det kun v\u00e6re spredt bebyggelse og begrenset bygningsmasse i form\u00e5let. Samtidig er eiendommen og g\u00e5rdstunet allerede bebygd og privatisert uavhengig av tiltakene, s\u00e5 vel som tilkomstveien. Tiltaksomr\u00e5det ligger i et mindre boligomr\u00e5de, med eneboliger tilgrensende mot \u00f8st og s\u00f8r. Det vurderes derfor som p\u00e5regnelig med noe mer bygningsmasse med tanke p\u00e5 landskapsbildet, og at tiltaket ikke vil endre omr\u00e5dets karakter. Turtraseen like s\u00f8r for tiltaksomr\u00e5det er en viktig friluftsverdi som m\u00e5 ivaretas, og oms\u00f8kte tiltak har begrenset synlighet fra turveien. Tiltaket p\u00e5virker derfor ikke friluftslivet i nevneverdig grad. Bymilj\u00f8etaten vil ikke frar\u00e5de at det gis tillatelse. Statsforvalteren i Vestland har gitt uttalelse datert 21.09.2023 til de to s\u00f8knadene. Tiltaket vurderes som i strid med statlige planretningslinjer for bolig-, areal- og transportplanlegging, ettersom den vil bli bilbasert. Ang\u00e5ende konsekvenser for landbruks- og jordverninteresser pekes det p\u00e5 at tiltaket ikke p\u00e5virker jordbruksarealene p\u00e5 bruket, men er oppf\u00f8rt/gjennomf\u00f8rt p\u00e5 \u00e5pen fastmark. Tiltakene er oppf\u00f8rt i umiddelbar n\u00e6rhet til driftsbygning, og vil i stor grad p\u00e5virke mulighetene for driftstrafikk og -logistikk rundt denne. Dette legger vesentlig begrensning p\u00e5 mulighetene for framtidige, tradisjonelle jordbruksproduksjoner p\u00e5 bruket. Kommunen m\u00e5 samtidig vurdere om behovet for ekstra v\u00e5ningshus eller k\u00e5rbolig er \u00abn\u00f8dvendig av hensyn til driften av garden\u00bb, etter kriterier i veileder til plan- og bygningsloven Garden som ressurs \u2013 Bygge og anleggstiltak i og i tilknytning til landbruk \u2013 forholdet til plan etter plan- og bygningsloven. For Statsforvalteren er det vanskelig \u00e5 se at brukets arealressurser og registrerte jordbruksaktivitet forsvarer ekstra v\u00e5ningshus ut fra disse kriteriene, ikke minst siden eier ikke driver jorden selv. Statsforvalteren ser det videre som lite sannsynlig at det drives annen produksjon eller publikumsrettet virksomhet som er av avgj\u00f8rende betydning for g\u00e5rden, og reiser behov for ekstra/innleid arbeidskraft p\u00e5 bruket. Det vises videre til signaleffekten av \u00e5 legalisere oppf\u00f8ring av ikke godkjente bygninger p\u00e5 g\u00e5rdstun i LNF-omr\u00e5de i et pressomr\u00e5de som Bergen, s\u00e6rlig som ikke oppfyller kriteriene i veilederen. Disse vil v\u00e6re betydelige, og kan i stor grad virke motiverende for andre eiere av g\u00e5rdsbruk i tilsvarende situasjon. Statsforvalteren stiller seg kritisk til at det blir gitt dispensasjon som oms\u00f8kt. Etat for landbruk har gitt uttalelse datert 22.09.2023. Etaten viser til retningslinjer i kommuneplanen \u00a7 31, \u00a7 35 og til hensynssone naturmilj\u00f8. Eier av eiendommen driver ikke selv med landbruksdrift, og etaten kan derfor ikke se at det er behov for hus nummer to eller tre p\u00e5 eiendommen. Etat for landbruk vil ut fra landbruksfaglige vurderinger ikke tilr\u00e5 at det gis tillatelse til tiltaket som oms\u00f8kt. Byantikvaren har gitt uttalelse datert 19.09.2023 der det f\u00f8lger at; \u00abNybygget er allerede oppf\u00f8rt. Bygningen er et frittst\u00e5ende bolighus som har f\u00e5tt en tradisjonell utforming, dvs med saltak og malt liggende kledning. Bygningen er ikke i konflikt med hverken omr\u00e5det eller g\u00e5rdstunets kulturmilj\u00f8historiske verdier. Ut fra en kulturmilj\u00f8faglig vurdering har Byantikvaren ingen kommentarer til at oppf\u00f8ring og bruk legaliseres.\u00bb 2. Om klagen Dagens bruk av tiltaket og eiendommen; Klager driver g\u00e5rden selv og det er per. dags dato 8 sauer, 4 geiter, en v\u00e6r, 2 h\u00f8ns og 25 hester. Det er i den senere tid plantet 25 000 grantr\u00e6r Saksnummer KLAGE-2023/16596 Side 3 av 10 p\u00e5 eiendommen og gjerdet opp utmark. 20 mal med jord er dyrket opp, som gir f\u00f8de til besetningen p\u00e5 g\u00e5rden. G\u00e5rden beskrives som et generasjonstun der fire generasjoner bor og drifter g\u00e5rden. G\u00e5rden er liten og er sidegeskjeft til ordin\u00e6re jobb. Klager anf\u00f8rer at tiltaket er i samsvar med arealform\u00e5let og ikke avhengig av dispensasjon; Det er landbruksvirksomhet p\u00e5 g\u00e5rden, jorden forpaktes vekk. Tiltaket m\u00e5 anses n\u00f8dvendig for g\u00e5rdens n\u00e6ringsgrunnlag fordi bonden bor p\u00e5 g\u00e5rden. Det er tillatt med flere v\u00e5ningshus jf. ordlyden i KPA 2018 sin retningslinje. Klager anf\u00f8rer kriterier i veilederen \u00abGarden som ressurs\u00bb. Det vises til opplistede relevante vurderingskriterier og eksempler p\u00e5 tiltak. Tiltaket er sv\u00e6rt n\u00f8kternt i st\u00f8rrelse og i bruk som k\u00e5rbolig p\u00e5 g\u00e5rden, slik at den oppfyller en klar funksjon til g\u00e5rden. Tiltaket er s\u00e5ledes n\u00f8dvendig for driften. Arealet tiltaket plasseres p\u00e5 er i Nibio\u2019s g\u00e5rdskart klassifisert som bebygd areal, og har ingen negativ p\u00e5virkning p\u00e5 g\u00e5rdsdriften eller p\u00e5 natur- og kulturmilj\u00f8et. Dette er ogs\u00e5 i samsvar med Byantikvarens h\u00f8ringsuttalelse. Klager anf\u00f8rer at vilk\u00e5rene for \u00e5 gi dispensasjon fra KPA 2018 \u00a7 31 er oppfylt jf. pbl \u00a7 19-2; Tiltakets karakter er av en slik karakter og omfang at kommunen b\u00f8r innvilge dispensasjon. Klager viser til hensynet bak LNF-form\u00e5let. G\u00e5rden driver skogbruk, overflatedyrking og har hester p\u00e5 f\u00f4r. Tiltaket er plassert p\u00e5 eksisterende g\u00e5rdstun, og medf\u00f8rer ingen negativ p\u00e5virkning p\u00e5 kulturmilj\u00f8et, eller muligheten for \u00e5 drive landbruk. Tiltaket vil ikke bygge ned jordbruksareal. Tiltaket medf\u00f8rer ikke privatisering av omr\u00e5der som ikke i dag allerede er privatisert. Turvei forbi g\u00e5rden blir ikke ber\u00f8rt. Hensynet bak LNF form\u00e5let blir ikke vesentlig tilsidesatt. At g\u00e5rden kan fortsette \u00e5 bebos av storfamilien som driver g\u00e5rden m\u00e5 vurderes som en klar fordel. Tiltaket p\u00e5virker ikke LNF-form\u00e5let i negativ grad. At s\u00f8knaden gjelder legalisering kan ikke vektlegges som en ulempe. Fordelene er klart st\u00f8rre enn ulempene. Det er ikke risiko for presedensvirkning fordi det er lite sannsynlig med en framtidig lik sak. Klager anf\u00f8rer at vilk\u00e5rene for dispensasjon fra KPA 2018 \u00a7 3.1, plankrav er oppfylt; Kravet er vurdert for strengt. Tiltaket bygger ikke ned jordbruksareal og vil ikke gi begrensning i fremtidig tradisjonell jordbruksproduksjon. Saken har v\u00e6rt gjennom omfattende h\u00f8ringer. H\u00f8ringsuttalelser har feilaktig lagt til grunn at det ikke er drift p\u00e5 g\u00e5rden. Avkj\u00f8rsel; Klager viser til at eiendommen har vegrett, men tiltaket mangler tillatelse til \u00f8kt bruk av eksisterende avkj\u00f8rsel. Dette skyldes at Vestland fylkeskommune ikke vil behandle s\u00f8knaden f\u00f8r kommunen har tatt endelig stilling til byggesaken. Manglende avkj\u00f8ringstillatelse er f\u00f8lgelig ingen avslagsgrunn for tiltaket. Krav om \u00e5 stramme inn avkj\u00f8rselen til dagens vegnorm kan stilles vilk\u00e5r i avkj\u00f8ringstillatelsen. Trafikk; Det er ikke grunn for \u00e5 avsl\u00e5 s\u00f8knaden om dispensasjon med begrunnelse i d\u00e5rlig kollektivdekning i omr\u00e5det. G\u00e5rdsbruk ligger vanligvis i omr\u00e5der med lav befolkningstetthet. Kommunen har relativt nylig gitt tillatelse til oppdeling av flere boenheter i LNF-omr\u00e5de i Langedalen i byggesak BYGG-2022/23430 p\u00e5 eiendommen gnr. 296 bnr. 34. Saksbehandlingsfeil; Det er feilaktig lagt til grunn at det ikke er g\u00e5rdsdrift p\u00e5 g\u00e5rden til tross for at tiltakshaver med familie aktivt har driftet g\u00e5rden innenfor de rammene det er driftsgrunnlag for p\u00e5 g\u00e5rden. Avslaget er begrunnet med at \u00absignaleffekten av \u00e5 legalisere oppf\u00f8ring av ikke godkjente bygninger p\u00e5 g\u00e5rdstun i LNF-omr\u00e5de i et pressomr\u00e5de som Bergen, kan i stor grad Saksnummer KLAGE-2023/16596 Side 4 av 10 virke motiverende for andre eiere av g\u00e5rdsbruk i tilsvarende situasjon\u00bb. Dette er en klar saksbehandlingsfeil. Etter fast og langvarig ulovfestet rett, skal s\u00f8knader om tillatelse til tiltak behandles som om tiltaket ikke var gjennomf\u00f8rt. Vilk\u00e5rene for dispensasjon er videre vurdert forstrengt. Det er grunn til \u00e5 regne med at feilene har v\u00e6rt bestemmende for vedtakets innhold og er ugyldig jf. fvl \u00a7 41. Det vises til klagen i sin helhet. 3. Vurdering av klagen Vi viser til punkt 1 ovenfor og at det er s\u00f8kt om to tiltak som inneb\u00e6rer to nye boenheter p\u00e5 eiendommen. Vi legger til grunn at dersom g\u00e5rden skulle f\u00e5 godkjent ett sekund\u00e6rt bolighus (k\u00e5rbolig) vil de hensyn som tillegges i vurderingen for behov for tilleggsbolig nummer 2 m\u00e5tte vurderes strengere. Tilleggsbolig nummer to vil fordre begrunnelse for ytterligere behov. Vi viser til at begge boligene er vurdert likt. Dette betyr at det ikke er grunnlag for \u00e5 godkjenne selv en k\u00e5rbolig. Vi viser i forhold til dette at vurderingene i avslagene er tiln\u00e6rmet like. 3.1 Kravene i KPA 2018 \u00a7 31 LNF-form og \u00a7 3 Plankrav. 3.1.1 KPA 2018 \u00a7 31 arealform\u00e5l LNF Klager anf\u00f8rer at tiltaket ikke er i strid med KPA 2018 \u00a7 31 LNF. Det f\u00f8lger av bestemmelsen at; \u201d\u00a7 31 Landbruks-, natur- og friluftsomr\u00e5der (LNF-omr\u00e5der) (5100) (pbl \u00a7 11-11) 31.1 F\u00f8lgende tiltak som oppfyller kravene etter \u00a7 31.2 er tillatt: a. Tiltak som er n\u00f8dvendig for g\u00e5rdens n\u00e6ringsvirksomhet b. Enkel tilrettelegging for friluftsliv. c. N\u00f8dvendige transformatorer i distribusjonsnettet for str\u00f8m 31.2 Ved plassering av nye tiltak skal det tas hensyn til landbruk, natur- og kulturmilj\u00f8, friluftsliv og landskap. 31.3 Sm\u00e5 tiltak p\u00e5 fradelt og bebygd boligeiendom, som ikke p\u00e5virker LNF-verdiene negativt, kan normalt behandles som s\u00f8knad om tiltak, uten reguleringsplan....\u00bb Vi viser til klagers anf\u00f8rsler. Det er utviklet en veileder av regjeringen (veileder T-1443 Garden som ressurs) for vurderingen av hvorvidt bygge- eller anleggstiltak er i samsvar med LNF- form\u00e5let. Kommunen skal vurdere det driftsmessige behovet for tiltaket. Etat for Landbruk er kommunens landbruksfaglige fagetat. Sivilombudet har uttalt (SOMB-2008-86) at en \u00ablandbruksfaglig uttalelse om behovet for k\u00e5rbolig vil v\u00e6re et viktig element som normalt m\u00e5 kunne tillegges vekt av fylkesmannen\u00bb. I vurderingen av tiltaket skal derfor den foreliggende landbruksfaglige vurderingen veie tungt. Tiltaket er riktignok plassert i tilknytning til eksisterende g\u00e5rdstun. I dette tilfellet er det likevel lagt stor vekt p\u00e5 omfanget av driften p\u00e5 g\u00e5rden. Vi viser til at Etat for landbruk har uttalt seg negativt. Klager anf\u00f8rer at etat for landbruk har lagt uriktig faktum til grunn. Det f\u00f8lger av uttalelsen at \u00abEier av den aktuelle eiendommen driver ikke selv med landbruksdrift. Innmarken p\u00e5 eiendommen drives av en annen bonde, og ikke av eier selv.\u00bb Tiltaket er riktignok plassert i tilknytning til eksisterende g\u00e5rdstun. I dette tilfellet er det likevel lagt stor vekt p\u00e5 omfanget av driften p\u00e5 g\u00e5rden. Det f\u00f8lger direkte av KPA 2018 \u00a7 31 at \u00abTiltak som er n\u00f8dvendig for g\u00e5rdens n\u00e6ringsvirksomhet\u00bb. Vi viser til at Etat for landbruk har uttalt seg negativt. Klager anf\u00f8rer at etat for landbruk har lagt uriktig faktum til grunn. Det f\u00f8lger av Saksnummer KLAGE-2023/16596 Side 5 av 10 uttalelsen at \u00abEier av den aktuelle eiendommen driver ikke selv med landbruksdrift. Innmarken p\u00e5 eiendommen drives av en annen bonde, og ikke av eier selv.\u00bb Klager har gitt opplysninger om driften. Det f\u00f8lger av klagen at \u00abG\u00e5rden er av en st\u00f8rrelse som ikke gj\u00f8r g\u00e5rden drivverdig i form av et \u00e5rsverk, og tiltakshaver har derfor kun hatt g\u00e5rden som en sidegeskjeft til sin ordin\u00e6re jobb. Tiltakshaver har derfor ikke s\u00f8kt om driftstilskudd p\u00e5 g\u00e5rden, men tiltakshaver opplyser om at det vil bli s\u00f8kt om driftstilskudd i 2024.\u00bb Vi kan ikke se at Etat for landbruk har lagt til grunn uriktig faktum. G\u00e5rdens st\u00f8rrelse er ut fra s\u00f8kers opplysninger ikke drivverdig i forhold til ett \u00e5rsverk. Vi viser ogs\u00e5 til at de viktigste vurderingskriteriene som \u00abg\u00e5rden som ressurs\u00bb legger til grunn for at tiltak skal inng\u00e5 i LNF-form\u00e5let nettopp er omfanget av drift sett i forhold til tiltaket. Vi kan ikke se at anf\u00f8rselen om uriktig faktum kan f\u00f8re fram. Vi fastholder at tiltaket vil etter bestemmelsens ordlyd og i lys av retningslinjer v\u00e6re i strid med bestemmelsen og kreve dispensasjon. 3.1.2 KPA 2018 \u00a7 3.1 plankrav Eiendommen er ikke regulert. Det f\u00f8lger av KPA 2018 \u00a7 3.1 at; \u00abTiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov.\u00bb Tiltaket g\u00e5r inn under bokstav a og plankravet aktualiseres. 3.2 Dispensasjoner Det er s\u00f8kt om dispensasjon fra KPA 2018 \u00a7\u00a7 3.1 plankrav og 31 arealform\u00e5l LNF. Det framg\u00e5r av pbl \u00a7 19-2 at kommunen kan gi dispensasjon fra regler fastsatt i eller i medhold av plan- og bygningsloven. Fordi tiltaket er i strid med bestemmelser i og i medhold av pbl kan tiltaket bare tillates gjennom dispensasjon. Vilk\u00e5rene for \u00e5 gi dispensasjon som f\u00f8lger av pbl \u00a7 19-2 andre ledd, sier at; \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Klager anf\u00f8rer at vilk\u00e5rene for \u00e5 gi dispensasjon er oppfylt. 3.2.1 Dispensasjon fra KPA 2018 \u00a7 3.1 Plankrav og \u00a7 31 arealform\u00e5l LNF Vi viser til at dispensasjonss\u00f8knadene er vurdert samlet i avslagsvedtaket. Vi viser til at selv om vurderingene er noe ulike s\u00e5 er det n\u00e6r sammenheng fordi det forhold at tiltaket er i strid med LNF form\u00e5l kan underbygge krav til reguleringsplan. Vi kommenterer derfor anf\u00f8rslene i forhold plankrav og LNF i samme dr\u00f8ftelse. Tiltaket kommer i strid med kommuneplanens arealdel bestemmelse som gjelder krav om regulering og tiltak som er tillatt innenfor arealform\u00e5l LNF. Det s\u00f8kes om legalisering/ etablering av en ny mindre enebolig p\u00e5 eiendommen. Innenfor Saksnummer KLAGE-2023/16596 Side 6 av 10 LNF-omr\u00e5der tillattes kun tiltak som er n\u00f8dvendig for g\u00e5rdens n\u00e6ringsvirksomhet, enkel tilrettelegging for friluftsliv. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Det vises i vedtaket til s\u00f8kers begrunnelse og det er vurdert at; \u00abI denne konkrete saken s\u00f8kes det om legalisering av en ny bolig p\u00e5 eiendommen. S\u00f8knaden er en del av en ulovlighetssak, som ogs\u00e5 omhandler enda en ny boenhet p\u00e5 eiendommen. Tiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. Sm\u00e5 tiltak p\u00e5 fradelt og bebygd boligeiendom, som ikke p\u00e5virker LNF-verdiene negativt, kan normalt behandles som s\u00f8knad om tiltak, uten reguleringsplan. I dette tilfellet er ikke teig eller eiendom tiltaket er plassert p\u00e5, fradelt, og tiltaket er avhengig av en dispensasjon fra plankravet. Plankravets \u00abkjerne\u00bb er \u00e5 sikre behovet for helhetlig avklaringer av ulike interesser/ konsekvenser, her under landbruk, natur, kulturmilj\u00f8, friluftsliv, landskap og trafikksituasjon. Tiltak som oppfyller f\u00f8lgende kriterier vil normalt ikke gi negativ effekt av betydning for planform\u00e5let: lovlig etablert bolig, forholdet til annet relevant lovverk og plangrunnlag er ivaretatt, antall boenheter \u00f8kes ikke, tiltaket har naturlig sammenheng med boligform\u00e5let, tiltaket lokaliseres i direkte tilknytning til eksisterende bygninger, utenfor relevante hensynssoner og byggegrenser En stadig innvilgelse av dispensasjoner, b\u00e5de fra plankrav og LNF-omr\u00e5der, vil f\u00f8re til en svekket virkning av kommuneplanens arealdel, og mester dermed sin virkning. Dispensasjon vil lett kunne underbygge hensynet bak kravet om regulering, og ut fra hensynet til offentlighet, samr\u00e5d og medvirkning, er det viktig at det ikke gis Saksnummer KLAGE-2023/16596 Side 7 av 10 enkeltdispensasjoner, men at tiltak og omr\u00e5det blir vurdert gjennom en mer omfattende prosess gjennom en reguleringsplan. En \u00f8kning av antall boenheter, vil medf\u00f8re en \u00f8kt bruk av avkj\u00f8rsel. Eksisterende avkj\u00f8rsel er if\u00f8lge veiforvalter ikke i samsvar med statlige planretningslinjer for samordna bolig-, areal- og transportplanlegging. Fortetting i dette omr\u00e5det vil ogs\u00e5 bli vesentlig bilbasert, og samsvarer ikke med prinsippet om \u00e5 redusere transportbehovet i kommuneplanens \u00a71. Innenfor de sammenhengende landbruksomr\u00e5dene skal landbrukets ressursgrunnlag vernes, og det m\u00e5 ut\u00f8ves en streng forvaltningspraksis ved omdisponering eller deling. Tiltakene p\u00e5virker ikke jordbruksarealene p\u00e5 bruket, men er oppf\u00f8rt p\u00e5 \u00e5pen fastmark, og umiddelbar n\u00e6rhet til driftsbygningen. Dette vil i stor grad p\u00e5virke mulighetene for driftstrafikk og -logistikk rundt denne, og legge vesentlig begrensninger p\u00e5 mulighetene for framtidig, tradisjonelle e jordbruksproduksjoner p\u00e5 bruket. Av hensyn til driften p\u00e5 g\u00e5rden kan vi vanskelig se at det er n\u00f8dvendig med ny(e) boliger. Signaleffekten av \u00e5 legalisere oppf\u00f8ring av ikke godkjente bygninger p\u00e5 g\u00e5rdstun i LNF- omr\u00e5de i et pressomr\u00e5de som Bergen, kan i stor grad virke motiverende for andre eiere av g\u00e5rdsbruk i tilsvarende situasjon Fordelene ved \u00e5 dispensere Tiltakshaver f\u00e5r legalisert tiltakene uten en omfattende regulering Ulempene vil v\u00e6re En innvilgelse kan medf\u00f8re en presedensvirkning for tilsvarende omr\u00e5der Tiltaket gir vesentlig negative konsekvenser for trafikk situasjon, ved \u00f8kt bruk av avkj\u00f8rsel som avviker fra statlige planretningslinjer Boligutbygging her vil v\u00e6re bilbasert Jordbruksareal bygges ned Omdisponering av Tiltakene kan gi en vesentlig begrensning p\u00e5 fremtidig, tradisjonell jordbruksproduksjon Dagens bruk forsvarer ikke ekstra v\u00e5ningshus. Etat for Landbruk frar\u00e5der dispensasjoner Statforvalter frar\u00e5der dispensasjoner Vestland Fylkeskommune frar\u00e5der dispensasjoner Uheldig omdisponering eller fragmentering av landbruksomr\u00e5der skal unng\u00e5s. Etter en samlet vurdering vil ikke fordelene v\u00e6re klart st\u00f8rre enn ulempene, og hensynene bak kommuneplanens pkt. 3.1 plankrav og pkt. 31 arealform\u00e5l LNF, vesentlig tilsidesatt.\u00bb Vi tiltrer vurderingene i klageomgang. Klager anf\u00f8rer at tiltaket ikke setter til side hensynet bak bestemmelsen. Det vises til tiltakets plassering, p\u00e5 g\u00e5rdstunet og ikke p\u00e5 jordbruksareal. Videre at det ikke medf\u00f8rer mer privatisering. Vi viser konkret til vedtakets begrunnelse som vi vurderer \u00e5 svare ut disse momentene. Det f\u00f8lger av begrunnelsen (ogs\u00e5 referert ovenfor) at; \u00abUtvidelse av eksisterende bygg, og etablering av bolig bidrar til vesentlig nedbygging og \u00f8kt byggemasse innen LNF- omr\u00e5det. Av hensyn til de interesser som skal ivaretas innenfor LNF- Saksnummer KLAGE-2023/16596 Side 8 av 10 omr\u00e5der burde det i utgangspunktet kun v\u00e6re sprett bebyggelse og begrenset bygningsmasse innen dette form\u00e5let.\u00bb Vi kan ikke se at tiltaket er n\u00f8kternt fordi det tilf\u00f8rer g\u00e5rdsbruket en ny boenhet. Vi vurderer at tiltaket har et svakt grunnlag vurdert opp mot driftens omfang. Vi kan ikke se at det forhold at den nye boenheten har gode bokvalitet har s\u00e6rlig betydning i forhold til vurderingstemaet. Vi p\u00e5peker ellers ogs\u00e5 det som framkommer i uttalelser som underbygger at hensynet bak bestemmelsen blir vesentlig tilsidesatt. N\u00e5r det gjelder fordeler s\u00e5 anf\u00f8rer klager at g\u00e5rden fortsatt kan bebos av storfamilie og drives. Vi kan ikke se ut fra den begrensede aktiviteten som er p\u00e5 g\u00e5rden at dette er et moment av s\u00e6rlig tyngde. Aktiviteten som er, kan ivaretas innenfor en husstand (boenhet). Med hensyn til anf\u00f8rsel om at tiltaket ikke p\u00e5virker LNF-form\u00e5let i negativ grad s\u00e5 viser vi til opplisting av ulemper i begrunnelsen referert ovenfor. Vi kan ikke se at anf\u00f8rselen medf\u00f8rer riktighet. Vi anser ogs\u00e5 at kollektivdekning er relevant moment. Dette m\u00e5 sees i sammenheng med at en ny boenhet vil medf\u00f8re mer trafikk. At g\u00e5rdsbruk normalt ligger i omr\u00e5der der det er lav befolkningstetthet forsterker behov for bilbasert tilgjengelighet som er negativt. Klager anf\u00f8rer at kommunen har relativt nylig gitt tillatelse til oppdeling av flere boenheter i LNF-omr\u00e5de i Langedalen i byggesak BYGG-2022/23430 p\u00e5 eiendommen gnr. 296 bnr. 34. Vi viser til at det den 19.09.2022 ble gitt avslag p\u00e5 s\u00f8knad til oppdeling av eksisterende boenhet til 2 boenheter. Anf\u00f8rselen er derfor uriktig. Vi fastholder at tiltaket vesentlig tilsidesetter hensynet bak LNF form\u00e5let og at fordelene ikke er klart st\u00f8rre enn ulempene. Klager har anf\u00f8rt at det forhold at s\u00f8knaden gjelder en legaliseringss\u00f8knad og at legaliseringer i seg selv er uheldig ikke kan vektlegges som en ulempe med dispensasjonen. Vi vurderer temaet p\u00e5 annen m\u00e5te og fastholder at det er viktig og relevant at man er oppmerksom p\u00e5 den presedensvirkning en dispensasjon kan inneb\u00e6re. Er det n\u00e6rliggende \u00e5 se for seg at andre personer i det samme omr\u00e5det vil s\u00f8ke om det samme, kan man ut fra det ulovfestede forvaltningsrettslige prinsipp som forbyr usaklig forskjellsbehandling m\u00e5tte innvilge tilsvarende saker. Resultatet vil da bli at planen gradvis blir helt undergravd. Planer skal ikke endres ved dispensasjoner. Dette er lagt til grunn i avslaget og vurderingen fastholdes i klageomgang. N\u00e5r det gjelder plankravet s\u00e5 kan vi ikke se at det forhold at saken har v\u00e6rt til h\u00f8ring tilsier at saken er tilstrekkelig belyst og at plankravet derfor er oppfylt. Til dette p\u00e5peker vi at flere av uttalelsene er negative til tiltaket. Videre viser vi til at en reguleringsprosess vil bidra til at et mye bredere spekter av opplysninger er tilgjengelige. Dette vil ogs\u00e5 kunne p\u00e5virke uttalelsenes innhold b\u00e5de i positiv og negativ retning. Vi kan ikke se at det framkommer nye opplysninger som tilsier at vilk\u00e5rene i pbl \u00a7 19-2 er oppfylt i forhold til plankravet. 3.3 Saksbehandlingsfeil Vi viser til klagers anf\u00f8rsler knyttet til vurdering av LNF og at det er lagt til grunnfeil vurdering Saksnummer KLAGE-2023/16596 Side 9 av 10 av faktum i forhold til driften av g\u00e5rden. Vi viser til vurdering over i punkt 3.1. Vi er uenig i at det er lagt til grunn uriktig faktum. Saken er opplyst og uttalepartene vurderes \u00e5 ha hatt tilgjengelig riktige opplysninger om drift. Vi viser videre til at vurderingen om tiltakets presedensvirkning kan vektlegges. Vi kan ikke se at det foreligger saksbehandlingsfeil i noen grad. 3.4 Avkj\u00f8rsel Klager anf\u00f8rer at manglende avkj\u00f8ringstillatelse ikke er et avslagsgrunnlag. Krav om \u00e5 stramme inn avkj\u00f8rselen til dagens vegnorm kan stilles vilk\u00e5r i avkj\u00f8ringstillatelsen. Det f\u00f8lger av Fylkeskommunens konklusjon i uttalelse om \u00f8kt bruk at; \u00abP\u00e5 bakgrunn av at det tiltaket er i strid med overordna f\u00f8ringar og arealdelen til kommuneplanen og manglande tilbod til g\u00e5ande vil vi r\u00e5 ifr\u00e5 at det vert gitt dispensasjon i saka. Dersom kommunen likevel gir dispensasjon i saka vil vi kunne handsame s\u00f8knad om utvida bruk av avk\u00f8yrsla.\u00bb Vi fastsl\u00e5r at Fylkeskommune er negative til at det blir gitt dispensasjon. Vi legger i utgangspunktet til grunn at rett til \u00f8kt bruk av avkj\u00f8rsel fortrinnsvis b\u00f8r v\u00e6re avklart i s\u00f8knaden og ikke som et vilk\u00e5r. 4. Konklusjon Avslag datert 27.09.2023 opprettholdes. Klage tas ikke til f\u00f8lge. Vedlegg: 1. Situasjonskart 2. Situasjonsplan 3. Flyfoto 4. Supplerende klage 5. Klage over avslag 6. Avslag p\u00e5 s\u00f8knad 7. Byantikvarens uttalelse 8. Uttalelse fra Bymilj\u00f8etaten 9. Uttalelse fra Etat for landbruk 10. Uttalelse fra Vestland Fylkeskommune 11. Uttalelse fra Statsforvalteren i Vestland 12. Vestland Fylkeskommune \u2013 utvidet bruk av avkj\u00f8rsel 13. S\u00f8knad 14. F\u00f8lgebrev \u2013 Tilleggsopplysninger 15. Skredfarevurdering 16. Tegninger Saksnummer KLAGE-2023/16596 Side 10 av 10 "
}