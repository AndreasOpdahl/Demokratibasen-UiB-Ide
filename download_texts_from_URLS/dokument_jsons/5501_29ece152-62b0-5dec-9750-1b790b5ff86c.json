{
  "dokument_id": "29ece152-62b0-5dec-9750-1b790b5ff86c",
  "doc_type": "case_presentation",
  "kommune": 5501,
  "tittel": "Klagesak - klage p\u00e5 tildeling av tilskudd - Kirkens SOS",
  "url": "https://innsyn.tromso.kommune.no/application/getMoteDokument?dokid=2001759075",
  "tekst": "Arkivsaksnr. 24/11075-1 Saksbehandler Bj\u00f8rn Hagen Saksgang M\u00f8tedato Formannskapet 25.06.2024 Klagesak - klage p\u00e5 tildeling av tilskudd - Kirkens SOS Innstilling til vedtak: Kirkens SOS sin klage p\u00e5 avslag p\u00e5 oms\u00f8kt tilskudd etter tilskuddsordningen for \u00abtilskudd for frivillige organisasjoner for 2024\u00bb gis ikke medhold. Vedtak av 6.3.2024 opprettholdes. Formannskapet slutter seg til begrunnelsen som fremkommer av saksfremleggets avsnitt kalt \u00abSekretariat for klagesaker til formannskapet \u2013 vurdering og begrunnelse\u00bb. Bj\u00f8rn Hagen Juridisk r\u00e5dgiver Sekretariat for klagesaker til formannskapet 1 Saksutredning Kirkens SOS/Girku SOS (heretter kalt klager) s\u00f8kte om tilskudd etter tilskuddsordningen \u00abtilskudd for frivillige organisasjoner for 2024\u00bb. Det ble s\u00f8kt om kr. 250.000,-. S\u00f8knadsbel\u00f8pet skulle dekke kostnader knyttet til drift av Kirkens SOS/Girku SOS. S\u00f8knaden ble avsl\u00e5tt av helse- og velferdsutvalget (heretter underinstansen) i vedtak datert 6.3.2024. Avslag p\u00e5 s\u00f8knad om tilskudd ble begrunnet med: \u00abBegrenset \u00f8konomisk ramme\u00bb. I epost 12.3.2024 fikk klager supplerende begrunnelse som f\u00f8lger: \u00abKirkens SOS og Girku SOS sine aktiviteter virker \u00e5 ha et regionalt perspektiv og blir dermed nedprioritert\u00bb Vedtaket ble p\u00e5klaget 20.3.2024. I klagen ble det blant annet vist til at \u00abVi \u00f8nsker \u00e5 presisere f\u00f8lgende: 1. Girku SOS er en tjeneste for hele Sapmi, driftet fra Skippergata 16 i Troms\u00f8. Dette medf\u00f8rer aktiviteter i hele Sapmi. 2. V\u00e5r telefon og chat-tjeneste for Kirkens SOS er nasjonal i og med at vi alle n\u00e5 har samlet oss i en landsforening med felles telefonnummer og chat-adresse der alle som sliter med livet kan kontakte oss 24/7. 3. V\u00e5rt samfunnsoppdrag og v\u00e5rt arbeid for Kirkens SOS er lokalt forankret noe som gjenspeiles i v\u00e5rt virksomhetsnummer 921 984 863 i Br\u00f8nn\u00f8ysundregisteret. V\u00e5re aktiviteter er ogs\u00e5 lokale. 4. V\u00e5re frivillige arbeider fra v\u00e5rt vaktrom i Skippergata 16 i Troms\u00f8. 5. Kirkens SOS og Girku SOS har ikke samme regnskap. Undertegnede er ansatt 50/50 i henholdsvis Kirkens SOS og Girku SOS. De \u00f8vrige ansatte er ansatt i sine respektive tjenester. Det fremst\u00e5r som et paradoks at en av byene/kommunene som ligger p\u00e5 topp i selvmordsstatistikken ikke st\u00f8tter det st\u00f8rste frivillige, lokale tiltaket for selvmordsforebygging. Litt om hva Kirkens SOS gj\u00f8r lokalt: 1. Foredrag p\u00e5 alle grasrottrenerkurs for fotballtrenere i Troms\u00f8 kommune 2. Foredrag for byens konfirmantgrupper 3. Oppl\u00e6ring/kurs for n\u00e6ringslivet/lag/foreninger i Troms\u00f8 kommune 4. Innspill til kommunens selvmordsforebyggende arbeid og andre h\u00f8ringsuttalelser 5. Arrang\u00f8r av verdensdagen for selvmordsforebygging i Troms\u00f8. Samarbeidspartner i en rekke andre arrangementer. 6. Foredrag, kurs, oppl\u00e6ring av studenter 7. Oppl\u00e6ring og trening av nye frivillige. 8. Deltakelse i lokale arbeidsgrupper og arrangementer I 2024 har vi som m\u00e5l at Kirkens SOS skal bli godkjent som praksisarbeidssted for studenter ved Universitetet i Troms\u00f8 p\u00e5 studier som psykologi, sosionom, sykepleie etc. 2 Dersom man ser p\u00e5 hvem som er innvilget tilskudd fra Troms\u00f8 kommune ser man at det er flere organisasjoner som er organisert p\u00e5 tilsvarende m\u00e5te som Kirkens SOS som f\u00e5r tilskudd. Det kan dersom synes som om begrunnelsen ikke holder eller blir benyttet p\u00e5 ulik m\u00e5te fra organisasjon til organisasjon. Vi \u00f8nsker ikke \u00e5 g\u00e5 inn p\u00e5 hvilke organisasjoner dette gjelder da disse ogs\u00e5 fortjener tilskudd fra dere. Vi klager derfor p\u00e5 vedtaket og opprettholder v\u00e5r s\u00f8knad for Kirkens SOS. For Girku SOS trekker vi v\u00e5r s\u00f8knad da avslag er gitt med riktig begrunnelse Helse- og velferdsutvalget underinstansbehandlet klagen 3.5.2024. Underinstansen valgte \u00e5 opprettholde vedtaket. Begrunnelsen for \u00e5 opprettholde vedtaket var som f\u00f8lger: \u00abAdministrasjonens begrunnelse: Begrenset \u00f8konomisk ramme. I klagen angir Kirkens SOS en rekke tiltak og aktiviteter som gj\u00f8res lokalt. Ingen av disse aktivitetene er konkretisert i den behandlede s\u00f8knaden. Kirkens SOS og Girku SOS har sendt inn en felles s\u00f8knad p\u00e5 kr 250 000. Den innsendte s\u00f8knaden fremhever Girku SOS sine aktiviteter. I klagen skrives f\u00f8lgende: \u00abFor Girku SOS trekker vi v\u00e5r s\u00f8knad da avslag er gitt med riktig begrunnelse\u00bb. Dette tolker administrasjonen som at klager er enig i at Girku SOS er et regionalt tiltak, og dermed ikke oppfyller vilk\u00e5r for tildeling. Lokale aktiviteter under Kirkens SOS er ikke konkretisert i s\u00f8knaden. S\u00f8knaden treffer deler av m\u00e5lgruppen, im\u00f8tekommer delvis form\u00e5let og satsingsomr\u00e5dene, men synliggj\u00f8r ikke i s\u00f8knaden at de m\u00f8ter tildelingskriteriene. Tildelingen skjer p\u00e5 bakgrunn av en begrenset \u00f8konomisk ramme, og det er ingen disponible midler i denne tilskuddsordningen for innev\u00e6rende \u00e5r\u00bb. Klagen ble deretter oversendt formannskapet for klagebehandling. Sekretariat for klagesaker til formannskapet - vurdering og begrunnelse Formannskapets myndighet til \u00e5 behandle klagen: Frem til kommunestyret endret delegasjonsreglementet 28.09.2022 var det klageutvalget som behandlet klage p\u00e5 tilskuddsvedtak. Etter endringen er formannskapet klageinstans for tilskuddsvedtak. S\u00f8knadsfristen for tilskuddet i denne saken var etter regelverket ble endret. Formannskapet er derfor klageinstans i denne saken. I forbindelse med at Formannskapet i denne saken er klageinstans er det viktig \u00e5 v\u00e6re oppmerksom p\u00e5 kommuneloven \u00a7 11-10, tredje ledd som lyder som f\u00f8lger: \u00abN\u00e5r en klage skal behandles etter forvaltningsloven \u00a7 28 andre ledd, er en folkevalgt som har v\u00e6rt med p\u00e5 \u00e5 forberede eller treffe vedtaket, inhabil til \u00e5 delta i klageinstansens behandling av vedtaket, eller i forberedelsen av saken for klageinstansen\u00bb. Dette medf\u00f8rer at dersom det er noen folkevalgte som er har deltatt i behandlingen av saken som medlem av i Helse- og velferdsutvalget kan de ikke delta i klagebehandlingen i formannskapet. Videre er det ikke kommunedirekt\u00f8ren som lager innstilling til vedtak i klagesaker, men sekretariatet for klagesaker som behandles i formannskapet. 3 Vurdering av klagen: Troms\u00f8 kommune har en tilskuddsordning til helse- og velferdsform\u00e5l. Tilskuddsordningen benyttes til \u00e5 st\u00f8tte opp om frivillige og ideelle organisasjoners innsats i Troms\u00f8 kommune innen helse- og velferdsform\u00e5l. Tilskuddet er forankret i kommunens handlings- og \u00f8konomiplan. Form\u00e5let med tilskuddsordningen for er \u00ab\u00e5 forebygge sosialt utenforskap, og bidra til bedre levek\u00e5r og aktiv samfunnsdeltakelse for innbyggere i Troms\u00f8 kommune som er utviklingshemmede, og som har utfordringer knyttet til psykisk helse, rus og annen avhengighetsproblematikk\u00bb. Underinstansen viser i sin begrunnelse for avslaget blant annet til at \u00abAdministrasjonens begrunnelse: Begrenset \u00f8konomisk ramme. I klagen angir Kirkens SOS en rekke tiltak og aktiviteter som gj\u00f8res lokalt. Ingen av disse aktivitetene er konkretisert i den behandlede s\u00f8knaden. Kirkens SOS og Girku SOS har sendt inn en felles s\u00f8knad p\u00e5 kr 250 000. Den innsendte s\u00f8knaden fremhever Girku SOS sine aktiviteter. I klagen skrives f\u00f8lgende: \u00abFor Girku SOS trekker vi v\u00e5r s\u00f8knad da avslag er gitt med riktig begrunnelse\u00bb. Dette tolker administrasjonen som at klager er enig i at Girku SOS er et regionalt tiltak, og dermed ikke oppfyller vilk\u00e5r for tildeling. Lokale aktiviteter under Kirkens SOS er ikke konkretisert i s\u00f8knaden. S\u00f8knaden treffer deler av m\u00e5lgruppen, im\u00f8tekommer delvis form\u00e5let og satsingsomr\u00e5dene, men synliggj\u00f8r ikke i s\u00f8knaden at de m\u00f8ter tildelingskriteriene. Tildelingen skjer p\u00e5 bakgrunn av en begrenset \u00f8konomisk ramme, og det er ingen disponible midler i denne tilskuddsordningen for innev\u00e6rende \u00e5r\u00bb. Kirkens SOS/Girku SOS er ikke tilgodesett med tilskudd for 2024. De s\u00f8kte om kroner 250.000,- i tilskudd. Underinstansen har vurdert at klager delvis treffer m\u00e5lgruppen, delvis treffer p\u00e5 foprm\u00e5l og satsningsomr\u00e5der, men synliggj\u00f8r ikke i s\u00f8knaden at de treffer tildelingskriteriene. Totalt sett er det kommet inn s\u00f8knader med et samlet tilskuddsbel\u00f8p p\u00e5 kroner 22.715.135,-. Men det er kun kroner 15.140.198,- til fordeling. Det at oms\u00f8kt tilskuddsmidler overstiger bel\u00f8p til fordeling medf\u00f8rer at underinstansen har m\u00e5tte gj\u00f8re prioriteringer mellom s\u00f8kerne og har m\u00e5tte gi tildelinger til dels langt under de oms\u00f8kte bel\u00f8pene, selv om s\u00f8kerne oppfylte kriteriene for \u00e5 kunne f\u00e5 tilskudd. De som ble vurdert til ikke \u00e5 treffe kriteriene fikk avslag p\u00e5 s\u00f8knaden om tilskudd Kirkens SOS fikk ikke tildelt tilskudd i 2023. Tilskuddet til den enkelte s\u00f8ker vil kunne variere ut fra bel\u00f8p til fordeling, kriterier, oms\u00f8kt bel\u00f8p og antall s\u00f8kere. I sin vurdering skriver underinstansen at Kirkens SOS i begrenset omfang treffer m\u00e5lgruppa ut fra s\u00f8knaden. I s\u00f8knaden ble arbeidet til Girku SOS fremhevet. De fleste av tiltakene i s\u00f8knaden har en regional karakter. M\u00e5lgruppa for tilskuddet er if\u00f8lge utlysningen \u00abinnbyggere i Troms\u00f8 kommune som er utviklingshemmede, og som har utfordringer knyttet til psykisk helse, rus og annen avhengighetsproblematikk\u00bb. Sekretariatet er enige med underinstansen i at klager ikke treffer m\u00e5lgruppa i sin s\u00f8knad. I forbindelse med klagen har klager kommet med flere momenter som taler for at Kirkens SOS treffer bedre i forhold til kriteriene. Men utfordringen er at tilskuddsmidlene er fordelt ut fra 4 s\u00f8knadene som ble sendt inn. Det at Kirkens SOS/Girku SOS valgte \u00e5 sende inn en felles s\u00f8knad som ikke treffer i forhold til kriteriene om tiltak for innbyggeren i Troms\u00f8 kommune m\u00e5 Kirkens SOS selv ta ansvar for. Det at de i klagerunde trekker s\u00f8knaden i forhold til Girku SOS viser at de til dels er enige i vurderingen av deres opprinnelige s\u00f8knad. Men det blir for sent \u00e5 presisere s\u00f8knaden etter at tilskuddet er delt ut, s\u00e6rlig siden oms\u00f8kte midler overstiger tilskuddsbel\u00f8p til fordeling. Det vil ut fra sekretariatets vurdering v\u00e6re riktig \u00e5 vektlegge den til dels lite treffende s\u00f8knaden i fordelingen av et knapphetsgode som tilskudd, da oms\u00f8kt bel\u00f8p overstiger tilskudd for tildeling. Formannskapets sekretariat i klagesaker har gjennomg\u00e5tt underinstansens vurdering av tilskuddet sett opp mot tilskuddskriteriene og har ingen merknader til dette. De andre s\u00f8kerne som har f\u00e5tt tildelt midler oppfyller kriteriene i utlysningen. Av de som har f\u00e5tt innvilget tilskudd varierer innvilgelsesgraden i forhold til s\u00f8knadsbel\u00f8p, samt at noen har f\u00e5tt avslag. Kirkens SOS har ikke f\u00e5tt tildelt midler og sekretariatet kan ikke se at det foreligger usaklig forskjellsbehandling sammenlignet med andre s\u00f8kere. Sekretariatet kan derfor ikke se at det er grunnlag for \u00e5 omgj\u00f8re underinstansens vedtak. Kirkens SOS oppfordres til \u00e5 sende inn en ny s\u00f8knad neste \u00e5r, hvor de oppfores til \u00e5 utforme s\u00f8knaden bedre i forhold til kriteriene i utlysningen. P\u00e5 bakgrunn av ovennevnte anbefaler derfor sekretariatet at vedtak av 6.3.2024 stadfestes. Vedtakskompetanse Formannskapet Vedlegg Oversendelse av klagesak til Formannskapet - Kirkens SOS Alle s\u00f8knader inkl vedlegg Innkommet klage fra Kirkens SOS KIRKENS SOS S\u00f8knad - Troms\u00f8 kommune 2024 med budsjett Saksprotokoll HV sak 7_24, S\u00f8knader til helse- og velferdsform\u00e5l 2024 til behandling helse og velferdsutvalget, 06.03.2024 (8) Saksprotokoll HV sak 18_24, Klage p\u00e5 avslag fra Kirkens SOS p\u00e5 s\u00f8knad til helse og velferdsform\u00e5l sak 07_24, 03.05.2024 Utlysningstekst 2024 (2) (1) (1) Vedtatt tabell_sak 7_24 (8) 5 "
}