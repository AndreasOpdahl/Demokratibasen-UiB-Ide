{
  "dokument_id": "50bf8c60-7c21-5313-9e2a-b2b4ce758309",
  "doc_type": "case_presentation",
  "kommune": 5501,
  "tittel": "Plan 1929 Kr\u00e6mer Brygge nord\u00f8st - klage p\u00e5 vedtak",
  "url": "https://innsyn.tromso.kommune.no/application/getMoteDokument?dokid=2001681735",
  "tekst": "Arkivsak-dok. PLAN-24/00561-2 Saksbehandler Johanne Kryger Saksgang M\u00f8tedato Plan 1929 Kr\u00e6mer Brygge nord\u00f8st - klage p\u00e5 vedtak Kommunedirekt\u00f8rens innstilling: Klage p\u00e5 kommunestyrets vedtak av plan 1929 Kr\u00e6mer Brygge nord\u00f8st den 20.12.2023, fra Ole Martin Ellingb\u00f8 Nilsen p\u00e5 vegne av Sameiet Alfonsveg 30-32, tas ikke til f\u00f8lge. Saken oversendes til Statsforvalteren i Troms og Finnmark for endelig avgj\u00f8relse. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hva saken gjelder Saken gjelder klage p\u00e5 kommunestyrets vedtak av plan 1929 Kr\u00e6mer Brygge nord\u00f8st den 20.12.2023, saksnummer 157/23. Saksutredning Asplan Viak AS utarbeidet p\u00e5 vegne av Kr\u00e6mer Eiendom AS plan 1929 detaljregulering for Kr\u00e6mer Brygge nord\u00f8st. Hensikten med ny plan er \u00e5 oppdatere reguleringsstatus for Kr\u00e6mer nord\u00f8st i tr\u00e5d med vedtatt Kommunedelplan for Stakkevollvegen, hvor intensjonen er \u00e5 skape en tett, variert og urban bystruktur. Planen legger til rette for boliger innenfor omr\u00e5det Kr\u00e6mer nord\u00f8st, med adkomst fra Stakkevollvegen nord for Eurospar. Det tillates oppf\u00f8rt til sammen 275 boenheter fordelt p\u00e5 seks boligblokker med varierende h\u00f8yde, som omkranser et felles uterom med n\u00e6rlek som ligger opp\u00e5 felles parkeringskjeller. S\u00f8r for boligene etableres en kanal, som g\u00e5r helt inn til eksisterende kontorbygg for Statens Vegvesen/ Helse Nord. S\u00f8r for kanalen inng\u00e5r et n\u00e6ringsbygg i planen, i tr\u00e5d med gjeldende regulering. Bygget er inkludert i planen pga justeringer av h\u00f8yde og fotavtrykk. Kart 1 Plankart vedtatt 20.12.2023 med markering av Sameiet Alfons veg 30-32 2 Innenfor fristen for klageadgang er det mottatt en klage p\u00e5 vedtaket. Klage fra Ole Martin Ellingb\u00f8 Nilsen p\u00e5 vegne av Sameiet Alfons veg 30-32. Klagen g\u00e5r p\u00e5 tillatte byggeh\u00f8yder, samt tettheten mellom nybyggene. P\u00e5 plankartet ovenfor er markert Alfons veg 30-32. Disse boligblokkene er de nyeste p\u00e5 Kr\u00e6mer som fikk midlertidig brukstillatelse h\u00f8sten 2023. I forbindelse med vedtak om rammetillatelse av 03.03.2020 for byggene i Alfons veg 30-32 ble det gitt vilk\u00e5r om levering av planinitiativ for detaljregulering av hele omr\u00e5det. Plan 1929 detaljregulering for Kr\u00e6mer Brygge nord\u00f8st er resultatet av oppf\u00f8lging av dette vilk\u00e5ret. Det ble varslet oppstart av planarbeidet 12.11.2020. Klagerett og klagefrist Forvaltningslovens regler for klage gjelder for vedtak etter plan- og bygningsloven \u00a7 1-9. Administrasjonen vurderer at Ole Martin Ellingb\u00f8 Nilsen som styreleder av Sameiet Alfons veg 30-32 og tilskrevet nabo har klagerett etter forvaltningsloven \u00a7 28. Etter forvaltningsloven \u00a7 29 er fristen for \u00e5 klage 3 uker fra det tidspunktet underretning om vedtaket er kommet fram til vedkommende part. Kommunen sendte underretning om planvedtak ved brev datert 25.01.2024. Klagen er datert 08.02.2024. Det vurderes derfor at klagen er fremsatt innenfor klagefristen. Klagens innhold Sameiet \u00f8nsker at byggeh\u00f8yden begrenses p\u00e5 samtlige nybygg, samt at det prioriteres mer \u00e5pent areal mellom bygningene. Beboerne reagerer p\u00e5 at de h\u00f8yeste blokkene skal bygges fremst og ytterst i sundet. Dette skaper en f\u00f8lelse av en innesluttet bydel \"med en vegg\" ut mot sj\u00f8en. Vurdering Byggeh\u00f8yder har v\u00e6rt et tema i planprosessen. De h\u00f8yeste byggene (BB4 og BB6) er plassert i hj\u00f8rnene mot s\u00f8r\u00f8st og nord\u00f8st i planomr\u00e5det og tilbaketrukket fra det felles g\u00e5rdsrom for \u00e5 hensynta solforhold p\u00e5 uterommene. H\u00f8yden p\u00e5 BB6 ble s\u00e6rskilt behandlet i merknadsbehandling i saksfremlegg for endelig vedtak. Her ble effektene ved \u00e5 redusere h\u00f8yden fra c +47 til vurdert. Den samlede vurdering er: \u00abBygg BB6 vil v\u00e6re et h\u00f8yt bygg uansett om det er byggeh\u00f8ydene i alternativ 1a eller 1b som vedtas. Det vurderes at de positive effektene for opplevelsen p\u00e5 bakkeplan og for naboene ved \u00e5 redusere byggeh\u00f8yden tilsvarende 3 etasjer, er begrenset og at det i forhold til dynamikk gjennom variasjon i h\u00f8yder er fordeler ved \u00e5 tillate en h\u00f8yere byggeh\u00f8yde. Det anbefales derfor at alternativ 1a der det tillates byggeh\u00f8yde inntil c +47 og BRA p\u00e5 6300 m2 vedtas. Administrasjonen vurdering er at dersom reduksjon av byggeh\u00f8yde innenfor planomr\u00e5det skulle ha en merkbar positiv effekt, da burde det v\u00e6re h\u00f8ydene p\u00e5 F/K/T1 som ble vurdert begrenset.\u00bb N\u00e5r det kommer til h\u00f8yder og plassering av h\u00f8yeste bygg vurderes det at planen er i tr\u00e5d med intensjonene i KDP og temaet har v\u00e6rt gjennomg\u00e5ende tema for planprosessen. Det vurderes derfor ikke at klagen presenterer nye aspekter, som burde v\u00e6re vurdert/belyst i planprosessen. Det anbefales at klagen ikke tas til f\u00f8lge, n\u00e5r det kommer til klage p\u00e5 h\u00f8yder p\u00e5 nybygg. Klager peker i tillegg p\u00e5 at utbyggingen vil skape et innesluttet uterom med en \u00abvegg\u00bb mot sj\u00f8en. I planbeskrivelsens avsnitt om planens intensjon, st\u00e5r det at planens intensjon er \u00e5 legge til rette for tre nybygg og i bestemmelsene er fastsatt at: \u00abEstetisk utforming og arkitektonisk uttrykk skal utvikles i tr\u00e5d med prinsipper vist i illustrasjoner i planbeskrivelsen, mht form, skala, 3 byggeh\u00f8yde, fotavtrykk, henvendelse og fasadeuttrykk. Materialbruken skal v\u00e6re stedstilpasset og varig.\u00bb Av illustrasjonen fremg\u00e5r det at det skal etableres tre bygg mot sj\u00f8en og mellom fotavtrykkene til alle nybyggene er det knappe 20 meter med \u00e5pning ut mot sj\u00f8en. Med dette vil det v\u00e6re utsikt til sj\u00f8en, omtrentlig uansett hvor man oppholder seg i de felles uterommene. Administrasjonen vurderer at rom mellom nybyggene er hensyntatt i planen. og er ikke enig i at utbyggingen vil gi en f\u00f8lelse av et innesluttet byrom med en \u00abvegg\u00bb mot sj\u00f8en. Det anbefales at klagen ikke tas til f\u00f8lge. Konklusjon Administrasjonen anbefaler at klage p\u00e5 kommunestyrets vedtak av plan 1929 Kr\u00e6mer Brygge nord\u00f8st i sak 157/23 den 20.12.2023, fra Ole Martin Ellingb\u00f8 Nilsen p\u00e5 vegne av Sameiet Alfonsveg 30-32, ikke tas til f\u00f8lge og at saken oversendes til Statsforvalter i Troms og Finnmark for endelig avgj\u00f8relse. Vedtakskompetanse Kommune- og byutviklingsutvalget Vedlegg Plan 1929 Kr\u00e6mer Brygge nord\u00f8st - Til endelig vedtak 4 Merknadsbehandling 3 Planbeskrivelse Kr\u00e6mer Brygge nord\u00f8st Saksprotokoll KST sak 157/23, Plan 1929 Kr\u00e6mer Brygge nord\u00f8st - Til endelig vedtak, 20.12.2023 Underretningsliste plan 1929 15_01_2024 2 Bestemmelser plan 1929 Kr\u00e6mer Brygge nord\u00f8st 1 plankart Kr\u00e6mer Brygge nord\u00f8st Klage p\u00e5 vedtak 4 "
}