{
  "dokument_id": "f45a9986-fb0a-583a-a69f-490ae1c0d988",
  "doc_type": "case_attachment",
  "kommune": 4601,
  "tittel": "Framforhandla forskotteringsavtale mellom BIR og Bergen kommuner, per 28.5.2024",
  "url": "https://bergen.kommune.no/politikere-utvalg/api/fil/bk360/10533116/Framforhandla-forskotteringsavtale-mellom-BIR-og-Bergen-kommuner-per-28-5-2024",
  "tekst": "__________________________________________________________________________________ BOSSNETT MINDMYREN - AVTALE OM FORSKUTTERING OG OPPGJ\u00d8R MV. __________________________________________________________________________________ mellom BIR AS OG BERGEN KOMMUNE Side 1 av 5 1 PARTER Denne avtalen (\u00abAvtalen\u00bb) gjelder mellom (1) BIR AS, organisasjonsnummer 983 495 400 (\u00abBIR\u00bb) og (2) Bergen kommune, organisasjonsnummer 964 338 531 (\u00abBK\u00bb), enkeltvis benevnt som \u00abPart\u00bb og samlet som \u00abPartene\u00bb. 2 BAKGRUNN Bakgrunnen for Avtalen er omr\u00e5dereguleringsplan for Mindemyren med planid. 61140000 (\u00abOmr\u00e5dereguleringen\u00bb). Bestemmelsen i \u00a7 1.17 i Omr\u00e5dereguleringen gjelder renovasjon, hvor \u00a7 1.17.1 fastsetter at: \u00abFor avfall fra boliger og kontor/tjenesteyting skal det legges til rette for r\u00f8rbaserte avfallssystem. Forretning, hotell mv. kan ha egne system for h\u00e5ndtering av avfall.\u00bb BIR, og en rekke grunneiere innenfor eller n\u00e6rt planomr\u00e5det for Omr\u00e5dereguleringen, har sammen med BK \u00f8nsket og fremforhandlet en avtale om \u00e5 etablere et felles bossnettanlegg for blant annet \u00e5 im\u00f8tekomme kravet om r\u00f8rbaserte avfallssystem i den siterte bestemmelsen. Den nevnte avtalen om bossnett for Mindemyren (\u00abBossnettavtalen\u00bb) utgj\u00f8r Vedlegg 1 til denne Avtalen. Bossnettavtalen pkt. 5.5 fastsetter at BIR og BK er ansvarlig for \u00e5 forskuttere kostnaden aktuelle grunneierne skal betale for fellesdelen av bossnettetanlegget. Videre er denne Avtalen fastsatt som en betingelse for at Bossnettavtalen skal tre i kraft, jf. Bossnettavtalen pkt. 4.1. 3 FORM\u00c5L Form\u00e5let med Avtalen er \u00e5 avklare Partene sitt respektive ansvar for \u00e5 forskuttere kostnaden aktuelle grunneiere skal betale for fellesdelen av bossnettanlegget p\u00e5 Mindemyren. Videre skal Avtalen avklare hvordan forskutteringen skal skje og gj\u00f8res opp mellom partene. 4 AVTALENS IKRAFTTREDELSE 4.1 Inng\u00e5else og ikrafttredelse av Avtalen Avtalen er inng\u00e5tt s\u00e5 snart begge Partene, ved signaturberettigede eller fullmaktshavere, har signert. Partene er bundet ved sin signering. BIR signerer Avtalen, f\u00f8r den s\u00e5 snart som mulig fremlegges for politisk behandling i BK. BK kan ikke signere Avtalen f\u00f8r den er godkjent av kompetent politisk organ. \u00d8vrige betingelser for at Avtalen skal tre i kraft: - Bossnettavtalen inng\u00e5s - BIR m\u00e5 inng\u00e5 avtale med relevant part som sikrer at det etableres en terminal for bossnettet p\u00e5 Mindemyren, p\u00e5 vilk\u00e5r tilpasset Vedlegg 1 til denne avtalen - Avtalen og de to \u00f8vrige avtalene nevnt over, m\u00e5 v\u00e6re inng\u00e5tt f\u00f8r 15.10.2024 Side 2 av 5 4.2 Virkninger av at Avtalen ikke trer i kraft Dersom betingelsene for at Avtalen skal tre i kraft ikke inntrer, jf. pkt. 4.1, er virkningen at Avtalen ikke tar til \u00e5 gjelde. Konsekvensen er at Avtalen ikke inneb\u00e6rer noen rettigheter eller plikter for Partene. Partene skal heller ikke kunne kreve \u00f8konomisk kompensasjon som f\u00f8lge av at Avtalen ikke blir realisert, uavhengig av \u00e5rsaken til bortfallet. 5 INVESTERING, FORSKUTTERING OG FINANSIERING FELLES BOSSNETTANLEGG \u2013 \u00d8KONOMISK OMFANG OG FORDELING 5.1 Investeringskostnad \u2013 Omfang. Fordeling BIR og grunneierne. Samlet investeringskostnad for det felles bossnettanlegget p\u00e5 Mindemyren (\u00abInvesteringskostnaden\u00bb) er estimert til NOK 135 327 141,- ekskl. mva. 1 BIR bekoster NOK 31 990 000,- ekskl. mva. av investeringskostnaden, jf. bystyresak 107/09. \u00d8vrig del av investeringskostnad bel\u00f8per seg til NOK 103 337 141 ekskl. mva. og skal bekostes av grunneierne. Se pkt. 5.4 jf. pkt. 5.6 \u2013 5-7 i Bossnettavtalen for utfyllende opplysninger. 5.2 Forskuttering - \u00d8konomisk omfang. Fordeling BIR og BK. BIR og BK er med grunnlag i Bossnettavtalen pkt. 5.5 samlet ansvarlig for \u00e5 forskuttere grunneiernes andel av Investeringskostnaden (\u00abForskutteringskostnaden\u00bb), jf. pkt. 5.1, estimert til NOK 103 337 141,- ekskl. mva. med tillegg av selvkostrente. Partene er enige om f\u00f8lgende fordeling av Forskutteringskostnaden: Ansvarlig Kostnadssum \u2013 Kostnads- Hovedelementer Part NOK, ekskl. mva. fordeling i % BIR 25 068 841 24,26 Felles r\u00f8rf\u00f8ringer \u2013 p\u00e5l\u00f8pt og gjenst\u00e5ende stamnett BK 78 268 300 75,74 Etableringskostnader terminal, inkl. r\u00f8rf\u00f8ringer 5.3 Finansiering \u2013 \u00d8konomisk omfang. Fordeling BIR og BK. Investeringskostnaden, fastsatt i pkt. 5.1, finansieres p\u00e5 f\u00f8lgende m\u00e5te inntil grunneiernes tilbakebetaling: Ansvarlig Finansiering i Finansierings- Hovedelementer Part NOK, ekskl. mva. fordeling i % BIR 57 058 841 42,16 Felles r\u00f8rf\u00f8ringer \u2013 p\u00e5l\u00f8pt og gjenst\u00e5ende stamnett BK 78 268 300 57,84 Etableringskostnader terminal, inkl. r\u00f8rf\u00f8ringer 5.4 Risiko ved \u00f8kt \u00f8konomisk omfang Dersom Forskutteringskostnaden fastsatt i pkt. 5.2 skulle \u00f8ke og overstige estimatet, har Partene ansvar for 50 % av kostnads\u00f8kningen hver. 1 Estimat per 8.1.2024 Side 3 av 5 6 GJENNOMF\u00d8RING AV FORSKUTTERING MV. 6.1 Overf\u00f8ring av forskutteringsbel\u00f8p BK overf\u00f8rer 50 % av sin andel av Forskutteringskostnaden, jf. pkt. 5.2, til BIR senest to \u2013 2 \u2013 m\u00e5neder etter at kompetent politisk organ i BK har godkjent Avtalen. BK overf\u00f8rer resterende 50 % av sin andel av Forskutteringskostanden til BIR innen 1.10.2025. BIR er ansvarlig for at BKs andel av forskutteringskostnaden benyttes som forutsatt i pkt. 5.2, til etableringskostnader ved bossnetterminal inkludert r\u00f8rf\u00f8ringer. 6.2 Etteroppgj\u00f8r ved eventuelt \u00f8kt \u00f8konomisk omfang Dersom Forskutteringskostnaden \u00f8ker og overstiger estimatet i pkt. 5.2, er BIR ansvarlig for \u00e5 informere BK om kostnads\u00f8kningen s\u00e5 snart BIR f\u00e5r kjennskap til \u00f8kningen. Kostnads\u00f8kningen skal deles med en halvpart p\u00e5 hver av Partene, jf. pkt. 5.4. BIR skal fakturere BK for BKs halvpart senest to \u2013 2 \u2013 m\u00e5neder etter at fellesdelen av bossnettet er etablert og klar til bruk, jf. fristen i Bossnettavtalen pkt. 5.1. Dokumentasjon som viser og grunngir kostnads\u00f8kningen skal vedlegges fakturaen som oversendes BK. 7 GJENNOMF\u00d8RING AV OPPGJ\u00d8R MV. 7.1 Forholdsmessig overf\u00f8ring av innbetalt bel\u00f8p. Rapportering. BIR beregner, fakturerer og mottar grunneiernes innbetalinger for fellesdelen av bossnettanlegget, som fastsatt i Bossnettavtalens pkt. 5.7. Etter hvert som BIR mottar innbetalingene skal BIR overf\u00f8re innbetalt bel\u00f8p, tilsvarene BKs forholdsmessige ansvar for Forskutteringskostnaden, til BK. Forholdsmessig overf\u00f8ring av innbetalt bel\u00f8p inkl. tillegg for selvkostrente, fra BIR til BK, skal skje senest innen tre \u2013 3 \u2013 m\u00e5neder etter at det innbetalte bel\u00f8pet er registrert p\u00e5 BIRs konto. I forbindelse med \u00e5rsskifter skal BIR p\u00e5se at innbetalt bel\u00f8p overf\u00f8res BK tidsnok til at BK f\u00e5r godskrevet bel\u00f8pet i det \u00e5ret grunneiers innbetaling skjer. BIR skal hvert kvartal, uavhengig av om grunneierne faktisk har foretatt innbetalinger i aktuelt kvartal, rapportere status hva gjelder forskutterte bel\u00f8p. Rapporteringen skal minimum angi eventuelle innbetalinger for aktuelt kvartal, inkludert grunnlaget for disse, samlet innbetalinger innev\u00e6rende \u00e5r samt en samlet oversikt av totalt forskutteringsregnskap. Sistnevnte innbefatter forskuttert bel\u00f8p, innbetalt bel\u00f8p og fordelingen av sistnevnte, inkludert renteregulering. 7.2 Eventuell tilbakebetaling til grunneierne Dersom en eller flere aktuelle grunneiere betaler BIR for fellesdelen av bossnettanlegget, jf. pkt. 5.7 i Bossnettavtalen, men ikke gis igangsettingstillatelse i henhold til sin s\u00f8knad, skal BIR tilbakebetale aktuelt bel\u00f8p etter grunneiers p\u00e5krav, jf. Bossnettavtalen pkt. 5.7.1 andre avsnitt. Dersom BIR p\u00e5 tidspunktet grunneier fremsetter p\u00e5krav har overf\u00f8rt BKs forholdsmessige andel til BK, skal BIR oversende BK aktuell dokumentasjon som grunngir at det er grunnlag for tilbakebetaling til grunneier. BK skal senest innen tre \u2013 3 \u2013m\u00e5neder etter \u00e5 ha mottatt nevnte dokumentasjon fra BIR bes\u00f8rge tilbakebetaling av sin forholdsmessige andel av mottatt innbetaling til BIR. 8 MISLIGHOLD Dersom en Part misligholder Avtalen og den annen Part lider \u00f8konomisk tap som f\u00f8lge av misligholdet, kan skadelidte Part kreve skaden erstattet fra misligholdende Part. Side 4 av 5 9 AVTALENS VARIGHET Avtalen gjelder inntil BK har f\u00e5tt tilbakef\u00f8rt sin andel av Forskutteringskostnaden i henhold til ansvarsfordelingen fastsatt i pkt. 5.2. 10 LOVVALG OG TVISTEL\u00d8SNING Avtalen reguleres av norsk rett. Tvister vedr\u00f8rende Avtalen skal s\u00f8kes l\u00f8st i minnelighet. Rettstvister l\u00f8ses for de alminnelige domstoler med Hordaland tingrett som eksklusivt verneting. 11 AVTALENS DOKUMENTER OG PRIORITET Avtalen har f\u00f8lgende vedlegg: 1. Bossnettavtalen Ved motstrid mellom denne avtaleteksten og vedlegget g\u00e5r avtaleteksten foran vedlegget. 12 SIGNATURER _____________________________________ __________________________________________ Dato, Sted BIR AS _____________________________________ __________________________________________ Dato, Sted Bergen kommune Side 5 av 5 "
}