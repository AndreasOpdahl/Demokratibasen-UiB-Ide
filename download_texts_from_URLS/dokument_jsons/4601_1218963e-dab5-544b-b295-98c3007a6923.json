{
  "dokument_id": "1218963e-dab5-544b-b295-98c3007a6923",
  "doc_type": "case_attachment",
  "kommune": 4601,
  "tittel": "Klage p\u00e5 rammetillatelse datert 21.05.2024",
  "url": "https://bergen.kommune.no/politikere-utvalg/api/fil/bk360/10545932/Klage-pa-rammetillatelse-datert-21-05-2024",
  "tekst": " Bergen kommune Plan- og bygningsetaten Postboks 7700 5020 Bergen Oslo, 21.05.24 Deres referanse: BYGG-2023/12644 V\u00e5rt saksnummer: 2024A1013937 AA OV KLAGE P\u00c5 RAMMETILLATELSE P\u00c5 VILK\u00c5R \u2013 GBNR: 165/363 \u2013 BYGG 2 Det vises til rammetillatelse datert 29.04. Di Giovanni mottok denne 30.04. Klagen er sendt inn rettidig. Di Giovannis advokat som tidligere har bist\u00e5tt i saken er for tiden sykemeldt, og det tas derfor forbehold om \u00e5 oversende en mer omfattende klage i l\u00f8pet av de kommende ukene. Klagens innhold er delvis sammenfallende med klage p\u00e5 bygg 1, men med flere tilf\u00f8yelser. Se s\u00e6rlig punkt 2.1.1. Di Giovanni fastholder at vurderingen som er gjort i saken er feil, og at hennes innsigelser om h\u00f8yde og n\u00e6rhet til hennes bolig ikke er hensyntatt. Klagen sendes til Bergen kommune per e-post. 1 INNLEDNING Tiltakshaver \u00f8nsker \u00e5 bygge 2 nybygg p\u00e5 eiendommen gnr./bnr. 165/363 i Bergen kommune p\u00e5 hhv. 78 og 79 m2. Det s\u00f8kes dispensasjon fra regulert byggegrense mot vei, arealform\u00e5let i reguleringsplanen, plan- og bygningsloven (pbl.) \u00a7 29-4 om avstand til nabogrense og kommuneplanens arealdel \u00a7 3.1 om plankrav, jf. pbl. \u00a7 19-2. Tiltaket har tidligere f\u00e5tt avslag, men avslaget ble p\u00e5klaget og ble behandlet p\u00e5 nytt hos kommunen 12.03.24. Klagen ble der tatt til f\u00f8lge. 2 KLAGE Det vises til tidligere innsendt klage i saken fra Di Giovanni, men med noen tilf\u00f8yelser. 2.1 Krav til dispensasjon \u2013 pbl. \u00a7 19-2 Tiltakshaver har s\u00f8kt om og f\u00e5tt dispensasjon fra b\u00e5de byggegrense mot vei, reguleringsplanens arealform\u00e5l, avstand mot nabo og kommuneplanens arealdel. Klager stiller seg uforst\u00e5ende til at kommunen har innvilget dispensasjon i samtlige av disse punktene. Pbl. \u00a7 19-2 gir kommunen hjemmel til \u00e5 gi dispensasjon n\u00e5r f\u00f8lgende vilk\u00e5r i andre ledd, f\u00f8rste og andre punktum er oppfylt: HELP Forsikring AS Kundeservice: 22 99 99 99 Postadresse: Bes\u00f8ksadresse: Org.nr. 981 877 888 post@help.no Postboks 1870 Vika Essendrops gate 3 www.help.no 0124 Oslo 0368 Oslo \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Klager er ikke enig i at vilk\u00e5rene for \u00e5 gi dispensasjon er oppfylt i denne saken. 2.1.1 Plassering \u2013 avstand fra naboer \u2013 pbl. \u00a7 29-4 Det f\u00f8lger av pbl. \u00a7 29-4 f\u00f8rste ledd at \"Byggverkets plassering, herunder h\u00f8ydeplassering, og byggverkets h\u00f8yde skal godkjennes av kommunen\". Av forarbeidene til bestemmelsen til planbygningsloven av 1985 \u00a7 70, som i all hovedsak er likelydende med n\u00e5gjeldende \u00a7 29-4, fremg\u00e5r det at: \"Slik \u00a7 70 nr 1 er formulert, vil en s\u00f8ker ikke uten videre ha krav p\u00e5 \u00e5 f\u00e5 godkjent sitt \u00f8nske om plassering og h\u00f8yde, men et avslag m\u00e5 v\u00e6re saklig motivert. Bestemmelsen forutsettes praktisert slik at byggherrens \u00f8nske im\u00f8tekommes der ikke avgj\u00f8rende grunner taler imot dette. Med avgj\u00f8rende grunner sikter en s\u00e6rlig til plassering og h\u00f8yde som medf\u00f8rer betydelig ulempe bl.a. for naboene.\"(min utheving) I dette ligger at kommunen plikter \u00e5 tilse at ogs\u00e5 naboeiendommene beholder tilsvarende kvaliteter som den eiendom som skal (p\u00e5)bygges. I foreliggende tilfelle vil det oms\u00f8kte tiltaket f\u00f8re til betydelige ulemper for Di Giovannis eiendom. For det f\u00f8rste vil det medf\u00f8re betraktelig d\u00e5rligere b\u00e5de lys- og solforhold p\u00e5 eiendommen. Huset til Di Giovanni vil i praksis bli fullstendig bokset inn av de to nybyggene som tiltakshaver \u00f8nsker \u00e5 oppf\u00f8re. Alle etasjene rammes i stor grad, og f\u00f8rste etasje blir s\u00e6rlig p\u00e5virket. Di Giovanni har i dag sol og lys p\u00e5 to sider av sin bolig, som gj\u00f8r det lyst og trivelig p\u00e5 eiendommen. Dersom bygg 2 blir oppf\u00f8rt vil Di Giovanni miste s\u00e5 godt som alt dagslys og utsyn fra kj\u00f8kkenet og stua i 1. etasje, og i sv\u00e6rt stor grad ogs\u00e5 fra kj\u00f8kkenet og stua i 2. etasje. Hun mister all utsyn til Strandgaten. Det bemerkes at utsynet fra boligen mot Bekketomten i sv\u00e6rt begrenset grad bidrar til lys og luft til eiendommen. Bekketomten er Bergens korteste gate. Den er kun 16 meter lang og det er en h\u00f8y blokk i enden av den. Huset til Di Giovanni ligger lavt i terrenget, nedenfor Strandgaten og omgitt av h\u00f8ye bygninger. Det er her allerede ugunstige lysforhold, som blir betydelig forverret av de planlagte bygningene. Ulempen for Di Giovanni blir alts\u00e5 ekstra store og urimelig. Di Giovanni vil ogs\u00e5 f\u00e5 betydelig mer innsyn om Bygg 2 oppf\u00f8res. Bygg 2 vil jo komme kun 57 cm fra hennes hus. Selv om Bygg 2 ikke bygges rett ovenfor hennes hus vil denne n\u00e6rheten f\u00f8re til at det blir sv\u00e6rt sjenerende innsyn. Bygg 2 vil med sine 14,62 meter ruve over hennes hus som er mellom 10 og 11 meter h\u00f8yt. (Huset til Di Giovanni er m\u00e5lt til noe over 10 meter av stillasfirma engasjert av firmaet Inn.AS i forbindelse med forest\u00e5ende oppussing av boligen. Huset er alts\u00e5 lavere enn det som har blitt opplyst fra HELP Forsikring AS Kundeservice: 22 99 99 99 Postadresse: Bes\u00f8ksadresse: Org.nr. 981 877 888 post@help.no Postboks 1870 Vika Essendrops gate 3 www.help.no 0124 Oslo 0368 Oslo tiltakshavers side. De oms\u00f8kte bygningene vil dermed v\u00e6re enda mer ruvende enn det som er lagt til grunn i s\u00f8knaden. Di Giovanni skal unders\u00f8ke n\u00f8yaktig h\u00f8yde og f\u00e5 denne skriftlig fra firmaet.) Tiltakets plassering og h\u00f8yde medf\u00f8rer alts\u00e5 betydelig ulempe for Di Giovannis eiendom, som taler for at kommunen ikke b\u00f8r tillate bebyggelse slik tiltakshaver har f\u00e5tt godkjent. Videre har Di Giovanni ikke signert avstandserkl\u00e6ring for tiltaket, og tiltaket er avhengig av dispensasjon fra avstandskravet i pbl. \u00a7 29-4 annet ledd. Hensynet bak avstandskravet er blant annet for \u00e5 sikre lys, rom og utsikt samt muliggj\u00f8re vedlikehold. Som beskrevet over vil alle disse hensynene bli vesentlig tilsidesatt dersom de oms\u00f8kte bygningene blir oppf\u00f8rt. Selv om kommunen skulle komme til at hensynene bak bestemmelsen ikke blir vesentlig tilsidesatt, anf\u00f8res det av klager at en uansett ikke kan se at det er fremlagt noen fordeler som oppveier de store ulempene hun p\u00e5f\u00f8res. Tiltakshaver skriver at fordelen ved \u00e5 gjennomf\u00f8re tiltaket er at det vil tilf\u00f8re byen to boliger, men i realiteten vil det ogs\u00e5 fjerne en bolig fra omr\u00e5det da Di Giovanni ikke vil kunne benytte sin bolig som generasjonsbolig slik som tenkt. Ulempen ved \u00e5 tillate tiltaket er dermed klart st\u00f8rre enn fordelen, og det foreligger ikke adgang til \u00e5 gi dispensasjon. 2.1.2 Dispensasjon fra byggegrense mot kommunal vei og reguleringsplanens arealform\u00e5l Tiltakshaver har f\u00e5tt innvilget dispensasjon fra byggegrensen mot kommunal vei, stikk i strid med anbefalingen fra Bymilj\u00f8etaten. Videre har tiltakshaver f\u00e5tt dispensasjon fra reguleringsplanens arealform\u00e5l, som er gangvei/fortau. Dispensasjonsbestemmelsen i pbl. \u00a7 19-2 sitt rettslige innhold er utdypet i lovforarbeidene Ot.prp. nr. 32 (2007- 2008) p\u00e5 side 242. Ordlyden i bestemmelsen er blitt revidert siden lovens ikrafttredelse, men vurderingen som skal foretas etter dispensasjonsvilk\u00e5rene er i all hovedsak videref\u00f8rt (Prop. 169 L (2020- 2021) side 22 flg.). Fra forarbeidene siteres ogs\u00e5 f\u00f8lgende som s\u00e6rskilt gjelder ved dispensasjon fra planer: \u00abAvvik fra arealplaner reiser s\u00e6rlige sp\u00f8rsm\u00e5l. De ulike planene er som oftest blitt til gjennom en omfattende beslutningsprosess og er vedtatt av kommunens \u00f8verste folkevalgte organ, kommunestyret. Planene omhandler dessuten konkrete forhold. Det skal ikke v\u00e6re en kurant sak \u00e5 fravike gjeldende plan. Dispensasjoner m\u00e5 heller ikke undergrave planene som informasjons- og beslutningsgrunnlag. Ut fra hensynet til offentlighet, samr\u00e5d og medvirkning i planprosessen, er det viktig at endringer i planer av betydning ikke skjer ved dispensasjoner, men behandles etter reglene om kommuneplanlegging og reguleringsplaner. Innstrammingen er likevel ikke til hinder for at det f.eks. dispenseres fra eldre planer som ikke er fullt utbygget, og der reguleringsbestemmelsene er til hinder eller direkte motvirker en hensiktsmessig utvikling av de gjenst\u00e5ende eiendommene.\u00bb Argumentet for \u00e5 f\u00e5 dispensasjon synes i stor grad \u00e5 v\u00e6re gjenoppbygging av bygg som tidligere sto p\u00e5 eiendommen. Som Bergen kommune helt riktig p\u00e5peker i sitt avslag om dispensasjon i vedtak fattet 05.10.2023 gj\u00f8r ikke dettet hensynet seg lenger gjeldende. Omr\u00e5det er i stor grad forandret siden det sto HELP Forsikring AS Kundeservice: 22 99 99 99 Postadresse: Bes\u00f8ksadresse: Org.nr. 981 877 888 post@help.no Postboks 1870 Vika Essendrops gate 3 www.help.no 0124 Oslo 0368 Oslo bygninger p\u00e5 denne eiendommen, og byggene det n\u00e5 s\u00f8kes om \u00e5 oppf\u00f8re vil ikke v\u00e6re en kopi eller tiln\u00e6rmet kopi av byggene som tidligere sto her. S\u00e6rlig p\u00e5pekes det at det etter at bygningene gikk tapt i brannen har det blitt oppf\u00f8rt tre h\u00f8ye boligblokker samt et h\u00f8yt kontorbygg omkring Di Giovannis bolig som stenger for lys p\u00e5 tre sider av boligen. Forholdene har dermed endret seg betydelig siden det tidligere sto bygg p\u00e5 den eiendommen det n\u00e5 \u00f8nskes \u00e5 utvikle. Videre er reguleringsplanen for omr\u00e5det vedtatt om lag 40 \u00e5r etter at bygningene brant, og det ble da gjort en vurdering av hva omr\u00e5det skulle benyttes til. Dette m\u00e5 tillegges stor vekt, og skal ikke v\u00e6re kurant \u00e5 se bort fra. Kommunen har allerede gjort en vurdering i prosessen med \u00e5 utforme eksisterende reguleringsplan om at dette omr\u00e5det ikke skulle benyttes til bebyggelse. I den forbindelse er det viktig \u00e5 p\u00e5peke at omr\u00e5dets naboer har stolt p\u00e5 at det ikke vil komme bygninger p\u00e5 dette omr\u00e5det. I og med at reguleringsplanens arealform\u00e5l er gangvei/fortau har det ikke v\u00e6rt p\u00e5regnelig for Di Giovanni eller andre naboer \u00e5 f\u00e5 to boliger plassert p\u00e5 sin naboeiendom. Naboene har lagt til grunn at omr\u00e5det vil bli v\u00e6rende uten bygninger, til bruk for opphold og ferdsel, slik at de er sikret sitt behov for lys og luft mellom bebyggelsen. Di Giovanni og naboen hadde endatil tenkt \u00e5 s\u00f8ke kommunen om \u00e5 f\u00e5 opprette en nabolagspark p\u00e5 gr\u00f8ntarealet det n\u00e5 planlegges \u00e5 bygge bygg 1 p. I form\u00e5lsbestemmelsen til plan- og bygningsloven er det lagt vekt p\u00e5 at loven skal sikre \u00e5penhet, forutsigbarhet og medvirkning. S\u00e6rlig hensynet til forutsigbarhet og medvirkning blir vesentlig satt til side dersom vedtaket i denne saken blir st\u00e5ende. 2. OPPSUMMERING Det planlagte tiltaket vil tilgodese tiltakshaver p\u00e5 stor bekostning av omkringliggende naboer, herunder Di Giovanni. De to bygningene vil hver for seg v\u00e6re til sv\u00e6rt stor ulempe for Di Giovanni, og utgj\u00f8re en enda st\u00f8rre belastning sett i sammenheng. Di Giovanni er ogs\u00e5 av den klare oppfatning at flere naboer hadde klaget p\u00e5 tiltaket om ikke alle bygningene i Hellandsg\u00e5rden og Bekketomten ogs\u00e5 var eid av tiltakshaver. Disse smugene vil miste veldig mye lys som f\u00f8lge av eventuell oppf\u00f8ring av bygg 2. Begrunnelsen for vedtaket er mangelfull, og en kan ikke se at kommunen har gjort en grundig vurdering av de momenter som kreves for \u00e5 gi dispensasjon. I det f\u00f8rste avslaget fra kommunen blir begge dispensasjonsvilk\u00e5rene som f\u00f8lger av pbl. \u00a7 19-2 godt begrunnet for dispensasjonene som kreves for \u00e5 tillate tiltaket. I Byr\u00e5dets vurdering er det knapt vurdert om vilk\u00e5rene for \u00e5 gi dispensasjon er oppfylt eller ikke. Di Giovanni reagerer ogs\u00e5 p\u00e5 at hennes innsigelser ikke synes \u00e5 ha blitt vurdert i det hele tatt. P\u00e5 bakgrunn av dette anf\u00f8res det at vilk\u00e5rene for \u00e5 gi dispensasjon ikke er oppfylt, og at vedtaket m\u00e5 omgj\u00f8res. Alternativt at saken sendes tilbake til kommunen for ny behandling. Det tas forbehold om at ytterligere merknader kan ettersendes. HELP Forsikring AS Kundeservice: 22 99 99 99 Postadresse: Bes\u00f8ksadresse: Org.nr. 981 877 888 post@help.no Postboks 1870 Vika Essendrops gate 3 www.help.no 0124 Oslo 0368 Oslo Vennlig hilsen Jevgenija Gr\u00f8nning advokat MNA jemg@help.no HELP Forsikring AS Kundeservice: 22 99 99 99 Postadresse: Bes\u00f8ksadresse: Org.nr. 981 877 888 post@help.no Postboks 1870 Vika Essendrops gate 3 www.help.no 0124 Oslo 0368 Oslo "
}