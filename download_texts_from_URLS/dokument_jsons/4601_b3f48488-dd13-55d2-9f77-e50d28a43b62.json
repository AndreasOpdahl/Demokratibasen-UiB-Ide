{
  "dokument_id": "b3f48488-dd13-55d2-9f77-e50d28a43b62",
  "doc_type": "case_attachment",
  "kommune": 4601,
  "tittel": "_ KLAGE-2025_11008-9 Vedtak - reguleringsplan - klage - Bergen - detaljregulering E16 Vossebanen 1794969_1_1 (1)",
  "url": "https://bergen.kommune.no/politikere-utvalg/api/fil/bk360/12591143/-KLAGE-2025-11008-9-Vedtak-reguleringsplan-klage-Bergen-detaljregulering-E16-Vossebanen-1794969-1-1-1-",
  "tekst": " V\u00e5r dato: V\u00e5r ref: 26.03.2025 2025/4262 Dykkar dato: Dykkar ref: Kolbein Kolnes Saksbehandlar, innvalstelefon Trengereidlia 24 Arnt Erik Nordheim, 5764 3191 5263 Trengereid Bergen kommune. Detaljregulering E16 Vossebanen, Arna \u2013 Stanghelle Vi viser til oversending fr\u00e5 Bergen kommune 12.03.2025, som gjeld to klager p\u00e5 vedtak fr\u00e5 bystyret den 27.11.2024. Klagene er rettidige, og vilk\u00e5ra f\u00e5r \u00e5 handsame klagesaka er oppfylte. Vedtak Statsforvalteren i Vestland stadfestar vedtaket fr\u00e5 Bergen kommune 27.11.2024, sak 455/24, der endringa av statleg reguleringsplan for E16 og Vossebanen, Arna \u2013 Stanghelle (planID: 71430000), vart godkjent. Bakgrunn for saka Bergen bystyre gjorde den 27.11.2024 vedtak om \u00e5 endre statleg reguleringsplan for E16 og Vossebanen, strekninga Arna \u2013 Stanghelle. Planframlegget vart sendt p\u00e5 h\u00f8yring og l\u00e5g ute til offentleg ettersyn i perioden 12.12.2023 til 28.01.2024. Det endelege planvedtaket vart kunngjort 18.01.2025, med tre veker klagefrist. Statleg reguleringsplan for Fellesprosjektet Arna-Stanghelle1 vart opphavleg vedteken av Kommunal- og distriktsdepartementet 01.04.2022. Den statlege reguleringsplanen legg til rette for ny jernbanetras\u00e9 og veg i tunnel mellom Arna og Stanghelle/Helle, og er det f\u00f8rste byggetrinnet for utviklinga av strekninga mellom Arna og Voss. Den endringa som no er aktuell, gjeld vedtak av ny reguleringsplan innanfor delar av den statlege reguleringsplanen, og omfattar areal i b\u00e5de Vaksdal, Samnanger og Bergen kommune. Planframlegget er utarbeidd av Fellesprosjektet Arna-Stanghelle (Bane NOR SF og Statens vegvesen, heretter FAS) med COWI AS som plankonsulent. For Bergen kommune gjeld endringa areal i omr\u00e5det Romslo/Naustvika og ved Trengereid, medrekna ny nedf\u00f8ringsl\u00f8ysing for tunnelstein til sj\u00f8deponi i Naustvika, utvida areal i samband med skredsikringstiltak (Daurm\u00e5lshaugen), og ny tras\u00e9 for mellombels utsleppsleidning av reinsa tunellvatn (Trengereid). Vi viser til plandokumenta med omtale, f\u00f8resegner, konsekvensutgreiing og anna underlag. Vidare viser vi til kommunen si saksutgreiing i oversendinga hit, og som partane har f\u00e5tt kopi av. Kommunen fekk to klager p\u00e5 planvedtaket: 1 Fellesprosjektet Arna\u2013Stanghelle | Statens vegvesen E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Solheimsgaten 13, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/8 Ragnvald Valle (gbnr. 271/5) klaga p\u00e5 planvedtaket i brev datert 06.02.2025. Klagen er grunngjeven med at Valle, som heimelshavar av gbnr. 271/5, disponerer alle vass- og fallrettar p\u00e5 Trengereid. Eigedomen til Valle er dessutan ogs\u00e5 direkte r\u00e5ka, men utan at han har blitt h\u00f8yrd eller direkte involvert i planarbeidet. Valle har dessutan planar om utbygging av fallrettar i Manndalselva og Vestredalen. Dette prosjektet m\u00e5 inkluderast i reguleringsplanen. Eigedomen gbnr. 271/5 disponerer i tillegg andre rettigheiter som m\u00e5 takast omsyn til, eller som elles vil verte \u00f8ydelagde ved gjennomf\u00f8ring av den vedtekne planen. Valle finn det uforst\u00e5eleg at FAS har f\u00e5tt godkjent denne reguleringsplanen utan \u00e5 respondere p\u00e5 rettshavarane sine \u00f8nskj om involvering. For \u00e5 b\u00f8te p\u00e5 dette krev Valle at planen vert omarbeidd, og at planen legg til rette for \u2022 plassering av bekkeinntak med tilkomst \u2022 areal til r\u00f8yrgate fr\u00e5 Vestredalen og Manndalselva til gbnr. 271/5 \u2022 fylling i sj\u00f8 for \u00e5 vinne ny byggegrunn for gbnr. 271/5 \u2022 kulvert for tilkomst til gbnr. 271/31 \u2022 sikring av andre tinglyste rettar Kolbein Kolnes (gbnr. 271/31) klaga p\u00e5 planvedtaket 09.02.2025. Klagen gjeld for det f\u00f8rste stenginga og omlegginga av den eksisterande rundk\u00f8yringa ved Trengereidkrysset,2 som er viktig for lokaltrafikken. Kolnes er uroa for om det blir tilstrekkeleg med alternative moglegheiter, s\u00e6rleg dersom det eine k\u00f8yrefeltet p\u00e5 E16 blir blokkert av trafikkuhell eller andre u\u00f8nskte hendingar. Slik Statsforvaltaren oppfattar Kolnes, meiner han at FAS jamt over ikkje har teke forsvarleg omsyn til dei lokale behova p\u00e5 Trengereid. For det andre protesterer Kolnes p\u00e5 at han, slik han oppfattar det, vert den einaste grunneigaren som m\u00e5 avst\u00e5 ein heil eigedom for \u00e5 gje rom for boreslam og driftsavl\u00f8pet fr\u00e5 tunnelarbeidet. Driftsavl\u00f8pet vil dessutan gje avrenning til sj\u00f8, og kan p\u00e5verke levevilk\u00e5ra for sj\u00f8kreps. Kolnes har stilt sp\u00f8rsm\u00e5l ved dette, og om gravearbeidet elles kan p\u00e5verke stabiliteten i strandsona, men utan \u00e5 f\u00e5 noko tilfredsstillande svar. Det same gjeld ogs\u00e5 for sp\u00f8rsm\u00e5la hans om dei trafikale l\u00f8ysingane, og om kva moglegheiter som finst for utvikling av eigedomen hans, eventuelt saman med anna areal. Fellesprosjektet Arna \u2013 Stanghelle har kommentert klagene i to skriv, begge daterte 04.03.2025. \u2022 Til klagen fr\u00e5 Valle kan FAS ikkje sj\u00e5 at det er gjort formalfeil i planprosessen. FAS meiner i staden at alle krava til medverknad er fullt ut ivaretekne. FAS vil i utgangspunktet ogs\u00e5 nekte for at gbnr. 271/5 har eksklusiv rett til alle fallrettar p\u00e5 Trengereid, slik Valle hevdar. I alle h\u00f8ve er det ikkje lagt fram nokon konkrete planar for vassdragsregulering eller -utbygging som FAS kan ta omsyn til. Dei momenta som Valle tek opp, m\u00e5 eventuelt l\u00f8ysast i ei etterf\u00f8lgjande sak om ekspropriasjon i samband med gjennomf\u00f8ringa av reguleringsplanen. \u2022 Til klagen fr\u00e5 Kolnes meiner FAS at forslagsstillaren og styresmaktene allereie har strekt seg langt for \u00e5 finne akseptable, trygge og f\u00f8reseielege l\u00f8ysingar for innbyggarane p\u00e5 Trengereid. Det omfattande anleggsarbeidet gjer det dessverre heilt n\u00f8dvendig \u00e5 stenge KV4978 Trengereidsvingane i ein periode, som maksimalt vil vare i inntil \u00e5tte \u00e5r. Alternativa med lokalveg via R\u00f8dberg m\u00e5 reknast som ei akseptabel ulempe for lokalsamfunnet. Dei fleste 2 KV4978 Trengereidsvingane og E16 Vaksdalsvegen. Side: 3/8 andre momenta som Kolnes tek opp, vil eventuelt m\u00e5tte l\u00f8ysast i andre, etterf\u00f8lgjande prosessar \u2013 slik som ved ekspropriasjon og s\u00f8knader om utsleppsl\u00f8yve etter ureiningslova. Statsforvaltaren viser elles til dei respektive klage- og merknadsskriva fr\u00e5 Valle, Kolnes og FAS, slik dei ligg f\u00f8re. Bergen kommune har vurdert klagene i oversendinga hit, men har ikkje funne grunn til \u00e5 ta klagene til f\u00f8lgje. Kommunen er i hovudsak einig i FAS sine merknader til klageskriva. Utover dette held kommunen fast ved at vala av reguleringsform\u00e5l og -f\u00f8resegner bygger p\u00e5 lovlege og reguleringsmessige omsyn, og at saka har vore forsvarleg opplyst. Regelverk Statsforvaltaren i Vestland er delegert myndigheit til \u00e5 avgjere klager p\u00e5 enkeltvedtak etter plan- og bygningslova, sj\u00e5 plan- og bygningslova \u00a7 1-9 og rundskriv T-2/09 fr\u00e5 Kommunal- og distriktsdepartementet. Statsforvaltaren kan pr\u00f8ve alle sider ved vedtaket, ogs\u00e5 dei skj\u00f8nnsmessige vurderingane som kommunen har gjort, jf. forvaltningslova \u00a7 34. Ved pr\u00f8ving av det kommunale skj\u00f8nnet skal Statsforvaltaren legge stor vekt p\u00e5 omsynet til det lokale sj\u00f8lvstyret. Etter plan- og bygningslova \u00a7 3-3 er det bystyret som er kommunal planstyresmakt og som har ansvaret for arbeidet med kommunale reguleringsplanar. Bergen bystyre har i denne saka ogs\u00e5 f\u00e5tt delegert myndigheit til \u00e5 gjere endringar i den statlege reguleringsplanen for E16 og Vossebanen, jf. plan- og bygningslova \u00a7 6-4 f\u00f8rste avsnitt. Plan- og bygningslova \u00a7 12-8 til \u00a7 12-10, jf. kapittel 4, har n\u00e6rare f\u00f8resegner om korleis framlegg til reguleringsplanar skal utarbeidast. I utganspunktet gjeld dei same reglane for planendringar, som for utarbeiding av ny plan. Plan- og bygningslova \u00a7 3-7 opnar i tillegg for at kommunen kan avtale \u00e5 overlate planarbeidet heilt eller delvis til ei statleg eller regional styresmakt. P\u00e5 grunn av behov for stram framdrift har planendringa i denne saka blitt organisert etter plan- og bygningslova \u00a7 3-7, med Statens vegvesen og Bane NOR SF som ansvarlege for oppstart, medverknad og utlegging til offentleg ettersyn. Politisk slutthandsaming og vedtak har f\u00f8lgd dei ordin\u00e6re reglane i plan- og bygningslova kapittel 12, jf. \u00a7 12-12 f\u00f8rste og tredje til femte avsnitt. Sakshandsamingsreglane som gjeld for utarbeiding og endring av arealplanar, skal sikre demokratiske omsyn som medverknad, offentlegheit og samr\u00e5d med dei planen f\u00e5r f\u00f8lgjer for. I planleggingsprosessen m\u00e5 ulike interesser, fordelar og ulemper vegast mot kvarandre. Dette vil regelmessig f\u00f8re til at planane f\u00e5r negative konsekvensar for somme. Forvaltningslova gjeld elles ved handsaminga av saker etter plan- og bygningslova der det ikkje er bestemt noko anna, jf. plan- og bygningslova \u00a7 1-9. Statsforvaltaren si vurdering Vi gjer f\u00f8rst merksam p\u00e5 at den prim\u00e6re oppg\u00e5va v\u00e5r som klageinstans for kommunale planvedtak, er \u00e5 ivareta rettstryggleiken til den enkelte. Dette omfattar mellom anna \u00e5 kontrollere at planvedtaket er lovleg, at saka er forsvarleg opplyst, og at sakshandsamingsreglane i plan- og bygningslova, medrekna f\u00f8resegnene om medverknad, er f\u00f8lgde. Statsforvaltaren kan oppheve vedtaket og returnere saka til kommunen for ny handsaming, og eventuelt ei ny vurdering av arealbruken. Dette f\u00f8reset at det er gjort feil som gjer vedtaket ugyldig. Side: 4/8 Statsforvaltaren skal ogs\u00e5 kontrollere at skj\u00f8nnet er lovleg, alts\u00e5 at resultatet bygger p\u00e5 saklege og relevante omsyn, og at avgjerda ikkje f\u00f8rer til eit kvalifisert urimeleg resultat. Det siste skal mykje til, ikkje minst i plansaker, der utgangspunktet er at grunneigarane m\u00e5 tole b\u00e5de arealrestriksjonar og -inngrep p\u00e5 eigedomane sine, dersom bystyret har kome til at andre omsyn veg tyngst. Statsforvaltaren skal vise meir varsemd med \u00e5 overpr\u00f8ve dei konkrete arealbruksvurderingane i planvedtaket. I saker der det ikkje ligg f\u00f8re motsegn fr\u00e5 offentlege sektorstyresmakter, ligg det i utgangspunktet til bystyret \u00e5 ta stilling til dei ulike interessene og konfliktane, med mindre standpunkta saknar forsvarleg grunngjeving. Avgjerda om framtidig arealbruk bygger p\u00e5 b\u00e5de planfagleg og arealpolitisk skj\u00f8nn, der bystyret sine eigne avvegingar \u2013 teken i samsvar med avklaringa fr\u00e5 Kommunal- og distriktsdepartementet \u2013 m\u00e5 gjevast stor vekt, jf. forvaltningslova \u00a7 34 andre avsnitt. Vi har forst\u00e5ing for at partane har forventningar og \u00f8nskje om \u00e5 bli meir direkte involverte i planprosessar, ogs\u00e5 ved store samferdselsprosjekt. Til liks med FAS og Bergen kommune kan vi likevel ikkje sj\u00e5 at det ligg f\u00f8re nokon feil p\u00e5 dette punktet. Vi ser slik p\u00e5 dette: Reglane om medverknad fr\u00e5 r\u00e5ka partar og andre er styrt av reglane i plan- og bygningslova, generelt i \u00a7 5-1 og \u00a7 5-2, og i \u00a7 12-8 til \u00a7 12-10 om handsaming av forslag til reguleringsplanar. Krava i plan- og bygningslova \u00a7 12-8 er at varsel om planoppstart skal sendast til offentlege styresmakter, registrerte grunneigarar, og \u00ab... for s\u00e5 vidt mulig ...\u00bb til andre rettshavarar og naboar til planomr\u00e5det. Slik vi forst\u00e5r saka er dette blitt gjort, jf. planomtalen punkt 3 (\u00abPlanprosess\u00bb). Valle sette ogs\u00e5 fram merknader til oppstartsvarselet den 18.08.2023. FAS tok merknaden til orientering for det vidare planarbeidet. Forslagsstillaren stod fritt til dette. Ved det offentlege ettersynet kommenterte Valle at det var \u00ab... sv\u00e6rt viktig at eier av Gnr. 271 Bnr. 5 er med p\u00e5 videre planlegging av prosjektet...\u00bb. Dette gjaldt s\u00e6rleg ut fr\u00e5 dei p\u00e5st\u00e5tte fallrettane, konsekvensane for vasskvaliteten og for mogleg framtidig fiskeoppdrett i omr\u00e5det. Slik vi les merknadsskjemaet datert 06.05.2024, vart merknaden gjennomg\u00e5tt og vurdert, men utan at FAS fann grunnlag for \u00e5 gjere endringar i prosessen eller planframlegget (utdrag, FAS si vurdering): \u00ab... I bestemmelsene er det forankret at eksiterende VA-anlegg som blir ber\u00f8rt av planforslaget skal kartlegges og ev. erstattes f\u00f8r de gamle blir fjernet. Eksisterende vannforsyningsanlegg skal sikres i anleggsfasen. Sigevann fra steinfyllinger, samt renset tunneldrivevann, vil bli samlet opp og f\u00f8rt i lukket r\u00f8r til utslipp p\u00e5 dypt vann i S\u00f8rfjorden. Korridor for denne sj\u00f8ledningen er en del av omreguleringen. [...] Det er krav om s\u00f8knad for utslipp i vassdrag til Statsforvalteren som forurensningsmyndighet. Dette vil sikre at ev. forurensning og vannkvalitet holder seg innenfor gjeldende krav og lovverk. [...] ...\u00bb Utover dette viste FAS til sine tidlegare kommentarar, og til klageretten ved et eventuelt planvedtak. Statsforvaltaren har ikkje avgjerande merknader til dette. Vurderinga fr\u00e5 FAS m\u00e5 truleg oppfattast slik at forslagsstillaren ikkje s\u00e5g det f\u00f8rem\u00e5lstenleg \u00e5 involvere Valle noko meir, eller \u00e5 inkludere ei mogleg vassdragsutbygging i planarbeidet sitt. Dette stod forslagsstillaren ogs\u00e5 fritt til. Statsforvaltaren legg til at sj\u00f8lv om ei mogleg avklaring eller meir direkte tilbakemelding truleg kunne har bidrege positivt, jf. plan- og bygningslova \u00a7 5-1, hadde ikkje Valle noko rettskrav p\u00e5 dette. Side: 5/8 Framgangsm\u00e5ten i plan- og bygningslova kapittel 12 m\u00e5 reknast som dei rettslege minstekrava til ein medverknadsprosess, og desse krava er oppfylte. Klagepunktet f\u00f8rer derfor ikkje fram. Dei innvendingane som Valle har til sj\u00f8lve innhaldet i planen, kan etter v\u00e5rt syn heller ikkje f\u00f8re fram. Statsforvaltaren er einig med forslagsstillaren og kommunen i at dei innspela som er framsette, er for usikre og lite konkrete til at det gir grunnlag for ytterlegare unders\u00f8kingar eller omarbeiding av reguleringsplanen, der hovudform\u00e5let er tilrettelegging for samferdsleform\u00e5l p\u00e5 eit overordna niv\u00e5. I klagevurderinga har kommunen ogs\u00e5 lagt vekt p\u00e5 at dei forholda som Valle listar opp, ikkje er i tr\u00e5d med gjeldande kommuneplan. Det er heller ikkje er aktuelle konsesjonar, reguleringsplanar eller dispensasjonar \u00e5 ta omsyn til. Statsforvaltaren meiner dermed at avgjerda om \u00e5 utelate innspela fr\u00e5 Valle, m\u00e5 seiast \u00e5 vere sakleg og velgrunna ut fr\u00e5 det overordna samfunnsoppdraget til FAS. I den grad planarbeidet krenker eksisterande rettar, slik Valle hevdar, er dette noko som eventuelt vil m\u00e5tte l\u00f8ysast ved gjennomf\u00f8ringa. Ein reguleringsplan fastset rammene for framtidig arealbruk, men stiftar ikkje i sj\u00f8lv nokon rett for utbyggarar, korkje private eller offentlege, til \u00e5 gjennomf\u00f8re tiltak i strid med private rettar. Det blir eventuelle utbyggarar sj\u00f8lve som f\u00e5r risikoen for at dei har tilstrekkelege rettar til \u00e5 gjennomf\u00f8re eit tiltak. Reguleringsplanen gir samtidig heimel for ekspropriasjon, jf. plan- og bygningslova \u00a7 12-4 fjerde avsnitt og \u00a7 16-2 f\u00f8rste avsnitt, og i nokon tilfelle rett til innl\u00f8ysing og erstatning etter plan- og bygningslova kapittel 15. B\u00e5de Valle, Kolnes og eventuelle andre som meiner \u00e5 f\u00e5 rettane sine innskrenkte eller krenkte, m\u00e5 alts\u00e5 tole at planstyresmaktene styrer arealbruken gjennom ein lovleg vedteken reguleringsplan, men kan ha krav p\u00e5 erstatning dersom vilk\u00e5ra for dette er oppfylte. Vi g\u00e5r ikkje n\u00e6rare inn p\u00e5 dette, ettersom dette h\u00f8yrer til i fasen for mogleg gjennomf\u00f8ring av planen. Av same grunn finn vi det ikkje n\u00f8dvendig \u00e5 ta stilling til innhaldet i dei rettane som Valle meiner \u00e5 ha, men vi konstaterer at eksklusiviteten til fallrettar er omtvista av FAS. Statsforvaltaren har ikkje noko syn p\u00e5 dette, jf. ovanfor. Klagen fr\u00e5 Valle kan i alle h\u00f8ve ikkje f\u00f8re fram. Klagen fr\u00e5 Kolnes gjeld ogs\u00e5 arealinngrepet p\u00e5 hans eigedom, gbnr. 271/35. Ut fr\u00e5 plandokumenta er eigedomen til Kolnes avsett til \u00abbygningar og anlegg\u00bb (BA1), og som mellombels omr\u00e5de for anleggsverksemd.3 N\u00e6rare rammer for bruken er gitt i reguleringsf\u00f8resegnene pkt. 3.1 (utdrag): \u00ab... 3.1 Bygningar og anlegg [...] 3.1.1 Bygningar og anlegg, BA [...] 3) Omr\u00e5det regulert til BA1 skal nyttast til midlertidig utsleppsleidning som ein del av anleggsarbeidet. Fr\u00e5 eitt \u00e5r etter at veg- og jernbaneanlegget er opna for ordin\u00e6r drift skal omr\u00e5det tilbakef\u00f8rast og settast i strand. ...\u00bb Og vidare i punkt 5.2: \u00ab... 5.2 Midlertidig byggje- og anleggsomr\u00e5de, #91 [...] 1) (...) F\u00f8resegnomr\u00e5da \u00abMidlertidig byggje- og anleggsomr\u00e5de\u00bb #91 skal gjelde fram til eitt \u00e5r etter at veganlegga er opna for ordin\u00e6r drift. 3 F\u00f8resegnsomr\u00e5de #91, jf. plan- og bygningslova \u00a7 12-7 nr. 2 mfl. Side: 6/8 Omr\u00e5da kan nyttast til tiltak som er n\u00f8dvendige for \u00e5 gjennomf\u00f8re veg- og jernbaneanlegget, medrekna midlertidige omk\u00f8yringsvegar, anleggsomr\u00e5de p\u00e5 land, anleggsomr\u00e5de i sj\u00f8 for lekterar og verksemd knytt til deponering av massar, tiltak for st\u00f8yskjerming, riggplass, anleggsvegar, lagerplass for bygningsmateriell, midlertidig massedeponering, maskiner og brakker. N\u00e5r anleggsarbeidet er avslutta skal omr\u00e5da bli f\u00f8rt tilbake til eksisterande bruk, opphavleg arealtilstand. Der anleggsarbeidet har medf\u00f8rt terrenginngrep som ikkje er reversible, skal det gjerast tiltak i tilbakef\u00f8ringa som minimerer den negative verknaden av inngrepet. ...\u00bb Det grunnervervet som er planlagt p\u00e5 gbnr. 271/31, er opplyst \u00e5 vere plasseringa av den mellombelse utsleppsleidninga til sj\u00f8, n\u00e6rare bestemt retten til \u00e5 legge ut leidninga. F\u00f8resegnene opnar i prinsippet ogs\u00e5 for anna mellombels anleggsverksemd p\u00e5 gbnr. 271/31, men Statsforvaltaren oppfattar ikkje eigedomen er tiltenkt til slike form\u00e5l. Vi kan i alle h\u00f8ve ikkje sj\u00e5 at arealrestriksjonen er uforholdsmessig inngripande, eller at det er sikkert at det vil verte n\u00f8dvendig \u00e5 innl\u00f8yse heile eigedomen, slik Kolnes har gjort gjeldande. Omfanget av erverv, erstatning og eventuelle behov for kompenserande tiltak m\u00e5 elles avgjerast i fasen for gjennomf\u00f8ringa, p\u00e5 same m\u00e5ten som for klagen fr\u00e5 Valle. Klagepunktet kan ikkje f\u00f8re fram. B\u00e5de Valle og Kolnes har elles stilt sp\u00f8rsm\u00e5l ved det planlagde utsleppet til sj\u00f8, og om moglege konsekvensar utsleppet kan f\u00e5 for strandsona og biologisk mangfald i S\u00f8rfjorden, medrekna sj\u00f8kreps og fiske, i tillegg til moglegheitene for framtidig fiskeoppdrett og vassdrag. Statsforvaltaren viser her kort til planomtalen pkt. 8.1 (Trengereid), jf. pkt. 8.1.6 om verknader for vassmilj\u00f8. Den regulerte l\u00f8ysinga legg elles opp til ein mellombels utsleppleidning for reinsa tunnelvatn til sj\u00f8, ut til ca. 100 meters djupne. N\u00e5r det gjeld verknadane av utsleppet, er denne delen av tiltaket oms\u00f8kt og vurdert av ureiningsstyresmaktene4 i vedtak av 19.01.2025, publisert p\u00e5 Statsforvaltaren sine nettsider 18.03.2025.5 Tilsvarande har ureiningsstyresmaktene gjeve endringsl\u00f8yve til deponering av overskotsmassar ved ny lokalitet i Naustvika, publisert same dagen.6 Vi viser til det offentlege s\u00f8knadsgrunnlaget, med underlag for reinsel\u00f8ysingar, milj\u00f8overvakingsprogram og konsekvensutgreiing for sj\u00f8deponi m/vurdering av naturmangfald i sj\u00f8. Vidare viser vi til dei respektive l\u00f8yva, der det er sett vilk\u00e5r for reinsing og grenseverdiar for forureining i sj\u00f8. Saka verkar grundig opplyst, og det er ikkje peika p\u00e5 noko i klagene som gjev grunnlag for \u00e5 trekke sakshandsaminga eller det faglege avgjerdsgrunnlaget i tvil. Som klageinstans etter plan- og bygningslova m\u00e5 Statsforvaltaren og i nokon grad st\u00f8tte seg p\u00e5 konklusjonane fr\u00e5 sektorstyresmaktene. Klagene kan ikkje f\u00f8re fram p\u00e5 desse punkta. Det som d\u00e5 st\u00e5r att, er klagepunktet fr\u00e5 Kolnes om dei trafikale ulempene for Trengereid, og ulempene for lokalsamfunnet generelt. Det er ei kjensgjerning at gjennomf\u00f8ring av eit samferdsleprosjekt i denne storleiken, med mange \u00e5rs varigheit, tvillaust vil gje merkbare, og somme gonger betydelege ulemper for n\u00e6rmilj\u00f8et. Det lokale transportnettet er derfor gitt s\u00e6rskilt merksemd, og det er utarbeidd ein eigen rapport for trafikkl\u00f8ysingane i anleggsfasen.7 Det er ikkje riktig eller haldepunkt for klagepunktet om at omsynet til sykkelrittet Bergen-Voss har vore avgjerande for FAS, men at FAS i staden \u2013 ut fr\u00e5 generelle samferdsleomsyn \u2013 har sett det heilt 4 Statsforvaltaren i Vestland v/Milj\u00f8avdelinga, v\u00e5re ref. 24/4958 og 19/20103 5 Fellesprosjekt Arna - Stanghelle (FAS) - l\u00f8yve til anleggsarbeid omr\u00e5de FAS Midt | Statsforvaltaren i Vestland 6 Fellesprosjekt Arna - Stanghelle (FAS) - endra l\u00f8yve til sj\u00f8deponi | Statsforvaltaren i Vestland 7 Dok. FAS-00-E-00001, sist rev. 08.10.2024. Side: 7/8 n\u00f8dvendig \u00e5 oppretthalde Trengereid som eit trafikknutepunkt mellom E16 og Fv49 Hardangervegen, medrekna eit lovleg sykkelsamband. Stenginga av Trengereidsvingane i anleggsfasen er derimot ikkje til \u00e5 unng\u00e5, b\u00e5de ut fr\u00e5 gjennomf\u00f8rings- og tryggleiksomsyn. Den alternative biltilkomsten med mellombelse rundk\u00f8yringar via R\u00f8dberg og Romslo er meint \u00e5 avhjelpe dette. Ei prosjektuavhengig ekspertgruppe best\u00e5ande av tilsette fr\u00e5 Statens vegvesen har gjennomg\u00e5tt og gitt innspel til l\u00f8ysingane, nettopp for \u00e5 gje best mogleg dekking av temaa trafikktryggleik, drift og vedlikehald, og praktisk anleggsgjennomf\u00f8ring langs trafikkert E16. B\u00e5de ekspertgruppa og Bergen kommune har peika p\u00e5 risikoen for auka belastning p\u00e5 dei tiltenkte lokalvegl\u00f8ysingane, jf. trafikkanalysen fr\u00e5 FAS pkt. 6.2 og fagnotatet 09.10.2024 fr\u00e5 Bergen kommune, s. 9. Dei problemstillingane som kan oppst\u00e5 ved gjennomf\u00f8ring og drift av mellombelse l\u00f8ysingar er vidare belyste i kapittel 11 i trafikkrapporten, med dei konklusjonane og tiltaka som er fastsette i kap. 11.6.1 og 11.6.2. Ut fr\u00e5 trafikktal vurder FAS at potensiell k\u00f8danning i Trengereidtunnelen er eit avgrensa problem, konsentrert til bestemte utfartsdagar og s\u00f8ndagar gjennom \u00e5ret. F\u00f8r anleggsstart vil det likevel bli utarbeidd ein beredskapspakke i samarbeid med lokale skiltstyresmakter i Bergen kommune. Desse tiltaka vil kunne settast i verk ved behov. Statsforvaltaren finn ikkje haldepunkt for at FAS og planstyresmaktene ikkje har teke tilstrekkeleg omsyn til lokalsamfunnet eller dei trafikale l\u00f8ysingane for Trengereid. Temaet har tvert imot f\u00e5tt god merksemd i planarbeidet. Reguleringsplansaka kan ikkje seiast \u00e5 vere for svakt opplyst p\u00e5 dette eller p\u00e5 andre punkt, og det er nytta ekspertkompetanse for \u00e5 gje dei mest mogleg velfungerande l\u00f8ysingane i anleggsfasen. Klagen fr\u00e5 Kolnes f\u00f8rer ikkje fram. Oppsummering Statsforvaltaren har gjennomg\u00e5tt klagene fr\u00e5 Kolnes og Valle. Vi har vurdert klagene i lys av planvedtaket fr\u00e5 kommunen, med tilh\u00f8yrande saksutgreiing/fagnotat, planomtale, trafikkrapport, FAS sine merknader og anna underlag til reguleringsplanen. Vi har ikkje avdekt feil eller manglar som gir grunnlag for \u00e5 konstatere at planvedtaket er ugyldig, korkje heilt eller delvis. Bergen kommune har vurdert dei ulike interessene og innvendingane som er sette fram, og har kome til at reguleringsplanen slik han ligg f\u00f8re, representerer ei rett og forsvarleg interesseavveging. Statsforvaltaren har ikkje merknader til dette. Statsforvaltaren legg ogs\u00e5 til at samfunnsoppdraget til FAS, s\u00e5 vel som ei regionale og nasjonale samferdsleinteressene planarbeidet skal ivareta, veg tungt i saka. Vi har ogs\u00e5 lagt vekt p\u00e5 at l\u00f8ysingane er \u00f8nskte av dei lokale planstyresmaktene, jf. regelen om \u00e5 legge stor vekt p\u00e5 omsynet til det lokale sj\u00f8lvstyret i forvaltningslova \u00a7 34. Statsforvaltaren har med dette stadfesta endringa av statleg arealplan for E16 Vossebanen, strekninga Arna \u2013 Stanghelle. Vedtaket p\u00e5 side 1 i dette brevet er endeleg og kan ikkje klagast vidare, jf. forvaltningslova \u00a7 28 tredje avsnitt. Med helsing Gunnar O. H\u00e6reid Anne Kjersti Sande ass. Statsforvaltar fung. seksjonsleiar Dokumentet er elektronisk godkjent Side: 8/8 Kopi til: BANE NOR EIENDOM AS Postboks 9026 Gr\u00f8nland 0133 OSLO Bergen kommune Postboks 7700 5020 BERGEN BANE NOR SF Postboks 4350 2308 HAMAR Statens vegvesen Postboks 1010 Nordre \u00c5l 2605 LILLEHAMMER Mottakerliste: Kolbein Kolnes Trengereidlia 24 5263 Trengereid Ragnvald Valle Mongstadvegen 526 5955 Lind\u00e5s "
}