{
  "dokument_id": "8e1865b8-0b85-5761-8763-6e6ac26f8435",
  "doc_type": "case_presentation",
  "kommune": 4601,
  "tittel": "Utbyggingsavtale for Kokstadvegen 37",
  "url": "https://bergen.kommune.no/politikere-utvalg/api/fil/bk360/9746085/Framstilling-Utbyggingsavtale-for-Kokstadvegen-37",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/200696-27 Utbyggingsavtale for Kokstadvegen 37 Hva saken gjelder: Bergen kommune ved Bymilj\u00f8etaten har fremforhandlet avtale med Kokstadvegen 37 AS og Vestland fylkeskommune om Kokstadvegen 37. Avtalen oppfyller rekkef\u00f8lgekrav i omr\u00e5dereguleringsplan for Kokstad \u00d8st, plan nr. 61130000 (Omr\u00e5deplanen). Planen ble vedtatt av bystyret f\u00f8rste gang den 22.03.2017. Etter klagebehandling med p\u00e5f\u00f8lgende opphevelse ble planen vedtatt p\u00e5 ny den 24.06.2020. Utbyggingsavtalen gjelder ombygging av Kokstadvegen 37 til ny bilforretning, verksted og lager som ligger i felt K/I1 i Omr\u00e5deplanen. Felt K/I1 har rekkef\u00f8lgekrav knyttet til Kokstadvegen samt til kollektivfelt i nord, jf. plan 17020000. Eiendommen ligger nord p\u00e5 Kokstad og er markert med r\u00f8d strek p\u00e5 kartutsnittet (ortofoto) nedenfor: Dette er den 16. avtalen som inng\u00e5s i planomr\u00e5det etter at omr\u00e5deplanen for Kokstad \u00d8st ble vedtatt. Tiltaket gir en \u00f8kt utnyttelse med nytt bruksareal (BRA) p\u00e5 1 365 m2. Anleggsbidraget utgj\u00f8r kr. 1 068 682,- (+ indeksregulering) og er innbetalt, jf. avtalens pkt. 8.3. Spesielle forhold: Utbygger er av den oppfatning at rekkef\u00f8lgekravene i omr\u00e5deplanen retter seg utelukkende mot ny utbygging av eiendommen, og ikke bruksendring med tilh\u00f8rende endringer i eksisterende bygningsmasse. I vedtak om tillatelse til endring av rammetillatelse for rivning av eksisterende mesanin og oppf\u00f8ring av nytt plan 2, fastholdes at tiltaket treffes av rekkef\u00f8lgekravene. Vedtaket er som f\u00f8lge av dette p\u00e5klaget. Dersom rekkef\u00f8lgekravene faller bort som f\u00f8lge av p\u00e5g\u00e5ende klageprosess, rettslig overpr\u00f8ving eller etter klage til Sivilombudet, skal avtalen termineres og innbetalt anleggsbidrag tilbakebetales jf. avtalens punkt 17. Omr\u00e5deplanens bestemmelser \u00a7 3.2.2 og \u00a75.8.1 fastsetter krav om at kollektivfelt skal v\u00e6re ferdig opparbeidet f\u00f8r felt K/I1 kan bygges ut. Plan- og bygningsetaten har i vedtak av 1.12.2022 gitt dispensasjon fra rekkef\u00f8lgekravet slik at det er tilstrekkelig at opparbeidelse av nytt kollektivfelt er sikret gjennomf\u00f8rt f\u00f8r brukstillatelse kan gis. Tiltaket 1 inng\u00e5r som f\u00f8lge av dette i utbyggingsavtalen. Fagetatens vurdering og anbefaling: Bymilj\u00f8etaten p\u00e5peker at omr\u00e5deplanen har omfattende rekkef\u00f8lgekrav om utbedring av Kokstadvegen med tilrettelegging for gange, sykkel og turveger, samt kollektivfelt i nordre del. Kokstadvegen er markert som bydelsrute i sykkelstrategien for Bergen (vedtatt 2010). Etter avtalen skal utbygger bidra med sin forholdsmessige andel til oppgradering av Kokstadvegen, basert p\u00e5 eksterne kostnadskalkyler for opparbeidelse/grunnerverv (Asplan Viak/Statens vegvesen i 2018, Sweco i 2020) og grunnerverv (HR Prosjekt AS i 2019), samt Bymilj\u00f8etatens beregninger av realistisk utbyggingspotensiale i den n\u00e6rmeste 10- \u00e5rsperioden. Kostnadsgrunnlaget og beregningen av anleggsbidrag pr. m2/ BRA fremg\u00e5r av vedlegg til avtalen. Fagetaten har vurdert avtalen og anleggsbidraget til \u00e5 v\u00e6re forholdsmessig i samsvar med lovens krav slik det fremg\u00e5r av pbl \u00a7 17-3, 3. ledd. Vestland fylkeskommune har ansvar for \u00e5 realisere samferdselsanleggene som f\u00e5r fylkesveistatus. Bergen kommune har ansvar for \u00e5 realisere samferdselsanleggene som f\u00e5r kommunal vegstatus. Kostnadene for oppfyllelse av de samlede rekkef\u00f8lgekravene i Kokstad \u00d8st-planen er ansl\u00e5tt til ca. 250 mill. kr. Fagetaten vurderer det som lite sannsynlig at kostnaden vil kunne dekkes kun gjennom utbyggerbidrag i avtaleperioden. Det vil alts\u00e5 v\u00e6re behov for en offentlig andel dersom reguleringsplanens hovedgrep med oppgradering av Kokstadvegen skal kunne gjennomf\u00f8res. Fylkeskommunen har i brev datert 16.04.2021 tatt et generelt forbehold om finansiering og politisk godkjenning f\u00f8r prosjektoppstart av denne og tilsvarende avtaler. Avtalen har lagt ute til offentlig ettersyn i tidsrommet 20.05.23 - 18.06.23 Bymilj\u00f8etaten har ikke mottatt merknader til avtalen etter at den ble lagt ut til offentlig ettersyn. \u00d8konomiske konsekvenser: Ikke relevant Byr\u00e5dens vurdering og anbefaling/konklusjon: Byr\u00e5den anbefaler at byr\u00e5det godkjenner utbyggingsavtalen med Kokstadveien 37 AS og Vestland Fylkeskommune om oppfyllelse av rekkef\u00f8lgekrav i omr\u00e5dereguleringsplan for Kokstad \u00d8st, plan nr. 61130000, jf. vilk\u00e5r i rammetillatelse datert 23.06.2022. Reguleringsplanen ble vedtatt bystyret den 24.06.2022 etter ny 2. gangs behandling. Det er i vurderingen lagt vekt p\u00e5 at dette er den 16. avtalen som inng\u00e5s i planomr\u00e5det etter at omr\u00e5deplan for Kokstad \u00d8st ble vedtatt i 2017. N\u00f8dvendig utbedring av Kokstadvegen forutsetter offentlig bidrag, men avtalen om Kokstadvegen 37 vil ogs\u00e5 bidra til \u00e5 oppfylle rekkef\u00f8lgekrav om tilrettelegging for gange, sykkel og turveger, samt kollektivfelt i nordre del av Kokstadvegen. Byr\u00e5den er videre enig med vurderingen som er foretatt av Bymilj\u00f8etaten, da en mener at rekkef\u00f8lgekravene i utbyggingsavtalen er n\u00f8dvendige, og at tiltak og kostnad anses som forholdsmessige etter kravene i pbl \u00a7 17-3. Vedtakskompetanse: Myndighet til \u00e5 inng\u00e5 utbyggingsavtaler er delegert til byr\u00e5det, jf. bystyresak 378-20 Byr\u00e5dets fullmakter \u00a718: \u00abByr\u00e5det kan ogs\u00e5 inng\u00e5 utbyggingsavtaler jf. plbl \u00a7 17 (ref. bystyresak 63/07).\u00bb 2 Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det godkjenner utbyggingsavtalen med Kokstadvegen 37 AS. 2. Byr\u00e5d for klima, milj\u00f8 og byutvikling delegeres myndighet til \u00e5 signere utbyggingsavtalen p\u00e5 vegne av kommunen. Dato: 6. februar 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagnotat av 20.06.2023 med f\u00f8lgende vedlegg: - Fremforhandlet avtale med vedlegg: \u2022 Reguleringsplan for Kokstad \u00d8st, kart datert 08.05.2020 \u2022 Reguleringsbestemmelser datert 24.06.2020 \u2022 Beregning av anleggsbidrag 3 "
}