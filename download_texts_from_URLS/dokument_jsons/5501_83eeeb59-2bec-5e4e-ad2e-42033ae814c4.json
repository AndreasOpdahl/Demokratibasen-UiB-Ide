{
  "dokument_id": "83eeeb59-2bec-5e4e-ad2e-42033ae814c4",
  "doc_type": "case_presentation",
  "kommune": 5501,
  "tittel": "Plan 1918 - Detaljregulering for Troms\u00f8 n\u00e6ringspark - Ramfjordmoen",
  "url": "https://innsyn.tromso.kommune.no/application/getMoteDokument?dokid=2001829756",
  "tekst": "Arkivsak-dok. PLAN-19/00098-93 Saksbehandler Johanne Kryger Saksgang M\u00f8tedato Plan 1918 - Detaljregulering for Troms\u00f8 n\u00e6ringspark - Ramfjordmoen Kommunedirekt\u00f8rens/R\u00e5dmannens innstilling: Forslag til detaljreguleringsplan 1918 \u2013 Troms\u00f8 n\u00e6ringspark - Ramfjordmoen, gbnr 30/77 m.fl., med plankart og planbestemmelser av henholdsvis 10.03.2024 og 15.03.2024, sendes p\u00e5 h\u00f8ring og legges ut til offentlig ettersyn i seks uker. Vedtaket er hjemlet i plan- og bygningsloven \u00a7 12-10 Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hva saken gjelder Figur 1 Oversiktskart 2 Sammendrag Hensikten med planforslaget er \u00e5 legge til rette for n\u00e6ringsutvikling i form av lager, industri og logistikk-arealer innenfor planomr\u00e5det i tr\u00e5d med KDP for Ramfjord-omr\u00e5det. Planforslaget \u00e5pner for utbygging p\u00e5 et areal p\u00e5 154 737 m2 og \u00e5pner for inntil BRA 110 000 m2 til arealform\u00e5l industri og lager. Det tillates byggeh\u00f8yder inntil 14 meter over terreng. Omtrent en fjerdedel av planomr\u00e5det har tidligere v\u00e6rt masseuttak og klimagassutslippene knyttet til arealbruksendringen er dermed allerede frigitt p\u00e5 denne delen av tomten. Den delen som har v\u00e6rt masseuttak og hele den nordlige delen av planomr\u00e5det har begrenset verdi for naturmangfoldet. I forbindelse med planarbeidet har det blitt tatt pr\u00f8ver av grunnen og det er ikke p\u00e5truffet myr. P\u00e5 bakgrunn av dette vurderes det, at det er gode grunner for \u00e5 legge til rette for utbygging i dette omr\u00e5det, men med tanke p\u00e5 naturmangfoldet kunne man med fordel har tatt ut ca. 15 000 m2 av utbyggingsform\u00e5let. Det gjelder omr\u00e5det med tett vegetasjon, fuktig mark og grunt \u00e5pent vannspeil mot s\u00f8r\u00f8st, da denne delen av arealet i dag har lokal betydning for fugle- og dyreliv i omr\u00e5det. Den desentrale plassering er problematisk med tanke p\u00e5 oppf\u00f8lging av nullvekstm\u00e5let, samtidig peker forslag til ny KPA p\u00e5 Ramfjorden som et av 11 lokalsentre i distriktet der det prioriteres \u00e5 legge til rette for n\u00e6ringsutvikling og bosetting. Planforslaget er positivt for n\u00e6ringsutviklingen, men har negative effekter i at det vil skape \u00f8kte trafikkmengder gjennom lokalsenteret. I planforslaget legges det til rette for at ansatte trygt vil kunne ta bussen til og fra jobb, men for at dette skal bli et reelt alternativ til bilen vil det kreve at busstidene endres. Det mest realistiske alternativet til bil er sykkel. Det mangler tilkopling til et separat sykkelnett. Det stilles likevel krav om at det skal etableres innend\u00f8rs sykkelparkering, plassert n\u00e6rt med inngangen, for de som \u00f8nsker \u00e5 sykle. Omr\u00e5det st\u00e5r i dag under vann med jevne mellomrom og for \u00e5 sikre omr\u00e5det mot oversv\u00f8mmelse m\u00e5 terrenget heves. For BKB1 planlegges det at terrengheving skal skje gjennom forflytting av masser internt i planomr\u00e5det. Orienterende geoteknisk vurdering viser at massene innenfor planomr\u00e5det er anvendbare til planering. Behovet for tilf\u00f8ring av masser er mere usikkert n\u00e5r det kommer til BKB2 og BKB3. Det er stilt dokumentasjonskrav til behovet for inn- og utkj\u00f8ring av masser. Det skal etableres et vannskille gjennom planomr\u00e5det, der overvannet fra den \u00f8stlige delen av planomr\u00e5det vil ha avrenning til Bj\u00f8rnskarelva. Bj\u00f8rnskarelva er verna og registrert av sv\u00e6rt viktig verdi. Det stilles dokumentasjonskrav til at utbygging p\u00e5 BKB2 og BKB3 ikke skal f\u00f8re til \u00f8kt forurensing av Bj\u00f8rnskarelva. Det er store begrensninger p\u00e5 vannkapasiteten fra kommunal vannforsyning i Ramfjorden. Dette gj\u00f8r at kommunen ikke kan levere tilstrekkelige vannmengder til slokkevann. Det m\u00e5 mest sannsynlig etableres en privat l\u00f8sning for \u00e5 ivareta slokkevann. Begrensningene i vannkapasitet gj\u00f8r i tillegg at det ikke er realistisk \u00e5 etablere vannkrevende industri i omr\u00e5det. Oppf\u00f8lging vedtak KOBY KOBY vedtok i behandlingen av plan 1918 04.04.2024 \u00e5 sende planen 04.04.2024 tilbake til administrasjonen pga. uavklart l\u00f8sning for vann- og slokkevannsforsyning. P\u00e5 den bakgrunn er det levert et notat som presiserer l\u00f8sningene og problemstillingene knyttet til vannforsyning fra Ramfjorden vannverk, som supplerer den aksepterte VAO-rammeplan. 3 Utfordringen med \u00e5 svare ut vedtaket er at seksjon for vann og avl\u00f8p arbeider med en utredning for ulike alternativer for \u00e5 \u00f8ke den kommunale vannforsyningskapasiteten, som forh\u00e5pentligvis ferdigstilles innen utgangen av 2024. Denne utredning vil v\u00e6re grunnlag for valg av l\u00f8sning for \u00e5 \u00f8ke vannforsyningskapasiteten i Ramfjorden. Bestemmelsene sikrer at vannforsyning skal vare etablert f\u00f8r det gis igangsettelsestillatelse for tiltak. Det anbefales at saken legges ut p\u00e5 offentlig ettersyn, men at endelig vedtak avventer den kommunale utredningen av vannforsyningsl\u00f8sninger. Konklusjon Det anbefales at planen legges ut p\u00e5 offentlig ettersyn. Planen legger til rette for \u00f8nsket utvikling p\u00e5 et omr\u00e5de som i store deler allerede er tapt n\u00e5r det kommer til naturmangfold og klimagassutslippene knyttet til arealbruksendringen vil v\u00e6re begrenset. Den desentrale plassering er problematisk med tanke p\u00e5 oppfyllelse av nullvekstm\u00e5let. Den kommunale vannkapasitet er problematisk i forhold til slokkevann og ved etablering av vannkrevende industri. Dato: 01 Saksdokumenter Vedlagte saksdokument 01. Plankart 10.03.2024 02. Planbestemmelser 15.03.2024 03. Planbeskrivelse 22.05.2024 04. Utomhusplan 14.02.2024 05. ROS-analyse 24.01.2024 06. Akseptbrev VAO-rammeplan 11.10.2023 07. VAO-Rammeplan 12.10.2022 08. VAO-tegninger 05.02.2021 09. Avklaringer forsyningskapasitet 30.04.2024 10. Notat presisering VAO-l\u00f8sning 29.05.2024 11. OSG-rammeplan 18.11.2022 12. Trafikkutredning 01.12.2023 13. Vegtegning 01.12.2023 14. St\u00f8yfaglig utredning 15.06.2023 15. Geoteknisk utredning datarapport 13.08.2021 16. Geoteknisk utredning orienterende vurdering .12.08.2021 17. Kulturminner \u2013 befaring 12.10.2020 18. Kulturminner \u2013 oppsummerende uttalelse 19.05.2021 19. Fagutredning radio frekvens interferens 30.06.2022 Ber\u00f8rte planer og Kommuneplanens arealdel 2017 \u2013 2026 29.03.2017 planstrategiske Plan 1784 Detaljregulering for massetak 29.08.2012 dokument \u2013 ikke vedlagt Plan 1058 Detaljregulering for Ramfjord idrettsanlegg og 15.02.1992 travbane Plan 0635 Detaljregulering for Ramfjord forskningsstasjon 28.09.1977 4 02 Planfakta Bakgrunn Hensikten med planforslaget er \u00e5 legge til rette for n\u00e6ringsutvikling i form av lager, industri og logistikk-arealer innenfor planomr\u00e5det Form\u00e5l Det er prim\u00e6rt avsatt areal til kombinert industri/lager lamt LNFR Arealst\u00f8rrelse Planomr\u00e5de ca. 220 daa Byggeomr\u00e5de: 154 724 m2 Byggeh\u00f8yde 14 meter over gjennomsnittlig planert terreng BRA 110 000 m2 H\u00f8yde n\u00e6rliggende Det er begrenset med bebyggelse i umiddelbar n\u00e6rhet. Det er omtrentlig ti bebyggelse eneboliger p\u00e5 oversiden av vegen og alle er plassert minimum 50 meter fra fylkesvegen. I tillegg er det er begrenset antall bygninger knyttet til aktiviteter p\u00e5 travbane og motorstadion. Nye samferdselsareal Felles trafikkarealer: 16 577 m2 Offentlig trafikkarealer: 12 552 m2 (fylkesveg) Nye Det avsettes 33 309 m2 til LNFR. Dette er i tr\u00e5d med arealer avsatt til LNFR i friomr\u00e5der/lekeplasser KDP for Ramfjord-omr\u00e5det. 03 Planprosessen Dato: Innsendt planinitiativ 31.08.2018 Innsendt planprogram 12.06.2019 Oppstartsm\u00f8te med byutvikling 23.06.2019 Planprogram lagt ut p\u00e5 offentlig ettersyn og annonsert oppstart av planarbeid 08.10.2019 Komplett planforslag 19.05.2020 Komplett forslag til reguleringsplan 27.10.2023 04 Planvurdering Forhold til KPA, Arealform\u00e5let er i tr\u00e5d med KPA, der omr\u00e5det er avsatt til n\u00e6ringsvirksomhet og KPS og KDP. LNFR. Omr\u00e5det ligger innenfor plan 0210 KDP for Ramfjord-omr\u00e5det. Arealform\u00e5let er i tr\u00e5d med KDP der omr\u00e5det er avsatt til n\u00e6ringsvirksomhet og LNFR. Bestemmelsene i KDP knyttet til planomr\u00e5det tillater BYA inntil 30% og en byggeh\u00f8yde inntil 10 meter over gjennomsnittsniv\u00e5 rundt bygg. Planforslaget tillater en samlet BRA p\u00e5 110 000 m2. Byggeh\u00f8yder er angitt for hvert felt og tilsvarer 14 meter over gjennomsnittlig planert terreng. Det er dermed et mindre avvik fra tillatt byggeh\u00f8yde i forhold til bestemmelsene i KDP. Vurdering at \u00f8kte byggeh\u00f8yder er et utredningstema i planprogram fastsatt februar 2020. Avviket begrunnes med fremtidige leietakeres behov og krav til h\u00f8yder i moderne lager- 5 og logistikkbygg. Gjeldende KDP tillater BYA inntil 30%, hvilket tilsvarer BRA 100 000 m2. I planbeskrivelsen er det gjort en vurdering av virkninger for n\u00e6romr\u00e5det/landskap ved denne \u00f8kning i tillatt byggeh\u00f8yde. I tillegg er det levert 3D-modell. I KDP for Ramfjord-omr\u00e5det er det fastsatt byggegrense p\u00e5 50 meter fra Fv 91 i tr\u00e5d med vegloven. I planforslaget er denne redusert til 30 meter. Statens vegvesen har i merknader til planoppstart gitt innspill om at det kan \u00e5pnes for annen byggegrense gjennom reguleringsplan. Statlige I forbindelse med KPA er det laget en analyse av lokalisering av ny virksomhet i planretningslinjer for tr\u00e5d med rett virksomhet p\u00e5 rett sted etter ABC-metoden. Omr\u00e5det i Ramfjorden samordnet bolig-, peker seg ut som et D-omr\u00e5de, der det bare anbefales prim\u00e6rn\u00e6ring, som areal og knytter seg til stedbundne ressurser, f.eks. jordbruk. Alle omr\u00e5der i distriktet transportplanleggin innenfor pendlersonen sl\u00e5r ut som D-omr\u00e5der, men jf. KPS\u2019en og tilh\u00f8rende g og nullvekstm\u00e5let arealstrategi skal Troms\u00f8 kommune ha fokus p\u00e5 n\u00e6ringsutvikling og bosetting i distriktet. I forslag til ny KPA pekes Fagernes/Ramfjorden ut som et av 11 lokalsenter i distriktet, der det er \u00f8nskelig med videre utvikling. Planomr\u00e5det er plassert ca. 20 km fra Troms\u00f8 sentrum og n\u00e6rmeste tettsted er Fagernes/Ramfjordmoen som har godt 500 innbyggere. Innenfor planomr\u00e5det ligger det to bussholdeplasser. Det er tre daglige avganger hver veg mellom bussholdeholdeplassene og Troms\u00f8, men bare en av avgangene fra planomr\u00e5det til sentrum er p\u00e5 ettermiddagen og det er ingen avganger fra sentrum til planomr\u00e5det som ankommer om morgenen/formiddagen. Det vil dermed skulle endres i rutetabellen for at bussen skal v\u00e6re et reelt alternativ for de ansatte. I trafikkutredningen er fokus p\u00e5 biltrafikk og potensielle l\u00f8sninger for \u00e5 bedre avviklingen. Det er fordi Ramfjordmoen er s\u00e5pass desentralisert lokalisert at flertallet forventes \u00e5 bruke personbil. Det legges til rette for at ansatte kan ta buss til/fra planomr\u00e5det og det stilles krav om innend\u00f8rs sykkelparkering n\u00e6rt inngangen. Form\u00e5l Hensikten med planarbeidet er \u00e5 tilrettelegge og klargj\u00f8re rammer for etablering og utvikling av arealer for n\u00e6ringsvirksomhet innenfor planomr\u00e5det, i tr\u00e5d med overordnete planer. Etablering av tilh\u00f8rende og n\u00f8dvendig infrastruktur i form av VAO-l\u00f8sninger og trafikale forhold i og utenfor planomr\u00e5det er sentrale forhold tilknyttet en realisering av planforslaget. Troms\u00f8 Industripark AS(TIND) \u00f8nsker \u00e5 etablere et industriomr\u00e5de inneholdende lettere industriform\u00e5l og logistikk- /lagervirksomhet. Dette er en utvikling i tr\u00e5d med gjeldende overordnete planer (kommuneplanens arealdel og kommunedelplan for Ramfjord). Bolig Planen tillater ikke bolig innenfor planomr\u00e5det. Det er omtrent ti eksisterende boliger p\u00e5 oversiden av fylkesvegen som p\u00e5virkes av utbyggingen. P\u00e5virkningen vil i hovedsak v\u00e6re \u00f8kt trafikk, st\u00f8y, samt visuelt ved at et stort ubebygd omr\u00e5de bygges ut. N\u00e6ring Hovedform\u00e5let med planen er \u00e5 legge til rette for etablering av n\u00e6ring i planomr\u00e5det i tr\u00e5d med KDP for Ramfjord-omr\u00e5det. Planforslaget tillater BRA 110 000 m2 industri/lager fordelt p\u00e5 tre utbyggingsomr\u00e5der. Utbyggingen skal skje gjennom trinnvis utbygging, der BKB1 er f\u00f8rste byggetrinn. Det er ikke tatt stilling til rekkef\u00f8lge mellom utbyggingen av BKB2 og BKB3. 6 Bebyggelsesstruktu Utbyggingen i omr\u00e5det vil v\u00e6re massiv. I planforslaget er det gjort r alternativvurdering i forhold til p\u00e5virkning av landskap ved dagens situasjon og byggeh\u00f8yde p\u00e5 10 meter og 14 meter. Det er i tillegg levert 3D-modell. Dagens situasjon preges av ubebygd landskap omringet av motorsportbane og forskningsstasjon i nord, travbane i vest, massive fjellandskap i nord og s\u00f8r, samt noe spredt eneboligbebyggelse s\u00f8r for Fylkesvei. \u2022 Alternativ 0 - Dagens situasjon \u2022 Alternativ 1 - Volumer i henhold til h\u00f8yder avsatt i gjeldende kommunedelplan, 10 meter. \u2022 Alternativ 2 - Volumer basert p\u00e5 alternativ 1, men med \u00f8kte byggeh\u00f8yder, 14 meter. Illustrasjon 1 3D-illustrasjon av alternativ 1, 10 meter (t.v.) og alternativ 2, 14 meter (t.h.) Illustrasjon 2 3D-illustrasjon av alternativ 1, 10 meter (t.v.) og alternativ 2, 14 meter (t.h.) Utbyggingen av omr\u00e5det vil ha betydning for n\u00e6r- og fjernvirkning, men det vurderes at betydningen av \u00e5 \u00f8ke tillatt byggeh\u00f8yde fra 10 meter til 14 er begrenset. For \u00e5 redusere p\u00e5virkningen skal eksisterende vegetasjon innenfor byggeform\u00e5l, men utenfor byggegrense bevares. Vegetasjonen vil kunne fungere som buffer for omkringliggende bebyggelse. I tillegg stilles det krav om at bebyggelsen skal deles opp i flere volum med varierende byggeh\u00f8yder og at det ikke tillates tekniske anlegg eller rom over angitt byggeh\u00f8yde. Trafikk/Parkering Det er utarbeidet en trafikkutredning. I denne er det gjort en vurdering av dagens trafikksituasjon samt \u00f8kning i trafikkmengder knyttet til utbyggingen av planomr\u00e5det. Det er beregnet at utbygging vil resultere i en \u00f8kning i \u00c5DT p\u00e5 ca. 2100 i \u00e5r 2042. Dagens \u00c5DT ligger p\u00e5 ca. 1000 og full utbygging vil dermed resultere i en tredobling av trafikken. I trafikkutredningen fordeles turproduksjonen med 60% lager/industri, 20% logistikk og 20% kontor. Trafikkutredningen ligger til grunn en trafikkfordeling der 60% av turproduksjonen vil g\u00e5 til/fra Ramfjorden og 40% til/fra Breivikeidet, 7 Adkomsten fra fylkesveg til Hesteslettvegen flyttes lengre \u00f8st i forhold til eksisterende situasjon og det stilles krav om opparbeidelse av dr\u00e5pe\u00f8y for kanalisering av trafikken inn og ut av planomr\u00e5det, for sikre tilfredsstillende av- og p\u00e5kj\u00f8ring. Fylkesvegen m\u00f8ter E8 i Fagernes. E8 er planlagt flyttet fra \u00f8stsiden til vestsiden av Ramfjorden, der byggingen startet opp i 2022. Det er ikke registrert fremkommelighetsutfordringer i dagens situasjon. Flyttingen av E8 medf\u00f8rer en stor reduksjon i gjennomgangstrafikken p\u00e5 \u00f8stre side av Ramfjord. Det forventes derfor fremtidig frigjort kapasitet i krysset fv91/E8 p\u00e5 Fagernes. Det er dermed gode forutsetninger for \u00e5 h\u00e5ndtere trafikk\u00f8kning fra planomr\u00e5det. Trafikk fra planomr\u00e5det forventes \u00e5 benytte dagens E8 tras\u00e9, dersom det ikke settes begrensninger p\u00e5 det. Det antas at flytting av E8 ikke vil redusere gjennomgangstrafikken p\u00e5 fv. 91 forbi planomr\u00e5det merkbart. De \u00f8kte trafikkmengder vil p\u00e5virke kvaliteten av lokalsenteret negativt, jf. forslag til ny KPA. I tr\u00e5d med vedtak av fastsettelse av planprogram er det gjort en vurdering av behovet for planfri kryssing av fylkesvegen mellom boligomr\u00e5det og skole/idrettsplass/forsamlingshus. Trafikkutredningen konkluderer med at det b\u00f8r etableres opph\u00f8yet gangfelt. Dette er stilt som rekkef\u00f8lgekrav i plan 1848 \u2013 B\u00e6rbakken. I s\u00f8knad om midlertidig brukstillatelse av 22.12.2022 for boliger innenfor plan 1848 \u2013 B\u00e6rbakken er rekkef\u00f8lgekravene gjennomf\u00f8rt. Det er derfor ikke behov for \u00e5 stille krav om opph\u00f8yet gangfelt i plan 1918 - Ramfjordmoen n\u00e6ringspark. Det er to eksisterende bussholdeplasser innenfor planomr\u00e5det. Etablering av ny adkomst fra fylkesvegen gj\u00f8r, at det ene busstopp m\u00e5 flyttes. Fra holdeplassene skal det etableres fortau frem til den enkelte virksomhet som kan vinterdriftes. Dette for \u00e5 sikre trygge adkomster for g\u00e5ende inn i planomr\u00e5det. Det reguleres i tillegg fortau langs Hesteslettvegen for \u00e5 ivareta trafikksikkerheten for g\u00e5ende Langs Hesteslettvegen videre nordover, da \u00f8kte trafikkmengder vil forverre dagens situasjon for g\u00e5ende i Hesteslettvegen. If\u00f8lge trafikkutredningen vil parkeringsbehovet avhenge av typen av virksomhet som etableres. Det er ikke avgjort p\u00e5 n\u00e5v\u00e6rende tidspunkt. Planforslaget legger til grunn utvikling av industri og logistikk/lagervirksomhet. Planforslaget \u00e5pner for arealform\u00e5lene industri og lager, dette ikke bes\u00f8ksintensive typer av virksomhet. Parkeringsbehovet vil da prim\u00e6rt v\u00e6re knyttet til ansattparkering, med f\u00e5 bes\u00f8kende. Parkeringsbehov kan dekkes p\u00e5 den enkelte tomt. Det tillates overflateparkering innenfor byggegrense. If\u00f8lge trafikkutredningen antas det at tiln\u00e6rmet 100% av persontrafikken vil v\u00e6re bilbasert. Dette er problematisk i forhold til nullvekstm\u00e5let. Sykkel forventes \u00e5 utgj\u00f8re liten andel, men kan v\u00e6re aktuelt reisemiddel p\u00e5 arbeidsreisen. Det har de siste \u00e5rene v\u00e6rt en eksplosiv \u00f8kning i antall el-sykler. Dette gj\u00f8r sykkel til aktuelt reisemiddel p\u00e5 lengre og mer kuperte strekninger. Det er ikke gjort vurderinger av hvor mange sykkelparkeringsplasser som skal etableres, men det stilles krav om at det skal etableres innend\u00f8rs sykkelparkering og at sykkelparkering skal plasseres n\u00e6rt inngang. St\u00f8y I st\u00f8yutredningen vurderes st\u00f8yp\u00e5virkning fra motorsportbanen for utviklingen p\u00e5 planomr\u00e5det og st\u00f8y fra \u00f8kt trafikk p\u00e5 fylkesvegen produsert av utviklingen innenfor planomr\u00e5det p\u00e5virker eksisterende boliger s\u00f8r for fylkesvegen. St\u00f8y fra motorsportbanen innp\u00e5 planomr\u00e5det Det er laget st\u00f8ykart som viser utbredelse av st\u00f8ysoner for 1 og seks biler p\u00e5 motorsportbanen. Ved 6 biler er det en vesentlig st\u00f8yp\u00e5virkning fra motorsportbanen, der gul st\u00f8ysone strekker seg lengre s\u00f8r enn fylkesvegen (se 8 st\u00f8ykart nedenfor). I st\u00f8yutredningen beskrive det at sesongen for motorsport er mai-september, der det er \u00e5pent for trening to ganger i uken etter kl. 18. To ganger om \u00e5ret arrangeres det stevner i helgene og to gange p\u00e5 vinteren arrangeres det vinterkj\u00f8ring p\u00e5 l\u00f8rdager. Det er 1-5 biler p\u00e5 banen om gangen. Grunnet de tidsmessige begrensninger i bruken av banen vurderes ikke st\u00f8y fra motorsportbanen \u00e5 p\u00e5virke driften til n\u00e6ringsparken. Men for bedrifter med d\u00f8gn- og/eller kveldsdrift anbefales det planl\u00f8sningen hensyntar st\u00f8yen i plasseringen av st\u00f8yf\u00f8lsomme funksjoner. Kart 1 St\u00f8ykart st\u00f8y fra motorsportsbane St\u00f8yp\u00e5virkning fra \u00f8kt trafikk p\u00e5 eksisterende boliger St\u00f8yutredningen viser at utbyggingen vil medf\u00f8rer behov for st\u00f8yskjerming ved boligen i Breivikvegen 225, samt vurdering av fasadetiltak. Da det er usikkert, hvilken type n\u00e6ring som vil etablere seg i omr\u00e5det er trafikk- og st\u00f8yproduksjon noe usikker. Det er derfor tatt inn et dokumentasjonskrav knyttet til igangsettelsestillatelse. Det skal dokumenteres at sumst\u00f8y for planomr\u00e5det ikke f\u00f8rer til overskridelse av st\u00f8ykrav til eksisterende boliger, som kan p\u00e5virkes av utbyggingen. Elektromagnetisk EISCAT er ansvarlig for drift av radar-systemer med en frekvens innen 1-56 st\u00f8y MHz som er plassert nord for motorsportbanen. Det er gjort en utredning av hvordan m\u00e5lingene som radarsystemet foretar skal ivaretas inn i planarbeidet. En problemstilling er at bygninger kan gi kraftige refleksjoner av radarsignalet fra systemene p\u00e5 Forskningsstasjonen, som vil p\u00e5virke m\u00e5lingene. Dette kan skje hvis bygninger er plassert n\u00e6re antennene og har noe h\u00f8yde. En 10 m h\u00f8y bygning p\u00e5 grensen til industriomr\u00e5det kan gi slike forstyrrelser. Plassering, utforming og materialvalg kan v\u00e6re av betydning for refleksjoner av radiosignalet. 9 Installasjon av radiosystemer innen frekvensb\u00e5ndene 1-56 MHz b\u00f8r ikke etableres innenfor planomr\u00e5det. Filtrering av ledningsbundet st\u00f8y p\u00e5 spenningskilder og god jording rundt h\u00f8yspenningskabler og utstyr kan bli n\u00f8dvendig. Det er tatt inn bestemmelse om at det ikke kan gis ikke f\u00f8r det er dokumentert at hensynene til radarsystemene til EISCAT er hensyntatt. Kulturminner Planomr\u00e5det ligger innenfor registrert kulturmilj\u00f8 og landskap av nasjonal interesse; Tromsdalstind \u2013 Tromsdalen \u2013 Breivikeidet. Som det fremg\u00e5r av kartet nedenfor er omr\u00e5det sv\u00e6rt stort og grensene er grovt satt. Av beskrivelsen av hvilke verdier som er viktige innenfor det registrerte kulturmilj\u00f8et fremg\u00e5r det at de viktige elementene er de to s\u00e6rpregede fjellene; tromsdalstinden og Hamperokken, samt fangstgropesystemene som best\u00e5r av 1700 groper og strekker seg fra Nordbotnmoen i Ramfjorden til sandeggmoen ved Russevankskaret, der de fleste gropene ligger. I vurderingen av s\u00e5rbarhet og retningslinjer for forvaltning fremg\u00e5r det at Fangstanlegget p\u00e5 Breivikeidet er godt bevart. Bortsett fra lengst vest mot i Ramfjorden der motorcrossbane og radaranlegg (EISCAT) ligger, der det er gjort f\u00e5 inngrep i gropesystemene. I den videre arealplanleggingen er det viktig \u00e5 bevare helheten og sammenhengen i fangstanlegget, fra gropesystemene ved Ramfjorden i vest til Sandeggmoen i \u00f8st. Kart 2 Planomr\u00e5dets plassering innenfor registrert kulturmilj\u00f8 og landskap av nasjonal interesse; Tromsdalstinden - Tromsdalen - Breivikeidet. Det vurderes at planforslaget har lite p\u00e5virkning p\u00e5 de verdiene som er grunnlaget for at omr\u00e5det registrert som kulturmilj\u00f8 av nasjonal interesse, da planomr\u00e5det grenser direkte til de omr\u00e5dene der det beskrives at det er gjort inngrep og store deler av planomr\u00e5det er en del av et tidligere masseuttak. 10 I forbindelse med planprosessen Sametinget gjennomf\u00f8rt befaring i omr\u00e5det, der det ble kartlagt to ildsteder datert til andre halvdel av 1900-tallet. Det ene ligger midt inne i planomr\u00e5det, og i omr\u00e5de lagt ut til industri i plan 0210 kommunedelplan for Ramfjord-omr\u00e5det. Det andre ligger lengst \u00f8st i planomr\u00e5det, og er foresl\u00e5tt som buffersone (LNFR-form\u00e5l) til flytteveien for reindrift som grenser til planen. Dette ildstedet sikres i plankartet med hensynssone for bevaring kulturmilj\u00f8 og med b\u00e5ndleggingssone \u2013 kulturminner. Til disse hensynssonene er det knyttet bestemmelser som sikre vern av kulturminnet. Kart 3 Registrerte ildsteder innenfor planomr\u00e5det. Samiske Jf. Sameloven \u00a7 4-4 har kommuner plikt til \u00e5 konsultere representanter for interesser/reindrift ber\u00f8rte samiske interesser i saker som vil kunne p\u00e5virke samiske interesser direkte eller indirekte. I denne saken kan samiske interesser bli p\u00e5virket. Som beskrevet ovenfor er det samiske kulturminner i omr\u00e5det og planomr\u00e5det grenser til flytleie for rein i nord\u00f8st. Det har v\u00e6rt sendt foresp\u00f8rsel til sametinget om veiledning ang\u00e5ende hvem som b\u00f8r gis tilbud om konsultasjon i denne saken. Her ble det gitt tilbakemelding om at planen ikke er i konflikt med samiske kulturminner, men at det var aktuelt \u00e5 gi tilbud om konsultasjon til representanter for reinbeitedistriktet. Det er ikke kjent at det er andre samiske interesser i omr\u00e5det. For \u00e5 f\u00f8lge opp konsultasjonsplikten ble det fors\u00f8kt \u00e5 komme i kontakt med representant for reinbeitedistriktet p\u00e5 telefon den 30.11.2023 og 05.12.2023 uten \u00e5 komme igjennom. 05.12.2023 ble det sendt epost med tilbud om konsultasjon med svarfrist 15.12.2023. Denne eposten ble ikke besvart. I januar 2024 ble det fors\u00f8kt \u00e5 ringe til reinbeitedistriktet tre ganger, der saksbehandler kom igjennom 17.01.2024. Her ble etterspurt at tilbud om konsultasjon ble sendt p\u00e5 epost. Samme dag ble det sendt epost med tilbud om konsultasjon med svarfrist 26.01.2024. Denne eposten ble ikke besvart. For \u00e5 etablere en buffer mot flytlei for rein avsettes ca. 60 meter til LNFR. Naturmangfold Omr\u00e5det er ikke NiN-kartlagt. I Naturbase er det ikke registrert truede eller utvalgte naturtyper, naturtyper med KU-verdi, eller arter som er truet av nasjonal forvaltningsinteresse innenfor planomr\u00e5det. 11 Deler av omr\u00e5det er preget av tidligere masseuttak og veg, og deler er t\u00f8rr mo med bj\u00f8rk og b\u00e6rlyng som er vanlig for omr\u00e5det. Tap av dette arealet har liten konsekvens i naturmangfoldsammenheng. I naturmangfoldsammenheng er det det fuktige draget og den naturlige grunne dammen p\u00e5 ca 4 daa som er mest interessant. (Omr\u00e5dene markert med r\u00f8d og gr\u00f8nn skygge i bilde under.) Her er det tett vegetasjon og fuktig mark, og vann, og det er rimelig \u00e5 anta at dette omr\u00e5det er av lokal verdi for fugle- og dyrelivet for opphold og n\u00e6ringss\u00f8k. Omr\u00e5det markert med gr\u00f8nt antas \u00e5 ha st\u00f8rst verdi, med sin tilknytning til elvedraget lenger \u00f8st, og vil med fordel kunne spares for nedbygging. Alternativt kan man gjennom rekkef\u00f8lgekrav sikre at det ikke tillates tiltak, herunder terrenginngrep, innenfor BKB2 f\u00f8r BKB1 er ferdig utbygd. Plankonsulent vurderer at dette er risikabelt, da overvannsl\u00f8sning og flom-tiltak Ikke er detaljprosjektert. Kart 4 Gr\u00f8nn markering av omr\u00e5de med antatt st\u00f8rst verdi for det lokale dyre- og fulgeliv. R\u00f8dmarkering av omr\u00e5de med antatt verdi for det lokale fugle- og dyreliv, men antatt mindre verdi enn omr\u00e5det markert med gr\u00f8nn. Klimagassutslipp deler av planomr\u00e5det har det tidligere v\u00e6rt et masseuttak, der knuttet til klimagassutslippene knyttet til arealbruksendring allerede er frigitt. arealbruksendring I forbindelse med den orienterende geotekniske vurdering er det tatt opp pr\u00f8ver i et rutenett p\u00e5 70m x 70m ned til en dybde p\u00e5 3 meter og det er ikke p\u00e5truffet myr. Grunnforhold Omr\u00e5det ligger over maringrense og det skal derfor ikke v\u00e6re risiko for kvikkleireskred. Omr\u00e5det ligger ikke innenfor aktsomhetssone for skred. Det er utarbeidet en orienterende geoteknisk vurdering samt tilh\u00f8rende datarapport for \u00e5 vurdere massene i forhold til oppfylling. Det er i VAO-rammeplan og geotekniske utredninger gjort innledende beregninger som tilsier at utvikling av BKB1, i sin helhet, vil kunne utf\u00f8res uten tilf\u00f8rte masser. Det l\u00f8ses ved masseforflytning internt i planomr\u00e5det. Geoteknisk vurdering anser dagens masser som anvendbare til planering, slik at koteh\u00f8yder angitt p\u00e5 utomhusplan og i VAO-rammeplan vil oppn\u00e5s uten tilf\u00f8ring av masser. Det er dog en mindre usikkerhet om b\u00e5de BKB2 og BKB3 kan utvikles uten en andel tilf\u00f8rte masser. Dette vil avhenge av hvor mye og hvor anvendbar massene som tas ut ved etablering av adkomstveien er. Det vurderes at behovet for \u00e5 tilf\u00f8re masser er begrenset. Det stilles dokumentasjonskrav for behovet fortilf\u00f8ring og utkj\u00f8ring av masser. 12 Vann, avl\u00f8p og Vedtak KOBY 04.04.2024 overvann KOBY vedtok i behandlingen av plan 1918 04.04.2024 \u00e5 sende planen tilbake til administrasjonen pga. uavklart l\u00f8sning for vann- og slokkevannsforsyning. P\u00e5 den bakgrunn er det levert et notat som presiserer l\u00f8sningene og problemstillingene knyttet til vannforsyning fra Ramfjorden vannverk, som supplerer den aksepterte VAO-rammeplan. Det er usikkert om levert materiale svare ut det som ble etterspurt i vedtaket. Utfordringen med \u00e5 svare ut vedtaket er at seksjon for vann og avl\u00f8p arbeider med en utredning for ulike alternativer for \u00e5 \u00f8ke den kommunale vannforsyningskapasiteten. Det er h\u00e5pet at denne utredningen skal ferdigstilles innen utgangen av 2024. Denne utredning vil v\u00e6re grunnlag for valg av l\u00f8sning for \u00e5 \u00f8ke vannforsyningskapasiteten i Ramfjorden. I ytterste konsekvens kan l\u00f8sningen bli en utvidelse av dagens byvannverk til Ramfjorden. Det er ikke mulig \u00e5 si noe konkret om tidsperspektivet eller den konkrete l\u00f8sningen for kommunal for vannforsyning f\u00f8r den kommunale utredning av l\u00f8sninger for \u00f8kt vannforsyningskapasitet foreligger. Bestemmelsene sikrer at vannforsyning skal vare etablert f\u00f8r det gis igangsettelsestillatelse for tiltak. Det anbefales at saken legges ut p\u00e5 offentlig ettersyn, men at endelig vedtak avventer den kommunale utredningen av vannforsyningsl\u00f8sninger. Vannforsyning Kommunens vannverk p\u00e5 Fagernes har store utfordringer med tilgjengelig kapasitet sett i forhold til videre utvikling i omr\u00e5det. Det er allerede signalisert i forbindelse med andre reguleringsplaner at man ikke kan forvente full utnyttelse av planlagt virksomhet innenfor planene dersom kommunen fortsatt skal kunne garantere for vannforsyning. Det kommunale vannverket i Ramfjorden har i t\u00f8rkeperioder leveringsproblemer, og har derfor per tiden ikke noe vann \u00e5 avse utover dagens tilknytning. I notat med presiseringer for l\u00f8sning av vannforsyning presiseres det at mulighetene for privat vannforsyning er begrensede. Gjennom planbestemmelsene er det sikret det ikke kan settes i gang tiltak f\u00f8r tilstrekkelig vannforsyningen er etablert. Dette kan skje gjennom etablering av privat l\u00f8sning og ellers m\u00e5 utbygging avvente at kommunal vannforsyning er p\u00e5 plass. Slokkevann Slokkevannsl\u00f8sningen for n\u00e6ringsparken er basert p\u00e5 at det bygges et basseng/vannmagasin tilknyttet n\u00e6ringsomr\u00e5det med tilstrekkelig slokkevannsmengde. Slokkevann hentes direkte fra bassenget. Vannforsyningen fra Ramfjord vannverk skal alts\u00e5 ikke dimensjoneres for slokkevann til n\u00e6ringsparken. Et basseng kan fylles opp sakte over lengre tid, eventuelt kan det fylles opp med tilkj\u00f8rt vann fra tankvogner. Avl\u00f8p Spillvann beskrives i planen tilknyttet offentlig ledningsnett. Dimensjonerende vannmengde 2,6 \u2013 3,1 l/s, avhengig av hvorvidt tilst\u00f8tende boligeiendommer velger \u00e5 koble seg til systemet. Tilknytning av tilst\u00f8tende eiendommer er ikke tatt med som del av industriparkutbyggingen. Det foresl\u00e5s to alternative l\u00f8sninger; tradisjonelt gravitasjonsanlegg med pumping eller trykkavl\u00f8p. Tradisjonell l\u00f8sning anbefales av konsulent p\u00e5 bakgrunn av at trykkavl\u00f8pssystemer anses \u00e5 ha st\u00f8rre behov for oppf\u00f8lging og drift. Overvann Det tas utgangspunkt i utelukkende lokal overvannsh\u00e5ndtering. Dimensjonerende overvannsmengde fra planomr\u00e5det etter utbygging beregnes til 2700 l/s ved 20 \u00e5rs gjentaksintervall (f\u00f8r utbygging 920 l/s). For 13 gjentaksintervall p\u00e5 100 \u00e5r beregnes vannmengden til 3500 l/s (f\u00f8r utbygging 1200 l/s). Rammeplanen anbefaler \u00e5 heve terreng i planomr\u00e5det, eventuelt bygge flomvoll for \u00e5 sikre mot flom. Terrenginngrepet vil inneb\u00e6re oppfylling av areal som i dag fungerer som buffer for flom i tilst\u00f8tende elv, og forventes dermed \u00e5 gi en \u00f8kt flomtopp. Det forutsettes derfor at alle tiltak som p\u00e5virker n\u00e5v\u00e6rende situasjon i tilst\u00f8tende vassdrag avklares med sektormyndighet (NVE). Det forutsettes videre at overvannsavrenning fra planomr\u00e5det fordeles og fordr\u00f8yes i terreng for \u00e5 redusere den direkte virkningen p\u00e5 vannf\u00f8ring i tilst\u00f8tende vassdrag. Tilstrekkelig fordr\u00f8yning av overvann skal skje innenfor planomr\u00e5det. Omfang av fordr\u00f8yning og eventuelle begrensninger i avrenning til/mot vassdrag avklares med sektormyndighet Rammeplanens kap. 5.4 omtaler usikkerheter knyttet til overvannsh\u00e5ndtering. Det forutsettes at disse punktene avklares i forbindelse med detaljprosjektering. Flomveger Flomveger tenkes etablert i form av gr\u00f8fter til terreng og tilst\u00f8tende vassdrag. Eierskap til VAO-infrastruktur og kostnader for etablering Rammeplanen forespeiler kommunal overtakelse av vannforsyning og spillvannsl\u00f8sning, forutsatt etablering i tr\u00e5d med kommunens VA-norm, samt avhengig av valgt spillvannsl\u00f8sning (tradisjonelt avl\u00f8p vs. trykkavl\u00f8p). En forutsetning for at kommunen skal overta vannforsyning er at tilstrekkelig vannforsyning til omr\u00e5det er etablert. Det anses ikke aktuelt \u00e5 overta vannforsyning som er avhengig av lokalt h\u00f8ydebasseng for \u00e5 gi tilfredsstillende kapasitet. For spillvann anses det ikke \u00e5 v\u00e6re aktuelt \u00e5 overta et anlegg med flere nye driftspunkter (pumpestasjoner). En eventuell kommunal overtakelse vil i hovedsak v\u00e6re knyttet til forlengelse av selvfall fra dagens ledning. Overvannsl\u00f8sninger knyttet til planomr\u00e5det forutsettes i sin helhet etablert som private anlegg. Rekkef\u00f8lgekrav KPA stiller krav om at \u00abAlle planforslag skal ta hensyn til tilgjengelighet for g\u00e5ende, syklende og reisende med kollektivtransport, samt virkningene for trafikksikkerhet og fremkommelighet p\u00e5 ber\u00f8rt vegnett.\u00bb For \u00e5 f\u00f8lge opp denne bestemmelsen stilles det i planforslaget rekkef\u00f8lgekrav til opparbeidelse av fortau og trygge gangatkomster fra n\u00e6rmeste bussholdeplass til den enkelte virksomhet. Dette skal sikre tilgjengelighet for g\u00e5ende fra bussholdeplass inn i planomr\u00e5det. Det reguleres i tillegg inn et fortau langs Hesteslettvegen. Det utl\u00f8ses opparbeidelseskrav til dette fortau ved tiltak der den samlede utnyttelse innenfor planomr\u00e5det overstiger BRA 50 000 m2. Dette fortauet skal sikre trafikksikkerheten for g\u00e5ende langs Hesteslettvegen til andre sluttpunkter lengre nord av Hesteslettvegen. Utbyggingen innenfor planomr\u00e5det vil gi \u00f8kt belastning p\u00e5 denne delen av Hesteslettvegen, hvilket vil kompromittere trafikksikkerheten for g\u00e5ende videre nord for planomr\u00e5det. De \u00f8kte trafikkmengder utl\u00f8ser behov for \u00e5 flytte og oppgradere vegkoplingen mellom Hesteslettvegen og fylkesvegen og dette resulterer i at den ene bussholdeplassen m\u00e5 flyttes litt mot nord\u00f8st. Dette stilles derfor rekkef\u00f8lgekrav til opparbeidelse av ny adkomst og ny bussholdeplass. I tillegg stilles det krav om opparbeidelse at adkomstveger inn til den enkelte utbygging samt flomsikring, da omr\u00e5det i dag jevnlig st\u00e5r under vann. 14 Utbyggingen av internveger i planomr\u00e5det og flomsikring vil skje trinnvis i takt med det enkelte utbyggingstiltak. Per i dag har kommunen veldig begrenset med vannmengder og kan ikke levere tilstrekkelig vann til utbygging etter dette planforslaget. Per i dag vil utviklingen av omr\u00e5det v\u00e6re avhengig av privat l\u00f8sning for slokkevann og vannforsyningen. Det stilles derfor rekkef\u00f8lgekrav knyttet til, at det er skal v\u00e6re etablert vannforsyning frem til planomr\u00e5det og tilstrekkelig slokkevann f\u00f8r det kan gis igangsettelsestillatelse. Da en fremtidig kommunal l\u00f8sning for vannforsyning ikke fastsatt eller tatt inn i en handlingsplan, \u00e5pnes det gjennom bestemmelsene ikke for \u00e5 gi igangsettelsestillatelse for tiltak, dersom det gjennom utbyggingsavtale og garanti, foreligger tilstrekkelig sikkerhet for rekkef\u00f8lgekravene knyttet til vannforsyning og slokkevann oppfylles. Grunnerverv Innenfor planomr\u00e5det er det en privat eid eiendom p\u00e5 ca. 1,5 daa som streker ca. 250 meter langs Breivikeidvegen som reguleres til kombinert industri/lager og en liten del til fortau som forbinder bussholdeplassen i s\u00f8r\u00f8st med BKB2. Delene av eiendommen som reguleres til industri/lager er i sin helhet utenfor byggegrense. Kart 5 Eiendom som reguleres til offentlig eierskap, som i dag er i privat eierskap. De arealer som reguleres til offentlig eierskap er knyttet til fylkesvegen og det er vil ikke v\u00e6re behov for kommunalt grunnerverv. Skytebane I vedtak 36/20 av 12.05.2020 om fastsettelse av planprogram ble det tatt inn at utredning skulle vurdere konsekvens ved mulig etablering av skytebaneanlegg p\u00e5 Ramfjordmoen. Dette har ikke blitt vurdert, da kommune- og byutviklingsutvalget i sak 73/22 av 13.10.2022 vedtok \u00e5 sette i gang reguleringsprosess for skytebane i Kjoselvdalen. 15 05 Konklusjon Det anbefales at planen legges ut p\u00e5 offentlig ettersyn, da planen legger til rette for \u00f8nsket utvikling innenfor planomr\u00e5det, p\u00e5 et omr\u00e5de som i store deler allerede er tapt n\u00e5r det kommer til naturmangfold og at klimagassutslippene knyttet til arealbruksendringen vil v\u00e6re begrenset grunnet tidligere masseuttak og av det ikke er p\u00e5truffet myr. Den desentrale plassering er problematisk med tanke p\u00e5 oppfyllelse av nullvekstm\u00e5let, men Fagernes/Ramfjorden er pekt ut som lokalsenter for videre utvikling i distriktet i forslag til ny KPA. Den kommunale vannkapasitet er problematisk i forhold til slokkevann og ved etablering av vannkrevende industri. Utviklingen vil mest sannsynlig v\u00e6re avhengig av private l\u00f8sninger. Vedlegg Plan 1918 Detaljregulering for Troms\u00f8 n\u00e6ringspark - Ramfjordmoen - Til offentlig ettersyn 9 OSG-rammeplan 10 St\u00f8yvurdering 11 RFI-rapport Utredning elektromagnetisk st\u00f8y - Eiscat 12 a) Trafikkutredning Troms\u00f8 Industripark 12 b) Vegtegninger 13 Planprogram 14 Merknadsbehandling 4 ROS-analyse 5 Utomhusplan 6 a) Geoteknisk utredning datarapport 6 b) Geoteknisk utredning orienterende vurdering 7 a) Kulturminner - utredning rapport 7 b) Kulturminner - oppsummerende uttalelse 8 a) VAO-rammeplan inkl. flomvurdering 8 b) VAO-tegninger 8 c) Akseptbrev VA 2 Plankart 8 e) Notat Presisering VAO-l\u00f8sning Ramfjordmoen n\u00e6ringspark_2024-05-29 1 Planbeskrivelse 8 d) Avklaring p\u00e5 forsyningskapasiteten fra Ramfjord vannverk 3 Planbestemmelser 16 "
}