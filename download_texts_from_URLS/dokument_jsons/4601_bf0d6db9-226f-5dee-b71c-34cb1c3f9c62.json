{
  "dokument_id": "bf0d6db9-226f-5dee-b71c-34cb1c3f9c62",
  "doc_type": "case_attachment",
  "kommune": 4601,
  "tittel": "Protokoll utvalg for barnehage, skole og idrett 05.12.2023",
  "url": "https://bergen.kommune.no/politikere-utvalg/api/fil/bk360/9508675/Protokoll-utvalg-for-barnehage-skole-og-idrett-05-12-2023",
  "tekst": " BERGEN KOMMUNE Protokoll Utvalg for barnehage, skole og idrett Den 05. desember 2023 holdt utvalg for barnehage, skole og idrett m\u00f8te i Bergen R\u00e5dhus, m\u00f8terom: Store Milde fra kl. 16:00 til kl.18:47. Til stede under opprop: Vasan Singaravel (H) Janne Gro Nyheim Rasmussen (H) Knut Vindenes (H) Even S\u00f8rland (A) Johanna K.S. Fond (A) Jan-Rune Bang Hansen (A) Martine Jordana Baarholm (FrP) Mikkel Gr\u00fcner (SV) Kuberan Thurairajah (SV) Cecilie H\u00f8is\u00e6ter (MDG) - vara Asgeir Eide-Olsen (BL) - vara Marte Teigen (R) Joel Ysteb\u00f8 (KrF) Godkjente forfall til hele Thor Haakon Bakke (MDG) m\u00f8tet: Monika Nordland Yndestad (BL) Eduardo Hans Andersen (A) Delvis forfall i l\u00f8pet av Camilla N\u00f8ttveit (H) m\u00f8tte kl. 16:15 m\u00f8tet: Henry Johan Berg (A) m\u00f8tte kl. 16:57 for Eduardo Hans Andersen (A) Fra byr\u00e5dsavdelingen: Byr\u00e5d for barnehage og skole, Daniel C. E. H\u00e4gglund Kommunaldirekt\u00f8r Marius Arnason B\u00f8e Politisk r\u00e5dgiver Magnus E. A. Thorsen M\u00f8teleder: Utvalgsleder Even S\u00f8rland Fra bystyrets kontor: F\u00f8rstekonsulent Tina Omdahl Hayes F\u00f8rstekonsulent Anette Drabl\u00f8s 1 Saksliste Saksnr. Arkivsak Sakstittel Innkalling 2023/257809-6 Innkalling utvalg for barnehage, skole og idrett 05.12.2023 Muntlige sp\u00f8rsm\u00e5l 2023/274278-1 Muntlige sp\u00f8rsm\u00e5l til utvalg for barnehage, skole og idrett 05.12.2023 Saker til behandling 11/23 2023/275347-1 Innkomne svar p\u00e5 skriftlige sp\u00f8rsm\u00e5l til utvalg for barnehage, skole og idrett 05.12.2023 12/23 2023/257811-3 Godkjenning av protokoll fra utvalg for barnehage, skole og idrett sitt m\u00f8te 07.11.2023 13/23 2023/274290-1 Saker til gjennomsyn i utvalg for barnehage, skole og idrett 05.12.2023 14/23 2023/263808-1 H\u00f8ringsuttalelse \u2013 forslag til endringer i privatskolelova, forskrift til privatskolelova og \u00f8konomiforskrift til privatskolelova 15/23 2023/70927-3 Representantforslag fra Marte Leirv\u00e5g (H), Eivind Hermansen (H), Vasan Singaravel (H) og Charlotte Spurkeland (H) om \u00e5 gjennomf\u00f8re en ungdomsskolereform i Bergen kommune 16/23 2023/71490-3 Representantforslag fra H\u00e5kon Haatuft Opedal (MDG) og Christine Henriksen \u00d8degaard (MDG) om digitalt samhandlingsverkt\u00f8y for spesialundervisning og andre koordinerte tjenester 17/23 2023/71499-3 Representantforslag fra Christine \u00d8degaard (MDG) om gratis kj\u00f8ttfri skolemat 18/23 2023/164096-2 Byr\u00e5dets forslag til handlings- og \u00f8konomiplan 2024- 2027 og budsjett 2024 - Innstilling 1 19/23 2023/259983-5 M\u00f8teplan for utvalg for barnehage, skole og idrett 2024 20/23 2023/257812-3 Eventuelt, utvalg for barnehage, skole og idrett 05.12.2023 21/23 2023/265106-2 H\u00f8ringsuttalelse om forslag til endringer i reglene om hvem som kan ansettes i l\u00e6rerstilling og forslag om \u00e5 tydeliggj\u00f8re reglene om faglig ansvar for oppl\u00e6ringen 2 Muntlige innlegg og orienteringer i m\u00f8tet: Tidspunkt Aktivitet 16:05 \u2013 16:25 Fagoppl\u00e6ring: Styring og hverdag i barnehage og skole \u2013 Utdanningsforbundets perspektiv, ved: Bente Myrtveit og Kjersti Bernes Drageide 16:25 \u2013 16:35 Sp\u00f8rsm\u00e5l fra utvalget 16:35 \u2013 16:45 Utdanningsforbundet vedr\u00f8rende sak 15/23, ved Isabel Hem-Grindheim 16:45 \u2013 16:50 Sp\u00f8rsm\u00e5l fra utvalget 16:50 \u2013 17:10 Orientering om budsjett ved byr\u00e5d Daniel C. E. H\u00e4gglund 17:10 \u2013 17:20 Sp\u00f8rsm\u00e5l fra utvalget 3 Innkalling utvalg for barnehage, skole og idrett 05.12.2023 Utvalg for barnehage, skole og idrett behandlet saken i m\u00f8tet 05.12.2023: Det var ingen merknader til innkalling og sakskart. [Lagre saksprotokoll] [Lagre vedtak] Muntlige sp\u00f8rsm\u00e5l til utvalg for barnehage, skole og idrett 05.12.2023 Utvalg for barnehage, skole og idrett behandlet saken i m\u00f8tet 05.12.2023 8. Marte Teigen (R) stilte sp\u00f8rsm\u00e5l om fors\u00f8ksordning med ekstra ansatte i private og kommunale barnehager. Byr\u00e5d Daniel C. E. H\u00e4gglund besvarte sp\u00f8rsm\u00e5let. Marte Teigen (R) stilte oppf\u00f8lgingssp\u00f8rsm\u00e5l. Byr\u00e5d Daniel C. E. H\u00e4gglund besvarte sp\u00f8rsm\u00e5let. 9. Joel Ysteb\u00f8 (KrF) stilte sp\u00f8rsm\u00e5l om sn\u00f8m\u00e5king p\u00e5 idrettsbaner. Byr\u00e5d Daniel C. E. H\u00e4gglund besvarte sp\u00f8rsm\u00e5let. Joel Ysteb\u00f8 (KrF) stilte oppf\u00f8lgingssp\u00f8rsm\u00e5l. Byr\u00e5d Daniel C. E. H\u00e4gglund besvarte sp\u00f8rsm\u00e5let. [Lagre saksprotokoll] [Lagre vedtak] 11/23 Innkomne svar p\u00e5 skriftlige sp\u00f8rsm\u00e5l til utvalg for barnehage, skole og idrett 05.12.2023 Utvalg for barnehage, skole og idrett behandlet saken i m\u00f8tet 05.12.2023 sak 11/23 F\u00f8lgende svar ble sendt ut i forkant av m\u00f8tet: \u2022 Svar p\u00e5 skriftlig sp\u00f8rsm\u00e5l nr. 1 fra Mikkel Gr\u00fcner (SV) om trykte og digitale l\u00e6remidler. Utvalg for barnehage og skole \u2022 Svar p\u00e5 skriftlig sp\u00f8rsm\u00e5l nr. 2 fra Mikkel Gr\u00fcner (SV) om baseskoler. Utvalg for barnehage, skole og idrett \u2022 Svar p\u00e5 skriftlig sp\u00f8rsm\u00e5l nr. 3 fra Mikkel Gr\u00fcner (SV) om matpenger i barnehage og SFO. Utvalg for barnehage, skole og idrett \u2022 Svar p\u00e5 skriftlig sp\u00f8rsm\u00e5l nr. 4 fra Thor Haakon Bakke (MDG) om tilgjengelige l\u00e6remidler. Utvalg for barnehage, skole og idrett \u2022 Svar p\u00e5 skriftlig sp\u00f8rsm\u00e5l nr. 5 fra Thor Haakon Bakke (MDG) om Sl\u00e5tthaug Arena. Utvalg for barnehage, skole og idrett \u2022 Svar p\u00e5 skriftlig sp\u00f8rsm\u00e5l nr. 6 fra Monika N. Yndestad (BL) om langtidsfrav\u00e6r p\u00e5 skolene. Utvalg for barnehage, skole og idrett [Lagre saksprotokoll] [Lagre vedtak] 4 12/23 Godkjenning av protokoll fra utvalg for barnehage, skole og idrett sitt m\u00f8te 07.11.2023 Utvalg for barnehage, skole og idrett behandlet saken i m\u00f8tet 05.12.2023 sak 12/23 og fattet f\u00f8lgende vedtak: Protokollen ble godkjent. [Lagre saksprotokoll] [Lagre vedtak] 13/23 Saker til gjennomsyn i utvalg for barnehage, skole og idrett 05.12.2023 Utvalg for barnehage, skole og idrett behandlet saken i m\u00f8tet 05.12.2023 sak 13/23: F\u00f8lgende dokumenter ble sendt ut i forkant av m\u00f8tet: \u2022 Referat UBSI-AU 27.11.2023 [Lagre saksprotokoll] [Lagre vedtak] 14/23 H\u00f8ringsuttalelse \u2013 forslag til endringer i privatskolelova, forskrift til privatskolelova og \u00f8konomiforskrift til privatskolelova Utvalg for barnehage, skole og idrett behandlet saken i m\u00f8tet 05.12.2023 sak 14/23 og avga f\u00f8lgende innstilling: Bergen kommune avgir h\u00f8ringsuttalelse til Kunnskapsdepartementet slik den fremkommer av byr\u00e5dets forslag, med f\u00f8lgende endringer: 1. H\u00f8ringssvarets innledning, andre og tredje avsnitt endres til: Bergen kommune st\u00f8tter regjeringens intensjon om at de ulike friskolene i st\u00f8rst mulig grad skal behandles innbyrdes rettferdig ved tildeling av tilskudd. Det er viktig at tilskuddet speiler de faktiske utgiftene i skolen, og trygger fremtidig finansiering. Slik Bergen kommune ser det, er de \u00f8konomiske konsekvensene av forslaget for kombinerte skoler ikke godt nok utredet. Regjeringen varslet i november at de vil sette ned en arbeidsgruppe med representanter fra privatskoleorganisasjonene for \u00e5 gj\u00f8re en n\u00e6rmere vurdering av konsekvensene for kombinerte skoler. Arbeidsgruppen skal vurdere behovet for endring i hvordan utgifter til skolebygg h\u00e5ndteres i tilskuddsmodellen, og kartlegge om det er spesielle forhold ved ulike typer private grunnskoler som p\u00e5virker kostnadene p\u00e5 en annen m\u00e5te enn offentlig skole, som for eksempel klassest\u00f8rrelser eller kompetansekrav. Bergen kommune forventer at dette arbeidet f\u00f8rer frem til en omforent forst\u00e5else og forutsigbare rammevilk\u00e5r for disse viktige skolene. 2. H\u00f8ringssvarets tekst om kap. 3.2.3, andre avsnitt endres til: Bergen kommune st\u00f8tter ikke forslaget om at kombinerte skoler bare skal f\u00e5 h\u00f8yrere tilskuddssats for de f\u00f8rste elevene opp til knekkpunktet ved skolen samlet sett slik det n\u00e5 foreligger. For \u00e5 sikre et rettferdig finansieringssystem b\u00f8r tilskuddsmodellen endres slik at disse skolene kan f\u00e5 justert tilskuddene p\u00e5 andre omr\u00e5der. Regjeringens forslag vil s\u00e6rlig ramme de mindre skolene som har b\u00e5de barne- og ungdomstrinn (1\u201310. skoler). Forslaget synes \u00e5 v\u00e6re begrunnet i at mindre kombinerte skoler i dag f\u00e5r dobbel kompensasjon for sm\u00e5driftsulemper. Departementet har da ikke tatt hensyn til at organisatoriske forhold gj\u00f8r at kombinerte skoler bl.a. vil ha st\u00f8rre administrasjonskostnader enn tilsvarende rene barneskoler og rene ungdomsskoler, som H\u00f8ybr\u00e5tenutvalget p\u00e5pekte i NOU 1997:16 s. 28. 5 Merknad: Bystyret p\u00e5peker at dersom h\u00f8ringsforslagets kap. 4.2.4 vedr\u00f8rende tydeliggj\u00f8ring av inntakskrav tas til f\u00f8lge m\u00e5 det f\u00f8lge med n\u00f8dvendige ressurser til PP-tjenesten til \u00e5 kunne gj\u00f8re tilstrekkelig raske vurderinger av s\u00f8knader. PP-tjenesten sliter allerede i dag med kapasiteten og har i mange tilfeller lang saksbehandlingstid. Skal det legges flere oppgaver til tjenesten m\u00e5 det sikres en \u00f8kning i kapasitet. Inntak av elever til tilpassede skoleforl\u00f8p er gjerne tidssensitivt da det forutsetter motivasjon og tilrettelegging p\u00e5 elevenes premisser. Utvalg for barnehage, skole og idretts behandling F\u00f8lgende representanter tok ordet: Janne Gro Nyheim Rasmussen (H), Even S\u00f8rland (A), Martine Jordana Baarholm (FrP), Joel Ysteb\u00f8 (KrF) og Cecilie H\u00f8is\u00e6ter (MDG). Forslag fremsatt i utvalget: Even S\u00f8rland (A) fremsatte p\u00e5 vegne av A og SV, f\u00f8lgende tilleggsforslag i to punkt: 1. H\u00f8ringssvarets innledning, andre og tredje avsnitt endres til: Bergen kommune st\u00f8tter regjeringens intensjon om at de ulike friskolene i st\u00f8rst mulig grad skal behandles innbyrdes rettferdig ved tildeling av tilskudd. Det er viktig at tilskuddet speiler de faktiske utgiftene i skolen, og trygger fremtidig finansiering. Slik Bergen kommune ser det, er de \u00f8konomiske konsekvensene av forslaget for kombinerte skoler ikke godt nok utredet. Regjeringen varslet i november at de vil sette ned en arbeidsgruppe med representanter fra privatskoleorganisasjonene for \u00e5 gj\u00f8re en n\u00e6rmere vurdering av konsekvensene for kombinerte skoler. Arbeidsgruppen skal vurdere behovet for endring i hvordan utgifter til skolebygg h\u00e5ndteres i tilskuddsmodellen, og kartlegge om det er spesielle forhold ved ulike typer private grunnskoler som p\u00e5virker kostnadene p\u00e5 en annen m\u00e5te enn offentlig skole, som for eksempel klassest\u00f8rrelser eller kompetansekrav. Bergen kommune forventer at dette arbeidet f\u00f8rer frem til en omforent forst\u00e5else og forutsigbare rammevilk\u00e5r for disse viktige skolene. 3. H\u00f8ringssvarets tekst om kap. 3.2.3, andre avsnitt endres til: Bergen kommune st\u00f8tter ikke forslaget om at kombinerte skoler bare skal f\u00e5 h\u00f8yrere tilskuddssats for de f\u00f8rste elevene opp til knekkpunktet ved skolen samlet sett slik det n\u00e5 foreligger. For \u00e5 sikre et rettferdig finansieringssystem b\u00f8r tilskuddsmodellen endres slik at disse skolene kan f\u00e5 justert tilskuddene p\u00e5 andre omr\u00e5der. Regjeringens forslag vil s\u00e6rlig ramme de mindre skolene som har b\u00e5de barne- og ungdomstrinn (1\u201310. skoler). Forslaget synes \u00e5 v\u00e6re begrunnet i at mindre kombinerte skoler i dag f\u00e5r dobbel kompensasjon for sm\u00e5driftsulemper. Departementet har da ikke tatt hensyn til at organisatoriske forhold gj\u00f8r at kombinerte skoler bl.a. vil ha st\u00f8rre administrasjonskostnader enn tilsvarende rene barneskoler og rene ungdomsskoler, som H\u00f8ybr\u00e5tenutvalget p\u00e5pekte i NOU 1997:16 s. 28. Joel Ysteb\u00f8 (KrF) fremsatte p\u00e5 vegne av KrF, f\u00f8lgende tilleggforslag i to punkt: 1. H\u00f8ringsuttalelsens kap. 3.1.3 endres til: Bergen bystyre mener det feil \u00e5 stramme inn friskoler med kombinerte barne- og ungdomstrinn sitt handlingsrom for \u00e5 kunne organiseres i separate rettssubjekt. Eiere av friskoler m\u00e5 ha frihet til \u00e5 organisere skoledriften p\u00e5 lik linje med kommunene. Bergen kommune st\u00f8tter ikke dette forslaget. 2. H\u00f8ringsuttalelsens kap. 4.2.4 endres til: 6 Bergen bystyre er bekymret for konsekvensene av \u00e5 gj\u00f8re inntakskravene strengere for ressurskrevende elever. S\u00e6rlig for elever over 18 \u00e5r med eksempelvis rusavhengighet vil krav om henvisning fra PP-tjenesten vanskeliggj\u00f8re inntaket til gode privat-ideelle skoletilbud. Endringen vil ogs\u00e5 kunne bli en utfordring for yngre elever som trenger henvisning raskt, og hvor krav om henvisning fra PP-tjenesten vil v\u00e6re kompliserende og vanskeliggj\u00f8re inntaket. Bergen kommune st\u00f8tter ikke dette forslaget. Merknader fremsatt i utvalget: Joel Ysteb\u00f8 (KrF) fremsatte p\u00e5 vegne av KrF, f\u00f8lgende merknad: Bystyret p\u00e5peker at dersom h\u00f8ringsforslagets kap. 4.2.4 vedr\u00f8rende tydeliggj\u00f8ring av inntakskrav tas til f\u00f8lge m\u00e5 det f\u00f8lge med n\u00f8dvendige ressurser til PP-tjenesten til \u00e5 kunne gj\u00f8re tilstrekkelig raske vurderinger av s\u00f8knader. PP-tjenesten sliter allerede i dag med kapasiteten og har i mange tilfeller lang saksbehandlingstid. Skal det legges flere oppgaver til tjenesten m\u00e5 det sikres en \u00f8kning i kapasitet. Inntak av elever til tilpassede skoleforl\u00f8p er gjerne tidssensitivt da det forutsetter motivasjon og tilrettelegging p\u00e5 elevenes premisser. Votering: Innstillingen ble tiltr\u00e5dt enstemmig. Tilleggsforslag punkt 1-2 fra A og SV fremsatt av Even S\u00f8rland (A), ble tiltr\u00e5dt med 8 stemmer (A, SV, MDG, R). Tilleggsforslag punkt 1 fra KrF, fremsatt av Joel Ysteb\u00f8 (KrF) fikk stemmer 2 (MDG, KrF) og var dermed falt. Tilleggsforslag punkt 2 fra KrF, fremsatt av Joel Ysteb\u00f8 (KrF) fikk stemmer 4 (SV, MDG, KrF) og var dermed falt. Merknad fra KrF, fremsatt av Joel Ysteb\u00f8 (KrF) ble tiltr\u00e5dt med 8 stemmer (A, SV, MDG, KRF) Byr\u00e5det behandlet saken i m\u00f8tet 23.11.2023 sak 412/23 Byr\u00e5det innstiller til bystyret \u00e5 fatte f\u00f8lgende vedtak: Bergen kommune avgir h\u00f8ringsuttalelse til Kunnskapsdepartementet slik den fremkommer av byr\u00e5dets forslag. [Lagre saksprotokoll] [Lagre vedtak] 15/23 Representantforslag fra Marte Leirv\u00e5g (H), Eivind Hermansen (H), Vasan Singaravel (H) og Charlotte Spurkeland (H) om \u00e5 gjennomf\u00f8re en ungdomsskolereform i Bergen kommune Utvalg for barnehage, skole og idrett behandlet saken i m\u00f8tet 05.12.2023 sak 15/23 og avga f\u00f8lgende innstilling: Fellesskole er ikke bare grunnmuren i velferdsstaten, men den er ogs\u00e5 grunnmuren i livene til alle som vokser opp i den. Den skal gi oss trygge sosiale rammer, og den kunnskapen vi trenger for \u00e5 mestre hverdagen. Det er mye som er bra med bergensskolene, men ogs\u00e5 mye som kan bli enda bedre. Skolen trenger ikke flere reformer, men gode tiltak som fungerer for elevene og l\u00e6rerne v\u00e5re i hele grunnskolel\u00f8pet. F\u00f8lgende tiltak b\u00f8r innf\u00f8res og forberedes i dialog med skolene, l\u00e6rerne, elevene og de ansattes og elevenes organisasjoner: 7 1. Styrke r\u00e5dgivningstjenesten og informasjon om videre utdanningsvalg i ungdomsskolen, i samarbeid med fylkeskommunen og fagbevegelsen. 2. Gjennomg\u00e5 \u00e5rsakene til frav\u00e6r i bergensskolen, og sikre at elever med stort frav\u00e6r f\u00f8lges opp av skolen; ogs\u00e5\u030a de med godkjent frav\u00e6r. 3. Ha s\u00e6rlig fokus p\u00e5 at kommunen skal avdekke tidlig i skolel\u00f8pet elever med skrive-, lese- og konsentrasjonsvansker, uavhengig av prestasjonsniv\u00e5 p\u00e5 skolen. Innf\u00f8re en lese-, skrive- og regnegaranti der l\u00e6rere og spesialpedagoger skal gi elever rask og godt tilpasset oppf\u00f8lging slik at de opplever mestring av basiskunnskapene. 4. Styrke de praktisk-estetiske fagene, med et l\u00f8ft for utstyr og andre forutsetninger for en faglig tilfredsstillende oppl\u00e6ring. 5. Legge til rette for innovasjon og kreativitet i den offentlige skolen og st\u00f8tte opp om initiativer fra skolene, for eksempel gjennom pilotprosjekt for profilskoler eller yrkesfag som valgfag i ungdomsskolen. 6. Gi elever som har falt fra undervisningen bedre muligheter til alternativ oppl\u00e6ring p\u00e5 arbeidsplass eller annen form for l\u00e6ringsst\u00f8ttende utplassering. 7. Styrke samhandlingen i overgangen mellom barneskolen og ungdomsskolen, samt ungdomsskolen og videreg\u00e5ende, spesielt knyttet til spesialpedagogisk arbeid. 8. Ansette milj\u00f8arbeidere p\u00e5 alle skoler, og ansette flere helsesykepleiere med m\u00e5l om \u00e5 ha \u00e9n tilgjengelig for elever hver eneste dag 9. Innf\u00f8re et gratis enkelt skolem\u00e5ltid i l\u00f8pet av skoledagen p\u00e5 ungdomsskolen. 10. V\u00e6re positive til leksefrie skoler, og legge til rette for at leksene kan gj\u00f8res p\u00e5\u030a skolen. 11. Gjennomf\u00f8re fors\u00f8k med alternative sluttvurderingsformer, f.eks. mappevurdering, som supplement til tallkarakter. 12. Gjennomf\u00f8re et pr\u00f8veprosjekt med skolestart senere p\u00e5 morgenen for ungdomsskoleelever 13. Dempe kravene til rapportering i skolen og invitere l\u00e6rerne til \u00e5 komme med forslag til forbedringer. 14. Evaluere den n\u00e5v\u00e6rende ledelsesmodellen i grunnskolen i Bergen. 15. Arbeide for en skole uten mobbing, diskriminering, rasisme og seksuell trakassering, og sikre at det finnes en antirasistisk handlingsplan p\u00e5 alle skoler. 16. Sikre at de som har ansvar for spesialundervisning har relevant pedagogisk kompetanse. 17. Aktivt legge til rette for nynorske parallellklasser og at elever kan velge nynorsk. 18. Kartlegge \u00f8nsket om undervisning i og p\u00e5 samiske spr\u00e5k i Bergen kommune. Utvalg for barnehage, skole og idretts behandling F\u00f8lgende representanter tok ordet: Vasan Singaravel (H), Johanna Fond (A), Marte Teigen (R), Martine Jordana Baarholm (FrP), Joel Ysteb\u00f8 (KrF) og Cecilie H\u00f8is\u00e6ter (MDG). Forslag fremsatt i utvalget: Vasan Singaravel (H) fremsatte p\u00e5 vegne av H, Frp og BL, f\u00f8lgende forslag i to punkt: 1. Bystyret ber byr\u00e5det om \u00e5 f\u00f8lge opp at Bergen kommune gj\u00f8r en samlet utredning som vurderer om og hvordan en ungdomsskolereform kan gjennomf\u00f8res. 2. Bystyret foresl\u00e5r at igangsetting av utredningsarbeidet forutsetter at midler avsettes i framtidige handlings- og \u00f8konomiplaner. Johanna Fond (A) fremsatte p\u00e5 vegne av A, SV, MDG og R, f\u00f8lgende forslag i 18 punkt: Fellesskole er ikke bare grunnmuren i velferdsstaten, men den er ogs\u00e5 grunnmuren i livene til alle som vokser opp i den. Den skal gi oss trygge sosiale rammer, og den kunnskapen vi trenger for \u00e5 mestre hverdagen. Det er mye som er bra med bergensskolene, men ogs\u00e5 mye som kan bli enda bedre. Skolen trenger ikke flere reformer, men gode tiltak som fungerer for 8 elevene og l\u00e6rerne v\u00e5re i hele grunnskolel\u00f8pet. F\u00f8lgende tiltak b\u00f8r innf\u00f8res og forberedes i dialog med skolene, l\u00e6rerne, elevene og de ansattes og elevenes organisasjoner: 1. Styrke r\u00e5dgivningstjenesten og informasjon om videre utdanningsvalg i ungdomsskolen, i samarbeid med fylkeskommunen og fagbevegelsen. 2. Gjennomg\u00e5 \u00e5rsakene til frav\u00e6r i bergensskolen, og sikre at elever med stort frav\u00e6r f\u00f8lges opp av skolen; ogs\u00e5\u030a de med godkjent frav\u00e6r. 3. Ha s\u00e6rlig fokus p\u00e5 at kommunen skal avdekke tidlig i skolel\u00f8pet elever med skrive-, lese- og konsentrasjonsvansker, uavhengig av prestasjonsniv\u00e5 p\u00e5 skolen. Innf\u00f8re en lese-, skrive- og regnegaranti der l\u00e6rere og spesialpedagoger skal gi elever rask og godt tilpasset oppf\u00f8lging slik at de opplever mestring av basiskunnskapene. 4. Styrke de praktisk-estetiske fagene, med et l\u00f8ft for utstyr og andre forutsetninger for en faglig tilfredsstillende oppl\u00e6ring. 5. Legge til rette for innovasjon og kreativitet i den offentlige skolen og st\u00f8tte opp om initiativer fra skolene, for eksempel gjennom pilotprosjekt for profilskoler eller yrkesfag som valgfag i ungdomsskolen. 6. Gi elever som har falt fra undervisningen bedre muligheter til alternativ oppl\u00e6ring p\u00e5 arbeidsplass eller annen form for l\u00e6ringsst\u00f8ttende utplassering. 7. Styrke samhandlingen i overgangen mellom barneskolen og ungdomsskolen, samt ungdomsskolen og videreg\u00e5ende, spesielt knyttet til spesialpedagogisk arbeid. 8. Ansette milj\u00f8arbeidere p\u00e5 alle skoler, og ansette flere helsesykepleiere med m\u00e5l om \u00e5 ha \u00e9n tilgjengelig for elever hver eneste dag 9. Innf\u00f8re et gratis enkelt skolem\u00e5ltid i l\u00f8pet av skoledagen p\u00e5 ungdomsskolen. 10. V\u00e6re positive til leksefrie skoler, og legge til rette for at leksene kan gj\u00f8res p\u00e5\u030a skolen. 11. Gjennomf\u00f8re fors\u00f8k med alternative sluttvurderingsformer, f.eks. mappevurdering, som supplement til tallkarakter. 12. Gjennomf\u00f8re et pr\u00f8veprosjekt med skolestart senere p\u00e5 morgenen for ungdomsskoleelever 13. Dempe kravene til rapportering i skolen og invitere l\u00e6rerne til \u00e5 komme med forslag til forbedringer. 14. Evaluere den n\u00e5v\u00e6rende ledelsesmodellen i grunnskolen i Bergen. 15. Arbeide for en skole uten mobbing, diskriminering, rasisme og seksuell trakassering, og sikre at det finnes en antirasistisk handlingsplan p\u00e5 alle skoler. 16. Sikre at de som har ansvar for spesialundervisning har relevant pedagogisk kompetanse. 17. Aktivt legge til rette for nynorske parallellklasser og at elever kan velge nynorsk. 18. Kartlegge \u00f8nsket om undervisning i og p\u00e5 samiske spr\u00e5k i Bergen kommune. Votering: Forslag fra H, Frp og BL, fremsatt av Vasan Singaravel (H) fikk 7 stemmer (H, FrP, BL, KrF) og var dermed falt. Forslag punkt 1-18 fra A, SV, MDG og R fremsatt av Johanna Fond (A), ble tiltr\u00e5dt med 8 stemmer (A, SV, MDG, R). Utvalg for barnehage, skole og idrett behandlet saken i m\u00f8tet 07.11.2023 sak 4/23: Viser til behandling av innkalling og dagsorden; sak 4/23 ble utsatt i p\u00e5vente av svar fra byr\u00e5den. Forslagsstillers forslag til vedtak: Bystyret ber byr\u00e5det om \u00e5 sette i gang arbeid med en ungdomsskolereform, hvor f\u00f8lgende prioriteres: 1. Bergen kommune skal s\u00f8ke om et pilotprosjekt med yrkesfag som valgfag 2. Innf\u00f8re en frav\u00e6rsgrense i ungdomsskolen, og ha mye tettere hjem-skole samarbeid for tidlig \u00e5 fange opp ungdom som trenger ekstra st\u00f8tte 9 3. Ha fors\u00f8k med anonym vurdering av st\u00f8rre pr\u00f8ver i ungdomsskolen 4. Gi elever som har falt fra undervisningen mulighet til alternativ oppl\u00e6ring p\u00e5 arbeidsplass eller annen form for l\u00e6ringsst\u00f8ttende utplassering 5. Styrke r\u00e5dgivningstjenesten og karriereveiledningen i ungdomsskolen 6. Tilby intensiv oppl\u00e6ring til elever med svake grunnleggende ferdigheter i lesing, skriving og regning ved start p\u00e5 8.trinn. Det b\u00f8r lages en plan for elevene med m\u00e5l om \u00e5 komme over kritisk grense 7. Legge til rette for flere profilskoler i kommunal regi slik at ungdomsskoletilbudet blir mer mangfoldig, og elever p\u00e5 ungdomstrinnet kan fordype seg i ulike omr\u00e5der [Lagre saksprotokoll] [Lagre vedtak] 16/23 Representantforslag fra H\u00e5kon Haatuft Opedal (MDG) og Christine Henriksen \u00d8degaard (MDG) om digitalt samhandlingsverkt\u00f8y for spesialundervisning og andre koordinerte tjenester Utvalg for barnehage, skole og idrett behandlet saken i m\u00f8tet 05.12.2023 sak 16/23 og avga f\u00f8lgende innstilling: Bystyret ber byr\u00e5det om \u00e5 innf\u00f8re egnede, digitale kommunikasjons- og samhandlingssystemer i kommunen s\u00e5 raskt som mulig, for bruk i oppf\u00f8lging av personer som trenger ulike former for samordnede velferdstjenester. Systemene skal v\u00e6re egnet for oppf\u00f8lging av utsatte barn og unge generelt, og spesialundervisning spesielt. Merknad: Bystyret ber om at kommunikasjons- og samhandlingssystemer i kommunen tar utgangspunkt i barn og foresatte sine behov for \u00e5 styre egne liv, samtidig som de f\u00e5r helhetlig, samordnet og oversiktlig oppf\u00f8lging. Systemet m\u00e5 derfor kunne inkludere fag- og ressurspersoner fra ulike sektorer, fagomr\u00e5der og forvaltningsniv\u00e5er, ogs\u00e5 utenfor kommunen. Systemet m\u00e5 bidra til trygghet og kontinuitet i overgangssituasjoner eller ved flytting. Utvalg for barnehage, skole og idretts behandling F\u00f8lgende representanter tok ordet: Cecilie H\u00f8is\u00e6ter (MDG) og Camilla N\u00f8ttveit (H). Forslag fremsatt i utvalget: Camilla N\u00f8ttveit (H) fremsatte p\u00e5 vegne av H, Frp og BL, f\u00f8lgende alternative forslag i 2 punkt: 1. Representantforslaget avvises med bakgrunn i byr\u00e5dens svar 2. Saken m\u00e5 ses i sammenheng med budsjett og \u00f8konomiplan. Cecilie H\u00f8is\u00e6ter (MDG) fremsatte p\u00e5 vegne av MDG, f\u00f8lgende forslag: Bystyret ber byr\u00e5det om \u00e5 innf\u00f8re egnede, digitale kommunikasjons- og samhandlingssystemer i kommunen s\u00e5 raskt som mulig, for bruk i oppf\u00f8lging av personer som trenger ulike former for samordnede velferdstjenester. Systemene skal v\u00e6re egnet for oppf\u00f8lging av utsatte barn og unge generelt, og spesialundervisning spesielt. 10 Merknader fremsatt i utvalget: Cecilie H\u00f8is\u00e6ter (MDG) fremsatte p\u00e5 vegne av MDG, f\u00f8lgende merknad: Bystyret ber om at kommunikasjons- og samhandlingssystemer i kommunen tar utgangspunkt i barn og foresatte sine behov for \u00e5 styre egne liv, samtidig som de f\u00e5r helhetlig, samordnet og oversiktlig oppf\u00f8lging. Systemet m\u00e5 derfor kunne inkludere fag- og ressurspersoner fra ulike sektorer, fagomr\u00e5der og forvaltningsniv\u00e5er, ogs\u00e5 utenfor kommunen. Systemet m\u00e5 bidra til trygghet og kontinuitet i overgangssituasjoner eller ved flytting. Votering: Forslag punkt 1-2 fra H, Frp og BL, fremsatt av Camilla N\u00f8ttveit (H) fikk 7 stemmer (H, FrP, BL, KrF), og var dermed falt. Forslag fra MDG fremsatt av Cecilie H\u00f8is\u00e6ter (MDG), ble tiltr\u00e5dt med 9 stemmer (H(1), A, SV, MDG, R) Merknad fra MDG fremsatt av Cecilie H\u00f8is\u00e6ter (MDG) ble tiltr\u00e5dt med 9 stemmer (A, SV, MDG, R, KrF). Utvalg for barnehage, skole og idrett behandlet saken i m\u00f8tet 07.11.2023 sak 5/23: Viser til behandling av innkalling og dagsorden; sak 5/23 ble utsatt i p\u00e5vente av svar fra byr\u00e5den. Forslag til vedtak: 1. Bystyret ber byr\u00e5det om \u00e5 raskt implementere et system for trygg digital kommunikasjon til bruk i spesialundervisningen, som eksempelvis Visma Flyt Samspill. 2. Bystyret ber byr\u00e5det videre sikre at kommunen utarbeider helhetlige og overordnede strategier for dialog- og samhandlingsverkt\u00f8y knyttet til utsatte barn og unge. Dette skal favne over ulike sektorer, forvaltningsniv\u00e5er og fagfelt. [Lagre saksprotokoll] [Lagre vedtak] 17/23 Representantforslag fra Christine \u00d8degaard (MDG) om gratis kj\u00f8ttfri skolemat Utvalg for barnehage, skole og idrett behandlet saken i m\u00f8tet 05.12.2023 sak 17/23 og avga f\u00f8lgende innstilling: 1. Bystyret ber byr\u00e5det fase inn et gratis, sunt og godt skolem\u00e5ltid i bergensskolene hver dag. 2. Bystyret ber byr\u00e5det arbeide for at tilbudet p\u00e5 sikt skal bli statlig finansiert. Utvalg for barnehage, skole og idretts behandling F\u00f8lgende representanter tok ordet: Knut Vindenes (H), Jan-Rune Bang-Hansen (A), Cecilie H\u00f8is\u00e6ter (MDG) og Asgeir Eide-Olsen (BL). Forslag fremsatt i utvalget: Knut Vindenes (H) fremsatte p\u00e5 vegne av H, Frp og BL, f\u00f8lgende forslag: 11 Representantforslaget avvises med bakgrunn i byr\u00e5dens svar. Cecilie H\u00f8is\u00e6ter (MDG) fremsatte p\u00e5 vegne av MDG, f\u00f8lgende forslag i to punkt: 1. Bystyret ber byr\u00e5det fase inn et gratis, sunt og godt skolem\u00e5ltid i bergensskolene hver dag. 2. Bystyret ber byr\u00e5det arbeide for at tilbudet p\u00e5 sikt skal bli statlig finansiert. Votering: Forslag fra H, Frp, og BL, fremsatt av Knut Vindenes (H) fikk 6 stemmer (H, FrP, BL), og var dermed falt. Forslag punkt 1-2 fra MDG fremsatt av Cecilie H\u00f8is\u00e6ter (MDG), ble tiltr\u00e5dt med 9 stemmer (A, SV, MDG, R, KRF). Utvalg for barnehage, skole og idrett behandlet saken i m\u00f8tet 07.11.2023 sak 6/23: Viser til behandling av innkalling og dagsorden; sak 6/23 ble utsatt i p\u00e5vente av svar fra byr\u00e5den. Forslag til vedtak: 1. Bystyret ber byr\u00e5det fase inn et gratis kj\u00f8ttfritt skolem\u00e5ltid i Bergensskolen hver dag. 2. Bystyret ber byr\u00e5det arbeide for at skolem\u00e5ltidet skal bli statlig finansiert p\u00e5 sikt, slik regjeringen har lovet. N\u00e5r statlig finansiering er p\u00e5 plass vil det v\u00e6re naturlig \u00e5 bruke pengene p\u00e5 \u00e5 utvide tilbudet til barnehagene. [Lagre saksprotokoll] [Lagre vedtak] 18/23 Byr\u00e5dets forslag til handlings- og \u00f8konomiplan 2024-2027 og budsjett 2024 - Innstilling 1 Utvalg for barnehage, skole og idrett hadde saken til orientering i m\u00f8tet 05.12.2023 sak 18/23: Tilslutning til forslag fremsatt i utvalg for barnehage, skole og idrett fremg\u00e5r av behandlingen under. Utvalg for finans, kultur og n\u00e6ring innstiller til bystyret. Utvalg for barnehage, skole og idretts behandling F\u00f8lgende representant tok ordet: Marte Teigen (R). Forslag fremsatt i utvalget: Marte Teigen (R) fremsatte p\u00e5 vegne av R, f\u00f8lgende forslag: Tjenesteomr\u00e5de 01A Barnehage 1. Forslag drift \u00d8kningen i matpenger i barnehage reverseres, kostnad 1,9 millioner i driftsmidler for 2024 og 2025. Deretter 4,9 millioner i varige driftsmidler. 2. Forslag drift Bystyret ber byr\u00e5det legg frem en sak om hvordan barnehager med for lite uteareal kan kompenseres. Saken skal spesielt se p\u00e5 mulighetene for \u00e5 styrke bemanningen i 12 de aktuelle barnehagene, noe som vil ha en forventet kostnad p\u00e5 4,8 mill. for hel\u00e5rsdrift. Bystyret ber byr\u00e5det legge frem saken senest til samme m\u00f8te som 1. tertial behandles, slik at penger til \u00f8nskede tiltak kan settes av der. 3. Forslag investering Bystyret ber byr\u00e5det fortsette arbeidet med \u00e5 kj\u00f8pe opp private barnehager og ta dem inn i kommunal drift. Fremmet av: R St\u00f8ttet av: R Tjenesteomr\u00e5de 01B Skole 4. Forslag drift \u00d8kningen i matpenger i SFO reverseres, kostnad 3,1 millioner i varige driftsmidler. 5. Forslag drift Innf\u00f8re gratis sannitetsbind og tamponger i ungdomsskolen: kostnad 2,7 millioner i varige driftsmidler. 6. Forslag drift Bystyret ber byr\u00e5det om utarbeide en plan for styrking av skolebibliotek i barne- og ungdomsskolen, med m\u00e5l om at alle skoler skal ha skolebibliotek. 7. Forslag drift Bystyret ber byr\u00e5det legge frem en sak som utreder tredeling/gradering av bevilgninger til forsterkede avdelinger. Bystyret ber byr\u00e5det legge frem saken innen 1. april 2024. Fremmet av: R St\u00f8ttet av: R Tjenesteomr\u00e5de 13 Idrett: 8. Forslag drift Bergen kommune skal sette av tid i sv\u00f8mmehaller for \u00e5 kunne tilby publikumsv\u00f8mming kun for kvinner, i samarbeid med sv\u00f8mmeklubbene. Dette skal skje ved utvidede \u00e5pningstider/ utvidet tilbud om publikumssv\u00f8mming i de kommunale sv\u00f8mmehallene. 9. Forslag investering Kapasiteten p\u00e5 Bergens idrettsanlegg er under press, og en midlertidig idrettshall kan avlaste i perioder hvor idrettslagene venter p\u00e5 rehabilitering eller nytt anlegg. Midlertidige haller har man blant annet gode erfaringer med fra Oslo, eksempelvis p\u00e5 T\u00f8yen og i Jordal. P\u00e5 Mindemyren har man n\u00e5 store arealer som skal bygges ut og omr\u00e5det har gode kollektivforbindelser. Bystyret ber derfor byr\u00e5det om \u00e5 unders\u00f8ke mulighetene for \u00e5 reise en midlertidig idrettshall p\u00e5 Mindremyren. Forventet kostnad 4 millioner f\u00f8rste \u00e5r, deretter 1,3 millioner per \u00e5r i driftsmidler. Fremmet av: R St\u00f8ttet av: R Byr\u00e5det behandlet saken i m\u00f8tet 27.09.2023 sak 359/23 Byr\u00e5det innstiller til bystyret \u00e5 fatte f\u00f8lgende vedtak: Generelle vedtak 1. Forslag til \u00e5rsbudsjett 2024 vedtas i samsvar med f\u00f8lgende: a. Bystyret vedtar totalt netto budsjettbel\u00f8p for 2024 til tjenesteomr\u00e5dene slik det fremg\u00e5r av budsjettdokumentasjonen og byr\u00e5dets tilleggsinnstillinger og med de endringer som er foretatt i budsjettbehandlingen i bystyret. b. Bystyret vedtar investeringsbudsjettet for 2024 for bykassen slik det fremg\u00e5r av budsjettdokumentasjonen og byr\u00e5dets tilleggsinnstillinger og med de endringer som er foretatt i budsjettbehandlingen i bystyret. 13 2. Vedtakene om bevilgninger til investeringsform\u00e5l er underlagt en forutsetning om at de n\u00f8dvendige finansieringsmidler foreligger, og at ingen prosjekter igangsettes f\u00f8r fullfinansiering er oppn\u00e5dd. 3. Bystyret vedtar de m\u00e5l- og resultatkrav som fremg\u00e5r av budsjettets premisser. 4. Avgifter, gebyrer og egenbetalinger for 2024 fastsettes i samsvar med budsjettdokumentasjonen. 5. Tilskudd ytes i samsvar med budsjettdokumentasjonen. 6. F\u00f8lgende finansielle m\u00e5ltall skal gjelde for utviklingen av kommunens \u00f8konomi: a. Netto driftsresultat p\u00e5 minimum 1,7 % av driftsinntektene b. Gjeldsgrad p\u00e5 innenfor 70 % av driftsinntektene for den ikke-avgiftsfinansierte delen av gjelden c. Disposisjonsfond p\u00e5 minimum 10 % av driftsinntektene d. Verdibevarende vedlikeholdsniv\u00e5, etter Holtestandard, p\u00e5 bygg 7. Driftsrammene for \u00e5rene 2025-2027 og investeringsrammene for 2025-2027 for nye prosjekter anses som retningsgivende for det videre budsjettarbeid gjennom \u00e5rlig rullering av handlings- og \u00f8konomiplan. 8. Det er et m\u00e5l at kommunens samlede bygningsareal reduseres. Byr\u00e5det bes om \u00e5 iverksette tiltak for \u00e5 tilrettelegge flere av kommunens eiendommer for salg. 9. Bystyret gir byr\u00e5det fullmakt til \u00e5 fordele midlene p\u00e5 sekkepostene til konseptvalgutredninger p\u00e5 tjenesteomr\u00e5de 21 (drift og investering) til andre tjenesteomr\u00e5der i tr\u00e5d med hvilke konkrete konseptvalgutredninger som skal gjennomf\u00f8res. Skattevedtak 1. I medhold av Eigedomsskattelova \u00a7\u00a7 2 og 3 skal f\u00f8lgende utskrivningsalternativ benyttes for skatte\u00e5ret 2024: a) Faste eiendommer i hele kommunen etter Eigedomsskattelova \u00a7 3 a) b) Den generelle skattesatsen som skal gjelde for de skattepliktige eiendommer settes til 5 promille. I medhold av Eigedomsskattelova \u00a7 12 a) differensieres satsene ved at den skattesats som skal gjelde for boliger og fritidseiendommer settes til 2,8 promille. Fastsettelse av takst p\u00e5 boligeiendom skal v\u00e6re i henhold til Eigedomsskattelova \u00a7 8 C-1. \u00d8vrige eiendommer takseres i henhold til Eigedomsskattelova \u00a7 8 A. For boligdelen av eiendommer (herunder fritidseiendommer) som ikke blir benyttet til n\u00e6ringsvirksomhet gjelder et bunnfradrag p\u00e5 750 000 kroner av takstverdi. Ved taksering og utskriving av eiendomsskatt benytter kommunen egne vedtekter for taksering av faste eiendommer i Bergen kommune Bergen kommune - Styrende dokument c) Det skrives ut skatt p\u00e5 et s\u00e6rskilt skattegrunnlag som f\u00f8lge av at produksjonsutstyr og -installasjoner ikke skal medtas i takstgrunnlaget n\u00e5r de tidligere verk og bruk skal takseres og regnes som n\u00e6ringseiendom fra 2019. Det s\u00e6rskilte skattegrunnlaget 14 skal i 2024 v\u00e6re redusert med seks syvendedeler (jf. overgangsregel til esktl. \u00a7\u00a7 3 og 4 f\u00f8rste punktum). Skattesatsen p\u00e5 det s\u00e6rskilte skattegrunnlaget skal v\u00e6re 5 promille. 2. Eiendomsskatten skal i 2024 betales i fire terminer, 20. februar, 20. mai, 20. august og 20. november. 3. Skatt p\u00e5 inntekt og formue: Bystyret opprettholder tidligere vedtak om \u00e5 benytte h\u00f8yeste sats for den kommunale skatte\u00f8ren. L\u00e5nevedtak Bystyret vedtar \u00e5 oppta l\u00e5n i \u00e5r 2024 i samsvar med vedtatt budsjett for bykassen og kommunens l\u00e5nefond. Dette inneb\u00e6rer l\u00e5n kr. 2.317.000.000 til investeringsform\u00e5l og kr 950.000.000 i Startl\u00e5n fra Husbanken. Byr\u00e5det gis fullmakt til p\u00e5 kommunens vegne \u00e5 inng\u00e5 avtaler om opptak av obligasjonsl\u00e5n, sertifikatl\u00e5n og gjeldsbrevl\u00e5n (herunder l\u00e5n i Husbanken) og til \u00e5 avtale n\u00e6rmere l\u00e5netidspunkt og l\u00e5nevilk\u00e5r og til \u00e5 undertegne l\u00e5nekontrakter innenfor vedtatt l\u00e5neramme. Fullmakten gjelder ogs\u00e5 refinansiering. [Lagre saksprotokoll] [Lagre vedtak] 19/23 M\u00f8teplan for utvalg for barnehage, skole og idrett 2024 Utvalg for barnehage, skole og idrett behandlet saken i m\u00f8tet 05.12.2023 sak 19/23 og fattet f\u00f8lgende vedtak: Utvalg for barnehage, skole og idrett vedtar f\u00f8lgende m\u00f8teplan for 2024, med forbehold om endringer i m\u00f8teplan for bystyret: 16. januar, 13. februar, 19. mars, 23. april, 4. juni, 20. august, 17. september, 15. oktober, 12. november og 3. desember. Utvalg for barnehage, skole og idretts behandling F\u00f8lgende representanter tok ordet: Even S\u00f8rland (A). Votering: Forslaget ble vedtatt enstemmig. Forslag til vedtak: Forslaget og vedtaket er likelydende. [Lagre saksprotokoll] [Lagre vedtak] 20/23 Eventuelt, utvalg for barnehage, skole og idrett 05.12.2023 Utvalg for barnehage, skole og idrett behandlet saken i m\u00f8tet 05.12.2023 sak 20/23: Det var ingen saker til eventuelt. [Lagre saksprotokoll] [Lagre vedtak] 15 21/23 H\u00f8ringsuttalelse om forslag til endringer i reglene om hvem som kan ansettes i l\u00e6rerstilling og forslag om \u00e5 tydeliggj\u00f8re reglene om faglig ansvar for oppl\u00e6ringen Utvalg for barnehage, skole og idrett behandlet saken i m\u00f8tet 05.12.2023 sak 21/23 og avga f\u00f8lgende innstilling: Bergen kommune avgir h\u00f8ringsuttalelse til \u00abH\u00f8ring - forslag til endringer i reglene om hvem som kan ansettes i l\u00e6rerstilling og forslag om \u00e5 tydeliggj\u00f8re reglene om faglig ansvar for oppl\u00e6ringen\u00bb slik den fremkommer av byr\u00e5dets forslag. Utvalg for barnehage, skole og idretts behandling Ingen representanter tok ordet. Votering: Innstillingen ble tiltr\u00e5dt enstemmig. Byr\u00e5det behandlet saken i m\u00f8tet 30.11.2023 sak 419/23: Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. [Lagre saksprotokoll] [Lagre vedtak] Even S\u00f8rland (A) Leder Tina Omdahl Hayes F\u00f8rstekonsulent 16 "
}