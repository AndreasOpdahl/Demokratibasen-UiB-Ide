{
  "dokument_id": "6476b6f1-b166-5c92-9bc4-fdc9fb718bbc",
  "doc_type": "case_presentation",
  "kommune": 4601,
  "tittel": "Interpellasjon nr. 21 fra Joel Ysteb\u00f8 (KrF) om at Bergen b\u00f8r bli Av-og-til-kommune. Bergen bystyre 10.04.2024",
  "url": "https://bergen.kommune.no/politikere-utvalg/api/fil/bk360/10174405/Framstilling-Interpellasjon-nr-21-fra-Joel-Ystebo-KrF-om-at-Bergen-bor-bli-Av-og-til-kommune-Bergen-bystyre-10-04-2024",
  "tekst": " Bystyrets kontor Til Intern korrespondanse BBSM-kommunaldirekt\u00f8rens stab V\u00e5r referanse: 2024/51275-2 Saksbehandler: Anette Hatlemark Drabl\u00f8s Fra Dato: 2. april 2024 Bystyrets kontor Interpellasjon nr. 21 fra Joel Ysteb\u00f8 (KrF) om at Bergen b\u00f8r bli Av-og-til-kommune. Bergen bystyre 10.04.2024 Et for stort alkoholkonsum av foreldre p\u00e5virker hjemmet og kan f\u00e5 alvorlige f\u00f8lger for barn. Anslag fra Folkehelseinstituttet (FHI) sl\u00e5r fast at 1 av 10 barn vokser opp med en mor eller far som har hatt et alkoholproblem i l\u00f8pet av det siste \u00e5ret. Vi vet ogs\u00e5 fra tidligere unders\u00f8kelser at dette kan v\u00e6re ekstra krevende rundt juletider og under ferier hvor alkoholkonsumet fort \u00f8ker. Barn som opplever hjem med alkoholiserte foreldre eller foreldre med et for stort inntak av alkohol er s\u00e5rbare. Foreldrene, som er barns n\u00e6rmeste og skal v\u00e6re tryggheten i livet, kan oppleves uforutsigbare og utrygge. Derfor trengs det politiske initiativ i m\u00f8te med denne problemstillingen og bevisstgj\u00f8ring overfor byens innbyggere. 62 kommuner i Norge samarbeider med organisasjonen Av-og-til for \u00e5 ta utfordringene alkoholiserte hjem medf\u00f8rer p\u00e5 alvor. Av-og-til tilbyr kommunene: 1. Jevnlige forslag til kommunikasjonstiltak som er enkle \u00e5 iverksette. 2. Omfattende og variert materiell for dialog med kommunens innbyggere. 3. Kunnskap og informasjon om rusfaglige forhold. 4. Deltagelse i nasjonale holdningskampanjer. 5. Hjelp til konkrete problemstillinger i kommunen. 6. Gratis \u00e5rlig konferanse i Oslo. 7. Et nettverk med andre Av-og-til-kommuner. Selv om samarbeid p\u00e5 tvers av kommunene og gode akt\u00f8rer med faglig tyngde som Av-og-til ikke l\u00f8ser alle utfordringer med stort alkoholkonsum, s\u00e5 kan likevel det Av-og-til har \u00e5 bidra med overfor Bergen kommune v\u00e6re verdt \u00e5 se n\u00e6rmere p\u00e5. Mitt sp\u00f8rsm\u00e5l til byr\u00e5det er: Vil byr\u00e5det g\u00e5 i dialog med organisasjonen Av-og-til for \u00e5 bli med i nettverket av Av-og-til- kommuner? Med hilsen Bystyrets kontor Anette H. Drabl\u00f8s - F\u00f8rstekonsulent Dokumentet er godkjent elektronisk. Kopi: Byr\u00e5dsleders avdeling stab (Arbeidssted) "
}