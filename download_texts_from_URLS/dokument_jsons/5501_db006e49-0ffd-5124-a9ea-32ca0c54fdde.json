{
  "dokument_id": "db006e49-0ffd-5124-a9ea-32ca0c54fdde",
  "doc_type": "case_attachment",
  "kommune": 5501,
  "tittel": "Avtale om kostnadsfordeling for infrastruktur plan 1795",
  "url": "https://innsyn.tromso.kommune.no/application/getMoteDokument?dokid=2001749546",
  "tekst": " Avtale Mellom Peab Utbygging AS Org.nr. 915 464 254 Postboks 6342 9293 Troms\u00f8 heretter benevnt som \u00abPeab\u00bb og Troms\u00f8 kommune Org.nr. 940 101 808 Postboks 6900 9299 Troms\u00f8 heretter benevnt som \u00abTK\u00bb er det inng\u00e5tt slik avtale om kostnadsfordeling knyttet til opparbeidelse av infrastruktur mv.: 1. Bakgrunn Peab er eier av eiendommene gnr. 119 bnr. 3184 og 2637, mens TK er eier av gnr. 119 bnr. 53 som alle er omfattet av detaljreguleringsplan for Inga Sparboes veg 2-42 og Mellomvegen 82 planID 1795, vedtatt 23. november 2016 (heretter \u00abPlanID 1795\u00bb). Reguleringsplanen forutsetter at offentlige og felles trafikkarealer skal v\u00e6re opparbeidet eller sikret gjennom utbyggingsavtale f\u00f8r det gis igangsettingstillatelse for tiltak innenfor de enkelte delfelt. Peab og TK har v\u00e6rt enige om \u00e5 dele p\u00e5 kostnadene ved opparbeidelsen av offentlig og felles infrastruktur knyttet til vei, vann, og avl\u00f8p mv. i PlanID 1795 og utbyggingsavtale vedr\u00f8rende Inga Sparboes veg 2-42 av 21. oktober 2021 (heretter \u00abUtbyggingsavtalen\u00bb) p\u00e5 de vilk\u00e5r som fremg\u00e5r av n\u00e6rv\u00e6rende avtale. Arbeidene ble p\u00e5begynt i 2022/2023 og er i stor grad ferdigstilte ved undertegning av n\u00e6rv\u00e6rende avtale. Ettersom de aktuelle tiltak knytter seg til opparbeidelse av offentlig og felles infrastruktur i henhold til PlanID 1795 og Utbyggingsavtalen, og disse tiltak ligger innenfor det som TK som planmyndighet lovlig kan kreve at utbygger opparbeider etter plan- og bygningsloven, anses ikke avtalen \u00e5 v\u00e6re omfattet av anskaffelsesregelverket, selv om TK som eier av gnr. 119 bnr. 53 finansierer deler av kostnadene. 2. Opparbeidelse av infrastruktur knyttet til vei, vann, og avl\u00f8p Partene er enige om at Peab skal opparbeide n\u00f8dvendig infrastruktur knyttet til vei, vann, og avl\u00f8p for \u00e5 oppfylle opparbeidelses- og rekkef\u00f8lgekrav i PlanID 1795 og plikter i Utbyggingsavtalen. Den aktuelle opparbeidelse er n\u00e6rmere beskrevet i Utbyggingsavtalen med vedlegg, samt Teknisk detaljplan \u2013 Veg, RIE og RIV datert 30. juni 2021 (bilag 1 til denne avtale), NS 3420 Mengdebeskrivelse datert 30. juni 2021 (bilag 2), og Tverrprofiler Bj\u00f8rn\u00f8ygata og Inga Sparboes veg datert 30. juni 2021 (bilag 3). Opparbeidelsen av infrastruktur etter n\u00e6rv\u00e6rende avtale omfatter likevel ikke opparbeidelse av midlertidig uteareal mellom Hvilhaug og Vig\u00f8r som partene inngikk en s\u00e6rskilt avtale om kostnadsfordeling for ved avtale datert 7. september 2021 i henhold til pkt. 3.3 i Utbyggingsavtalen. Opparbeidelsen av infrastruktur omfatter heller ikke det arbeid som knyttes til VA i Bj\u00f8rn\u00f8ygata som skal fremg\u00e5 av egen avtale med Troms\u00f8 kommune ved seksjon for vann og avl\u00f8p. Side 1 av 4 Doc. 7118250.1 3. Kostnadsfordeling Partene er enige om \u00e5 fordele kostnadene med opparbeidelse av infrastrukturen omtalt i pkt. 2. ovenfor basert p\u00e5 tillatt utnytting av de respektive delfelt for eiendommene i PlanID 1795. Med utgangpunkt i tillatt utnyttelse p\u00e5 henholdsvis 9 600 m2 BRA og 7 000 m2 BRA i delfeltene BKB1 og BOP1 (som etter makebytte/grensejustering samsvarer med eiendomsgrensene til eiendommene), er partene enige om \u00e5 fordele kostnadene med en prosentandel p\u00e5 57,8 % for Peab og 42,2 % for TK. I kostnadsoverslag fra Asplan Viak datert 28. februar 2023 (bilag 4) ble de ulike infrastrukturtiltak estimert \u00e5 inneb\u00e6re kostnader p\u00e5 opptil kroner 17,5 mill. inkl. mva. (P85 kostnad). Partene var opprinnelig innstilte p\u00e5 \u00e5 dekke hver sin forholdsmessige andel av de faktiske kostnadene som p\u00e5l\u00f8p ved tiltakene, og at Peab skulle f\u00e5 kompensert sine finansieringskostnader knyttet til forskuttering av TK sin andel av kostnadene fra oppstart og frem til betaling fant sted. TK \u00f8nsket imidlertid i stedet \u00f8nsket \u00e5 betale en \u00abfastpris\u00bb for f\u00e5 forutberegnelighet for kostnadene ved tiltakene og kunne innta disse i sine budsjetter. Etter forhandlinger var partene i juni 2023 enige om at TK sin andel av kostnadene skal utgj\u00f8re et fast bel\u00f8p som tar utgangspunkt i 42,2% av de estimerte kostnadene ved tiltakene p\u00e5 kroner 17,5 mill. inkl. mva. tillagt et risikop\u00e5slag p\u00e5 15 %, det vil si totalt kr 8 492 750 inkl. mva. (\u00abFastprisbel\u00f8pet\u00bb). Som f\u00f8lge av at Peab har forskuttert TK sine kostnader ved tiltakene er det enighet om at TK skal betale finansieringskostnadene knyttet til Fastprisbel\u00f8pet fra og med 1. januar 2023 og frem til betaling skjer (\u00abFinansieringskostnaden\u00bb). Med grunnlag i en rammeprovisjon p\u00e5 0,35 % p.a. og en rentesats p\u00e5 5,0 % er partene enige om at Finansieringskostnaden for Fastprisbel\u00f8pet skal utgj\u00f8re kr 37 864 per m\u00e5ned, jf. regneark inntatt som bilag 5 til denne avtalen. Gjennom TK sin betaling av Fastprisbel\u00f8pet og Finansieringskostnaden i henhold til dette pkt. 3 er partene enige om at Peab skal b\u00e6re risikoen for de faktiske kostnader ved tiltakene. 4. Informasjon om kontrahering av entrepren\u00f8rer og p\u00e5l\u00f8pte kostnader Partene er enige om at TK, dersom de \u00f8nsker det, skal ha rett til informasjon om de faktisk p\u00e5l\u00f8pte kostnader ved tiltakene etter \u00ab\u00e5pen bok-prinsippet\u00bb. P\u00e5 foresp\u00f8rsel skal Peabs prosjektledelse gi informasjon over \u00f8konomien i prosjektet, herunder prognoser for sluttkostnad, samt relevant informasjon fremdrift og endringer og krav fra prosjekterende og utf\u00f8rende entrepren\u00f8rer. 5. Oppgj\u00f8r Ved gjennomf\u00f8ringen av de aktuelle infrastrukturtiltak forskutterer Peab alle kostnader forbundet med tiltakene underveis, mot \u00e5 f\u00e5 etterbetalt Fastprisbel\u00f8pet og Finansieringskostnaden i samsvar med pkt. 3 ovenfor. Etter at opparbeidelsen av infrastrukturen er ferdigstilt, og de respektive tiltak er overlevert sluttbruker p\u00e5 overtakelsesforretning, skal TK betale Fastprisbel\u00f8pet og Finansieringskostnaden innen en forfallsdato som skal settes til 4 uker etter at en av f\u00f8lgende hendelser har inntr\u00e5dt: \u2022 at TK har inntatt kostnadene etter pkt. 3 i sine budsjetter \u2022 at det er igangsatt prosjekt/tiltak p\u00e5 gnr. 119 bnr. 53 \u2022 at TK har mottatt oppgj\u00f8r ved salg av gnr. 119 bnr. 53 eller deler av denne Uavhengig av forfallsdato etter foreg\u00e5ende avsnitt har TK rett til \u00e5 betale Fastprisbel\u00f8pet og Finansieringskostnaden f\u00f8r arbeidene er ferdigstilte og/eller ovennevnte hendelser har inntruffet. Forfallstidspunkt skal i s\u00e5 fall settes til 4 uker etter at TK har sendt skriftlig melding til Peab om at de \u00f8nsker \u00e5 betale, og Finansieringskostnaden skal i tilfelle beregnes frem til denne dato. Faktura skal merkes \u00abInfrastrukturkostnader ISV\u00bb og oversendes kommunen. Side 2 av 4 Doc. 7118250.1 Betalinger anses ikke foretatt f\u00f8r bel\u00f8pene er mottatt p\u00e5 oppgitt kontonummer p\u00e5 faktura. Ved forsinket betaling svares forsinkelsesrente i henhold til lov av 17. desember 1976 nr. 100 eller lov som trer i stedet for denne. 6. Merverdiavgift Det kan inng\u00e5s avtale om overf\u00f8ring av justeringsplikt/-rett for merverdiavgift for alle kapitalvarer som skal overdras kommunen til drift og vedlikehold. 7. Overtakelse For anlegg som skal overtas av TK som offentlig myndighet gjennomf\u00f8res overtakelse som beskrevet under pkt. 5 i Utbyggingsavtalen. Overtakelsesforretning knyttet til de \u00f8vrige arbeider som omfattes av n\u00e6rv\u00e6rende avtale skal om mulig s\u00f8kes overtatt fra entrepren\u00f8r samtidig. For arbeider som ikke overtas av kommunen som offentlig myndighet etter Utbyggingsavtalen, skal TK skal sammen med Peab gjennomg\u00e5 de gjennomf\u00f8rte tiltak f\u00f8r anleggene overtas fra entrepren\u00f8r. TK skal varsles om og ha rett til \u00e5 delta p\u00e5 overtakelsesbefaring mellom Peab og entrepren\u00f8r. Eventuelt forfall eller frav\u00e6r p\u00e5 overtakelsesforretning fra TK uansett ikke hindre Peab \u00e5 ivareta sine interesser som kontraktspart i de kontrakter som Peab inng\u00e5r med de entrepren\u00f8rer som engasjeres til \u00e5 uf\u00f8re de aktuelle arbeider, herunder ved \u00e5 overta arbeider som anses tilstrekkelig ferdigstilte for \u00e5 unng\u00e5 krav om vedelagsjustering og krav knyttet til rigg- og driftskostnader etc. 8. Sikkerhet Det stilles ikke sikkerhet for TK sine forpliktelser etter denne avtale. 9. Transport av rettigheter og plikter Peab har rett til \u00e5 transportere sine rettigheter og plikter etter denne avtalen i samme utstrekning som Peab sine rettigheter og plikter etter Utbyggingsavtalen kan transporteres. 10. Tinglysning Avtalen om kostnadsfordeling kan tinglyses p\u00e5 de ber\u00f8rte eiendommer. Den part som \u00f8nsker tinglysning dekker kostnadene ved tinglysning. 11. Verneting Tvister om denne avtale avgj\u00f8res ved ordin\u00e6r rettergang med Nord-Troms tingrett som verneting. 12. Vedtak av kompetent myndighet Avtalen er ikke bindende for TK f\u00f8r den er vedtatt av kommunestyret, eller annet organ/person som kommunestyret har delegert myndighet til. 13. Bilag F\u00f8lgende bilag skal anses \u00e5 utgj\u00f8re en del av denne avtale: \u2022 Bilag 1: Teknisk detaljplan \u2013 Veg, RIE og RIV datert 30. juni 2021 Tekniske planer \u2022 Bilag 2: NS 3420 Mengdebeskrivelse datert 30. juni 2021 \u2022 Bilag 3: Tverrprofiler Bj\u00f8rn\u00f8ygata og Inga Sparboes veg datert 30. juni 2021 \u2022 Bilag 4: Revidert kostnadsoverslag fra Asplan Viak datert 28. februar 2023 Bilag 5: Regneark med beregning av Finansieringskostnaden for Fastprisbel\u00f8pet Side 3 av 4 Doc. 7118250.1 14. Signaturer Denne avtale utferdiges i to eksemplarer, ett til hver av partene. Troms\u00f8 den: Troms\u00f8 den: ________________________ _______________________ Peab Utbygging AS Troms\u00f8 kommune Side 4 av 4 Doc. 7118250.1 "
}