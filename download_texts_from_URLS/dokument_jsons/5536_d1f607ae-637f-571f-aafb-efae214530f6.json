{
  "dokument_id": "d1f607ae-637f-571f-aafb-efae214530f6",
  "doc_type": "case_presentation",
  "kommune": 5536,
  "tittel": "Vedtak ifm s\u00f8knad fra Botngaard om st\u00f8tte til stripespreder(Hoveddokument, 93KB)",
  "url": "https://innsyn.lyngen.kommune.no/wfdocument.aspx?journalpostid=2013043196&dokid=84038&versjon=6&variant=A&",
  "tekst": " Lyngen kommune Arkiv: JournalpostID: 23/11741 Saksbehandler: Svein Eriksen Dato: 13.11.2023 Saksframlegg Saksnr. Utvalg M\u00f8tedato PS 26/23 N\u00e6ringsutvalget 11.12.2023 PS 05/24 N\u00e6ringsutvalget 06.03.2024 Vedtak ifm s\u00f8knad fra Botngaard om st\u00f8tte til stripespreder Henvisning til lovverk Utgangspunktet for vurderinger av saker til kommunalt n\u00e6ringsfond er gjeldende lovverk og kommunens retningslinjer slik disse er definert i \u00abVedtekter for kommunalt n\u00e6ringsfond\u00bb, sist 2.5.2022. Det vises for\u00f8vrig til EU og nasjonal lovgivning for bagatellmessig st\u00f8tte til bedrifter og tiltak. Det vises til gjeldende planer og strategier for n\u00e6ringsutvikling vedtatt i Lyngen kommune, herunder Strategisk n\u00e6ringsplan. Saksopplysninger Generelle opplysninger om saken Jill-Karina Botngaard og Karl-Halvdan Botngaard s\u00f8ker om st\u00f8tte til stripespreder for h\u00e5ndtering av husdyrgj\u00f8dsel p\u00e5 en mer milj\u00f8vennlig m\u00e5te. Tiltaket vil i tillegg v\u00e6re positivt ved at kj\u00f8reskader p\u00e5 jordene reduseres, samt redusert arbeidsmengde. Det s\u00f8kes om tilskudd p\u00e5 100.000 av en samlet investering p\u00e5 258.000. G\u00e5rdsbruket har tidligere f\u00e5tt 200.000 i st\u00f8tte fra n\u00e6ringsfondet ifm. ombygging og oppgradering av driftsbygningen. Vurdering Tiltaket er positivt for g\u00e5rden i tillegg til at det fremmer milj\u00f8et. Stripespredning er et effektivt tiltak for \u00e5 redusere utslipp av ammoniakk fra gj\u00f8dsel. \u00d8konomiske konsekvenser Ingen utover eventuell tildeling. Risiko- og sikkerhetsmessige konsekvenser Vurderes som ubetydelige. Milj\u00f8konsekvenser Tiltaket reduserer utslipp av ammoniakk, som igjen er \u00e5rsak til flere negative milj\u00f8effekter som algevekst i innsj\u00f8er og p\u00e5virkning av \u00f8kologibalansen. Folkehelse/friluftsliv Ikke relevant her. Vurdering av alternativer og konsekvenser Ikke relevant her. R\u00e5dmannens innstilling: R\u00e5dmannen innstiller p\u00e5 tildeling av 50.000 til tiltaket. Budsjett Ansvar Tjeneste Art Prosjekt Aktivitet Sum 2023 6407 3256 147000 -50.000 N\u00e6ringsutvalget 11.12.2023: Behandling: Forslag, foresl\u00e5tt av Jack-Robert M\u00f8ller, Lyngen H\u00f8yre sak utsettes VEDTAK: Votering forslag Jack-Robert M\u00f8ller 2 stemmer mot (Fred Skogeng og Wigdis Willysdatter With) 5 stemmer for ( Roger Samuelsen, Hilde Lanes, Tor-Petter Christensen, Jack-Robert M\u00f8ller, Mads Fagerborg Kvien) NU- 26/23 Vedtak: sak utsettes N\u00e6ringsutvalget 06.03.2024: Behandling: Forslag fra N\u00e6ringsutvalget: Avslag, foresl\u00e5tt av Mads Harald Fagerborg Kvien, Lyngen Venstre N\u00e6ringsutvalget \u00f8nsker ikke \u00e5 prioritere lett omsettelige driftsmidler og l\u00f8s\u00f8re, s\u00f8knaden anses heller ikke \u00e5 falle inn under prioriteringene til n\u00e6ringsfondet. S\u00f8knad avsl\u00e5s. VEDTAK: N\u00e6ringsutvalget tiltrer sitt eget forslag til vedtak. Enst. NU- 05/24 Vedtak: N\u00e6ringsutvalget \u00f8nsker ikke \u00e5 prioritere lett omsettelige driftsmidler og l\u00f8s\u00f8re, s\u00f8knaden anses heller ikke \u00e5 falle inn under prioriteringene til n\u00e6ringsfondet. S\u00f8knad avsl\u00e5s. "
}