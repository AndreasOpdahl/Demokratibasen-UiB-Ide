{
  "dokument_id": "b8a03b01-c283-52ab-bd77-1132d9764794",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 9/25, Konkurranseutsetting av to kommunale sykehjem",
  "url": "https://bergen.kommune.no/politikere-utvalg/api/fil/bk360/12048918/Innstilling-vedtak-Konkurranseutsetting-av-to-kommunale-sykehjem-",
  "tekst": "Konkurranseutsetting av to kommunale sykehjem Bergen bystyre behandlet saken i m\u00f8tet 29.01.2025 sak 9/25 og fattet f\u00f8lgende vedtak: 1. To eksisterende kommunale sykehjem konkurranseutsettes, i tr\u00e5d med sakens anbefalinger. 2. Byr\u00e5det gis fullmakt til \u00e5 velge ut sykehjemmene, og for \u00f8vrig gjennomf\u00f8re anskaffelsen i tr\u00e5d med gjeldende lovverk, hovedavtale, \u00f8konomireglement og kommunens \u00f8vrige retningslinjer p\u00e5 omr\u00e5det. Hovedtillitsvalgte og verneombud skal involveres i arbeidet. 3. Ansatte som velger \u00e5 reservere seg mot \u00e5 bli overf\u00f8rt til ny arbeidsgiver, vil bli tilbudt stilling i kommunen, i tr\u00e5d med sakens anbefalinger. Bergen bystyres behandling F\u00f8lgende representanter tok ordet: Rune Bakervik (A), Bj\u00f8rn-Frode Schjelderup (H), Richard Martin Laloo Storevik (A), Per J\u00f8rgensen (FrP), Mikkel Gr\u00fcner (SV), Christine Henriksen \u00d8degaard (MDG), Trond Tystad (BL), Per-Arne Hvidsten Larsen (V), Torstein Dahle (R), Per Erik G\u00e5skjenn (KrF), Tom-Ove Koteng Monsen (Pp), Anette Strand (H), Jeron Joseph (A), Diane Alexandra Berbain (SV), Fabian Emil Stang (H), Eline Aresdatter Haakestad (MDG), Mailiss Solheim-\u00c5kerblom (R), Eva Synn\u00f8ve Hagewick Steigen (A), Christian Haugen (FrP), Anne-Margrete Bollmann (BL), Hlin-S\u00e5ga Brosvik Kyrkje\u00f8y (SV), Linn Kristin Langley-Rasmussen Eng\u00f8 (A), Jan-Rune Patrick Bang Hansen (A). Forslag fremsatt i bystyret: Richard Martin Laloo Storevik (A) fremsatte p\u00e5 vegne av A og SV f\u00f8lgende alternative forslag: Bystyret avviser \u00e5 konkurranseutsetter to sykehjem slik saken legger opp til. Per Arne Larsen (V) fremsatte p\u00e5 vegne av V og KrF f\u00f8lgende alternative forslag: Bystyret ber byr\u00e5det avvente konkurranseutsetting av to kommunale sykehjem. Byr\u00e5det har ved gjentatte anledninger understreket at vi st\u00e5r overfor store \u00f8konomiske utfordringer hvor alle tiltak og ressurser m\u00e5 vurderes. I en slik situasjon er det ikke hensiktsmessig \u00e5 starte en omfattende prosess som vil koste mye penger og kreve mye ressurser. Som bystyret er gjort kjent med ved flere anledninger, blant annet i bystyresak 8/25, er bemanningssituasjonen i sektoren sv\u00e6rt krevende i tillegg til h\u00f8yt sykefrav\u00e6r, h\u00f8y turnover og stadig mer krevende oppgaver \u00e5 l\u00f8se. I en situasjon med over 100 ubesatte stillinger hvor arbeidstaker har krav p\u00e5 \u00e5 bli v\u00e6rende i kommunen om de \u00f8nsker, er det risikabelt \u00e5 starte en prosess med konkurranseutsetting. Bystyret mener i tillegg at muligheten for \u00e5 konkurranseutsette gjennom reservert konkurranse forbeholdt ideelle burde v\u00e6rt utredet bedre og v\u00e6rt fremmet som en reell valgmulighet. Mikkel Gr\u00fcner (SV) fremsatte p\u00e5 vegne av A og SV f\u00f8lgende tilleggsforslag i 12 punkt: 1. Konkurranseutsettingen skal ikke f\u00f8re til at dagens ansatte ved de aktuelle sykehjemmene f\u00e5r d\u00e5rligere l\u00f8nns- og pensjonsvilk\u00e5r enn de har i dag. I tillegg skal de ansatte som blir med over til ny arbeidsgiver, sikres minst samme l\u00f8nnsutvikling som kommunalt ansatte i tilsvarende stillinger. Bystyret ber byr\u00e5det legge dette til grunn i et eventuelt konkurransegrunnlag. 2. F\u00f8r en eventuell konkurranseutsetting gjennomf\u00f8res skal byr\u00e5det redegj\u00f8re for hva som skal skje med bygg og eiendomsmasse dersom enhetene konkurranseutsettes. For eksempel om byggene skal beholdes i kommunal eie, leies ut, selges, eller gis bort til nye akt\u00f8rer. Redegj\u00f8relsen skal tar for seg tiltenkt modell, konsekvenser og kostnader. 3. F\u00f8r en eventuell konkurranseutsetting gjennomf\u00f8res skal byr\u00e5det gjennomf\u00f8re en kartlegging av konsekvensene for AFP- og pensjonsvilk\u00e5r for ber\u00f8rte ansatte. Dette gjelder blant annet fremtidig reguleringspremie for ber\u00f8rte ansattes oppsatte rettigheter for arbeidsgiver, samt eventuelle individuelle tap av pensjonsrettigheter som f\u00f8lge av utmelding av tjeneste-pensjonsordningen og eventuelle tap av rett til AFP helt eller delvis. 4. F\u00f8r en eventuell konkurranseutsetting gjennomf\u00f8res skal byr\u00e5det legge fram en vurdering av hvilke kostnader til tjenestepensjon for ber\u00f8rte ansatte som kommunen vil sitte igjen med i forbindelse med en eventuell konkurranseutsetting. 5. F\u00f8r en eventuell konkurranseutsetting gjennomf\u00f8res skal byr\u00e5det legge fram en vurdering av risikoen for at ansatte ser seg om etter annet arbeidssted, dersom man er usikker p\u00e5 ny arbeidsgivers l\u00f8nns-, pensjons- og arbeidsvilk\u00e5r, og hvilke utfordringer dette eventuelt vil f\u00e5 for kontinuitet og kvalitet i tjenestene. 6. F\u00f8r en eventuell konkurranseutsetting gjennomf\u00f8res skal byr\u00e5det legge fram en oversikt over hvor mange ansatte som p\u00e5 grunn av alder har krav p\u00e5 skjerming fra \u00e5 bli en del av konkurranseutsettingen, og hvilke konsekvenser dette har for prosessen. 7. Ansatte som velger \u00e5 benytte seg av sin reservasjonsrett tilbys ansettelse i kommunen i tilsvarende stillingstype, i samme stillingsst\u00f8rrelse og tilknytningsforhold (fast ansettelse). Alle opptjente rettigheter f\u00f8lger den ansatte over i ny stilling. 8. F\u00f8r en eventuell konkurranseutsetting gjennomf\u00f8res skal byr\u00e5det legge fram en vurdering av faktiske transaksjonskostnader fra lignende prosesser i andre kommuner, og et estimat for hva det vil utgj\u00f8re i Bergen. 9. F\u00f8r en eventuell konkurranseutsetting gjennomf\u00f8res skal byr\u00e5det legge fram en vurdering av hvorfor konkurranseutsetting vil gi en mer effektiv og sikker vei til \u00f8kt kvalitet og faglig innovasjon p\u00e5 sykehjemmene i Bergen enn det drift i egenregi gir. 10. Nye drivere av sykehjem forplikter seg til \u00e5 dele faglig innovasjon med Bergen kommune. 11. F\u00f8r en eventuell konkurranseutsetting gjennomf\u00f8res skal byr\u00e5det legge fram en vurdering av om man kan oppn\u00e5 de effektene byr\u00e5det beskriver ved \u00e5 inng\u00e5 langsiktige avtaler med ideelle akt\u00f8rer, i den samme avtaleformen som Bergen kommune allerede har med ideelle sykehjem i dag, i stedet for konkurranseutsetting. Christine Henriksen \u00d8degaard (MDG) fremsatte p\u00e5 vegne av MDG f\u00f8lgende tilleggsforslag i 4 punkt: 1. Konkurranseutsetting av helse og omsorgstjenester er krevende for personalet p\u00e5 de aktuelle sykehjemmene, og for ansatte i byr\u00e5dsavdelingen som skal h\u00e5ndtere en sv\u00e6rt komplisert anbudsprosess. Da Bergen har utfordringer b\u00e5de med \u00e5 f\u00e5 tak i nok 2 helsepersonell til egne sykehjem, og samtidig har innf\u00f8rt ansettelsesstopp i egne etater og byr\u00e5dsavdelinger, fremst\u00e5r det som urealistisk og s\u00e6rdeles risikofylt \u00e5 gjennomf\u00f8re konkurranseutsetting p\u00e5 dette bakteppet. Bystyret ber byr\u00e5det stanse tiltaket. 2. Ved konkurranseutsetting av tjenester som sykehjem og barnevern \u00f8ker styrings- og tilsynskostnadene, fordi det kreves mer omfattende kontraktsoppf\u00f8lging for \u00e5 sikre at leverand\u00f8rene leverer etter avtale. Dette gj\u00f8r ofte privatisering dyrere enn forventet. Dette m\u00e5 vurderes n\u00f8ye. Bystyret ber byr\u00e5det utarbeide en sak om \u00f8konomiske konsekvenser p\u00e5 lang sikt og presentere denne for utvalget. 3. Bystyret er bekymret for mulig kapitallekkasje. Private akt\u00f8rer, inkludert utenlandske investeringsfond, har vist \u00f8kt interesse for norske velferdstjenester. Dette kan medf\u00f8re at skattepenger som skulle g\u00e5tt til tjenester, i stedet brukes til profittuttak. Flere utenlandske investorer bruker strukturer som minimerer skatt til Norge, noe som svekker den offentlige finansieringen, og p\u00e5 sikt tilliten til norske velferdstjenester og skatteniv\u00e5 i befolkningen. Bystyret ber byr\u00e5det n\u00f8ye vurdere tiltaket og mulige tilbydere opp mot den totale samfunnsp\u00e5virkningen. 4. Tidligere privatiseringstiltak har hatt alvorlige konsekvenser for samfunnet, blant annet grunnet manglende kompetanse og kapasitet ved utarbeiding og overv\u00e5kning av kontrakter. Byr\u00e5det m\u00e5 sikre kompetent utarbeidelse av konkurranseutsettende kontrakter i relevante avdelinger og etater. Videre m\u00e5 byr\u00e5det sikre tilstrekkelige ressurser til overv\u00e5kning av kontraktsgjennomf\u00f8ring og levering av kvalitetssikrede tjenester til Bergens innbyggere Merknader fremsatt i bystyret: Mikkel Gr\u00fcner (SV) fremsatte p\u00e5 vegne av A og SV f\u00f8lgende merknad: Bystyret merker seg at som svar p\u00e5 budsjettekniske sp\u00f8rsm\u00e5l skriver byr\u00e5det at det ikke foreligger noen beregning av hvor mange dags- og ukeverk gjennomf\u00f8ringen av anskaffelsen vil kreve. Det finnes alts\u00e5 ingen oversikt over hvilke kostnader kommunen vil ha med utarbeidelsen og gjennomf\u00f8ringen av en slik anbudsprosess. Richard Martin Laloo Storevik (A) fremsatte p\u00e5 vegne av A f\u00f8lgende merknader: Merknad 1 Konkurranseutsetting av helse og omsorgstjenester er krevende for personalet p\u00e5 de aktuelle sykehjemmene, og for ansatte i byr\u00e5dsavdelingen som skal h\u00e5ndtere en sv\u00e6rt komplisert anbudsprosess. Da Bergen har utfordringer b\u00e5de med \u00e5 f\u00e5 tak i nok helsepersonell til egne sykehjem, og samtidig har innf\u00f8rt ansettelsesstopp i egne etater og byr\u00e5dsavdelinger, fremst\u00e5r det som urealistisk og s\u00e6rdeles risikofylt \u00e5 gjennomf\u00f8re konkurranseutsetting p\u00e5 dette bakteppet. Bystyret ber byr\u00e5det stanse tiltaket. Merknad 2 Vi har i dag utfordringer med \u00e5 rekruttere tilstrekkelig ansatte, og vi mener derfor at dette b\u00f8r v\u00e6re kommunens fremste oppgave \u00e5 s\u00f8rge for. Derfor drift i egenregi er mest effektive og sikre veien til \u00f8kt kvalitet og faglig innovasjon p\u00e5 sykehjemmene i Bergen. Merknad 3 I dag driver sykehjemmene med mange deltidsstillinger og mange innleide vikarer. Det m\u00e5 sikres god bemanning og hele stillinger p\u00e5 de kommunale sykehjemmene, og s\u00f8rge for \u00e5 dempe arbeidsbelastningen. Flere ansatte og m\u00e5lrettet partssamarbeid vil kunne dekke byr\u00e5dets m\u00e5l om \u00e5 drive frem mer mangfoldige og faglig gode tjenester Merknad 4 3 Konkurransen m\u00e5 utelukkes og hvis det likevel skal skje s\u00e5 m\u00e5 det heller inng\u00e5s langsiktige avtaler med ideelle akt\u00f8rer, i den samme avtaleformen som Bergen kommune allerede har med ideelle sykehjem i dag. Dette vil gi ansatte sammenliknbare l\u00f8nns- og pensjonsvilk\u00e5r og redusere inntekts- og pensjonstap for de lavl\u00f8nte, i tillegg til at transaksjonskostnader ved anbudskonkurransen i hovedsak faller bort. Merknad 5 Det m\u00e5 sikres at ansatte ikke taper pensjon i anbudet. Hvis kommunen gjennomf\u00f8rer konkurranse for sykehjemmene, kan de legge inn et krav om at det kun er ideelle akt\u00f8rer som kan delta i konkurransen og at de skal ha offentlig tjenestepensjon. Med offentlig tjenestepensjon f\u00f8lger det ogs\u00e5 med s\u00e6raldersgrense. Det kan inneb\u00e6re at noen akt\u00f8rer som for eksempel Frelsesarmeen som har innskuddsbasert ordning og er medlem av NHO vil hevde at dette er diskriminerende. Merknad 6 Det m\u00e5 tas en helhetlig vurdering med argumenter b\u00e5de for og mot konkurranseutsetting. Merknad 7 Erfaringer med konkurranseutsetting fra andre kommuner er viktig og b\u00f8r f\u00f8lge med saken. Merknad 8 Det m\u00e5 spesielt tas hensyn til de ansatte, beboere, p\u00e5r\u00f8rende og frivillige i dette arbeidet. Merknad 9 De \u00f8konomiske og administrative utfordringer i dette arbeidet da det er strammere budsjett. Merknad 10 Bystyret ber byr\u00e5det ha tett dialog og samarbeid med fagorganisasjoner og tillitsvalgte. Merknad 11 Det er ogs\u00e5 viktig \u00e5 innhente data fra forskning innenfor dette fagomr\u00e5det. Merknad 12 Ansatte som kan bli konkurranseutsatt m\u00e5 f\u00e5 et reelt tilbud. Torstein Dahle (R) fremsatte p\u00e5 vegne av R f\u00f8lgende merknad: Etat for bemanningssentre og sykehjem hadde pr. august 2024 97 ubesatte stillinger. I samfunnet er det mangel p\u00e5 ulike kategorier av helsepersonell. For \u00e5 kunne v\u00e6re en attraktiv arbeidsgiver har Bergen kommune iverksatt tiltak for \u00e5 styrke fagmilj\u00f8et og styrke rekrutteringen. Bystyret vil peke p\u00e5 at det er kontraproduktivt, splitter kommunens fagmilj\u00f8er og svekker effekten av denne kommunale satsingen, n\u00e5r sykehjem konkurranseutsettes. Votering: Alternativt forslag fra A og SV, fremsatt av Richard Martin Laloo Storevik (A), fikk 29 stemmer (A, SV, MDG, R, KrF), og var dermed falt. Alternativt forslag fra V og KrF, fremsatt av Per-Arne Hvidsten Larsen (V), fikk 9 stemmer (MDG, V, KrF), og var dermed falt. Innstillingen punkt 1-3 ble vedtatt med 35 stemmer (H, FrP, BL, INP, Sp, PP). Tilleggsforslag punkt 1-12 fra A og SV, fremsatt av Mikkel Gr\u00fcner (SV), fikk 27 stemmer (A, SV, MDG, R), og var dermed falt. 4 Tilleggsforslag punkt 1-4 fra MDG, fremsatt av Christine Henriksen \u00d8degaard (MDG), fikk 27 stemmer (A, SV, MDG, R), og var dermed falt. Merknad fra A og SV, fremsatt av Mikkel Gr\u00fcner (SV), fikk 27 stemmer (A, SV, MDG, R), og var dermed falt. Merknad 1-12 fra A, fremsatt av Richard Martin Laloo Storevik (A), fikk 27 stemmer (A, SV, MDG, R), og var dermed falt. Merknad fra R, fremsatt av Torstein Dahle (R), fikk 23 stemmer (A, SV, R), og var dermed falt. Utvalg for finans, kultur og n\u00e6ring behandlet saken i m\u00f8tet 04.12.2024 sak 188/24 og avga f\u00f8lgende innstilling: Utvalgets innstilling er likelydende med bystyrets vedtak. Utvalg for helse og sosial hadde saken til orientering i m\u00f8tet 04.12.2024 sak 158/24: Utvalg for helse og sosial tok saken til orientering. Utvalg for finans, kultur og n\u00e6ring innstiller til bystyret. Byr\u00e5det behandlet saken i m\u00f8tet 21.11.2024 sak 357/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 5 "
}