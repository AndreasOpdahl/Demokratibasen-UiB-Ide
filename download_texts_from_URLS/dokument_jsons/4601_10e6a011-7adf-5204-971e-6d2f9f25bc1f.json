{
  "dokument_id": "10e6a011-7adf-5204-971e-6d2f9f25bc1f",
  "doc_type": "case_presentation",
  "kommune": 4601,
  "tittel": "Bergenhus gnr 168 bnr 1156 Biskopshavn 4. Klage p\u00e5 retting av matrikkel\n",
  "url": "https://bergen.kommune.no/politikere-utvalg/api/fil/bk360/10064021/Framstilling-Bergenhus-gnr-168-bnr-1156-Biskopshavn-4-Klage-pa-retting-av-matrikkel-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/14868-9 Bergenhus gnr 168 bnr 1156 Biskopshavn 4. Klage p\u00e5 retting av matrikkel Hva saken gjelder: Saken gjelder klage p\u00e5 retting i matrikkelen den 13.11.2023 hvor deler av gnr 168 bnr 1144 (kommunal veigrunn) ble overf\u00f8rt til bnr 1156. Rettingen ble p\u00e5klaget av Advokatfirmaet M\u00e6land & co AS v/ Mats M\u00e6land som bestyrer i d\u00f8dsboet til Kari og Knut J\u00f8rgen Josephsen (hjemmelshavere til bnr 1901) i brev datert 29.01.2024. Den ordin\u00e6re klagefristen p\u00e5 tre uker er oversittet. Det er opplyst at boet f\u00f8rst fikk kopi av retting av matrikkelen den 18.01.2024. Fristen for \u00e5 klage for den som \u00abikke har mottatt underretning om vedtaket\u00bb l\u00f8per fra det tidspunktet denne har, eller burde ha skaffet seg kjennskap til vedtaket. Senest tre m\u00e5neder fra vedtakstidspunktet jf. fvl. \u00a7 29(2). Klagen er framsatt innenfor trem\u00e5nedersfristen og er derfor tatt til behandling. Det er foretatt en retting i matrikkelen med grunnlag i eldre dokumenter jf. matrikkelforskriften \u00a7 10b jf. \u00a7 10. I utgangspunktet er det ikke klagerett p\u00e5 retting jf. matrikkelloven \u00a7 46, da dette ikke ansees som et enkeltvedtak. Derimot oppgis det allikevel i matrikkelforskriften \u00a7 22 (1) b at det kan klages etter forvaltningsloven p\u00e5 avgj\u00f8relser etter matrikkelforskriften \u00a7 10 b. Retting av matrikkelen skal kun registrere de eksisterende faktiske eiendomsforholdene. Rettingen vil alts\u00e5 ikke gripe inn i fordelingen av rettigheter og forpliktelser mellom eiendommene som benytter veien i dag. Klagers anf\u00f8rsler: Klager viser til at eiendommen tidligere er betegnet som felles adkomst for eiendommene. Det vises til at begge eiendommene tidligere hadde samme eier. Det anf\u00f8res at rettingen medf\u00f8rer at gnr. 1144 mangler tilkomst og at rettingen derfor medf\u00f8rer at det oppst\u00e5r forhold som strider med plan- og bygningsloven jf. pbl. \u00a7 26-1 om opprettelse av eiendom jf. \u00a7 27-4 om tilkomst. Det anf\u00f8res prinsipalt at veitilkomsten skulle v\u00e6re felles for de to eiendommene, og at veistykket skal tilh\u00f8re disse i sameie, sekund\u00e6rt at justeringen medf\u00f8rer at det oppst\u00e5r et forhold i strid med plan- og bygningsloven. Eier av bnr 1156 Odd-J\u00f8rgen Josephsen har gitt tilsvar til klagen den 29.02.2024. Det stilles sp\u00f8rsm\u00e5l ved om klagen er rettidig framkommet. Eier av eiendommen viser til at parsellen som n\u00e5 er overf\u00f8rt ble ervervet i 1984, og at dette ble f\u00f8rt i grunnboken, men at forholdet aldri er f\u00f8rt i matrikkelen. Det fremmes at naboeiendommen aldri har hatt noen eiendomsrett til veien, det vises til at begge bolighusene tidligere l\u00e5 p\u00e5 samme eiendom. Det vises til klagen og tilsvaret i sin helhet. Fagetatens vurdering og anbefaling: Plan- og bygningsetaten som fagetat anbefaler at rettingen i matrikkelen opprettholdes. 1 Det vises til at veistykket er overf\u00f8rt til eiendommen gnr. 1165 i 1984, dette framg\u00e5r av grunnbokbladet til eiendommen: Det foreligger m\u00e5lebrev for eiendommen (som danner grunnlag for gjennomf\u00f8rt retting) hvor situasjonen er beskrevet som f\u00f8lger: Klagers anf\u00f8rsel om at ordlyden \u00abfelles vei\u00bb i kartet skulle inneb\u00e6re at veien m\u00e5 tilligge de to eiendommene i sameie er ikke ilagt vekt. \u00c5rsaken til dette er at klagers eiendom, bnr. 1901 ble fradelt fra gnr. 1165 den 14.08.1987. Det er p\u00e5 dette tidspunktet allerede gitt byggetillatelse til oppf\u00f8ring av klagers bolighus (tillatelse datert 06.07.19871). Dette framg\u00e5r av grunnbokbladet til eiendommen p\u00e5 gnr. 1901 (se utklipp under). Sp\u00f8rsm\u00e5let om hvorvidt det oppst\u00e5r forhold i strid med plan- og bygningsloven f\u00e5r i utgangspunktet ikke betydning for matrikkelf\u00f8ringen. Matrikkelen skal kun gjenspeile de faktiske eiendomsforholdene, og tar ikke stilling til lovligheten av disse. Det nevnes likevel at det samtidig med opprettelsen av gnr. 1901 i 1987 er tinglyst en heftelse p\u00e5 grunnbokbladet for gnr. 1156 som gjelder veirett for utskilte parseller: Det kan derfor legges til grunn at klagers eiendom har n\u00f8dvendige rettigheter for tilkomst. Til klagers prinsipale anf\u00f8rsel er det derfor fagetaten syn at man ikke kan utlede noen intensjon om at eiendommen skal tilligge ogs\u00e5 gnr. 1901, da gnr. 1901 ikke eksisterte p\u00e5 tidspunktet for opprettelsen. Ordlyden \u00abfelles\u00bb sikter til de to bolighusene som sto p\u00e5 gnr. 1156 ved overdragelsen av veiparsellen. Til klagers sekund\u00e6re anf\u00f8rsel er det fagetatens syn at et slikt forhold er uten betydning for en retting av matrikkelen etter matrikkelforskriftens \u00a7 10b, for \u00f8vrig at eiendommen syntes \u00e5 ha tinglyst rett til adkomst over gnr. 1156. Det er ikke mottatt dokumentasjon i saken som gir opplysninger om andre faktiske forhold enn de som kommunen har klart \u00e5 oppdrive f\u00f8r det ble gjennomf\u00f8rt retting. Rettingen av matrikkelopplysningene er etter det fagetaten kan se gjennomf\u00f8rt i samsvar med matrikkelforskriftens \u00a7 10b. Fagetaten kan derfor ikke se grunnlag for at det foreligger mangler ved rettingen. Det vises til fagetatens notat datert 04.03.2024 i sin helhet. 2 \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert klagen og er kommet til at rettingen i matrikkelen b\u00f8r opprettholdes. Byr\u00e5det viser til at fagetaten har redegjort for bakgrunnen for rettingen, b\u00e5de med hensyn til det rettslige og faktiske grunnlaget. Byr\u00e5det har ikke ytterligere vesentlige kommentarer til saken, og slutter seg derfor i sin helhet til fagetatens vurdering. Byr\u00e5det kan ikke anbefale at klagen tas til f\u00f8lge. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Retting utf\u00f8rt ved matrikkelbrev av 13.11.2023 opprettholdes. Klagen tas ikke til f\u00f8lge. Dato: 2. april 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 04.03.2024 med f\u00f8lgende vedlegg: 1. Oversiktskart 2. Oversiktsfoto 3. M\u00e5lebrev 4. Klage datert 29.01.2024 5. Motsvar datert 29.02.2024 6. Orientering om retting datert 13.11.2023 7. Varsel om retting av matrikkelen datert 23.10.2023 8. Matrikkelbrev etter retting 9. Krav om retting av matrikkelen datert 12.10.2023 3 "
}