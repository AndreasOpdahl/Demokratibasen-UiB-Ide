{
  "dokument_id": "328f3869-92ca-582d-b22c-ba1af891fdd6",
  "doc_type": "case_attachment",
  "kommune": 4601,
  "tittel": "Vedlegg 1.6.5 Tverrfaglig vurderingsteam BBSM",
  "url": "https://bergen.kommune.no/politikere-utvalg/api/fil/bk360/10009675/Vedlegg-1-6-5-Tverrfaglig-vurderingsteam-BBSM",
  "tekst": "1.6 om Tverrfaglig vurderingsteam har v\u00e6rt et prosjekt i forvaltningsenheten for flere bydeler i Bergen. Prosjektet har utviklet og pr\u00f8vd ut en modell for kartlegging og vurdering av nye brukere som s\u00f8ker om kommunale helse- og omsorgstjenester. Hvilke erfaringer kan en hente herfra for denne m\u00e5lgruppen, i tillegg til Housing first modellen? Et tverrfaglig vurderingsteam kan v\u00e6re hensiktsmessig for \u00e5 f\u00e5 en grundig kartlegging av en person sine ressurser og behov. Byr\u00e5dsavdeling for eldre, helse og frivillighet jobber med et prosjekt, \u00abearly interventions\u00bb, der det skal forskes p\u00e5 bruk av tverrfaglig vurderingsteam. I arbeidet med ny boligtildeling ble et tverrfaglig team foresl\u00e5tt som en del av l\u00f8sningen for en bedre boligtildeling. Hensikten er den samme, \u00e5 se p\u00e5 boligs\u00f8kers ressurser og behov knyttet til bolig og type bolig og hvilke oppf\u00f8lging og tjenester den enkelte har behov for, for \u00e5 beholde bolig. I arbeidet med Brukerreisen ROP som ble p\u00e5begynt i oktober 2023 ble det besluttet \u00e5 ta arbeidet med ny boligtildeling inn som en del av dette arbeidet. \u00c5 se p\u00e5 hvordan tildeling av kommunal bolig kan gj\u00f8res bedre har v\u00e6rt en del av politiske bestillinger, blant annet i interpellasjon nr. 9 i 2018 og i merknad 3 vedtatt i sammenheng med at Bergen bystyre vedtok Boligmelding 2020-2026 som skulle vurdere tildeling av kommunale boliger. I juli 2023 tr\u00e5dte \u201cLov om kommunenes ansvar p\u00e5 det boligsosiale feltet\u201d i kraft. Lovverket setter nye og tildeles strengere krav til kommunene. I \u00a71 blir dette tydeliggjort: \u201cform\u00e5let med loven er \u00e5 forebygge boligsosiale utfordringer og \u00e5 bidra til at vanskeligstilte p\u00e5 boligmarkedet skal f\u00e5 bistand til \u00e5 skaffe seg og beholde en egnet bolig. Denne ble ogs\u00e5 et viktig utgangspunkt med tanke p\u00e5 etablering av et tverrfaglig team for samhandling og bistand p\u00e5 tvers, jfr \u00a7\u00a75-7. "
}