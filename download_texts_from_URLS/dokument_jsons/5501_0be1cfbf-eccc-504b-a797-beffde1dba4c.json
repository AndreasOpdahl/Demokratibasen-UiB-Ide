{
  "dokument_id": "0be1cfbf-eccc-504b-a797-beffde1dba4c",
  "doc_type": "case_attachment",
  "kommune": 5501,
  "tittel": "Vedlegg 26. ABC-kart",
  "url": "https://innsyn.tromso.kommune.no/application/getMoteDokument?dokid=2002009738",
  "tekst": " ABC-kart Troms\u00f8 Dato: 10.05.2022 asplanviak.no Versjon: 04 Dokumentinformasjon Oppdragsgiver: Troms\u00f8 Kommune Tittel p\u00e5 rapport: ABC-kart Troms\u00f8 Oppdragsnavn: ABC-kart for Troms\u00f8 Oppdragsnummer: 627445-54 Utarbeidet av: Katrine Erichsen, \u00d8yvind Dalen Oppdragsleder: Katrine Erichsen Tilgjengelighet: \u00c5pen Kort sammendrag Rapporten inneholder informasjon om befolknings- og arbeidsplasstetthet i Troms\u00f8 kommune, teori om ABC-metodikken, informasjon om data- grunnlag, resultater for tilgjengelighetsanalyser og ABC-kart for Troms\u00f8. Kapitlene er delt inn i innledning, metode, tilgjengelighetskartlegging, ABC-kart og reisetidsforhold mellom transportmidler. 04 10. mai. 2022 Endelig leveranse KE \u00d8D 03 20. jan. 2022 Revidert versjon KE \u00d8D 02 25. nov. 2021 Revidert versjon KE \u00d8D 01 29. okt. 2021 Hovedleveranse KE \u00d8D Ver. Dato Beskrivelse Utarb. av KS Rapport \u2013 ABC-kart Troms\u00f8 1 Forord Asplan Viak er engasjert av Troms\u00f8 kommune for \u00e5 utarbeide et ABC-kart for Troms\u00f8, som grunnlag for rullering av kommuneplanens arealdel. ABC-kartet vil vise tilgjengelighetsprofiler for ulike deler av kommunen, og kan blant annet brukes som grunnlag for arealplanlegging og lokalisering av nye virksomheter tilpasset de enkeltes transportbehov. Guri Ugedahl har v\u00e6rt kontaktperson i Troms\u00f8 kommune. Hos Asplan Viak har Katrine Erichsen, Karoline Helleland Nielsen og \u00d8yvind Dalen deltatt i arbeidet. Oslo, 10.05.2022 Katrine Erichsen \u00d8yvind Dalen Oppdragsleder Kvalitetssikrer Rapport \u2013 ABC-kart Troms\u00f8 2 Innholdsfortegnelse 1. Innledning 4 1.1. Befolkningstetthet 5 1.2. Arbeidsplasstetthet 7 2. Metode 9 2.1. ABC-metoden 9 2.2. Grunnlagsdata 13 2.3. ABC-kart for Troms\u00f8 kommune 14 2.4. Kartlegging av n\u00e6ringsarealer og virksomheter 16 3. Tilgjengelighetskartlegging 19 3.1. Gange 20 3.2. Sykkel 21 3.3. Elsykkel 22 3.4. Kollektivtransport 23 3.5. Bil 24 4. ABC-kart 25 4.1. ABC-kart for Troms\u00f8 25 4.2. ABC-kart for n\u00e6ringsarealer 27 4.3 Fordeling av ABC-virksomheter i forhold til ABC-omr\u00e5der 28 5. Reisetidsforhold mellom transportmidler 32 5.1. Sykkelreiser til sentrum 32 5.2. Kollektivreiser til sentrum 34 5.3. Bilreiser til sentrum 36 5.4. Sammenligning av reisetider 38 Rapport \u2013 ABC-kart Troms\u00f8 3 1. Innledning ABC-metodikken er et verkt\u00f8y som i hovedsak benyttes for \u00e5 planlegge hvordan ulike virksomheter kan lokaliseres p\u00e5 \u00abrett sted\u00bb med tanke p\u00e5 virksomhetenes trafikkgenerende egenskaper. Det vil samtidig v\u00e6re nyttig \u00e5 bruke metoden for \u00e5 vurdere behovet for \u00e5 eventuelt endre tilgjengeligheten til et omr\u00e5de, for \u00e5 gj\u00f8re det lettere \u00e5 ankomme uten bruk av bil. Ved kartlegging av virksomheter i ulike omr\u00e5der kan man vurdere omr\u00e5dets tilgjengelighetsprofil mot virksomheters mobilitetsprofil, og ved behov, om det er potensial for \u00e5 endre tilgjengeligheten for ulike transportmidler (Asplan Viak, 2013). Beregningene som legges til grunn for utarbeidelse av ABC-kartet gj\u00f8res med ATP- modellen. Det gj\u00f8res tilgjengelighetsanalyser for transportmidlene gange, sykkel, kollektiv og bil. Vurderingskriteriene for ABC-kartet tar utgangspunkt i resultatene fra tilgjengelighetsanalysene og baseres p\u00e5 lokale forhold i Troms\u00f8 kommune. Med bakgrunn i tilgjengelighetsanalysene og vurderingskriteriene har vi utarbeidet et ABC-kart for Troms\u00f8 kommune. Videre er n\u00e5v\u00e6rende og fremtidige n\u00e6ringsareal fra kommuneplanens arealdel kategorisert med utgangspunkt i ABC-kartet. Til slutt har vi kategorisert lokaliseringen av dagens virksomheter i Troms\u00f8 kommune i henhold til ABC- metodikken og prinsippet om \u00abrett virksomhet p\u00e5 rett sted\u00bb. I kapittel 2 gjennomg\u00e5s metoden som er benyttet for utvikling av ABC-kartet. F\u00f8rst gjennomg\u00e5s generell teori bak ABC-metodikken. Videre gjennomg\u00e5s grunnlagsdataene som ligger til grunn for tilgjengelighetsanalysene, og metoden for utarbeidelse av ABC- kartet for Troms\u00f8. Til slutt presenteres metoden for kartlegging av n\u00e6ringsarealer og bedrifter i Troms\u00f8. I kapittel 3 presenteres og beskrives tilgjengelighetsanalysene for gange, sykkel, kollektivtransport og bil. I kapittel 4 presenteres ABC-kartet for Troms\u00f8 kommune og inndeling av n\u00e6ringsarealer. Kapittelet inneholder ogs\u00e5 en kartlegging av ABC(D)-virksomheter i Troms\u00f8 i forhold til ABCD-omr\u00e5der i Troms\u00f8. I kapittel 5 vurderes reisetidsforholdet mellom ulike transportmidler. Rapport \u2013 ABC-kart Troms\u00f8 4 1.1. Befolkningstetthet Per dags dato er det 77 106 bosatte i Troms\u00f8 kommune. Det er forventet at befolkningen vil \u00f8ke til 80 456 i 2030 og 83 907 i 2050 (Statistisk sentralbyr\u00e5, 2021). Kartet viser dagens befolkningstetthet i Troms\u00f8. Befolkningstettheten er beregnet med et geografisk detaljniv\u00e5 p\u00e5 150 meter radius. Fargen i kartet viser hvor mange personer som bor innenfor 150 meter radius av stedet som har den aktuelle fargen. For eksempel betyr det at for alle steder i sentrum som har den m\u00f8rkeste fargen, bor det mellom 500 og 898 personer innenfor en avstand p\u00e5 radius 150 meter. Figur 1-1 Befolkningstetthet i Troms\u00f8 vist ved antall bosatte innenfor 150 meter radius. Rapport \u2013 ABC-kart Troms\u00f8 5 De mest befolkningstette omr\u00e5dene i Troms\u00f8 er Troms\u00f8ya, deler av Kval\u00f8ysletta, Tromsdalen, Tomasjord og Kroken. P\u00e5 Troms\u00f8ya bor 41 000, som er over halvparten av de bosatte i Troms\u00f8 kommune. I Tromsdalen bor det ca. 4 400, p\u00e5 Tomasjord ca. 3 500 og rundt Kroken ca. 3 000. Langs Kval\u00f8ysletta bor det ca. 8000. Bosatte i n\u00e6rhet av sentrum Det er beregnet hvor mange prosent av befolkningen som bor innenfor ulike avstander fra sentrum, henholdsvis 500 meter og 1, 2, 3, 4 og 5 km. Figur 1-2 viser at innenfor 5 km i luftlinje dekkes store deler av Troms\u00f8ya, Tomasjord og Tromsdalen. Figur 1-2 Avstand fra sentrum og befolkningstetthet. Figur 1-3 viser hvor mange, i prosent, som bor innenfor en radius p\u00e5 500 meter og videre 1, 2, 3, 4 og 5 km fra Troms\u00f8 sentrum. Grafen viser at 50 prosent av de bosatte i Troms\u00f8 bor innenfor 3 km fra sentrum. Figur 1-2 viser at dette inkluderer de mest sentrale omr\u00e5dene p\u00e5 Troms\u00f8ya, Tomasjord og i Tromsdalen. 5 km 65 % 4 km 59 % 3 km 51 % 2 km 34 % 1 km 11 % 500 meter 2% Figur 1-3 Antall bosatte i ulike avstander fra sentrum (akkumulert og prosent ift. folketallet i Troms\u00f8). Rapport \u2013 ABC-kart Troms\u00f8 6 1.2. Arbeidsplasstetthet Det er 44 199 sysselsatte i Troms\u00f8 kommune. 90 % av de som jobber i Troms\u00f8 er ogs\u00e5 bosatt i kommunen (Statistisk sentralbyr\u00e5, 2020). Kartet viser arbeidsplasstettheten i Troms\u00f8 kommune. Arbeidsplasstettheten er beregnet med et geografisk detaljniv\u00e5 p\u00e5 150 meter radius. Fargen i kartet viser hvor mange arbeidsplasser som er lokalisert innenfor 150 meter radius av stedet som har den aktuelle fargen. For eksempel betyr det at for alle steder i sentrum som har den m\u00f8rkeste fargen, finnes det mellom 500 og 1026 arbeidsplasser innenfor en avstand p\u00e5 150 meter radius. Figur 1-4 Arbeidsplasstetthet i Troms\u00f8 vist ved antall sysselsatte innenfor 150 meter radius. Rapport \u2013 ABC-kart Troms\u00f8 7 De st\u00f8rste arbeidsplasskonsentrasjonene i Troms\u00f8 er sentrum, universitetet, universitetssykehuset i Nord-Norge, og Langnes med flyplassen og Jekta storsenter. Ca. 16 000 arbeider i sentrumskjernen. P\u00e5 universitetet jobber ca. 4000, ca. 4500 p\u00e5 sykehuset og p\u00e5 Langnes ca. 7000. Sysselsatte i n\u00e6rhet av sentrum Det er beregnet hvor mange prosent av sysselsatte som arbeider innenfor ulike avstander fra sentrum, henholdsvis 500 meter og 1, 2, 3, 4 og 5 km. Figur 1-5 viser hvilke omr\u00e5der som dekkes, inntil 5 km. Figuren viser blant annet at universitet og sykehuset (nord p\u00e5 Troms\u00f8ya) ligger innenfor 4 \u2013 5 km fra sentrum. Figur 1-5 Avstand fra sentrum og arbeidsplasstetthet. Figur 1-6 viser hvor mange, i prosent, som arbeider innenfor en radius p\u00e5 500 meter og videre 1, 2, 3, 4 og 5 km fra Troms\u00f8 sentrum. Grafen viser 86 prosent av de sysselsatte i Troms\u00f8 arbeider innenfor 5 km fra sentrum (i luftlinje). 5 km 86 % 4 km 74 % 3 km 54 % 2 km 40 % 1 km 29 % 500 meter 22 % Figur 1-6 Antall arbeidsplasser i ulike avstander fra sentrum (akkumulert og i prosent ift. samlet antall arbeidsplasser i Troms\u00f8). Rapport \u2013 ABC-kart Troms\u00f8 8 2. Metode Dette kapittelet presenterer f\u00f8rst teorien bak ABC-metodikken, som grunnlag for planlegging av \u00abrett virksomhet p\u00e5 rett sted\u00bb. Videre presenteres hvilke grunnlagsdata som ligger til grunn for analysene, metode for utarbeidelse av tilgjengelighetsanalysene og vurderingskriteriene for A-, B-, C- og D-omr\u00e5der i Troms\u00f8. Beregning av Utarbeidelse av Finner start- og sluttpunkt ABC-kart tilgjengelighet vurderingskriteringer Figur 2-1 Metode for utarbeidelse av ABC-kart. 2.1. ABC-metoden ABC-metoden er et verkt\u00f8y som kan benyttes i planleggings\u00f8yemed for \u00e5 legge til rette for \u00abrett virksomhet p\u00e5 rett sted\u00bb, b\u00e5de med tanke p\u00e5 utvikling av arealer og for \u00e5 lokalisere virksomheter. M\u00e5lsetningen med metoden er \u00e5 kunne minimere det samlede transport- behovet i en by eller region, samtidig som det legges til rette for et konkurransedyktig n\u00e6ringsliv og gode vilk\u00e5r for trafikkavvikling. Metoden ble f\u00f8rst utviklet i Nederland, og har blitt benyttet for flere norske byer og regioner, deriblant Trondheim, J\u00e6ren, Drammensregionen, Kristiansandregionen og Nedre Glommaregionen. Metodikken g\u00e5r ut p\u00e5 at virksomheter med h\u00f8y bes\u00f8ksintensitet b\u00f8r lokaliseres n\u00e6r kollektivknutepunkt, mens virksomheter med lav arbeidsplass- og bes\u00f8ksintensitet kan lokaliseres i mindre sentrale omr\u00e5der, men gjerne i tilknytning til kollektivtraseer. Optimal lokalisering av virksomheter bestemmes p\u00e5 bakgrunn av omr\u00e5ders tilgjengelighetsprofil og virksomheters mobilitetsprofil. Basert p\u00e5 gitte kriterier deles omr\u00e5der inn i A-, B- og C-omr\u00e5der. Kriteriene varierer fra ulike regioner og byer, avhengig av lokalt og regionalt kollektivtilbud, regionen/byens st\u00f8rrelse og geografi. I delkapittel 2.3.2 beskrives vurderingskriteriene for A-, B-, C- og D-omr\u00e5der for Troms\u00f8 kommune. 2.1.1. Tilgjengelighetsprofil Et viktig prinsipp ved planlegging for redusert biltransport er at utbygging av virksomheter foreg\u00e5r i omr\u00e5der med best mulig tilgjengelighet for alternative Rapport \u2013 ABC-kart Troms\u00f8 9 transportformer. Det gjelder gange, sykkel og kollektivtransport. I ABC-metoden tar man hensyn til eksisterende utbygging ved planlegging av nye utbyggingsomr\u00e5der. Kriteriene for A-, B- og C-omr\u00e5der varierer til en viss grad fra region til region eller by til by. Man ser blant annet p\u00e5 lokalt og regionalt kollektivtilbud, samt regioners og tettsteders st\u00f8rrelse og geografi. I dette oppdraget er beskrivelsen av de ulike omr\u00e5dene basert p\u00e5 kjent teori, men tilpasset Troms\u00f8 kommunes kollektivtilbud og geografi. Figur 2-2 Modell for \u00e5 beskrive omr\u00e5ders tilgjengelighetsprofil, basert p\u00e5 ABC-metoden. A-omr\u00e5der A-omr\u00e5der skal v\u00e6re i tilknytning til et knutepunkt med god regional kollektivbetjening og lav bil- tilgjengelighet. Dersom man sammenligner Troms\u00f8 kommune med andre regioner/byer, for eksempel p\u00e5 \u00d8stlandet, har ikke kommunen det samme regionale tilbudet som knytter regioner sammen. Vi har derfor tatt utgangspunkt i det omr\u00e5det i Troms\u00f8 med det beste kollektivtilbudet, det vil si Sj\u00f8gata. A-omr\u00e5der b\u00f8r ha et gunstig reisetidsforhold mellom bil og Figur 2-3 Sentrumsomr\u00e5de for Troms\u00f8 kommune. kollektivtransport, og god Rapport \u2013 ABC-kart Troms\u00f8 10 tilgjengelighet for fotgjengere og syklister. Det b\u00f8r ogs\u00e5 v\u00e6re enkelt \u00e5 g\u00e5 og sykle innenfor selve omr\u00e5det. Et viktig kriterium for \u00e5 avgrense et A-omr\u00e5de er gangavstand til et kollektivknutepunkt. Anbefalt avgrensing er 500 \u2013 800 meter, avhengig av st\u00f8rrelsen p\u00e5 regionen knutepunktet er lokalisert i. For \u00e5 redusere biltilgjengeligheten i et A-omr\u00e5de vil det ofte v\u00e6re n\u00f8dvendig \u00e5 innf\u00f8re restriksjoner p\u00e5 biltrafikken, for eksempel v\u00e6re avgiftsbelagte parkeringsplasser, enveis- regulering, g\u00e5gater og lignende. Andre kriterier for et A-omr\u00e5de er at omr\u00e5det ligger i relativt kort avstand til hovedvei for \u00e5 sikre effektiv godstransportavvikling. Dette kriteriet skal imidlertid ikke vektlegges mer enn kollektivtilgjengelighet og begrenset biltilgjengelighet. B-omr\u00e5der B-omr\u00e5der er omr\u00e5der med god lokal kollektivbetjening og middels god bil- tilgjengelighet. I B-omr\u00e5der kan det v\u00e6re en blanding mellom bolig og n\u00e6ring. Reisetidsforholdet mellom bil og kollektivtilbud er som regel d\u00e5rligere enn i et A-omr\u00e5de. For \u00e5 styre biltilgjengeligheten kan det benyttes parkeringsrestriksjoner. Dette kan imidlertid v\u00e6re vanskelig \u00e5 gjennomf\u00f8re i praksis ettersom det i tilknytning til bes\u00f8ksintensive bedrifter ofte vil v\u00e6re et godt (privat) parkeringstilbud for bes\u00f8kende. C-omr\u00e5der C-omr\u00e5der har god biltilgjengelighet og mindre god kollektivbetjening. God biltilgjengelighet vil si n\u00e6rhet til hovedvei og nok parkeringsplasser til ansatte. I C- omr\u00e5der skal det i utgangspunktet ikke lokaliseres bes\u00f8ksintensive arbeidsplasser, og det b\u00f8r heller ikke etableres egne parkeringsplasser for bes\u00f8kende i disse omr\u00e5dene. D-omr\u00e5der (rest) I ABC-metodikken opererer en noen ganger ogs\u00e5 med D-omr\u00e5der, s\u00e5kalte rest-omr\u00e5der, hvor det som regel er d\u00e5rlig tilgjengelighet med b\u00e5de bil og kollektivtransport. Slike omr\u00e5der inng\u00e5r normalt ikke i tettbebyggelsen, og det b\u00f8r ikke etableres andre virksomheter enn prim\u00e6rn\u00e6ring. 2.1.2. Mobilitetsprofil En virksomhets mobilitetsprofil beskriver virksomhetens generering av transport, og kjennetegnes ved transportskapende egenskaper ved antall ansatte, bes\u00f8kende og behovet for inn- og utskiping av gods. De viktigste faktorene er: Rapport \u2013 ABC-kart Troms\u00f8 11 \u2022 Arbeidsplassintensitet \u2022 Bes\u00f8ksintensitet \u2022 Bilavhengighet \u2022 Geografisk rekkevidde \u2022 Omfang av godstransport Figur 2-4 viser en modell for inndeling av bedrifter i ABC-kategorier. Inndelingen baseres p\u00e5 transportskapende egenskaper ved ansatte, bes\u00f8kende og gods. Transportbehovet er knyttet til bebygd areal, mens bilavhengigheten vil v\u00e6re andel biltransport i forhold til samlet transport for en virksomhet. Figur 2-4 Modell for \u00e5 fremstille bedrifters mobilitetsprofil, basert p\u00e5 ABC-metoden. Virksomheter med h\u00f8y arbeidsplasstetthet (ansatte pr. m2) b\u00f8r i utgangspunktet lokaliseres til A-omr\u00e5der som har god mulighet for blant annet kollektivbetjening. Virksomheter med h\u00f8y bes\u00f8ksintensitet (bes\u00f8kende pr. m2) b\u00f8r ogs\u00e5 lokaliseres til A-omr\u00e5der. Dette avhenger samtidig av bilavhengigheten for det aktuelle omr\u00e5det. Virksomheter som har stor bilavhengighet, b\u00f8r som utgangspunkt lokaliseres til C-omr\u00e5der. Virksomheters geografiske rekkevidde avhenger av hvor de bes\u00f8kende kommer fra. Virksomheter med regional rekkevidde og h\u00f8y bes\u00f8ksintensitet b\u00f8r lokaliseres i omr\u00e5der med god kollektivbetjening, gjerne A-omr\u00e5der. Virksomheter som generer mye godstransport har behov for god biltilgjengelighet, og b\u00f8r derfor lokaliseres i C-omr\u00e5der. Ankomsttid for ansatte kan ogs\u00e5 v\u00e6re et lokaliseringskriterium. Virksomheter hvor de ansatte ankommer arbeidsstedet mellom kl. 7 og 9 b\u00f8r lokaliseres i A- eller B-omr\u00e5der hvor kollektivbetjeningen er god (Asplan Viak, 2013). Rapport \u2013 ABC-kart Troms\u00f8 12 Tabell 1 Vurdering av hvor godt hver enkelt egenskap i mobilitetsprofilet egner seg i ulike omr\u00e5detyper. +++ Meget godt egnet, ++ godt egnet, + ganske godt egnet, 0 n\u00f8ytral, - lite egnet, -- ikke egnet (Asplan Viak, 2013). Mobilitetsvariabel A-omr\u00e5de B-omr\u00e5de C-omr\u00e5de Arbeidsplassintensitet +++ + - Bes\u00f8ksintensitet +++ 0 - Bilavhengighet - + + Lokal geografisk rekkevidde + ++ + Regional geografisk rekkevidde ++ + -- Godstransport -- + +++ Ankomsttid mellom kl. 7 og 9 ++ + -- 2.2. Grunnlagsdata 2.2.1. Nettverk for analyser Gang- og sykkelveinett Det er etablert nettverk for gange, sykkel, kollektiv og bil for Troms\u00f8 ved bruk av ATP- modellen. Gang- og sykkelveinettet er etablert med basis i veilenker fra NVDB og supplert med lokalkunnskap og tilgjengelig data fra kommunen. Det er s\u00e6rlig lagt vekt p\u00e5 forbindelsen mellom nord og s\u00f8r p\u00e5 Troms\u00f8ya. Ganghastigheten er satt til 5 km/t. Sykkelhastigheten varierer fra 3 til 40 km/t, avhengig av terrenget. Gjennomsnittlig sykkelhastighet er 16 km/t. Alle lenkene i veinettet er lagt inn i gang- og sykkelveinettet, med unntak av motorveier og tuneller som g\u00e5ende og syklende ikke har lov til \u00e5 benytte. Alle lenker som er mulig \u00e5 benytte for g\u00e5ende og syklende inng\u00e5r i tilgjengelighets- beregningene, uavhengig av veistandard og tilrettelegging. Bilveinett For bil er veilenker fra NVDB benyttet i sin helhet. Hastigheten for bil varierer i henhold til fartsgrensen p\u00e5 de enkelte veilenkene. Kollektivnett Kollektivmodellen er basert p\u00e5 rutedata fra EnTur og inkluderer b\u00e5de buss og ruteb\u00e5ter. Hastigheten er styrt av rutetidene i kollektivtilbudet og tilgjengeligheten av holdeplasslokaliseringene. Rapport \u2013 ABC-kart Troms\u00f8 13 2.2.2. Arbeidsplass- og befolkningsdata Ved beregning av arbeidsplasstetthet er det tatt utgangspunkt i arbeidsplassdata fra Br\u00f8nn\u00f8ysundregisteret, bearbeidet og geokodet av Asplan Viak. Ved beregning av befolkningstetthet er det benyttet befolkningsdata p\u00e5 adresseniv\u00e5, levert av SSB via Troms\u00f8 kommune. 2.2.3. Kommuneplandata For kartlegging av eksisterende og planlagte n\u00e6ringsarealer har Troms\u00f8 kommune levert kommuneplandata fra kommuneplanens arealdel. Kommuneplanen ble vedtatt i 2017 og gjelder fram til 2026. 2.3. ABC-kart for Troms\u00f8 kommune ABC-kartet for Troms\u00f8 kommune er basert p\u00e5 tilgjengelighetsanalyser for g\u00e5ende, syklende og kollektivreisende, samt reisetid med bil. Fra tilgjengelighetsanalysene bestemmes et utvalg av vurderingskriterier som danner grunnlag for \u00e5 bestemme hvilke arealer i Troms\u00f8 som kan kategoriseres som henholdsvis A-, B-, C- og D-omr\u00e5der. 2.3.1. Beregning av tilgjengelighet Beregning av tilgjengelighet (i form av gjennomsnittlig reisetid) er basert p\u00e5 dagens befolkningsstruktur og nettverk for de enkelte transport- midlene. Tilgjengeligheten beregnes fra alle bosatte i Troms\u00f8 (Start-punkt) til m\u00e5lpunkt med 250 meters mellomrom fordelt over hele Troms\u00f8. Start- og slutt-punktene benyttes som origins og destinations i beregningene i ATP-modellen for de ulike transportmidlene. Figur 2-5 Punktdatasett for de bebygde omr\u00e5dene i Troms\u00f8 kommune. Rapport \u2013 ABC-kart Troms\u00f8 14 2.3.2. Vurderingskriterier Basert p\u00e5 tilgjengelighetsanalysene for gange, sykkel, kollektiv og bil settes noen vurderingskriterier for A-, B- og C-omr\u00e5der. Disse kriteriene er med p\u00e5 \u00e5 bestemme resultatet av ABC-kartet. Det presiseres at inndelingen ikke betyr at noen omr\u00e5der er bedre enn andre, men snarere at de har forskjellige egenskaper med hensyn til tilgjengelighet og egenhet for lokalisering av ulike typer virksomheter. Det vises for \u00f8vrig til delkapittel 2.1.1 og 2.1.2. A-omr\u00e5det A-omr\u00e5der er sentrale omr\u00e5der i byen med h\u00f8y regional kollektivtilgjengelighet og god tilgjengelighet for g\u00e5ende og syklende. De har gjerne begrenset tilgjengelighet for bil. Gangavstand fra regionalt kollektivknutepunkt er et viktig lokaliseringskriterium. F\u00f8lgende kriterier er valgt for A-omr\u00e5det i Troms\u00f8 kommune: \u2022 Maks 800 meter fra sentralt knutepunkt. \u2022 Minst 30 000 bosatte innenfor 30 minutter med kollektivtransport \u2022 Minst 30 000 bosatte innenfor 20 minutter med sykkel \u2022 Minst 10 000 bosatte innenfor 20 minutter til fots B-omr\u00e5der Omr\u00e5der med god lokal kollektivtilgjengelighet og middels god tilgjengelighet for bil. B- omr\u00e5der er sentrale omr\u00e5der hvor det kan v\u00e6re en blanding mellom bolig og n\u00e6ring. F\u00f8lgende kriterier er valgt for B-omr\u00e5de i Troms\u00f8 kommune: \u2022 Minst 20 000 bosatte innenfor 30 minutter med kollektivtransport \u2022 Minst 20 000 bosatte innenfor 20 minutter med sykkel \u2022 Minst 4 000 innenfor 20 minutter til fots1 \u2022 Gjennomsnittlig maks 20 minutters reisetid med bil C-omr\u00e5der Omr\u00e5der med god biltilgjengelighet og mindre god kollektivtilgjengelighet. Disse omr\u00e5dene har n\u00e6rhet til hovedvei som sentral parameter. Som regel b\u00f8r virksomheter 1 Dette punktet er ikke tilfredsstilt for hele B-omr\u00e5det i ABC-kartet for Troms\u00f8. Det gjelder i hovedsak for omr\u00e5det rundt Troms\u00f8 universitetssykehus som er satt til kategori B. \u00c5rsaken er at befolkningstettheten er sv\u00e6rt lav rundt sykehuset, da sykehusomr\u00e5det i seg opptar et stort areal. Rapport \u2013 ABC-kart Troms\u00f8 15 som genererer mye trafikk plasseres i et C-omr\u00e5de. Dette gjelder for eksempel virksomheter innenfor lager og logistikk. F\u00f8lgende kriterier er lagt til grunn for C-omr\u00e5de i Troms\u00f8 kommune: \u2022 Maks 20 minutters gjennomsnittlig reisetid med bil. \u2022 Omr\u00e5der (inntil 1 km) i tilknytning til utvalgte kryss med n\u00e6rhet til hovedveier, hovedsakelig E8 og fv. 862 (Troms\u00f8ya og fastlandet). D-omr\u00e5der (rest) Omr\u00e5der med god tilgjengelighet for bil, men lav tilgjengelighet for andre transport- former. D-omr\u00e5der b\u00f8r ikke brukes til utbygging, men begrenses til prim\u00e6rn\u00e6ring. 2.4. Kartlegging av n\u00e6ringsarealer og virksomheter 2.4.1. Dagens og fremtidige n\u00e6ringsarealer Eksisterende og planlagte n\u00e6ringsarealer i kommuneplanens arealdel skal som en del av prosjektet klassifiseres i A-, B- og C-omr\u00e5der i henhold til ABC-kartet for Troms\u00f8. Det er kun sett p\u00e5 rene n\u00e6ringsarealer, selv om det ogs\u00e5 er en del mindre bedrifter i omr\u00e5der avsatt til boligform\u00e5l. Tabell 2 viser hvilke arealform\u00e5l som er tatt med i kartleggingen. Det er kun tatt med polygoner for n\u00e6ringsareal slik de foreligger i kommuneplanen. Tabell 2 Arealform\u00e5lskoder anvendt i kartlegging av dagens og planlagte n\u00e6ringsarealer. Troms\u00f8 kommune (koder fra PBL 2008) KPAREALFORM\u00c5L (KODE) Form\u00e5l (Beskrivelse) 1130 Sentrumsform\u00e5l 1140 Kj\u00f8pesenter 1150 Forretninger 1160 Tjenesteyting 1200 R\u00e5stoffutvinning 1300 N\u00e6ringsvirksomhet 1800 Kombinert bebyggelse og anlegg Rapport \u2013 ABC-kart Troms\u00f8 16 2.4.2. Klassifisering av virksomheter Standard for n\u00e6ringsgruppering (NACE)2 er brukt for \u00e5 klassifisere virksomhetene i Troms\u00f8. I NACE-kode systemet er det 21 hovedn\u00e6ringsgrupper med flere undergrupper. Tabell 3 Inndeling i virksomhetstyper og tilh\u00f8rende lokaliseringsanbefaling (Asplan Viak, 2013) Hovedkategori NACE-kode (SN2007) Lokalisering Kommentar 1 Prim\u00e6rn\u00e6ring 01-03, 05-09, 35, 36-39 D-omr\u00e5der Vanligvis ikke i tettbygde omr\u00e5der 2 Bygg og anlegg 41-43 Uplassert Varierende oppm\u00f8tested 3 Industri 10-33 C-omr\u00e5der 4 Engros og 46, 47.9, 49 -53, 56.2, 77, 80.1, 80.2, C-omr\u00e5der (B- B\u00f8r v\u00e6re transport 81.101, 81.21, 81.22, 82.11, 82.92 omr\u00e5der for lett muligheter for industri, med lite omlastning til bil, godstransport) bane og b\u00e5t 5 Plasskrevende 45, 47.190, 47.521, 47.522, 47.523, C-omr\u00e5der Ofte bruk av bil handel3 47.524, 47.53, 47.54, 47.529, 47.59 for \u00e5 frakte varer 6 Idrettsanlegg 93.21, 93.292, 93.299 B-omr\u00e5der 7 Daglig service 47.11, 47.2, 47.3, 85.51, 92, 96 Alle omr\u00e5detyper Lokaliseres b\u00e5de (Dagligvarehandel i sentre og og personlig boligomr\u00e5der tjenesteyting) 8 Service og kultur 47.4, 47.51, 47.6, 47.7, 47.8, 55, 56, A-omr\u00e5der (B- Detaljvarehandel (Annen handel, 59.14, 64.1, 79, 90.012, 90.031, 90.033, omr\u00e5der med god utenom hotel, caf\u00e9, 90.034, 90.04, 91, 91.011, 91.022, kollektivbetjening) dagligvarer og restaurant mm.) 91.04, 91.021 plasskrevende arealer 9 Offentlig adm. Inkl. 75, 81.291, 81.299, 81.3, 85.1, 85.2, B-omr\u00e5der I tilknytning til Helse (Lokal 85.521, 85.522, 85.53, 85.601, 86, 87, lokalsenter, rekkevidde) 88, 93.1 eventuelt boligomr\u00e5der 2 System for koding av n\u00e6ringstype for foretak og bedrifter i Enhetsregisteret i Br\u00f8nn\u00f8ysundregistrene og Statistisk Sentralbyr\u00e5s bedrifts- og foretaksregister (Asplan Viak 2013). 3 Plasskrevende handel er entydig definert som trelast/byggevarer, gartneri/hagesenter, biler/motorkj\u00f8ret\u00f8y og fritidsb\u00e5ter, ref. Plan- og bygningsloven. Rapport \u2013 ABC-kart Troms\u00f8 17 10 Offentlig adm. Inkl. 84, 85.3, 85.4, 85.41, 85.5, 86.1, 91.013 A-omr\u00e5der Lokaliseres i Helse (Regional kommune- og rekkevidde) regionsentre 11 Andre 58.13, 58.14, 58.19, 58.21, 58.29, A-omr\u00e5der St\u00f8rre kontorvirksomheter 59.11, 59.2, 60.1, 60.2, 62.01, 61.1, virksomheter i A- 61.3, 62.02, 62.03, 62.09, 63.11, 63.12, omr\u00e5der, mindre 63.91, 64.2-66, 68, 69-74, 78.1, 78.2, kan ogs\u00e5 81.109, 82.201, 82.202, 82.3, 82.91, lokaliseres i 82.99, 85.593, 85.609, 90.011, 90.02, lokale sentre 91.03, 93.291, 94-95 Rapport \u2013 ABC-kart Troms\u00f8 18 3. Tilgjengelighetskartlegging Tilgjengelighetsanalysene legger grunnlaget for utarbeidelse av ABC-kartet. Det gjelder tilgjengelighet for g\u00e5ende, syklende4 og kollektivreisende (uttrykt som antall bosatte innenfor gitte avstander) og tilgjengelighet med bil (uttrykt i gjennomsnittlig reisetid). 4 I utarbeidelse av ABC-kartet er det kun benyttet data fra tilgjengelighetsanalysene for sykkel og ikke elsykkel. Rapport \u2013 ABC-kart Troms\u00f8 19 3.1. Gange Kartet viser gangtilgjengelighet for bosatte i Troms\u00f8 og hvor mange bosatte som har tilgang p\u00e5 ulike omr\u00e5der i kommunen innen 20 minutter gangtid. De gr\u00f8nne omr\u00e5dene har lav tilgjengelighet for g\u00e5ende og kan betegnes som usentrale. Kartet viser at under 1000 bosatte i Troms\u00f8 har tilgang til disse omr\u00e5dene innenfor maks 20 minutter gangtid. De r\u00f8de omr\u00e5dene har derimot sv\u00e6rt h\u00f8y gangtilgjengelighet og kan betegnes som sentrale omr\u00e5der som mange i Troms\u00f8 har tilgang til. Dette samsvarer med Figur 1-1 som viser befolkningstettheten i Troms\u00f8, der de mest befolkede omr\u00e5dene er p\u00e5 Troms\u00f8ya. Fra kartet ser man at sentrumsomr\u00e5det er det omr\u00e5det som flest kan n\u00e5 i l\u00f8pet av 20 minutter til fots. Mellom 10 000 og 14 758 bosatte kan n\u00e5 de mest sentrale omr\u00e5dene i Troms\u00f8 innen maks 20 minutter til fots. Dette utgj\u00f8r ca. 20 prosent av befolkningen. Figur 3-1 Sentralitetskart for gange i Troms\u00f8 kommune. Rapport \u2013 ABC-kart Troms\u00f8 20 3.2. Sykkel Kartet viser sykkeltilgjengelighet for bosatte i Troms\u00f8 og hvor mange bosatte som har tilgang p\u00e5 ulike omr\u00e5der i l\u00f8pet av 20 minutter med sykkel. Under 10 000 kan n\u00e5 de gr\u00f8nne omr\u00e5dene innen 20 minutter p\u00e5 sykkel. Sentrumskjernen er det omr\u00e5det som flest bosatte i Troms\u00f8 har tilgang til i l\u00f8pet av 20 minutter med sykkel. Tromsdalen og deler av Tomasjord har ogs\u00e5 h\u00f8y sykkel- tilgjengelighet, mens for eksempel Kval\u00f8ysletta har relativt lav sykkeltilgjengelighet. Mellom 40 000 og 48 882 bosatte kan n\u00e5 de mest sentrale delene av Troms\u00f8 sentrum innen 20 minutter p\u00e5 sykkel. Dette utgj\u00f8r over 60 prosent av befolkningen i Troms\u00f8. Figur 3-2 Sentralitetskart for sykkel i Troms\u00f8 kommune. Rapport \u2013 ABC-kart Troms\u00f8 21 3.3. Elsykkel For \u00e5 sammenligne bruk av sykkel uten motor og elsykkel er det ogs\u00e5 utarbeidet et tilgjengelighetskart for elsykkel. Denne analysen er imidlertid ikke brukt i utarbeidelse av ABC-kartet. Det er brukt 15 minutter med elsykkel som sammenlignbar reisetid mot 20 minutter med sykkel uten motor. Fra kartet ser man at over 40 000 bosatte kan n\u00e5 store deler av Troms\u00f8ya og Tromsdalen/Tomasjord i l\u00f8pet av 15 minutter med elsykkel. Sannsynligvis kan bruk av elsykkel v\u00e6re et viktig substitutt for bil, viser til Figur 3-5. Figur 3-3 Sentralitetskart for elsykkel i Troms\u00f8 kommune. Rapport \u2013 ABC-kart Troms\u00f8 22 3.4. Kollektivtransport Kartet viser kollektivtilgjengelighet for bosatte i Troms\u00f8, basert p\u00e5 maks 30 minutters reisetid. Reisetiden inkluderer gangtid til og fra holdeplass, samt ventetid p\u00e5 holdeplass. Troms\u00f8ya har den beste kollektivtilgjengeligheten i Troms\u00f8, basert p\u00e5 30 minutters reisetid. Fra kartet ser man at sentrumsomr\u00e5det, omr\u00e5det rundt flyplassen, universitetet og sykehuset har sv\u00e6rt god kollektivtilgjengelighet sammenlignet med resten av kommunen. Figur 3-4 Sentralitetskart for kollektiv i Troms\u00f8 kommune. Rapport \u2013 ABC-kart Troms\u00f8 23 3.5. Bil Kartet viser reisetid med bil for bosatte i Troms\u00f8. Kartet viser at gjennomsnittlig reisetid med bil for bosatte i Troms\u00f8 til Troms\u00f8ya og store deler av Tromsdalen er under 15 min. De gr\u00f8nne omr\u00e5dene er mindre sentrale omr\u00e5der, hvor gjennomsnittlig reisetid for bosatte i Troms\u00f8 er mellom 30 og 60 min. Figur 3-5 Sentralitetskart for bil i Troms\u00f8 kommune. Rapport \u2013 ABC-kart Troms\u00f8 24 4. ABC-kart 4.1. ABC-kart for Troms\u00f8 ABC-kart for Troms\u00f8 kommune er utarbeidet med bakgrunn i vurderingskriteriene gitt i delkapittel 2.3.2, som er utarbeidet med utgangspunkt i tilgjengelighetsanalysene i kapittel 3. Dersom et omr\u00e5de faller innenfor to kategorier, tilordnes omr\u00e5det h\u00f8yeste niv\u00e5 (et omr\u00e5de som b\u00e5de kan v\u00e6re B og C settes dermed til B). ABC-kartet er en beskrivelse av dagens Troms\u00f8, slik befolkningsstrukturen og transporttilbudet er n\u00e5. Gjennom arealplanlegging, forbedring av kollektivtilbudet, utbedring av sykkelveinettet eller innf\u00f8ring av bilrestriktive tiltak, kan kommunen legge til rette for \u00e5 endre tilgjengelighetsprofilen til de ulike omr\u00e5dene. Figur 4-1 ABC-kart for Troms\u00f8. Kartet er basert p\u00e5 en sammenstilling av kartene i delkapittel 3-2, med utgangspunkt i vurderingskriteriene gitt i delkapittel 2-2. Rapport \u2013 ABC-kart Troms\u00f8 25 A-omr\u00e5det er i tilknytning til sentrumsomr\u00e5det med en avgrensning p\u00e5 800 meter. Startpunktet som er valgt for avgrensningen ligger mellom Sj\u00f8gata og Fredrik Langes gate. A-omr\u00e5det tilfredsstiller alle kriteriene som er satt for A-omr\u00e5der i Troms\u00f8. I henhold til metodikken er det kun ett A-omr\u00e5de i en region. B-omr\u00e5dene er lokalisert p\u00e5 den s\u00f8rlige delen av Troms\u00f8ya og deler av Tromsdalen/Tomasjord. Som nevnt i delkapittel 2.3.2 er ikke alle vurderingskriteriene tilfredsstilt for hele B-omr\u00e5det. Det gjelder i hovedsak omr\u00e5det rundt sykehuset. Grunnen til dette er at befolkningstettheten er sv\u00e6rt lav i dette omr\u00e5det, da sykehuset i seg selv dekker et stort areal. Figur 1-3 viser at det er nesten ingen som bor mellom Breivika s\u00f8r for universitets- og sykehusomr\u00e5det og Gimle nord for omr\u00e5det. Alle C-omr\u00e5dene tilfredsstiller kriteriet om 20 minutters gjennomsnittlig reisetid med bil. Det er ogs\u00e5 valgt ut noen kryss langs E8, fv. 862 og 863 (Kval\u00f8ya og fastlandet) hvor det kan v\u00e6re aktuelt \u00e5 etablere C-virksomheter. Enkelte av disse tilfredsstiller imidlertid ikke kravet om 20 minutters reisetid med bil. Som nevnt i delkapittel 2.3.2 har D-omr\u00e5der som regel lav til middels god biltilgjengelighet og lav tilgjengelighet for andre transportmidler. Dette stemmer for store deler av ABC-kartet i Troms\u00f8. Samtidig blir D-omr\u00e5dene i stor grad definert av B- og C- omr\u00e5dene. Dersom et omr\u00e5de ikke tilfredsstiller kravene satt for A-, B- eller C-omr\u00e5der blir det definert som et D-omr\u00e5de. Rapport \u2013 ABC-kart Troms\u00f8 26 4.2. ABC-kart for n\u00e6ringsarealer Figur 4-2 er et ABC-kart som gjelder for eksisterende og planlagte n\u00e6ringsarealer i Troms\u00f8, ref. delkapittel 2.4.1. Kartet tar utgangspunkt i Figur 4-1 som viser ABCD- inndelingen for Troms\u00f8 kommune. Figur 4-2 ABC-kart for n\u00e6ringsarealer i Troms\u00f8 kommune fra kommuneplanens arealdel. Rapport \u2013 ABC-kart Troms\u00f8 27 4.3 Fordeling av ABC-virksomheter i forhold til ABC-omr\u00e5der ABC-kartet i delkapittel 4.1 og kategorisering av virksomheter i delkapittel 2.4.2 benyttes som grunnlag for \u00e5 vurdere hvordan bedriftene i Troms\u00f8 kommune er lokalisert i henhold til ABC-prinsippet om \u00abrett virksomhet p\u00e5 rett sted\u00bb. Figur 4-3 viser prosentvisfordeling av virksomheter i Troms\u00f8 innenfor hovedkategoriene fra Tabell 3. Andre kontorvirksomheter; A-omr\u00e5de 4% 2% 5% Engros- og transport; C-omr\u00e5de 5% 28% Offentlig adm. inkl. helse (Lokal rekkevidde); B-omr\u00e5de 6% Service og kultur; A-omr\u00e5de Daglig service; Alle omr\u00e5detyper Plasskrevende forretning; C-omr\u00e5de 16% Industri; C-omr\u00e5de 18% Offentlig adm. inkl. helse (Regional rekkevidde); A-omr\u00e5de 16% Prim\u00e6rn\u00e6ring; D-omr\u00e5de Figur 4-3 Prosentvisfordeling av virksomheter i Troms\u00f8 innenfor de ulike hovedkategoriene. To av virksomhetskategoriene i Tabell 3 kan v\u00e6re innenfor to omr\u00e5detyper avhengig av egenskapene til bedriften. Det gjelder \u00abEngros og transport\u00bb som hovedsakelig skal lokaliseres innenfor C-omr\u00e5der, eventuelt B-omr\u00e5der for lett industri med lite godstransport. Virksomheter innenfor \u00abService og kultur\u00bb skal i utgangspunktet lokaliseres innenfor A-omr\u00e5der, men kan etableres i B-omr\u00e5der dersom det er god kollektivdekning. For denne analysen er det valgt at arbeidsplasser innenfor \u00abEngros og transport\u00bb tilh\u00f8rer C-omr\u00e5der og at arbeidsplasser innenfor \u00abService og kultur\u00bb tilh\u00f8rer A-omr\u00e5der. Dette kan potensielt f\u00f8re til at det blir en overvekt av A- og C-virksomheter i analysen i forhold til B- virksomheter. Rapport \u2013 ABC-kart Troms\u00f8 28 Tallene i Feil! Fant ikke referansekilden. tar utgangspunkt i antall arbeidsplasser for eksisterende bedrifter i Troms\u00f8. Kategorien \u00abBygg og anlegg\u00bb er ikke inkludert i tabellen ettersom den ikke faller under noen av omr\u00e5detypene (disse arbeidsplasser er der hvor de enkelte bygge-prosjektene til enhver tid er). Tabell 4 Antall arbeidsplasser innenfor omr\u00e5detype og virksomhetskategori5 (avrundede tall) Omr\u00e5detype A-virksomhet B-virksomhet C-virksomhet D-virksomhet Sum A-omr\u00e5der 9 400 2 000 1 800 100 13 300 B-omr\u00e5der 12 000 6 500 4 900 400 23 800 C-omr\u00e5der 900 100 1 640 0 2 600 D-omr\u00e5der 5 300 4 000 2 200 700 12 200 Sum 27 600 12 600 10 500 1 200 51 900 5 Virksomheter som ikke er kategorisert eller som ligger under kategori Bygg og anlegg (Uplassert) inng\u00e5r ikke i regnskapet. Rapport \u2013 ABC-kart Troms\u00f8 29 4.3.1. Omr\u00e5detype Figur 4-4 viser fordeling av arbeidsplasser lokalisert innenfor hver omr\u00e5detype for kommunen sett under ett, m\u00e5lt i antall ansatte. I A-omr\u00e5det er 70 prosent av arbeids- plassene i A-virksomheter, og kun 14 prosent er C-virksomheter. Dette indikerer at A- omr\u00e5det er godt utnyttet med tanke p\u00e5 prinsippet om \u00abrett virksomhet p\u00e5 rett sted\u00bb. I B- omr\u00e5dene er 27 prosent av arbeidsplassene i B-virksomheter, men det er ogs\u00e5 et stort innslag av arbeidsplasser i A-virksomheter her. A-omr\u00e5der B-omr\u00e5der 1% 2% 14% 21% 50% 70% 15% A-virksomhet A-virksomhet B-virksomhet B-virksomhet C-virksomhet C-virksomhet D-virksomhet D-virksomhet 27% C-omr\u00e5der D-omr\u00e5der 6% 35% 18% A-virksomhet A-virksomhet B-virksomhet B-virksomhet C-virksomhet C-virksomhet 62% D-virksomhet 3% 43% 33% Figur 4-4 Prosentvisfordeling av ansatte i ABCD-virksomheter per ABCD-omr\u00e5de i Troms\u00f8. Rapport \u2013 ABC-kart Troms\u00f8 30 4.3.2. Virksomheter Figur 4-5 viser lokalisering av virksomheter innenfor hver virksomhetskategori (ABCD) fordelt p\u00e5 omr\u00e5detyper for Troms\u00f8 sett under ett, m\u00e5lt i antall ansatte. Fra figuren fremkommer det at kun 34 prosent av arbeidsplassene i A-virksomhetene er lokalisert i A- omr\u00e5der. Universitetet i Troms\u00f8 er et eksempel p\u00e5 en stor arbeidsplass som i henhold til ABC-metodikken burde v\u00e6rt lokalisert i et A-omr\u00e5de, men som n\u00e5 ligger i et B-omr\u00e5det. Det ville samtidig ikke v\u00e6rt rett arealpolitikk \u00e5 gj\u00f8re om universitetsomr\u00e5det til et A- omr\u00e5de, men hvis universitetet skulle vurdere \u00e5 flytte b\u00f8r det heller lokaliseres til kommunens A-omr\u00e5de. 51 prosent av arbeidsplassene i B-virksomheter er lokalisert i B- omr\u00e5der. En av B-virksomhetene er universitetssykehuset i Troms\u00f8 som utgj\u00f8r en stor del av arbeids-plassene. A-virksomheter B-virksomheter 19% 16% 34% 32% A-omr\u00e5der A-omr\u00e5der 3% B-omr\u00e5der B-omr\u00e5der C-omr\u00e5der C-omr\u00e5der D-omr\u00e5der D-omr\u00e5der 1% 43% 51% C-virksomheter D-virksomheter 17% 7% 21% A-omr\u00e5der A-omr\u00e5der B-omr\u00e5der B-omr\u00e5der C-omr\u00e5der C-omr\u00e5der 15% 57% D-omr\u00e5der D-omr\u00e5der 36% 46% Figur 4-5 Prosentvisfordeling av ABCD-virksomheter i Troms\u00f8. Rapport \u2013 ABC-kart Troms\u00f8 31 5. Reisetidsforhold mellom transportmidler For \u00e5 se p\u00e5 reisetidsforhold mellom transportmidler er det gjennomf\u00f8rt rekkevidde- analyser for reiser til sentrum for sykkel, kollektiv og bil. Det er ogs\u00e5 unders\u00f8kt hvor mange som bor innenfor ulike reisetider til sentrum. Sentrumsomr\u00e5det er valgt som utgangspunkt for analysene fordi dette er det mest tilgjengelige omr\u00e5det i Troms\u00f8 kommune for alle transportmidler, ref. kapittel 3. 5.1. Sykkelreiser til sentrum Kartet viser rekkevidde for ulike reisetidsavstander med sykkel til sentrum. Figur 5-1 Rekkeviddeanalyse med sykkel til sentrum fra 0 til 30 minutters reisetid. Rapport \u2013 ABC-kart Troms\u00f8 32 Figur 5-2 viser hvor mange bosatte som har mellom 5 og 30 minutters reisetid med sykkel til sentrum. Grafen viser at nesten 30 000 har under 15 minutters sykkelreise til sentrum (r\u00f8dt punkt i Figur 5-1). 80 000 70 000 60 000 50 000 Bosatte 40 000 30 000 20 000 10 000 - 5 min 10 min 15 min 20 min 30 min Akkumulert Bosatte innenfor reisetidsintervall Figur 5-2 Antall bosatte innenfor ulike reisetidsavstander til sentrum med sykkel. Rapport \u2013 ABC-kart Troms\u00f8 33 5.2. Kollektivreiser til sentrum Kartet viser rekkevidde for ulike reisetidsavstander med kollektiv til sentrum. Fra kartet kan man se at rekkevidden for kollektiv ikke er s\u00e5 stor sammenlignet med sykkel og bil. Figur 5-3 Rekkeviddeanalyse med kollektiv til sentrum fra 0 til 30 minutters reisetid. Rapport \u2013 ABC-kart Troms\u00f8 34 Figur 5-4 viser hvor mange bosatte som har mellom 5 og 30 minutters reisetid med kollektiv til sentrum. Grafen viser at nesten 25 000 har under 20 minutters kollektivreise til sentrum (r\u00f8dt punkt i Figur 5-3). 80 000 70 000 60 000 50 000 Bosatte 40 000 30 000 20 000 10 000 - 5 min 10 min 15 min 20 min 30 min Akkumulert Bosatte innenfor reisetidsintervall Figur 5-4 Antall bosatte innenfor ulike reisetidsavstander til sentrum med kollektiv. Rapport \u2013 ABC-kart Troms\u00f8 35 5.3. Bilreiser til sentrum Kartet viser rekkevidde for ulike reisetidsavstander for bil til sentrum. Figur 5-5 Rekkeviddeanalyse med bil til sentrum fra 0 til 30 minutters reisetid. Rapport \u2013 ABC-kart Troms\u00f8 36 Figur 5-6 viser hvor mange bosatte som har mellom 5 og 30 minutters reisetid med bil til sentrum. Grafen viser at over 40 000 har under 10 minutters bilreise til sentrum (r\u00f8dt punkt i Figur 5-5). 80 000 70 000 60 000 50 000 Bosatte 40 000 30 000 20 000 10 000 - 5 min 10 min 15 min 20 min 30 min Akkumulert Bosatte innenfor reisetidsintervall Figur 5-6 Antall bosatte innenfor ulike reisetidsavstander til sentrum med bil. Rapport \u2013 ABC-kart Troms\u00f8 37 5.4. Sammenligning av reisetider 65 prosent av befolkningen i Troms\u00f8 bor under 5 km fra sentrum, henholdsvis p\u00e5 Troms\u00f8ya og p\u00e5 fastlandet i Tromsdalen og Tomasjord. For \u00e5 se p\u00e5 konkurranseforholdet mellom ulike reisemiddel er det gjort rekkeviddeanalyser for reiser til sentrum, og beregnet hvor mange som bor innenfor ulike avstander og reisetider. Det er sett p\u00e5 reisetid for sykkel, bil og kollektiv. Alle beregninger er basert p\u00e5 reell reiselengde langs vei. 5.4.1. Mellom sykkel og bil Figur 5-7 viser utstrekningen for 10 minutters reisetid med bil og 20 minutters reisetid med sykkel fra sentrum. Figur 5-7 Sammenligning av reisetider mellom sykkel og bil i Troms\u00f8 kommune. Rapport \u2013 ABC-kart Troms\u00f8 38 Figur 5-8 viser relativt stor overlapp mellom 10 minutter med bil og 20 minutter med sykkel til sentrum. For bilreiser kan en legge til tid til \u00e5 parkere og g\u00e5 frem til endelig m\u00e5lpunkt, mens en for sykkel i hovedsak kan sykle helt frem. Dette utgj\u00f8r fort 5 minutter. Reisetiden for bil inkluderer ikke eventuelle forsinkelser i trafikken. P\u00e5 bakgrunn av dette kan det antas en reell konkurransesituasjon mellom bil og sykkel innenfor omr\u00e5det avgrenset av 20 minutter med sykkel, dersom det tilrettelegges for gode sykkell\u00f8sninger. Innenfor dette omr\u00e5det kan det ogs\u00e5 forventes st\u00f8rst nytte ved investeringer i sykkelinfrastruktur. 80 000 70 000 60 000 50 000 40 000 30 000 20 000 10 000 - 5 min 10 min 15 min 20 min 30 min Sykkel fra sentrum Bil fra sentrum Figur 5-8 Sammenligning av antall bosatte innenfor ulike reisetider for sykkel og bil. Rapport \u2013 ABC-kart Troms\u00f8 39 5.4.2. Mellom bil og kollektiv Figur 5-9 viser differansen i reisetid mellom kollektiv og bil (differansen = reisetid kollektiv \u2013 reisetid bil). Differansen er oppgitt i antall minutter. Analysen er avgrenset til omr\u00e5der i Troms\u00f8 hvor kollektivtilbudet har minst en avgang i timen. Dette gir et representativt beregningsgrunnlag for den delen av byen hvor kollektivtransport er et reelt alternativ. Fra kartet ser man at for de mest sentrale omr\u00e5dene, Troms\u00f8ya og deler av Tromsdalen, er forskjellen i reisetid mellom kollektiv og bil under 20 minutter. Figur 5-9 Reisetidsforhold mellom bil og kollektiv i Troms\u00f8 kommune. Rapport \u2013 ABC-kart Troms\u00f8 40 Kilder Statistisk sentralbyr\u00e5. (2021, 19. august). Kommunefakta. Hentet fra https://www.ssb.no/kommunefakta/tromso Statistisk sentralbyr\u00e5. (2020, 4. kvartal). Pendlingsstr\u00f8mmer. Hentet fra https://statisticsnorway.shinyapps.io/pendling/ Asplan Viak (2013). N\u00e6rings- og lokaliseringsanalyse for Nedre Glommaregionen (Utgave 3). https://www.sarpsborg.com/globalassets/dokumenter/politikk-og- planer/arealplanlegging/arealplan-dokumenter- 2/narings_lokaliseringsanalyse_sluttrapport.pdf Rapport \u2013 ABC-kart Troms\u00f8 41 Rapport \u2013 ABC-kart Troms\u00f8 42 "
}