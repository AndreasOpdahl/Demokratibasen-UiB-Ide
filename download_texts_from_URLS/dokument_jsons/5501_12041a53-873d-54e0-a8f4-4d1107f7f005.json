{
  "dokument_id": "12041a53-873d-54e0-a8f4-4d1107f7f005",
  "doc_type": "case_history",
  "kommune": 5501,
  "tittel": "0059/24, Kommune- og byutviklingsutvalget, 31.10.2024",
  "url": "https://innsyn.tromso.kommune.no/application/getMoteDokument?dokid=2001883821",
  "tekst": " Saksprotokoll Utvalg: Kommune- og byutviklingsutvalget Arkivsaknr. 24/05420 Saksbehandler Ina Ulrikke Rasmussen Behandlet av M\u00f8tedato Saknr 1 Milj\u00f8-, idrett-, kultur- og 29.10.2024 102/24 samfunnsutviklingsutvalget Kommune- og byutviklingsutvalget 31.10.2024 59/24 Klage p\u00e5 vedtak om rammetillatelse til etablering av skianlegget Arctic Center Kommune- og byutviklingsutvalget har behandlet saken i m\u00f8te 31.10.2024 sak 59/24 M\u00f8tebehandling Sigurd Salberg Pedersen (MDG) foreslo: Klage p\u00e5 rammetillatelse tas til f\u00f8lge St\u00f8ttet av: R\u00f8dt, MDG, SV Forslag: Klage p\u00e5 rammetillatelse 1. Klage p\u00e5 rammetillatelse til etablering av skianlegget Arctic Center av 23.02.2024 tas til f\u00f8lge. Vedtaket av 23.02.2024 oppheves. Klage p\u00e5 reguleringsplan 2. Klage p\u00e5 forhold som er avgjort i bindende reguleringsplan \u00abDetaljregulering for alpinanlegg i H\u00e5k\u00f8ybotn, nedre del Arctic Center\u00bb plan 1875, avvises, jf. plan- og bygningsloven \u00a7 1-9 andre ledd. Det vises i hovedsak til saksfremlegget, bortsett fra n\u00e5r det gjelder vurderingen av parkeringsplasser i 4.2.4, der vurderingen er feil. Tiltaket er dispensasjonspliktig. Vedtaket er begrunnet i dokumentet vedlagt omtalt som n\u00e6rmere begrunnelse. Der dokumentet er taust vises det til saksfremlegget. Vedtak om avvisning i punkt 2. kan p\u00e5klages til Statsforvalteren i Troms og Finnmark. Klagefristen er tre uker fra vedtaket er mottatt. Klagen sendes til Troms\u00f8 kommune, byutvikling, som vurderer saken p\u00e5 ny f\u00f8r den sendes videre til Statsforvalteren Hanne Stenvaag (R\u00f8dt) foreslo: Saken sendes tilbake til administrasjonen for avklaring av sp\u00f8rsm\u00e5l St\u00f8ttet av: SV, R\u00f8dt, MDG Forslag: Saksfremlegget for inneholder en rekke uklarheter som gj\u00f8r det utfordrende \u00e5 ta stilling til saken. Saken sendes tilbake til administrasjonen og det bes om utdyping og ny vurdering av f\u00f8lgende omr\u00e5der: - En ny vurdering av om det er lovlig \u00e5 gi dispensasjoner som forutsetter nye dispensasjoner, s\u00e6rlig med tanke p\u00e5 at forlengelsen av skiheis, forutsetter forlengelse av skitraseene. - En ny vurdering av de samfunnsmessige fordelene av \u00e5 gi dispensasjonene. - Skredfarevurdering, jf. kan-skj\u00f8nnet i plan- og bygningsloven \u00a7 19-2 f\u00f8rste ledd. 1 - Forhold til nullvekstm\u00e5let i byvekstavtalen og byggestopp p\u00e5 Kval\u00f8ya pga. Trafikksituasjonen i Gi\u00e6verbukta og p\u00e5 Sandnessundbroa, jf. kan-skj\u00f8nnet i plan- og bygningsloven \u00a7 19-2 f\u00f8rste ledd. - Om godkjent VAO-plan er realistisk med tanke p\u00e5 en st\u00f8rre fremtidig utbygging av hotell, sn\u00f8produksjon og eventuelt hyttelandsby. Vil nevnte tiltak kunne medf\u00f8re behov for tilkobling til kommunalt ledningsnett, og hvilke kostnader vil dette f\u00e5 for gebyrene i Troms\u00f8 kommune? Ogs\u00e5 her i relasjon til jf. kan-skj\u00f8nnet i plan- og bygningsloven \u00a7 19-2 f\u00f8rste ledd. - Den samlede konsekvensen av \u00e5 gi dispensasjoner, m\u00e5 ses i sammenheng med nye innkomne dispensasjonss\u00f8knader, og det m\u00e5 gjennomf\u00f8res en vurdering om det er mulig \u00e5 bygge et moderne skianlegg innenfor rammene av plan 1515 uten behov for nye dispensasjoner. M\u00e5 ses i sammenheng med behovet for anleggsvei. Dette ogs\u00e5 i sammenheng med kan-skj\u00f8nnet i plan- og bygningsloven \u00a7 19-2 f\u00f8rste ledd. - En kortfattet redegj\u00f8relse for kommunens dispensasjonspraksis, og i hvilken presedens man kan skape for andre drivere av skianlegg i kommunen. - Tydeligere vurdering av gjennomf\u00f8rte kartlegginger og konsekvensutredninger for natur, friluftsliv, reindrift, trafikk og kulturminner. Det \u00f8nskes og en tydeligere fremstilling av deres relevans for dagens og tidligere vedtak. Det m\u00e5 ogs\u00e5 vurderes om kunnskapsgrunnlaget som l\u00e5 til grunn for plan 906 oppfyller kriteriene om at \"vedtak som \u00e5pner for vesentlig skade p\u00e5 naturmangfoldet kan bare treffes n\u00e5r man har tilstrekkelig kunnskap om denne risikoen.\u201d - Det bes om \u00e5 gi en begrunnelse for hvorfor det tillates etablering av et h\u00f8yt antall parkeringsplasser p\u00e5 omr\u00e5de regulert til n\u00e6ring uten at det er gjort vurderinger av reguleringsform\u00e5l eller gjort en trafikkfaglig analyse. Votering Voteringspunkt Saken sendes tilbake til administrasjonen for avklaring av sp\u00f8rsm\u00e5l Flertallet voterte mot: 6 (Ap, FrP, H) og 4 (MDG, R\u00f8dt, SV, V) stemte for Flervalgs votering: Forslag mot innstilling \u2022 Innstilling: 6 stemmer, 2Ap (Marit Sollie Aukland, Regine R\u00f8vik), 2FrP (Eirik Johansen, Kristian Wilsg\u00e5rd), 2H (Guro Tjosaas Mortensen, Markus Halftan Akselbo) \u2022 Klage p\u00e5 rammetillatelse tas til f\u00f8lge: 4 stemmer, 1MDG (Sigurd Salberg Pedersen), 1R\u00f8dt (Hanne Stenvaag), 1SV (Matias Hogne Kjerstad), 1V (Irene Dahl) Kommune- og byutviklingsutvalgets vedtak Klage p\u00e5 rammetillatelse 1. Klage p\u00e5 rammetillatelse til etablering av skianlegget Arctic Center av 23.02.2024 tas ikke til f\u00f8lge og oversendes til Statsforvalteren i Troms og Finnmark for endelig avgj\u00f8relse. Klage p\u00e5 reguleringsplan 2. Klage p\u00e5 forhold som er avgjort i bindende reguleringsplan \u00abDetaljregulering for alpinanlegg i H\u00e5k\u00f8ybotn, nedre del Arctic Center\u00bb plan 1875, avvises, jf. pbl. \u00a7 1-9 andre ledd. Vedtaket er begrunnet i saksutredningen nedenfor. Vedtak om avvisning i punkt 2. kan p\u00e5klages til Statsforvalteren i Troms og Finnmark. Klagefristen er tre uker fra vedtaket er mottatt. Klagen sendes til Troms\u00f8 kommune, byutvikling, som vurderer saken p\u00e5 ny f\u00f8r den sendes videre til Statsforvalteren. 2 "
}