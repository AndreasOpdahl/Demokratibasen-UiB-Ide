{
  "dokument_id": "95ad00c9-32ed-5068-8ecf-2755628c0792",
  "doc_type": "case_minutes",
  "kommune": 4601,
  "tittel": "Saksprotokoll UMBY, 05122024, Sak 419/24, Representantforslag fra Ingrid Nergaard Fjeldstad (V) og Mailiss Solheim-\u00c5kerblom (R) om deleb\u00e5ter",
  "url": "https://bergen.kommune.no/politikere-utvalg/api/fil/bk360/11697609/Innstilling-vedtak-Representantforslag-fra-Ingrid-Nergaard-Fjeldstad-V-og-Mailiss-Solheim-Akerblom-R-om-delebater",
  "tekst": "Representantforslag fra Ingrid Nergaard Fjeldstad (V) og Mailiss Solheim-\u00c5kerblom (R) om deleb\u00e5ter Utvalg for milj\u00f8 og byutvikling behandlet saken i m\u00f8tet 05.12.2024 sak 419/24 og avga f\u00f8lgende innstilling: Bystyret er sv\u00e6rt positive til flere brygger og sm\u00e5b\u00e5tanlegg i Bergen kommune og mener det er positivt om private akt\u00f8rer p\u00e5 eget initiativ legger til rette for b\u00e5tdeling. Utvalg for milj\u00f8 og byutviklings behandling F\u00f8lgende representanter tok ordet: Mailiss Solheim-\u00c5kerblom (R), Rebekka Helle Stensb\u00f8 (H), Grete Line Simonsen (V). Forslag fremsatt i utvalget: Mailiss Solheim-\u00c5kerblom (R) fremsatte p\u00e5 vegne av A, SV, V og R f\u00f8lgende alternative forslag: 1. Bergen bystyret er positiv til at flere skal kunne ta del i friluftslivet p\u00e5 sj\u00f8, og ser verdien i \u00e5 gj\u00f8re sj\u00f8livet tilgjengelig for et bredere lag av befolkningen gjennom deleb\u00e5ter. 2. Bergen bystyre er positiv til \u00e5 stille areal til r\u00e5dighet der det er hensiktsmessig. 3. Bystyret er positiv til \u00e5 reservere deleb\u00e5tplasser i sm\u00e5b\u00e5thavner ved neste rullering KPA. Rebekka Helle Stensb\u00f8 (H) fremsatte p\u00e5 vegne av H, FrP, BL, INP og Sp f\u00f8lgende alternative forslag: Bystyret er sv\u00e6rt positive til flere brygger og sm\u00e5b\u00e5tanlegg i Bergen kommune og mener det er positivt om private akt\u00f8rer p\u00e5 eget initiativ legger til rette for b\u00e5tdeling. Votering: Alternativt forslag punkt 1-3 fra A, SV, V og R, fremsatt av Mailiss Solheim-\u00c5kerblom (R), fikk 8 stemmer (A, SV, MDG, V, R). Alternativt forslag fra H, FrP, BL, INP, og Sp, fremsatt av Rebekka Helle Stensb\u00f8 (H), ble tiltr\u00e5dt med 9 stemmer (H, FrP, BL, INP, Sp). Forslagsstillers forslag til vedtak: 1. Regulerer omr\u00e5der til b\u00e5tdeling n\u00e5r KPA rulleres. 2. Kartlegge eksisterende kaianlegg i kommunen og s\u00f8rge for bedre merking om tilgjengelighet for allmennheten. 3. Oppdatere oversikten til Bergen- og omland friluftsr\u00e5d med tilgjengelighet av deleb\u00e5ter og b\u00e5tplasser tilgjengelig for allmennheten. "
}