{
  "dokument_id": "463e3de8-b3b3-539e-9345-203c2d58c578",
  "doc_type": "case_attachment",
  "kommune": 4601,
  "tittel": "Planbestemmelser datert 19.08.2024",
  "url": "https://bergen.kommune.no/politikere-utvalg/api/fil/bk360/11398088/Planbestemmelser-datert-19-08-2024",
  "tekst": " Reguleringsplan, detaljregulering for: jf. plan- og bygningsloven (pbl) kap. 12 \u00c5rstad, gnr. 160 bnr. 397 mfl. Schweig\u00e5rds vei Nasjonal arealplan-ID 4601_65880000 Saksnummer PLAN-2022/20533, 201719196 Vedtatt av bystyret dd.mm.\u00e5\u00e5\u00e5\u00e5 Siste revisjonsdato bestemmelser 19.08.2024 (vedtatt av bystyret) Det bekreftes at bestemmelsene er i samsvar med bystyrets vedtak. ______________________________ avdelingsleder REGULERINGSBESTEMMELSER (pbl \u00a7 12-7) 1. Planens hensikt Planens form\u00e5l er \u00e5 etablere blokkbebyggelse med inntil 29 boenheter. Det er lagt opp til at eksisterende boliger og garasjer p\u00e5 eiendommene gnr. 160 bnr. 397, 398 og 410 skal rives. Parkering er lagt under ny bebyggelse med tilkomst fra Bendixens vei. Ved etablering av ny bebyggelse skal det tas hensyn til eksisterende kulturmilj\u00f8 i omr\u00e5det. Det tilrettelegges for ny offentlig snarveg gjennom planomr\u00e5det. 2. Fellesbestemmelser for hele planomr\u00e5det Funksjons- og kvalitetskrav (12-7 nr. 4) 2.1. Estetisk utforming 2.1.1. Planomr\u00e5det er omfattet av hensynssone kulturmilj\u00f8 (H570 Minde-Nymark). Bygg skal gis en god materialbruk og en utforming med h\u00f8y arkitektonisk kvalitet. Trekledning eller murpuss skal benyttes som fasadematerialer. Farger p\u00e5 bygg skal v\u00e6re harmoniske og i tr\u00e5d med omkringliggende omgivelser. Fasadene skal v\u00e6re hvite og vinduskarmene skal v\u00e6re r\u00f8de i tr\u00e5d med nabobebyggelsen i Bendixens veg 28-50. 2.2. Terrengbehandling 2.2.1. Alle terrenginngrep skal tilpasses mot tilst\u00f8tende terreng. Ubebygde arealer skal gis en estetisk tiltalende form og behandling. Side 1 av 6 Reguleringsbestemmelser Arealplan-ID 4601_65880000 2.2.2. Murer h\u00f8yere enn 1,5 meter skal terrasseres og skal etableres fortrinnsvis som natursteinsmur. Mellom gnr/bnr 160/398 og gnr/bnr 160/399 skal murer terrasseres etter 2,5 meter og forblendes eller beplantes med variert og stedegen vegetasjon. Murer s\u00f8r for gnr/bnr 160/410 skal beplantes med variert og stedegen vegetasjon. 2.2.3. Massebalanse skal dokumenteres. Ved masseoverskudd skal det dokumenteres trafikksikker transport og avtale om levering til deponi. 2.3. VA -rammeplan og overvannsh\u00e5ndtering 2.3.1. VA-rammeplan skal legges til grunn for videre detaljprosjektering og byggesaksbehandling. Endring av VA-rammeplan krever ny godkjenning av Bergen Vann. 2.3.2. Overvann skal h\u00e5ndteres ved naturlig infiltrasjon og fordr\u00f8yning innenfor egen eiendom i tr\u00e5d med VA-norm for Bergen kommune. I den grad avl\u00f8pssystemer kan etableres som \u00e5pne systemer, s\u00e5 skal dette velges fremfor lukkete systemer i grunnen. 2.4. Milj\u00f8kvalitet (12-7 nr. 3) 2.4.1. St\u00f8ykrav til boligbebyggelse skal oppfylles iht. T-1442. Ved bygges\u00f8knad skal det dokumenteres hvordan en skal oppn\u00e5 niv\u00e5er under gjeldende grenseverdier for innend\u00f8rs- og utend\u00f8rsst\u00f8y. 2.4.2. N\u00e6rmilj\u00f8et skal sikres mot un\u00f8dvendig forurensning og skadelige utslipp fra byggefasen. Hovedentrepren\u00f8r er ansvarlig for \u00e5 utarbeide, kontrollere og forevise fagetaten tiltaksplan for \u00e5 avb\u00f8te n\u00e6romr\u00e5det mot st\u00f8y og forurensning. 2.4.3. Det skal dokumenteres en plan for hvordan Minde barnehage skal sikres gode st\u00f8yforhold i barnehagens \u00e5pningstid, hvordan st\u00f8v fra byggearbeidet skal begrenses og hvordan sikkerhet skal ivaretas i anleggsperioden. 2.4.4. Det skal utf\u00f8res grunnunders\u00f8kelser/jordpr\u00f8ver innenfor felt BB for \u00e5 sjekke for forurensing i grunn. Eventuell forurensing skal h\u00e5ndteres iht. forurensningsforskriften og godkjent tiltaksplan. 2.4.5. Ved gjennomf\u00f8ring av tiltak skal fremmede arter fjernes og h\u00e5ndteres forsvarlig. 2.5. Fjernvarme (12-7 nr. 8) 2.5.1. I samsvar med konsesjonsomr\u00e5de for fjernvarme skal bygningene i omr\u00e5det tilrettelegges for fjernvarme. 3. Bestemmelser til arealform\u00e5l 3.1. Bebyggelse og anlegg (12-5 nr. 1) 3.1.1. Fellesbestemmelser for bebyggelse og anlegg Grad av utnytting (12-7 nr. 1) 3.1.1.a. Maksimal utnyttelsesgrad (%-BRA) er angitt p\u00e5 plankartet. Dette gjelder ikke for feltene B1-B3. Byggeh\u00f8yder 3.1.1.b. Maksimale m\u00f8neh\u00f8yder (k+) er angitt p\u00e5 plankartet. 3.1.2. Boligbebyggelse (B) 3.1.2.a. B1-3 er eksisterende boligbebyggelse som skal videref\u00f8res. 3.1.3. Boligbebyggelse - blokkbebyggelse (BB) Side 2 av 6 Reguleringsbestemmelser Arealplan-ID 4601_65880000 Type bebyggelse 3.1.3.a. Det skal legges til rette for tre blokker innenfor felt BB. Det tillates parkeringskjeller under felt BB. 3.1.3.b. I tillegg til boliger kan en etablere felleslokaler og fellesarealer til forsamling/ treningsrom/verksted/hobby o.l. Plassering 3.1.3.c. Illustrasjonsplan er retningsgivende for plassering av bebyggelsen. 3.1.3.d. Parkeringskjeller tillates utenfor byggegrensen for felt BB, og inntil 1 meter fra eiendomsgrense. Tetthet, antall og boligsammensetning/st\u00f8rrelse 3.1.3.e. Nye boenheter skal ikke v\u00e6re mindre enn 35 m2 BRA + bodareal. 3.1.3.f. Maksimalt 20 % av boenhetene skal ha bruksareal under 50 m2, og minimum 20 % av boenhetene skal ha bruksareal over 80 m2. Minimum 10 % av boenhetene skal ha direkte tilgang til uteareal p\u00e5 bakken. Takform og/eller m\u00f8neretning 3.1.3.g. Bygninger i BB skal utformes med saltak. Takvinkel skal v\u00e6re minimum 25 grader. 3.1.3.h. Takoppbygg for heis og ventilasjonsanlegg skal gis en arkitektonisk utforming slik at de ikke forringer takets uttrykk, men utgj\u00f8re en helhetlig del av byggets takform. Tekniske installasjoner 3.1.3.i. Tekniske installasjoner skal integreres i bygningskroppen, men tillates ikke etablert over maksimal m\u00f8neh\u00f8yde. Uteoppholdsareal og lekeplasser 3.1.3.j. Det skal etableres minimum 40 m2 uteoppholdsareal pr. boenhet innenfor BB. Alle enhetene skal ha privat uteoppholdsareal. Minimum 50 % skal utformes som fellesareal. 3.1.3.k. Privat uteareal skal ligge i direkte tilknytning til boligen. 3.1.3.l. Minimum 30 % av uteoppholdsarealet p\u00e5 opparbeidet dekke skal ha et vekstjordlag med minimum tykkelse 0,4 m for beplantning av gress. 3.1.3.m. God og varig brukskvalitet i opparbeiding og m\u00f8blering skal framg\u00e5 av bygges\u00f8knad. 3.1.3.n. Ved utforming av felles uteoppholdsareal skal det legges vekt p\u00e5 \u00e5 skape et variert og bredt tilbud for alle aldersgrupper, barn, ungdom, voksne og eldre. Utformingen av felles uteoppholdsareal skal ha h\u00f8y kvalitet i formgiving og materialbruk. 3.1.3.o. Det skal etableres for lekeplass med minimum to lekeapparater, sandkasse, benk og universell tilkomst. Minst ett lekeapparat skal v\u00e6re universelt utformet. 3.1.3.p. Illustrasjonsplanen skal v\u00e6re retningsgivende for utforming av utearealer. Det skal etableres felles uteoppholdsareal som to sammenhengende arealer, en mellom byggene i felt BB og en i vestre randsone av felt BB mot o_FO7, fortau langs Bendiksens vei. 3.1.3.q. Det skal etableres minst 3 store tr\u00e6r, definert som stammeomkrets med minst 20 cm m\u00e5lt i 1 meters h\u00f8yde. Tr\u00e6rne skal ha en sentral plassering i felles uteoppholdsareal mellom byggene i felt BB, som omtrentlig vist i illustrasjonsplan. Side 3 av 6 Reguleringsbestemmelser Arealplan-ID 4601_65880000 3.1.3.r. Felles uteoppholdsareal mot Bendiksens vei skal ha et tydelig gr\u00f8nt preg, med variert beplanting i forskjellige h\u00f8yder for \u00e5 sikre en sammenheng med forhager i tilliggende eiendommer. Parkering og sykkelparkering 3.1.3.s. Det skal etableres 0,5 parkeringsplasser pr. 100 m2 BRA bolig. Parkeringsplassene skal etableres i parkeringskjeller. 3.1.3.t. Det skal settes av to plasser i parkeringskjeller, utover parkeringskrav angitt i punktet over, til felt T. 3.1.3.u. Minimum 10% av parkeringsplassene skal v\u00e6re utformet og reservert for HC-parkering. Plassene skal ha kortest mulig gangavstand og gunstig tras\u00e9 til hovedatkomst. 3.1.3.v. Det skal etableres minimum 2,5 sykkelparkeringsplasser per 100 m2 bolig. Sykkelparkering skal etableres i parkeringskjeller og i bod. 3.1.3.w. Boligene skal ha parkering i parkeringskjeller under bebyggelsen i felt BB. Atkomst til parkeringskjeller skjer fra o_KV4, via f_V2. 3.1.3.x. Alle boliger skal ha god tilkomst til parkeringskjeller, enten direkte via heis-/trappehus eller via heis-/trappehus med tilkomst fra offentlig eller private uteoppholdsarealer. Dokumentasjonskrav og s\u00e6rskilt underlag til byggesaksbehandlingen (12-7 nr. 12) 3.1.3.y. I forbindelse med rammes\u00f8knad skal det utarbeides utomhusplan. Utomhusplan skal v\u00e6re i m\u00e5lestokk 1:500 og vise materialbruk, h\u00f8ydekoter, gangveger, beplanting, anlegg for avfallsh\u00e5ndtering, innganger, tekniske installasjoner og bruk av ubebygde arealer inklusiv leke- og uteoppholdsareal med lekeapparater. Den skal ogs\u00e5 vise h\u00f8ydeforskjeller mht. universell utforming. 3.1.4. Offentlig eller privat tjenesteyting (T) 3.1.4.a. Eksisterende bo- og servicesenter skal videref\u00f8res. Det tillates justeringer av tilh\u00f8rende veg- og uteareal i tilknytning til utbygging av felt BB. 3.1.5. Renovasjon 3.1.5.a. Innenfor f_\u00d8K1-2 skal det etableres renovasjonsl\u00f8sning iht. renovasjonsteknisk plan. 3.2. Samferdselsanlegg og teknisk infrastruktur (12-5 nr. 2) 3.2.1. Fellesbestemmelser for veg (V) og kj\u00f8reveg (KV) Veger og kj\u00f8reveger skal opparbeides i samsvar med bredde og kurvatur som vist p\u00e5 plankartet og etter godkjente tekniske planer. 3.2.2. Veg (V) 3.2.2.a. f_V2 skal opparbeides som felles avkj\u00f8rsel for felt T og felt BB. 3.2.3. Fortau (FO) 3.2.3.a. o_FO1 - o_FO5 og o_FO8 er eksisterende fortau som skal videref\u00f8res. 3.2.3.b. o_FO6 og o_FO7 skal opparbeides ved etablering av o_SK. 3.2.4. Gangveg (GG) 3.2.4.a. o_GG er eksisterende gangveg som skal videref\u00f8res. Side 4 av 6 Reguleringsbestemmelser Arealplan-ID 4601_65880000 3.2.5. Annen veggrunn - teknisk anlegg (AVT) 3.2.5.a. o_AVT er eksisterende annen veggrunn langs Gj\u00f8as vei og skal videref\u00f8res. 3.2.6. Annen veggrunn - gr\u00f8ntareal (AVG) 3.2.6.a. o_AVG1 er eksisterende gr\u00f8ntareal som skal videref\u00f8res. 3.2.6.b. Innenfor o_AVG2 skal det etableres gr\u00f8ntareal mot veg. Det tillates etablering av st\u00f8ttemurer. 3.2.7. Kombinert form\u00e5l for samferdselsanlegg og/eller teknisk infrastrukturtraseer (SK) 3.2.7.a. o_SK er kombinert form\u00e5l for veg og fortau. Det skal v\u00e6re gjennomg\u00e5ende fortau med nedsenket kantstein. 3.2.8. Eierform 3.2.8.a. F\u00f8lgende arealer skal v\u00e6re offentlige: - o_KV1-4 - o_FO1-8 - o_GG - o_SK - o_V1 - o_AVG1-2 - o_AVT 3.2.8.b. F\u00f8lgende arealer skal v\u00e6re felles: - f_V2 er felles for BB og T. - f_\u00d8K1 og f_\u00d8K2 er felles for BB og T. 4. Bestemmelser til hensynssoner (12-6, 12-7 og 11-8) 4.1. Sikrings-, st\u00f8y- og faresoner (11-8 a) (sone H140) 4.1.1. I frisiktsone H140 skal det til enhver tid v\u00e6re fri sikt 0,5 m over tilst\u00f8tende veiers plan. 4.2. Bevaring av kulturmilj\u00f8 (11-8 c) (sone H570) 4.2.1. Arealet er omfattet av bevaring kulturmilj\u00f8 H570. Utbygging skal ta hensyn til eksisterende kulturmilj\u00f8 i omr\u00e5det. 5. Bestemmelsesomr\u00e5der 5.1. Parkeringskjeller (omr\u00e5de #1) 5.1.1. Innenfor bestemmelsesomr\u00e5det #1 kan det etableres parkeringskjeller under felt T som del av felles parkeringsanlegg under felt BB. 5.2. Snarveg (omr\u00e5de #2) 5.2.1. Innenfor bestemmelsesomr\u00e5det #2 skal det etableres snarveg i felt BB langs form\u00e5lsgrensen mot felt T. Snarvegen skal v\u00e6re offentlig tilgjengelig. Det skal ogs\u00e5 etableres gangtilkomst til BB. Side 5 av 6 Reguleringsbestemmelser Arealplan-ID 4601_65880000 6. Rekkef\u00f8lgebestemmelser (12-7 nr. 10) 6.1. F\u00f8r rammetillatelse (felt BB) 6.1.1. Ved s\u00f8knad om tiltak skal det utarbeides klimagassberegning. 6.1.2. Sammen med s\u00f8knad om rammetillatelse skal det foreligge plan for masseh\u00e5ndtering og deponering av masser. 6.2. F\u00f8r igangsettingstillatelse (felt BB) 6.2.1. Trafikksikkerhetsplan for bygge- og anleggsarbeid p\u00e5 offentlig veg godkjent av rette vegmyndighet skal leveres med s\u00f8knad om igangsettelse. 6.2.2. Det skal v\u00e6re gjennomf\u00f8rt unders\u00f8kelse av mulig grunnforurensning. Ved eventuell p\u00e5vist grunnforurensning skal det utarbeides en tiltaksplan for h\u00e5ndtering av forurensende masser. Tiltaksplanen skal godkjennes f\u00f8r igangsettingstillatelse. 6.3. F\u00f8r bebyggelse tas i bruk (felt BB) 6.3.1. Avfallsl\u00f8sning med oppstillingsplass for renovasjonsbil, f_V2 og f_\u00d8K1-2, skal v\u00e6re ferdig opparbeidet. 6.3.2. Vann og avl\u00f8psnett skal v\u00e6re utbygd i samsvar med godkjent VA-rammeplan. Godkjent sluttdokumentasjon fra Bergen Vann skal innsendes. 6.3.3. Tilkomstvei, f_V2 og o_SK, samt parkeringskjeller med tilh\u00f8rende sykkelparkering skal v\u00e6re opparbeidet. 6.3.4. Privat og felles uteoppholdsareal skal v\u00e6re ferdig opparbeidet. 6.3.5. Fortau o_FO6 og o_FO7 skal v\u00e6re ferdig opparbeidet. Dokumenter som skal v\u00e6re retningsgivende i byggesaksbehandlingen: - Illustrasjonsplan, datert 25.06.2024 - VA-rammeplan, datert 25.09.2023 - Renovasjonsteknisk plan, datert 18.08.2023 - Klimagassberegninger, datert 19.10.2023 Side 6 av 6 Reguleringsbestemmelser Arealplan-ID 4601_65880000 "
}