{
  "dokument_id": "1381bcfc-704e-547d-b6b0-3343f7e46796",
  "doc_type": "case_presentation",
  "kommune": 5536,
  "tittel": "Re-merking av kommunen og regionen som b\u00e6rekraftig reisem\u00e5l(Hoveddokument, 88KB)",
  "url": "https://innsyn.lyngen.kommune.no/wfdocument.aspx?journalpostid=2013046551&dokid=91050&versjon=7&variant=A&",
  "tekst": " Lyngen kommune Arkiv: JournalpostID: 24/1836 Saksbehandler: Svein Eriksen Dato: 14.02.2024 Saksframlegg Saksnr. Utvalg M\u00f8tedato PS 67/24 Kommunestyret 21.08.2024 Re-merking av kommunen og regionen som b\u00e6rekraftig reisem\u00e5l Henvisning til lovverk Det vises ikke til spesielt lovverk, men til kommuneplanens sammfunsdel og arealdel, strategisk n\u00e6ringsplan og strategisk reiselivsplan. Saksopplysninger Generelle opplysninger om saken Lyngen kommune skal sammen med de \u00f8vrige kommunene i nord-Troms og regionen som helhet, re- merkes som b\u00e6rekraftig reisem\u00e5l. I den anledning m\u00e5 kommunene gj\u00f8re vedtak om \u00e5 v\u00e6re en aktiv bidragsyter for \u00e5 oppn\u00e5 merket b\u00e6rekraftig reisem\u00e5l. Nordreisa og Skjerv\u00f8y gjorde slike vedtak da de ble innlemmet i Visit Lyngenfjord i 2017, men en oppdatering m\u00e5 gj\u00f8res for Lyngen, Storfjord og K\u00e5fjord kommuner. Regionen har for\u00f8vrig v\u00e6rt registrert som b\u00e6rekraftig reisem\u00e5l siden 2017. Merket for b\u00e6rekraftig reisem\u00e5l inneb\u00e6rer arbeid for \u00f8kt b\u00e6rekraft i reiselivet og er et langsiktig arbeide som skal gi forbedring over tid. Det skal gjennomf\u00f8res re-merkinger hvert 3. \u00e5r. Det er destinasjonsselskapet som i de aller fleste prosjekter er prosjekteier, men kommunen har en sentral rolle i gjennomf\u00f8ringen sammen med ev. andre akt\u00f8rer som utgj\u00f8r destinasjonsledelsen. Destinasjonsledelsen vil normalt v\u00e6re bredt sammensatt med deltakelse fra private, offentlig- og privat sektor, samt lokalsamfunn. Mange kommuner har et \u00f8nske om \u00e5 v\u00e6re attraktive for bes\u00f8kende og at reiselivet skal bidra til lokal verdiskaping. \u00c5 skape gode lokalsamfunn for sine innbyggere st\u00e5r ogs\u00e5 sentralt. Kommunene har et utstrakt ansvar for planlegging og tilrettelegging, og det er avgj\u00f8rende at disse b\u00e5de er motivert og aktivt involvert i leveransen. Det vises til kommunens rolle ifm. re-merkingen og avsnitt nedenfor er utdrag fra veileder hos Visit Norway, se https://business.visitnorway.com/no/barekraftig- reiseliv/merkeordning/roller/kommune/ \"Globalt er b\u00e6rekraftig reiseliv et sterkt voksende fenomen. Segmentet som \u00f8nsker \u00e5 reise \u00abgr\u00f8nt\u00bb er b\u00e5de l\u00f8nnsomt og voksende. At bedrifter og destinasjoner investerer i milj\u00f8merking er dermed ikke bare en innsats for milj\u00f8et, men ogs\u00e5 en investering i egen fremtid. De f\u00f8rste reisem\u00e5lene som kan dokumentere og levere b\u00e6rekraftige tiltak og opplevelser, vil ha et konkurransefortrinn i kampen om \u00e5 vinne bevisste turister. Fokuset skal bidra til at reisem\u00e5let utvikles p\u00e5 en b\u00e6rekraftig m\u00e5te. Ved deltakelse i prosjektet \u00abB\u00e6rekraftig reisem\u00e5l\u00bb vil Lyngen kommune f\u00e5 en rekke fordeler; verkt\u00f8y og drahjelp til \u00e5 iverksette nye tiltak, fokus p\u00e5 milj\u00f8perspektivet, markedsf\u00f8ring av b\u00e6rekrafttiltakene, positiv markedsf\u00f8ring og omd\u00f8mmebygging. Om noen \u00e5r vil dokumentert b\u00e6rekraft kunne bli et minstekrav for i det hele tatt \u00e5 bli vurdert som kvalitetsreisem\u00e5l.\" Kommunens rolle knyttes til: \u00b7 Generell tilrettelegging for reiseliv med hensyn til fellesgoder som avfallsh\u00e5ndtering og toaletter (utenfor privat eiendom), risikovurdering og beredskap, klimaplaner m.m. \u00b7 Viktig planleggingsarbeid gjennom kommuneplanen, eventuelle n\u00e6ringsplaner og arealplanen. \u00b7 Bidra til bes\u00f8ksplanlegging- og forvaltning med god balanse mellom gjester og innbyggere. \u00b7 \u00c5 v\u00e6re en aktiv part i dialog med destinasjonsselskap, grunneiere og andre interessenter. \u00b7 N\u00e6ringsutvikling og innovasjon, ogs\u00e5 i reiselivet. \u00b7 Standarden sp\u00f8r ogs\u00e5 om kommuneadministrasjonen er milj\u00f8sertifisert. I merkeordningen omtales destinasjonsledelsen som de akt\u00f8rene som sammen styrer og leder og utvikler reiselivet p\u00e5 stedet. Destinasjonsledelse beskriver samarbeidet eller partnerskapet mellom kommune, destinasjonsselskap og andre sentrale akt\u00f8rer som er relevante for reiselivsutviklingen. Som del av destinasjonsledelsen er kommunenes rolle \u00e5 bidra aktivt i reisem\u00e5lets arbeid med \u00e5 oppn\u00e5 og videref\u00f8re arbeidet med \"Merket for b\u00e6rekraftig reisem\u00e5l\". Relevante oppgaver i den sammenheng er: \u00b7 V\u00e6re representert i styringsgruppe og referansegruppe og bist\u00e5 administrativt med dokumentuthenting (kommunale planer, protokoller, tall og statistikk \u2013 bla fra Kostra). \u00b7 Delta p\u00e5 m\u00f8ter i prosjektet, herunder bidra med innspill til handlingsplanen for prosjektet (senere handlingsplan under reisem\u00e5lets reiselivsstrategi). \u00b7 Gj\u00f8re vedtak i kommunestyre(ne) om \u00e5 v\u00e6re en aktiv bidragsyter til \u00e5 oppn\u00e5 merket for b\u00e6rekraftig reisem\u00e5l og s\u00f8rge for minimum en \u00e5rlig statusoppdatering i kommunestyre(ne) om utviklingen i reiselivet og arbeidet med b\u00e6rekraftig reiselivsutvikling. \u00b7 Kommunestyre(ne) skal vedta eller tilslutte seg handlingsplanen som lages i prosjektperioden. \u00b7 Kommunestyre(ne) kan beslutte \u00e5 bidra med finansiering. \u00b7 V\u00e6re p\u00e5driver for gjennomf\u00f8ring av b\u00e6rekrafttiltak i egen organisasjon, som igangsetting av arbeid med milj\u00f8fyrt\u00e5rnsertifisering av kommunen. \u00b7 Delta aktivt i relevante samarbeidsprosjekter som skal utvikle reisem\u00e5let i en b\u00e6rekraftig retning. \u00b7 Sammen med destinasjonsselskapet beslutte organisering og finansiering av b\u00e6rekraftarbeidet etter tildeling av merket og frem mot neste remerking. Forhold til overordnet plan og \u00f8vrige vedtak Det vises til kommuneplanens sammfunsdel og arealdel, strategisk n\u00e6ringsplan og strategisk reiselivsplan \u00d8konomiske konsekvenser Visit Lyngenfjord vil prim\u00e6rt s\u00f8ke finansiering gjennom Innovasjon Norge, som kan tildele inntil 200.000 til re-merking. Det kan v\u00e6re naturlig \u00e5 s\u00f8ke medlemskommunene om noe merfinansiering senere, men dette vil v\u00e6re mindre bel\u00f8p i st\u00f8rrelsesorden 10-20.000, disse s\u00f8knadene vurderes normalt i n\u00e6ringsutvalg opp mot n\u00e6ringsfond. Visit Lyngenfjord bidrar for\u00f8vrig med arbeidstimer, reisekostnader som egenandel i re-merkingen. Risiko- og sikkerhetsmessige konsekvenser Ikke relevant her. Milj\u00f8konsekvenser Re-merking griper direkte inn i EUs b\u00e6rekraftsm\u00e5l og de punktene som omhandler milj\u00f8 og tilretteleggng. Det ligger i sakens natur at arbeide med re-merking og milj\u00f8tiltak har positive konsekvenser for milj\u00f8et. Folkehelse/friluftsliv Ikke relevant her. Vurdering av alternativer og konsekvenser Ikke relevant her. R\u00e5dmannens innstilling R\u00e5dmannen innstiller p\u00e5 f\u00f8lgende vedtak: \"Lyngen kommune skal v\u00e6re en aktiv bidragsyter for \u00e5 oppn\u00e5 \"Merket for b\u00e6rekraftig reisem\u00e5l\u00bb. Ved revidering av gjeldende relevante kommunale planer, herunder kommuneplanens samfunnsdel og \u00abStrategisk n\u00e6ringsplan\u00bb, skal \u00abMerket for b\u00e6rekraftig reisem\u00e5l\u00bb omtales.\" Kommunestyret 21.08.2024: Behandling: VEDTAK: Lyngen kommunestyret tiltrer r\u00e5dmannens innstilling enstemmig. KS- 67/24 Vedtak: Lyngen kommune skal v\u00e6re en aktiv bidragsyter for \u00e5 oppn\u00e5 \"Merket for b\u00e6rekraftig reisem\u00e5l\u00bb. Ved revidering av gjeldende relevante kommunale planer, herunder kommuneplanens samfunnsdel og \u00abStrategisk n\u00e6ringsplan\u00bb, skal \u00abMerket for b\u00e6rekraftig reisem\u00e5l\u00bb omtales. "
}