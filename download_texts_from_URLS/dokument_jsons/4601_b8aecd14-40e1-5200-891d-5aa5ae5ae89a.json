{
  "dokument_id": "b8aecd14-40e1-5200-891d-5aa5ae5ae89a",
  "doc_type": "case_attachment",
  "kommune": 4601,
  "tittel": "Del 1 Klimagassberegninger fra tomtebearbeiding datert 22.03.2022",
  "url": "https://bergen.kommune.no/politikere-utvalg/api/fil/bk360/11250741/Del-1-Klimagassberegninger-fra-tomtebearbeiding-datert-22-03-2022",
  "tekst": "Beregnet til Bergen kommune Dokumenttype Rapport Dato Mars 2023 KLIMAGASSBEREGNING FRA TOMTEBEARBEIDING SANDDALSRINGEN Dato 22.03.2022 Prosjekt nr. 1350040231-002 Utf\u00f8rt av Hui Tong Kontrollert av Vegard Selv\u00e5g Ulvan Godkjent av Tore Fauskanger INNHOLD 1. INNLEDNING 1 2. METODE 2 2.1 Arealbruksendringer 2 2.2 Massetransport og -h\u00e5ndtering 3 3. INNDATA OG BEREGNING 4 3.1 Arealbruksendringer 4 3.2 Massetransport og -h\u00e5ndtering 6 4. RESULTATER 7 5. OPPSUMMERING 8 6. REFERANSER 9 VEDLEGG 1 \u2013 AREALER FOR TOMTEN 10 VEDLEGG 2 \u2013 AREALTYPER OG GRUNNFORHOLD 11 1. INNLEDNING Sanddalsringen best\u00e5r av 12 leiligheter med personalbase, og er et botilbud for brukere med vedvarende rusproblematikk, samt utfordrende psykisk og fysisk helse. Prosjektet er del av Bo- ligprogrammet vedtatt av bystyret i Bergen for \u00e5 fremskaffe differensierte boliganlegg som gir gode og tilpassede boliger for de som trenger det mest. Botilbudet best\u00e5r av utleieboliger som hver enkelt beboer styrer selv og en personalbase. Personalbasen skal v\u00e6re med p\u00e5 \u00e5 tilby vik- tige st\u00f8ttefunksjoner som botrening og hjelp til offentlige tjenester, og \u00e5 skape gode og trygge rammer for beboerne. I tillegg skal personalbase v\u00e6re trygghetsskapende for nabolaget rundt. Planforslaget utl\u00f8ser krav om klimagassberegninger som f\u00f8lge av planomr\u00e5det best\u00e5r av s\u00e5rbare naturtyper jf. arealresurskart AR5. Ramb\u00f8ll Norge AS er engasjert av Bergen kommune til \u00e5 utf\u00f8re en klimagassberegning for tomtebearbeiding. Klimagassberegningen for tomtebearbeiding skal redegj\u00f8re for: 1. hvilke klimagassutslipp naturinngrepet gir, inkludert tap av/\u00f8kt lagringskapasitet 2. hvilke alternativer med mindre p\u00e5virkning som er vurdert, og hvilke utslipp og tap av/\u00f8kt lag- ringskapasitet disse alternativene vil gi 3. klimaeffekten av terrenginngrepene m\u00e5 dokumenteres 1 2. METODE 2.1 Arealbruksendringer Naturen lagrer enorme mengder karbon, nitrogen og andre grunnstoffer som virker med atmo- sf\u00e6ren. Mengden klimagasser et omr\u00e5de kan ta opp eller slippe ut er avhengig av hvilken areal- type det er og de tilh\u00f8rende prosessene. Planter i vekst binder karbon fra lufta gjennom fotosyn- tesen og lagrer det som biomasse i bladverk, stamme, r\u00f8tter og jord. Nedbryting og forbrenning av biomasse reverserer denne prosessen og f\u00f8rer til utslipp av klimagasser. Lufttilgang, tempera- tur, fuktighet og karbon/nitrogen-forholdet er blant faktorene som p\u00e5virker hastigheten p\u00e5 ned- brytningsprosessen og hvilke klimagasser som dannes [1] [2]. For \u00e5 beregne klimagassutslipp tilknyttet arealbruksendringer er Milj\u00f8direktoratets Excelbaserte kalkulator benyttet [3]. Utslipp/opptak av karbon ved arealbruksendringer sammenlignes med utslipp eller opptak av karbon dersom arealbruken ikke omgj\u00f8res over en 20-\u00e5rs periode. Ved arealbruksendringer hvor biomasse hentes ut vil de st\u00f8rste utslippene skje i l\u00f8pet av det f\u00f8rste \u00e5ret etter arealbruksendringen. Utslipp fra nedbrytningsprosesser i jordsmonnet som igangsettes ved arealbruksendringer tar ofte lenger tid og vil avhenge av faktorer som hva area- let ble brukt til f\u00f8r og etter, graden av jordbearbeiding og vann- og karboninnhold. I arealbruks- kalkulatoren regnes eventuelle opptak/utslipp fra arealet \u00e5 v\u00e6re up\u00e5virket av tidligere arealbruk etter 20 \u00e5r. Nettoeffekten av arealbruksendringen over 20 \u00e5r beregnes ved at utslipp/opptak fra arealene, dersom man ikke hadde omgjort bruken, trekkes fra utslipp/opptak fra arealene ved bruksend- ring: Netto utslipp el. opptak = utslipp el. opptak fra arealene ved bruksendring \u2212 utslipp el. opptak uten bruksendring Opptak av klimagasser bokf\u00f8res som negative utslipp, og har dermed negativt fortegn. Ut- slipp/opptak [tonn CO2-ekv.] beregnes ved \u00e5 gange sammen arealets st\u00f8rrelse [dekar], areal- brukskategoriens utslippsfaktor [tonn CO2-ekv./hektar/\u00e5r] og antall \u00e5r endringen har effekt [\u00e5r]. Arealbrukskalkulatoren skiller mellom seks ulike arealbrukskateg+orier; skog, dyrket mark, beite, vann og myr, utbygd areal og annen utmark. Arealbruken f\u00f8r og etter bruksendringen plasseres i disse arealbrukskategoriene. Ved arealbruksendringer som omfatter skogarealer tas skogtype (barskog, l\u00f8vskog, blandingsskog) og bonitet (lav, middels, h\u00f8y, s\u00e6rs h\u00f8y, impedi- ment) ogs\u00e5 med i beregningene. I tillegg legges jordarten/grunnforhold (mineraljord eller orga- nisk jord) for arealet til grunn. Organisk jord er jord med h\u00f8yt innhold av humus, som for eksem- pel torvjord. Mineraljord er jord dannet ved forvitring av berggrunnen og inneholder opptil 20% organisk materiale [3]. Dermed lagres det mer karbon i organisk jord enn mineraljord. For \u00e5 bestemme arealtypen, treslag, skogbonitet og grunnforhold p\u00e5 de mulige skoletomtene i dag er arealressurskart (AR5) hentet fra NIBIOs karttjeneste Kilden [4]. Arealtype- og grunnfor- holdkategoriene i AR5 og beregningsmalen er noe ulik og krever en konvertering vist i Vedlegg 2. 2 2.2 Massetransport og -h\u00e5ndtering Etableringen av tomt vil kreve utgraving av masser og dermed et behov for massetransport fra tiltaksomr\u00e5det til depot. Avhengig av tomtevalg vil det v\u00e6re behov for \u00e5 h\u00e5ndtere matjord, fjell- masser og l\u00f8smasser. F\u00f8lgende beregningsfaktorer antas for masseh\u00e5ndtering og -transport [5]: \u2022 Utgraving og planering av jordmasser: 1 liter diesel/m3 \u2022 Massetransport: 0,0659 kg CO2-ekv/tkm \u2022 Tetthet l\u00f8smasser: 2 200 kg/m3 For alle utslippsfaktorene ligger Milj\u00f8direktoratets utslippsfaktor for diesel p\u00e5 2,66 kg CO2 -ekv./L til grunn [6]. \u00d8vrige beregningsfaktorer er hentet fra VegLCA [5]. 3 3. INNDATA OG BEREGNING 3.1 Arealbruksendringer Sanddalsringen bolig planlegges oppf\u00f8rt i et omr\u00e5de som hovedsakelig best\u00e5r av skog, se Figur 1 (Kilden, NIBIO). Grunnforhold er jorddekt if\u00f8lge kartdata, som tilsvarer \u00abmineraljord\u00bb i bereg- ningsverkt\u00f8yet. If\u00f8lge kartdata er skogentype blandingsskog med hovedsakelig s\u00e6rs h\u00f8y bonitet (produksjonsevne), se Figur 2 (Kilden, NIBIO). Det er noen deler er blandingsskog med h\u00f8y boni- tet. For denne beregningen lagt til grunn at alle arealer er blandingsskog med s\u00e6rs h\u00f8y bonitet. Dette er en konservativ tiln\u00e6rming som gir en noe overestimering av utslippene. Figur 1: Flyfoto av utbyggingsomr\u00e5det Figur 2: Skogkart av utbyggingsomr\u00e5det 4 Utbygger ansl\u00e5r at totalt 5 593 m2 skog m\u00e5 fjernes for Sanddalsringen bolig. For \u00e5 beregne kli- maeffekten av dette er arealbruksendringsverkt\u00f8yet til Milj\u00f8direktoratet benyttet [3]. For ytterli- gere detaljer om beregningsmetoden henvises det til verkt\u00f8yet. Inndata og resultater ses i hen- holdsvis Figur 3 og Figur 4. Figur 3: Inndata i verkt\u00f8yet for arealbruksendringer Figur 4: Resultater i verkt\u00f8yet for arealbruksendring av 5,593 dekar skog til utbygd areal over 20 \u00e5r. Milj\u00f8direktoratets vurdering om \u00abarealet er antatt omgjort til en ny arealbrukskategori etter 20 \u00e5r\u00bb. 5 3.2 Massetransport og -h\u00e5ndtering Volumet av utgravde masser under foresl\u00e5tte bygninger er estimert ved \u00e5 \u00abskj\u00e6re\u00bb ut volumet som konstruksjonene opptar i terrenget. Dette er basert p\u00e5 3D-modellene fra ARK, LARK, og RI- VEI. Klimap\u00e5virkningen fra sprenging av fjellmasser, utgraving og planering jordmasser, og transport av b\u00e5de l\u00f8s- og fjellmasser er inkludert i beregningene. Det antas at massene fraktes 11 km til n\u00e6rmeste tilgjengelige deponi. Utslipp fra deponering av massene er ikke inkludert i beregningene. Tabell 1. Klimagassutslipp fra massetransport og -h\u00e5ndtering. Volumer [m3] L\u00f8smasser 315 Fjell 634 Massetettheter [tonn / m3] L\u00f8smasser 3 Fjell 2,3 Transportmengder [tonn] Masser 11 km 2 594 Klimagassutslipp [tonn CO2-ekv.] Utslipp massetransport 1,88 Utslipp masseh\u00e5ndtering 5,27 Sum 7,15 6 4. RESULTATER Resultatet viser at skogen uber\u00f8rt ville tatt opp 22,6 tonn CO2-ekv. over 20 \u00e5r. Om arealbruks- endringen gjennomf\u00f8res vil det i tillegg slippes ut 182,2 tonn CO2-ekv. som f\u00f8lge av frigj\u00f8ring av karbon i jordsmonn og vegetasjon. Frigj\u00f8ringen antas \u00e5 v\u00e6re ferdig etter 20 \u00e5r. Klimap\u00e5virkningen fra sprenging av fjellmasser, utgraving og planering jordmasser, og transport av b\u00e5de l\u00f8s- og fjellmasser er beregnet til 7,15 tonn CO2-ekv. 7 5. OPPSUMMERING Klimagassberegningen for tomtebearbeiding har hjulpet \u00e5 redegj\u00f8re for: 1) Hvilke klimagassutslipp naturinngrepet gir, inkludert tap av/\u00f8kt lagringskapasitet Resultatet viser at skogen uber\u00f8rt ville tatt opp 22,6 tonn CO2-ekv. over 20 \u00e5r. 2) Hvilke alternativer med mindre p\u00e5virkning som er vurdert, og hvilke utslipp og tap av/\u00f8kt lagringskapasitet disse alternativene vil gi Den aktuelle tomten ble identifisert i mulighetsstudie utf\u00f8rt av Asplan Viak i 2018. Eiendommen er der omtalt som \u00e8n av f\u00e5 tomter i Bergen kommune som tilfredsstiller f\u00f8lgende kriterier: - Er i kommunalt eie - Er avsatt til Bebyggelses- og anleggsform\u00e5l i Kommuneplanens arealdel 2018 - Har et fysisk potensiale for utbygging av kommunale utleieboliger Tiltaket skiller seg fra \u00f8vrig, ordin\u00e6r boligutbygging ved at det er en spesiell brukergruppe som skal benytte boligene. Prosjektet skal utformes etter en kravspesifikasjon som inneb\u00e6rer at boli- gene trenger spesielle kvaliteter, som erfaringsmessig er utfordrende \u00e5 l\u00f8se ved \u00e5 f.eks. bygge om eksisterende bygningsmasse. 3) Klimaeffekten av terrenginngrepene m\u00e5 dokumenteres Resultatet viser at skogen uber\u00f8rt ville tatt opp 22,6 tonn CO2-ekv. over 20 \u00e5r. Om arealbruks- endringen gjennomf\u00f8res vil det i tillegg slippes ut 182,2 tonn CO2-ekv. som f\u00f8lge av frigj\u00f8ring av karbon i jordsmonn og vegetasjon. Frigj\u00f8ringen antas \u00e5 v\u00e6re ferdig etter 20 \u00e5r. Klimap\u00e5virkningen fra sprenging av fjellmasser, utgraving og planering jordmasser, og transport av b\u00e5de l\u00f8s- og fjellmasser er beregnet til 7,15 tonn CO2-ekv. 4) Noen klimatiltak som b\u00f8r vurderes: - Redusert veien for \u00e5 unng\u00e5 mindre naturinngrep. - Beholde skog inne i tomte for \u00e5 bevare natur. - Ombruke overskuddsmasser innenfor tiltaksomr\u00e5det for \u00e5 unng\u00e5 transport langt til depo- nering. 8 6. REFERANSER [1] NIBIO, \u00abOrganisk materiale,\u00bb 23 10 2017. [Internett]. Available: https://www.nibio.no/tema/jord/organisk-avfall-som-gjodsel/organisk-materiale. [2] NIBIO, \u00abMyr og klimagasser,\u00bb [Internett]. Available: https://www.nibio.no/tema/miljo/tiltaksveileder-for-landbruket/tiltak-mot-klimagassutslipp- fra-landbruket/myr-og-klimagasser. [Funnet 13 01 2022]. [3] Milj\u00f8direktoratet, \u00abArealbruksendringer.xlsx,\u00bb [Internett]. Available: https://www.miljodirektoratet.no/tjenester/klimagassutslipp-kommuner/beregne-effekt-av- ulike-klimatiltak/. [4] NIBIO, \u00abAR5,\u00bb [Internett]. Available: www.nibio.no/tema/jord/arealressurser/arealressurskart-ar5. [5] Asplan Viak, \u00abDokumentasjon VegLCA v5.01,\u00bb Statens vegvesen, 2022. [6] Milj\u00f8direktoratet, \u00abTabeller for omregning fra energivare til utslipp,\u00bb [Internett]. Available: https://www.miljodirektoratet.no/ansvarsomrader/klima/klimagasser-utslippstall- regnskap/utslippsfaktorer-klimagassregnskap/. 9 VEDLEGG 1 \u2013 AREALER FOR TOMTEN 10 VEDLEGG 2 \u2013 AREALTYPER OG GRUNNFORHOLD Arealtype: Grunnforhold: KILDEN Beregningsmal KILDEN Beregningsmal Fulldyrka jord Dyrket mark Konstruert Mineraljord Overflatedyrka jord Beite Organiske jordlag Organisk jord Innmarksbeite Beite Jorddekt Mineraljord Skog Skog Grunnlendt Mineraljord Myr Vann og myr (organisk Fjell i dagen Mineraljord jord) Tresatt myr Skog (organisk jord) Blokkmark Mineraljord \u00c5pen fastmark Annen utmark Ferskvann Vann og myr (mineraljord) Hav Ikke relevant Bre Annen utmark Bebygd Utbygd areal Samferdsel Utbygd areal 11 "
}