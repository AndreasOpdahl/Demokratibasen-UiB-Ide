{
  "dokument_id": "9595573a-e0f0-59ab-941e-3bd95321d2df",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 39 fra Katrine N\u00f8dtvedt (MDG) om bosspann ved Nubbevannet - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/9895400/Svar-pa-skriftlig-sporsmal-nr-39-fra-Katrine-Nodtvedt-MDG-om-bosspann-ved-Nubbevannet-Utvalg-for-miljo-og-byutvikling",
  "tekst": " Byr\u00e5dsavdeling for byutvikling Til Intern korrespondanse Bystyrets kontor V\u00e5r referanse: 2024/17552-3 Saksbehandler: Malene Nesse Gr\u00f8nningen Fra Dato: 14. februar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 39 fra Katrine N\u00f8dtvedt (MDG) om bosspann ved Nubbevannet - Utvalg for milj\u00f8 og byutvikling Nattlandsfjellet er et popul\u00e6rt turomr\u00e5de, men det er sparsommelig med bosspann. N\u00e5 er det kun en dunk for hundeposer, som er plassert p\u00e5 stien opp til Nubben. Velforeningen har p\u00e5 eget initiativ f\u00e5tt satt opp og t\u00f8mmer selv en bossdunk ved fotballbanen, og det er stadig hundeposer i den. Sp\u00f8rsm\u00e5l til byr\u00e5den: Vil byr\u00e5det vurdere \u00e5 f\u00e5 satt opp flere bosspann i omr\u00e5det? Svar fra byr\u00e5den: Byr\u00e5den har v\u00e6rt i kontakt med Bymilj\u00f8etaten, som drifter flere strekninger med turvei som leder til hovedtras\u00e9en som g\u00e5r mot Nubbevann. Disse har utgangspunkt fra utfartsparkeringsplassen ved Helgeseter, fra Nordre Nattlandsfjellet og fra Nattlandsrinden. Bymilj\u00f8etaten informerer om at det er etablert en bossilo i punktet hvor disse tre veiene m\u00f8tes. Denne er delvis nedgravd med en del under bakken og en del over bakken. Siloen rommer 5000 liter og har kun behov for \u00e5 bli t\u00f8mt en til to ganger i \u00e5ret. Innersekken i bossiloen gjenbrukes. Hvis en ikke vil frakte avfallet sitt med hjem, har en mulighet til \u00e5 kvitte seg med bosset ved dette punktet. Bymilj\u00f8etaten har valgt \u00e5 benytte seg av denne l\u00f8sningen med en stor beholder p\u00e5 et sentralt punkt for \u00e5 unng\u00e5 mye ekstra kj\u00f8ring i turomr\u00e5det. L\u00f8sningen vurderes ogs\u00e5 som milj\u00f8messig gunstig. Med bakgrunn i disse vurderingene, har Bymilj\u00f8etaten ikke planer om \u00e5 sette ut flere bosspann i omr\u00e5det. Christine Kahrs \u2013 Byr\u00e5d for byutvikling Dokumentet er godkjent elektronisk. "
}