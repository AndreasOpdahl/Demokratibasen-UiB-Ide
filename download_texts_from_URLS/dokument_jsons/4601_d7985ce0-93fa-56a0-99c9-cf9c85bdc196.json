{
  "dokument_id": "d7985ce0-93fa-56a0-99c9-cf9c85bdc196",
  "doc_type": "case_presentation",
  "kommune": 4601,
  "tittel": "Forenklet etterlevelseskontroll med \u00f8konomiforvaltningen 2024 - risiko- og vesentlighetsvurdering",
  "url": "https://bergen.kommune.no/politikere-utvalg/api/fil/bk360/11136171/Framstilling-Forenklet-etterlevelseskontroll-med-okonomiforvaltningen-2024-risiko-og-vesentlighetsvurdering",
  "tekst": " Kontrollutvalget Saksframstilling V\u00e5r referanse: 2024/141539-1 Saksbehandler: Eli Merete Velle Forenklet etterlevelseskontroll med \u00f8konomiforvaltningen 2024 - risiko- og vesentlighetsvurdering Hva saken gjelder: Kommuneloven \u00a7 24-9 lyder: \u00abRegnskapsrevisor skal se etter om kommunens eller fylkeskommunens \u00f8konomiforvaltning i hovedsak foreg\u00e5r i samsvar med bestemmelser og vedtak. Revisor skal basere oppgaven p\u00e5 en risiko- og vesentlighetsvurdering, som skal legges fram for kontrollutvalget. Revisor skal innhente tilstrekkelig informasjon til \u00e5 vurdere om det foreligger brudd p\u00e5 lover, forskrifter eller vedtak, der bruddet er av vesentlig betydning for \u00f8konomiforvaltningen. Revisor skal senest 30. juni avgi en skriftlig uttalelse til kontrollutvalget, med kopi til kommunedirekt\u00f8ren, om resultatet av kontrollen.\u00bb (sekretariatets understrekning) If\u00f8lge kommunelovens forarbeider skal kontrollen rette seg mot de delene av \u00f8konomiforvaltningen som ikke er gjennomg\u00e5tt ved regnskapsrevisjonen etter \u00a7 24-5. M\u00e5lsettingen er videre \u00e5 etablere et system i forlengelsen av den finansielle revisjonen, som med enkle og jevnlige kontroller skal kunne fange opp betydelige svakheter i sentrale deler av \u00f8konomiforvaltningen. Dette kan for eksempel gjelde selvkost, finansforvaltning, offentlige anskaffelser eller offentlig st\u00f8tte. Kontrollen er ikke ment \u00e5 g\u00e5 i detalj p\u00e5 alle sidene ved en sak, men m\u00e5 rettes mot om kommunen har et system som er egnet til \u00e5 etterleve kravene i lov og forskrift og kommunens egne reglementer og vedtak. I m\u00f8tet 24. september vil regnskapsrevisor Deloitte AS ved Silje Fossdal presentere sin risiko- og vesentlighetsvurdering av den forenklede etterlevelseskontrollen med \u00f8konomiforvaltningen som skal gj\u00f8res for 2024, og senest 30. juni 2025 skal regnskapsrevisor gi sin uttalelse om resultatet av kontrollen. Sekretariatet vil ogs\u00e5 i \u00e5r bemerke at standarden RSK 3011 sier f\u00f8lgende i sin veiledning punkt A 16: \u00abDet er revisor som beslutter hvilke omr\u00e5der som skal kontrolleres, og hvilke kontrollhandlinger som skal utf\u00f8res. I revisors orientering til kontrollutvalget om sin risiko- og vesentlighetsvurdering b\u00f8r det fremkomme hvilke omr\u00e5der innenfor \u00f8konomiforvaltningen revisor har vurdert, hva som er valgt ut for kontrollhandlinger og hvorfor. Det kan v\u00e6re hensiktsmessig \u00e5 orientere om avgrensningene mellom forenklet etterlevelseskontroll, regnskaps- og forvaltningsrevisjon.\u00bb 1 RSK 301 Forenklet etterlevelseskontroll med \u00f8konomiforvaltningen 1 Forslag til vedtak: Kontrollutvalget tar regnskapsrevisors presentasjon av risiko- og vesentlighetsvurdering for forenklet etterlevelseskontroll med \u00f8konomiforvaltningen 2024, til orientering. Dato: 13. september 2024 - Eli M. Velle - Leder Dokumentet er godkjent elektronisk. Vedlegg: Risiko og vesentlighetsvurdering FE\u00d8 2024 Bergen kommune 2 "
}