{
  "dokument_id": "109914c2-dcdc-5b7b-8c99-455c55c15727",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 31012024, Sak 2/24, Interpellasjon nr. 2 (tidligere nr. 7/23) fra Trond Tystad (BL) om tiltak for \u00e5 bedre milj\u00f8et i V\u00e5gsbunnen. Bystyret 31.01.2024",
  "url": "https://bergen.kommune.no/politikere-utvalg/api/fil/bk360/9827928/Innstilling-vedtak-Interpellasjon-nr-2-tidligere-nr-7-23-fra-Trond-Tystad-BL-om-tiltak-for-a-bedre-miljoet-i-Vagsbunnen-Bystyret-31-01-2024-",
  "tekst": "Interpellasjon nr. 2 (tidligere nr. 7/23) fra Trond Tystad (BL) om tiltak for \u00e5 bedre milj\u00f8et i V\u00e5gsbunnen. Bystyret 31.01.2024 Bergen bystyre behandlet saken i m\u00f8tet 31.01.2024 sak 2/24: Det ble ikke fattet vedtak i saken. Bergen bystyres behandling Fabian Emil Stang (H) ba om f\u00e5 sin habilitet vurdert, da han eier bygg og driver butikk p\u00e5 V\u00e5gsallmenningen via sin jobb. Stang har tidligere engasjert seg i utfordringene knyttet til V\u00e5gsbunnen som huseier og n\u00e6ringsdrivende. Han tr\u00e5dte fra under vurderingen av habilitet. Bystyret vedtok enstemmig at Fabian Emil Stang var habil og han tr\u00e5dte tilbake til m\u00f8tet. F\u00f8lgende representanter tok ordet: Trond Tystad (BL), Eduardo Hans Andersen (A), Diane Alexandra Berbain (SV), Thor Haakon Bakke (MDG), Frode H\u00e5kon Helleb\u00f8 (BL), Chris J\u00f8rgen Knudsen R\u00f8dland (H), Ole-Ansger Nepomuk Martini (V), Didrik Lexau (INP), Torstein Dahle (R), Helena Haldorsen (A), Ann Kristin Helland Ramstr\u00f8m (SV), Christine Henriksen \u00d8degaard (MDG), Anne-Margrete Bollmann (BL), Katrine Berg N\u00f8dtvedt (MDG), Mailiss Solheim-\u00c5kerblom (R), Even Oleson S\u00f8rland (A), Fabian Emil Stang (H), Per-Arne Hvidsten Larsen (V). Sp\u00f8rsm\u00e5l: Hva vil Byr\u00e5det gj\u00f8re p\u00e5 som strakstiltak og p\u00e5 lang sikt for \u00e5 igjen gj\u00f8re dette omr\u00e5det til et trygt og trivelig sted for alle i hele byen? Byr\u00e5d Charlotte Spurkeland besvarte sp\u00f8rsm\u00e5let. Forslag fremsatt i bystyret: Torstein Dahle (R) fremsatte p\u00e5 vegne av R f\u00f8lgende forslag til vedtak: Byr\u00e5det anmodes om \u00e5 vurdere en kommunal vekterordning for V\u00e5gsbunnen. Didrik Lexau (INP) fremsatte p\u00e5 vegne av INP f\u00f8lgende forslag til vedtak: Bystyret ber byr\u00e5det om \u00e5 vurdere en kommunal vekterordning eller andre alternativer for \u00e5 bedre tryggheten og sikkerheten i V\u00e5gsbunnen. Votering: Ingen motsatte seg at forslaget ble realitetsbehandlet. Forslag til vedtak fra R, fremsatt av Torstein Dahle (R), fikk 7 stemmer (BL, R), og var dermed falt. Forslag til vedtak fra INP, fremsatt av Didrik Lexau (INP), fikk 11 stemmer (BL, INP, R, PP), og var dermed falt "
}