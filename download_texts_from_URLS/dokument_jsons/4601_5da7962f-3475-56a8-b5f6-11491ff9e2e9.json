{
  "dokument_id": "5da7962f-3475-56a8-b5f6-11491ff9e2e9",
  "doc_type": "case_attachment",
  "kommune": 4601,
  "tittel": "H\u00f8ring av detaljplan for milj\u00f8 og landskap for nedlegging av dam Storediket",
  "url": "https://bergen.kommune.no/politikere-utvalg/api/fil/bk360/11640094/Horing-av-detaljplan-for-miljo-og-landskap-for-nedlegging-av-dam-Storediket",
  "tekst": "Adresseinformasjon fylles inn ved ekspedering. Se mottakerliste nedenfor. V\u00e5r dato: 29.11.2024 V\u00e5r ref.: 202421171-2 Oppgis ved henvendelse Deres ref.: H\u00f8ring av detaljplan for milj\u00f8 og landskap for nedlegging av dam Storediket Norges vassdrags- og energidirektorat (NVE) mottok den 21.11.2024 detaljplan for milj\u00f8 og landskap fra Bergen kommune for nedlegging av dam Storediket i Bergen kommune, Vestland fylke. Detaljplanen sendes n\u00e5 p\u00e5 h\u00f8ring, og vi ber om at merknader til planen sendes NVE senest innen 20.12.2024. Konsesjonen ligger fast Tillatelse til nedlegging av dam Storediket ble gitt NVEs vedtak av 19.12.2023. Konsesjonen ligger til grunn for denne h\u00f8ringen og selve konsesjonssp\u00f8rsm\u00e5let er derfor ikke gjenstand for ny h\u00f8ring. Hva inneholder detaljplanen for milj\u00f8 og landskap som NVE f\u00f8lger opp? Den framlagte detaljplanen for milj\u00f8 og landskap beskriver hvordan byggingen av det konsesjonsgitte anlegget er planlagt gjennomf\u00f8rt. Bygging av anlegget er underlagt offentlig tilsyn. Tilsynet ut\u00f8ves av NVE og jf. post \u00abGodkjenning av planer, landskapsmessige forhold, tilsyn m.v.\u00bb i konsesjonen skal NVE godkjenne detaljerte planer for milj\u00f8 og landskap f\u00f8r arbeidene kan starte opp. NVE vil kontrollere at arbeidene skjer i henhold til konsesjonsvilk\u00e5r og godkjente planer, herunder at anleggsomr\u00e5dene blir forsvarlig ryddet og istandsatt. Detaljplanen er vedlagt. Hva \u00f8nsker vi tilbakemelding p\u00e5 fra h\u00f8ringspartene? Nedlegging av dam Storediket er nylig konsesjonsbehandlet og konsesjonss\u00f8knaden har v\u00e6rt gjenstand for offentlig ettersyn. I denne h\u00f8ringen ber vi kun om innspill p\u00e5 endringer av tiltaket som ikke har v\u00e6rt belyst gjennom konsesjonsprosessen. E-post: nve@nve.no, Postboks 5091, Majorstuen, 0301 OSLO, Telefon: 22 95 95 95, Internett: www.nve.no Org.nr.: NO 970 205 039 MVA Bankkonto: 7694 05 08971 Konsesjon\u00e6ren har ansvaret for \u00e5 avklare privatrettslige forhold med ber\u00f8rte rettighetshavere og for \u00e5 innhente n\u00f8dvendige tillatelser etter annet lovverk f\u00f8r arbeidene kan starte opp. Forholdet til plan- og bygningsloven Vassdragsanlegg med konsesjon etter vassdragslovgivningen er med hjemmel i forskrift om byggesak \u00a7 4.3 unntatt fra byggesaksbehandling etter plan- og bygningsloven. Detaljplanen for milj\u00f8 og landskap skal imidlertid v\u00e6re avklart etter bestemmelser i kommuneplanens arealdel eller gjeldende reguleringsplaner. Vi gj\u00f8r oppmerksom p\u00e5 at vilk\u00e5ret for \u00e5 gi dispensasjon alltid vil v\u00e6re til stede for tiltak som har konsesjon etter vannressursloven, vassdragsreguleringsloven eller energiloven, jf. Lovkommentar til plandelen av plan- og bygningsloven, revidert utgave 2022. Frist for h\u00f8ring er 20.12.2024 Send uttalelsen til nve@nve.no, og merk den med \u00abH\u00f8ringsuttalelse\u00bb og saksnummer 202421171 i emnefeltet. Som del av NVEs behandling blir uttalelser, eller deler av uttalelser, referert i utg\u00e5ende brev. Dersom uttalelsen er lang er det en fordel at det blir utarbeidet et sammendrag som kan brukes til dette. Uttalelser er offentlige dokument. Sentrale saksdokument blir lagt ut p\u00e5 NVE sine nettsider Med hilsen Mari Hegg Gundersen Silvia Gundersen Kristiansen seksjonssjef avdelingsingeni\u00f8r Dokumentet sendes uten underskrift. Det er godkjent i henhold til interne rutiner Mottakerliste: STATSFORVALTAREN I VESTLAND VESTLAND FYLKESKOMMUNE Kopimottakerliste: BERGEN KOMMUNE BERGEN KOMMUNE - Per Lasse Reinertsen 2 3 "
}