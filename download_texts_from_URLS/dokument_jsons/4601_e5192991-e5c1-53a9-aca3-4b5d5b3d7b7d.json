{
  "dokument_id": "e5192991-e5c1-53a9-aca3-4b5d5b3d7b7d",
  "doc_type": "case_attachment",
  "kommune": 4601,
  "tittel": "Fagnotat, datert 03.10.24",
  "url": "https://bergen.kommune.no/politikere-utvalg/api/fil/bk360/11293145/Fagnotat-datert-03-10-24",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: BYGG-2024/10430-35 (Arbeidssted) Saksbehandler: Thea Lindseth Dato: 03.10.2024 Fra PBE Byggesak Nord (Arbeidssted) 199/181/0/0 Travparkvegen 60, ladestasjon tyngre kj\u00f8ret\u00f8y Tiltakshaver Fastcharge AS Endring av rammetillatelse datert 15.08.24 til etablering av 10 ladestasjoner for tunge Tiltaket kj\u00f8ret\u00f8y, endringen best\u00e5r i: anlegge ny avkj\u00f8rsel fra kommunal vei Nordre Brur\u00e5s til ny ladestasjon ved Travparkeveien. Tiltaket krever samtykke fra Bergen Bystyre vedr\u00f8rende midlertidig forbud mot tiltak, jf. Bystyrets behandling vedtak i Bergen Bystyre 20.06.2019 sak 215/19 og 31.05.2023 sak 185/23. Kommuneplanens arealdel (KPA2018), vedtatt i Bystyret 19.06.2019, viser eiendommen som bebyggelse og anlegg \u2013 \u00d8vrig Byggesone, Friluftsomr\u00e5der og Gr\u00f8nnstruktur, og den ligger innenfor hensynssonene H560_151 Naturmilj\u00f8 \u2013 Hauk\u00e5svassdraget 8,3 %, H310_1 Aktsomhetsomr\u00e5der for steinsprang, jord- og flomskred og sn\u00f8skred 9,3 %. Eiendommen omfattes av reguleringsplan nummer 6020000, \u00c5sane. GNR 170 og 199, Breistein/Hauk\u00e5s, travbane og barneskole stadfestet 10.01.1983 - 96,5 %. Planstatus Eiendommen omfattes av reguleringsplan nummer 16740001, \u00c5SANE. GNR 199 MFL., HAUK\u00c5S N\u00c6RINGSPARK stadfestet 24.03.2009, og tiltaket er omfattet av arealform\u00e5l Naturvernomr\u00e5de - 3,3% Eiendommen er omfattet av f\u00f8lgende vedtak i Bergen Bystyre: Med hjemmel i plan- og bygningsloven \u00a7 13-3 forlenges fristen for n\u00e5r plansp\u00f8rsm\u00e5let skal v\u00e6re endelig avgjort med hensyn til Bergen bystyre sitt vedtak i m\u00f8tet 20.06.2019 sak 215/19 med 2 \u2013 to \u2013 \u00e5r. Midlertidig forbud mot tiltak blir da gjeldende frem til 20.06.2025. Det gis samtykke til unntak fra bygge- og deleforbud innenfor omr\u00e5de for reguleringsplan for Hauk\u00e5s n\u00e6ringspark, planid. 1674000 for etablering av ny avkj\u00f8rsel fra kommunal vei Nordre Brur\u00e5s til ny ladestasjon ved Travparkeveien. Dette med vilk\u00e5r Forslag til vedtak om at overvann h\u00e5ndteres i henhold til uttale fra Bymilj\u00f8etaten ved Naturforvaltningsseksjonen datert 06.09.24 og vilk\u00e5r om 0-utslipp til vassdraget i anleggs- og driftsfasen. Med hilsen Plan- og bygningsetaten Sylvi S\u00f8vik Wathne Avdelingssjef Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken Historikk Det ble gitt rammetillatelse til etablering av 10 ladestasjoner for tunge kj\u00f8ret\u00f8y den 15.08.24. Denne delen av tiltaket ligger utenfor sone for midlertidig forbud mot tiltak og byggegrense mot vassdrag, samt gr\u00f8nnstruktur i b\u00e5de gjeldende og p\u00e5g\u00e5ende reguleringsplan. Saken var p\u00e5 h\u00f8ring til Statens Vegvesen, Vestland Fylkeskommune, Statsforvalteren, Bymilj\u00f8etaten Veiforvaltningsseksjonen og Bymilj\u00f8etaten Natur- og Milj\u00f8forvaltningsseksjonen. Etter noe omarbeiding av tiltaket ble det mottatt positive uttaler til tiltaket, p\u00e5 vilk\u00e5r. Saksbehandler har i etterkant v\u00e6rt i dialog med ansvarlig s\u00f8ker og Vestland Fylkeskommune om \u00e5 sette enda et vilk\u00e5r knyttet til avkj\u00f8rsel mot 567 Breisteinvegen i nytt vedtak. Det ble i rammetillatelsen gitt dispensasjon fra KPA2018 \u00a7 3.1.plankrav og KPA 2018 \u00a7 4.3.2 med hensyn til rekkef\u00f8lgekrav, dette p\u00e5 bakgrunn av uttaler fra interne og eksterne h\u00f8ringsparter. Etablering av ladestasjon er i tr\u00e5d med Nasjonal transportplan (NTP) sitt hovedm\u00e5l om et effektivt, milj\u00f8vennlig og trygt transportsystem i 2050. \u00c5 f\u00e5 til en endring fra fossil til elektrisk drift av de tunge kj\u00f8ret\u00f8yene er avgj\u00f8rende for at transportsektoren skal n\u00e5 klimam\u00e5lene. For \u00e5 f\u00e5 til denne endringen m\u00e5 det etableres ladestasjoner langs hovedvegnettet. Midlertidig forbud mot tiltak Bergen bystyre har den 20.06.2019 vedtatt midlertidig forbud mot tiltak etter plan- og bygningslovens \u00a7 13-1 for omr\u00e5det som omfattes av reguleringsplan for Hauk\u00e5s n\u00e6ringspark. Dette i f\u00f8rste rekke for \u00e5 ivareta hensyn til elvemuslingbestanden i Hauk\u00e5svassdraget. I bystyrem\u00f8te den 31.05.2023 sak 185/23 ble varigheten av det midlertidige forbudet forlenget med 2 \u00e5r, frem til 20.06.2025. S\u00f8knaden omfattes av det midlertidige forbudet mot tiltak. Rettsvirkningen av forbudet er at s\u00f8knaden ikke kan behandles, og innvilges s\u00e5 lenge forbudet gjelder. Kommunen kan etter plan- og bygningslovens \u00a7 13-1, 3. ledd samtykke i at tiltak som rammes av forbudet blir gjennomf\u00f8rt dersom det etter en skj\u00f8nnsmessig vurdering ikke vil vanskeliggj\u00f8re planleggingen. Det er i den foreliggende sak s\u00f8kt om slikt samtykke. 2. S\u00f8knaden Det s\u00f8kes n\u00e5 om endring av gitt rammetillatelse til \u00e5 etablere ny avkj\u00f8rsel fra kommunal vei Nordre Brur\u00e5s til ny ladestasjon ved Travparkeveien. Tiltaket kommer i strid med arealform\u00e5l N1 Naturvernomr\u00e5de i gjeldene reguleringsplan \u00c5SANE. GNR 199 MFL., HAUK\u00c5S N\u00c6RINGSPARK, arealform\u00e5l G \u2013 Gr\u00f8nnstruktur i reguleringsplan under arbeid \u00c5SANE. GNR 199 BNR 10 MFL., HAUK\u00c5SMYRANE OG HAUK\u00c5SVASSDRAGET, og arealform\u00e5l G - Gr\u00f8nnstrukur i kommuneplanen. Tiltaket ligger i randsonen av sone for midlertidig forbud mot tiltak. Ansvarlig s\u00f8ker sin beskrivelse av tiltaket: Tiltakshaver \u00f8nsker \u00e5 etablere ny ladestasjon for tungtransport. Etter utredning av ulike l\u00f8sninger for adkomst til ladeanlegget, er det omforent at anlegget b\u00f8r gis adkomst fra Nordre Brur\u00e5s vei fremfor fra Travparkvegen. I den forbindelse er det n\u00f8dvendig \u00e5 etablere ny adkomstvei. Adkomstveien er tegnet inn p\u00e5 eiendommens s\u00f8rvestre hj\u00f8rne. Saksnummer BYGG-2024/10430 Side 2 av 5 For \u00e5 komme til planlagt ladestasjon m\u00e5 veien krysse et areal som i detaljregulering for \u00c5sane, Gnr 199 m.fl., Hauk\u00e5s N\u00e6ringspark, vedtatt 24.3.2009, er regulert til naturvernomr\u00e5de (N1). I nyere kommuneplan for Bergen kommune, arealdelen 2018-2030, er arealet avsatt til n\u00e5v\u00e6rende gr\u00f8nnstruktur (G). 20.06.2019 ble det lagt ned midlertidig forbud mot tiltak for et st\u00f8rre omr\u00e5de der det p\u00e5gjeldende arealet inng\u00e5r. Forbudet er gyldig til 20.06.2025. Det s\u00f8kes om dispensasjon for alle forhold nevnt over. Etter v\u00e5r forst\u00e5else er det konsensus om etablering av ladeanlegg p\u00e5 gbnr 199/181. Veien inn til ladeanlegget er tegnet av Vestrem AS for Fastcharge Travparken og oms\u00f8kes separat. Adkomstveien er tegnet i henhold til \u00f8nsket tilkomst fra E39 via Nordre Brur\u00e5s. Avstanden fra E39 er om lag 500 meter. I eldre reguleringsplan er omr\u00e5det veien krysser, avsatt til naturvernomr\u00e5de. I nyere kommuneplan for Bergen er omr\u00e5det definert som gr\u00f8nnstruktur. Kommuneplanens bestemmelser sl\u00e5r fast at ved motstrid gjelder bestemmelser til KPA foran reguleringsplaner som er vedtatt f\u00f8r 1.1.2013 (jf.\u00a7 2.4), men ikke dersom mer detaljert underform\u00e5l til samme arealkategori er gitt i reguleringsplan (jf. retningslinjer). Med henvisning til bestemmelser i KPA for arealform\u00e5l gr\u00f8nnstruktur, gir \u00a7 29.3 rom for at eksisterende veier kan driftes i samsvar med veiens funksjon. Oms\u00f8kte tiltak er en ny adkomstvei, men tjener det form\u00e5l \u00e5 gi adgang til planlagt ladeanlegg, etter en vurdering om at adkomsten b\u00f8r ligge her. Adkomstveien er plassert p\u00e5 den helt s\u00f8rlige delen av arealform\u00e5let i KPA og reguleringsplan, og etablering av vei vil derfor ikke resultere i veien splitter arealet i to deler. Flyfoto av omr\u00e5det viser at arealet er beplantet, men med et preg av vegetasjonsskjerm/buffer mot vei, mer enn et naturomr\u00e5de. V\u00e5r vurdering er at nytt veitiltak p\u00e5 denne delen av arealform\u00e5let, ikke vil gi konsekvenser for naturmangfold eller rekreasjonsmuligheter. Hva gjelder forbud mot tiltak frem til 20.6.2025, vurderer vi at tiltakets plassering i randsonen av det 255 dekar store forbudsomr\u00e5det/sonen, ikke vil gi vesentlige virkninger for hensynet bak forbudet, men p\u00e5 den annen side er adkomstveien fra Nordre Brur\u00e5s av vesentlig betydning for hvorvidt ladeanlegget, som plasseres utenfor forbudssonen, kan realiseres. 3. Vurdering av samtykket Grunnlag for etablering av bygge- og deleforbudet fremkommer av saksfremstilling i forbindelse med politisk behandling i bystyret (dokument nr 2018/65173-2 datert 21.15.2019). Saksnummer BYGG-2024/10430 Side 3 av 5 Bygge- og deleforbudet gjelder i hovedsak hensyn til bestand av elvemuslinger i Hauk\u00e5svassdraget og behov for tiltak for \u00e5 ta vare p\u00e5 eksisterende muslinger og hindre ytterligere muslingsd\u00f8d. Et samtykke til unntak fra bygge- og deleforbudet m\u00e5 vurderes p\u00e5 samme m\u00e5te, eller sterkere enn en eventuell dispensasjonss\u00f8knad. Det vil si at b\u00e5de at hensikten med bygge og deleforbudet ikke p\u00e5 noen m\u00e5te m\u00e5 tilsidesettes, samtidig som fordelene med et unntak m\u00e5 v\u00e6re betydelig st\u00f8rre enn ulempene. Tiltaket m\u00e5 heller ikke vanskeliggj\u00f8re den p\u00e5g\u00e5ende planprosessen i omr\u00e5det. Tiltaket gjelder endring av rammetillatelse datert 15.08.24 til etablering av 10 ladestasjoner for tunge kj\u00f8ret\u00f8y, endringen best\u00e5r i: anlegge ny avkj\u00f8rsel fra kommunal vei Nordre Brur\u00e5s til ny ladestasjon ved Travparkeveien. S\u00f8knad om endring av gitt rammetillatelse har v\u00e6rt p\u00e5 h\u00f8ring til interne og eksterne h\u00f8ringsparter. Bymilj\u00f8etaten ved Natur- og Milj\u00f8forvaltningsseksjonen uttaler f\u00f8lgende i h\u00f8ringssvar datert 06.09.24: Bymilj\u00f8etaten har vurdert tiltakets konsekvenser for interesser knyttet til natur, biologisk mangfold, landskap og friluftsliv. Elvemusling Innenfor selve tiltaksomr\u00e5det er det ikke gjort registreringer av viktig naturmangfold eller friluftsverdier, men tiltaket ligger langt oppe i nedb\u00f8rfeltet til Hauk\u00e5selva som har Bergen kommunes siste gjenv\u00e6rende elvemuslingbestand. Eventuell forurensing i anleggs- og driftsfasen har potensiale til \u00e5 p\u00e5virke en stor del av leveomr\u00e5det for elvemuslingen. Bymilj\u00f8etaten vurderer det som positivt at overvannet skal ledes i retning Bergen travpark. Dette vil medf\u00f8re at mindre del av elvemuslingbestanden vil kunne bli p\u00e5virket av ev. forurensning. I tillegg vil overvannsdammene inne p\u00e5 selve travparken rense og forsinke partikkelforurensning eller annen forurensning f\u00f8r det kommer ut i hovedvassdraget. Dette vil redusere risikoen for negativ p\u00e5virkning av elvemuslingbestanden. Vi vil presisere at overvannet i anleggsfasen ogs\u00e5 m\u00e5 ledes til dammene i travparken slik at vannet ikke ledes direkte til Hauk\u00e5selva. Dette medf\u00f8rer at jordvoll, sandfang og overvannsledningen m\u00e5 etableres som f\u00f8rste del av anleggsarbeidet, slik at overvannet ledes til eksisterende rensedammer i travparken. Ved st\u00f8rre gravearbeider i anleggsfasen kan det bli behov for ytterligere rensetiltak for overvannet f\u00f8r det slippes videre til rensedammene i travparken, f.eks. dersom det m\u00e5 pumpes overvann fra en byggegrop. Aktuelle rensetiltak vil kunne v\u00e6re sedimentasjonscontainere, siltgardin e.l. Bymilj\u00f8etaten ved Vegforvaltningsseksjonen har i vedtak datert 18.09.24 godkjent ny avkj\u00f8rsel p\u00e5 vilk\u00e5r. Vestland Fylkeskommune er positiv til tiltaket p\u00e5 vilk\u00e5r om en l\u00f8sning som hindrer inn- og utkj\u00f8ring fra ladestasjonene til og fra Breisteinvegen. Saksnummer BYGG-2024/10430 Side 4 av 5 4. Konklusjon I v\u00e5r vurdering legger vi vekt p\u00e5 at Bymilj\u00f8etaten ved Natur- og Milj\u00f8forvaltningsseksjonen ikke frar\u00e5r at det gis tillatelse til endring av gitt rammetillatelse, p\u00e5 vilk\u00e5r om at overvannet ledes til rensedammene i b\u00e5de anleggs- og driftsfasen. Det m\u00e5 i tillegg settes et vilk\u00e5r om 0- utslipp til vassdraget i anleggs- og driftsfasen for \u00e5 sikre behovet for ytterlige rensetiltak i anleggsfasen. Det vil settes vilk\u00e5r om plan for overvannsh\u00e5ndtering og rensetiltak f\u00f8r IG. Det oms\u00f8kte tiltaket ligger i randsonen av sone for midlertidig forbud mot tiltak og legger til rette for mer trafikksikker inn- og utkj\u00f8ring til ladeomr\u00e5det. Tiltaket vil minske belastningen p\u00e5 krysset mellom privat vei Norde Brur\u00e5s og kommunal vei Nordre Brur\u00e5s, slik det er godkjent i rammetillatelse datert 15.08.24. P\u00e5 bakgrunn av dette vurderer fagetaten at det b\u00f8r gis samtykke til unntak fra bygge- og deleforbud innenfor omr\u00e5de for reguleringsplan for Hauk\u00e5s n\u00e6ringspark, planid. 16740001 for etablering av ny avkj\u00f8rsel fra kommunal vei Nordre Brur\u00e5s til ny ladestasjon ved Travparkeveien. Vedlegg: 1. Oversiktskart som lokaliserer tiltaket i forhold til omgivelser 2. Oversiktsfoto som supplement til oversiktskart 3. Situasjonsplan 4. Relevant skriftlig dokumentasjon. 5. Relevante tegninger. Saksnummer BYGG-2024/10430 Side 5 av 5 "
}