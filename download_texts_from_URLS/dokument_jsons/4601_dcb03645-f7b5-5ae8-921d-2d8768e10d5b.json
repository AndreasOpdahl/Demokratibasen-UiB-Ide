{
  "dokument_id": "dcb03645-f7b5-5ae8-921d-2d8768e10d5b",
  "doc_type": "case_attachment",
  "kommune": 4601,
  "tittel": "Ungdomsr\u00e5dets h\u00f8ringsuttalelse til Planstrategi for Bergen kommune 2023-2027 med planprogram for kommuneplanens samfunnsdel ",
  "url": "https://bergen.kommune.no/politikere-utvalg/api/fil/bk360/10956762/Ungdomsradets-horingsuttalelse-til-Planstrategi-for-Bergen-kommune-2023-2027-med-planprogram-for-kommuneplanens-samfunnsdel-",
  "tekst": " Ungdomsr\u00e5det Til Intern korrespondanse Byr\u00e5dsleders avdeling stab (Arbeidssted) V\u00e5r referanse: 2024/04049-17 Saksbehandler: Birgitte Teglgaard J\u00f8rgensen Fra Dato: 16. august 2024 Ungdomsr\u00e5det Ungdomsr\u00e5dets h\u00f8ringsuttalelse til Planstrategi for Bergen kommune 2023-2027 med planprogram for kommuneplanens samfunnsdel Ungdomsr\u00e5det behandlet i m\u00f8te 14.08.24 sak 74/24 - H\u00f8ring. Planstrategi for Bergen kommune 2023-2027 med planprogram for kommuneplanens samfunnsdel, og vedtok f\u00f8lgende uttalelse: Ungdomsr\u00e5det \u00f8nsker \u00e5 ta opp sp\u00f8rsm\u00e5l om ungdommens rolle i samfunnet og hvordan ungdom kan bidra til \u00e5 l\u00f8se de utfordringene kommunen st\u00e5r overfor. Spesielt \u00f8nsker r\u00e5det \u00e5 fokusere p\u00e5 utfordringer knyttet til utenforskap og behovet for arbeidskraft. Ungdomsr\u00e5det mener at ungdom er en uutnyttet ressurs i samfunnet, som kommunen som arbeidsgiver kan dra nytte av for \u00e5 finne l\u00f8sninger som gagner b\u00e5de kommunen og ungdommene. Videre \u00f8nsker Ungdomsr\u00e5det \u00e5 fremme et \u00f8nske og behov for en grundig og bred medvirkningsprosess rettet mot byens ungdom, og ikke bare ungdomsr\u00e5det. R\u00e5det foresl\u00e5r \u00e5 bruke ulike fellesarenaer for barn og ungdom, som skoler (barne-, ungdoms- og videreg\u00e5ende skoler), elevr\u00e5d og ungdomshus. Ungdomsr\u00e5det foresl\u00e5r ogs\u00e5 st\u00f8rre bydelsvise workshops, og viser til tidligere kommunale medvirkningsprosesser i forbindelse med Dokken-prosjektet og arbeidet med Grieg kvartalet (plansmien) som inspirasjon. Med hilsen Ungdomsr\u00e5det Eowyn Tomine Saus - leder Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. "
}