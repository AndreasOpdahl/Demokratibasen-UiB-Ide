{
  "dokument_id": "0e880b9a-5b51-5d04-bd50-0be30bfdd02e",
  "doc_type": "case_attachment",
  "kommune": 4601,
  "tittel": "Fagnotat datert 23.01.2025.",
  "url": "https://bergen.kommune.no/politikere-utvalg/api/fil/bk360/11982720/Fagnotat-datert-23-01-2025-",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/17823-4 (Arbeidssted) Saksbehandler: Anita Reimers Dato: 23.01.2025 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 159/231/0/0 Svaneviksveien 82A. Klage p\u00e5 tillatelse. Dispensasjon Klage mottatt 18.11.2024 fra naboer, B\u00e5rd R. Simonsen og Eirik og Jorid Hvem klager? F. Skare. Dispensasjon fra kommuneplanens arealdel (KPA2018) \u00a7\u00a7 3.1 om Tiltaket plankrav og 17 parkering. Vedtak av 28.10.2024. Det gis dispensasjon fra KPA2018 \u00a7\u00a7 3.1 og 17 jf. Vedtaket pbl. \u00a7 19-2. KPA2018 viser eiendommen som Sentrumsform\u00e5l i Byfortettingssone - BY2 og den ligger innenfor hensynssonene: Kulturmilj\u00f8 H570_3 Planstatus Minde_Nymark Faresone H390_1 Luftkvalitet \u2013 r\u00f8d sone Konsesjonsomr\u00e5de fjernvarme H410_1 Flesland \u2013 Sentrum St\u00f8ysone H220_3 Veist\u00f8y \u2013 gul sone (47,1%). Eiendommen er ikke detaljregulert. Klagerne mener at tiltakene er for omfattende til \u00e5 behandles uten reguleringsplan. Ulempene for naboer er betydelige, og tiltaket medf\u00f8rer tap av solforhold og utsikt, innsynsproblematikk, \u00f8kt trafikkbelastning i et omr\u00e5de med smale veier, og en forringelse av bomilj\u00f8et. Det er ikke Klagegrunner redegjort for hvordan \u00f8kt trafikkbelastning skal h\u00e5ndteres i et omr\u00e5de som allerede er preget av parkeringsmangel. Klagerne mener at det fremst\u00e5r som om deres merknader ikke er lest i saksbehandlingen av kommunen. S\u00f8knaden er ikke i tilstrekkelig grad vurdert, og hensyn til omgivelser og naboer er neglisjert. Behov for ytterligere Nei saksbehandling ved eventuell omgj\u00f8ring Anbefalt vedtak Vedtak av 28.10.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad ble mottatt 05.07.2024 og tilleggsdokumentasjon den 16.08.2024. Det ble 28.10.2024 gitt dispensasjon fra kommuneplanens arealdel punkt 3.1 om plankrav og \u00a7 17 om parkering, jf. plan- og bygningsloven \u00a7 19-2. Det ble mottatt klage 18.11.2024. Tilsvar til klage ble mottatt 04.12.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 159 bruksnummer 406 ( B\u00e5rd- Espen B\u00f8e), bruksnummer 403 seksjonsnummer 1 ( Bj\u00f8rn Rikhard Simonsen), bruksnummer 402 seksjonsnummer 2 (Eirik og Jorid F. Skare) og bruksnummer 402 seksjonsnummer 3 (Kristine Nordvik Sohlberg). Det er i tillegg mottatt merknad fra Leaparken velforening. Merknadene g\u00e5r i hovedsak p\u00e5 krav til regulering, fortetting, solforhold og u\u00f8nsket innsikt, utsikt, avstand til nabogrense og parkering. S\u00f8ker har gitt alle de overst\u00e5ende punktene en utfyllende kommentar. Vestland fylkeskommune ved infrastruktur og veg har gitt uttale datert 13.09.2024. De motsetter seg ikke det oms\u00f8kte tiltaket slik det foreligger. Dette forutsetter at det blir gitt dispensasjon fra parkeringskravet i saken. Bymilj\u00f8etaten har kommet med uttalelse den 23.08.2024. Etter Bymilj\u00f8etatens vurdering vil tiltaket ikke ber\u00f8re veginteressene p\u00e5 en m\u00e5te som er til hinder for vegvedlikeholdet eller eventuell fremtidig vegutvidelse. 2. Om klagen Klager mener at tiltakene er for omfattende til \u00e5 behandles uten reguleringsplan. \u00d8kningen p\u00e5 flere boenheter, med tilh\u00f8rende \u00f8kning i beboere og trafikk, vil utvilsomt ha en betydelig innvirkning p\u00e5 omr\u00e5det, spesielt i et omr\u00e5de med eksisterende h\u00f8yt parkeringspress. Ansvarlig s\u00f8ker underkommuniserer tiltakets st\u00f8rrelse. Ulempene for naboer er betydelige, og tiltaket medf\u00f8rer tap av solforhold og utsikt, innsynsproblematikk, \u00f8kt trafikkbelastning i et omr\u00e5de med smale veier, og en forringelse av bomilj\u00f8et. Det er ikke redegjort for hvordan \u00f8kt trafikkbelastning skal h\u00e5ndteres i et omr\u00e5de som allerede er preget av parkeringsmangel. Klager mener at det fremst\u00e5r som om deres merknader ikke er lest i saksbehandlingen av kommunen. S\u00f8knaden er ikke i tilstrekkelig grad vurdert, og hensyn til omgivelser og naboer er neglisjert. Ikke p\u00e5 et eneste tidspunkt vurderer kommunen i dispensasjonen negative konsekvenser for naboene, selv om de vil bli \u00e5penbare i forhold til solforhold, tap av lys og utsikt samt innsynsproblematikk. Saksnummer KLAGE-2024/17823 Side 2 av 6 N\u00e5r det gjelder dispensasjon fra parkeringskravet, s\u00e5 mener klager at det fremst\u00e5r spekulativt fra utbygger at mange nye enheter ikke skal f\u00f8re til \u00f8kt press p\u00e5 den allerede fulle gateparkeringen. Det er riktig at kollektivdekningen er god, men at ingen av de nye familieboligene skal ha bil kan man jo virkelig ikke legge til grunn. Det vises til klagen i sin helhet. 3. Vurdering av klagen 3.1 Innledning Det er i klagen bedt om at det gis utsatt iverksetting av vedtaket, men dette er ikke innvilget. Det er i denne saken kun gitt dispensasjon. Siden dette ikke er en bygges\u00f8knad, er det ikke noe \u00e5 utsette iverksettelse p\u00e5 n\u00e5. Da det kun er gitt dispensasjon fra KPA2018 \u00a7 3.1 og \u00a7 17, har merknader som gjelder byggeh\u00f8yde og solforhold liten relevans. Klagers bekymringer som gjelder solforhold, tap av lys, utsikt og \u00f8kt innsyn er forhold som vil behandles i en byggesak av selve tiltaket. Klager mener at det fremst\u00e5r som om deres merknader ikke er lest i saksbehandlingen av kommunen. Dette er ikke riktig, men merknadene er mer relevant i forhold til en byggesak om tiltaket. 3.2 Dispensasjon fra plankrav, KPA\u00a7 3.1 Det s\u00f8kes om dispensasjon fra plankravet for opprettelse av 6 nye boenheter. Tiltaket kommer i strid med kommuneplanens arealdel \u00a7 3.1 med hensyn til plankrav: Tiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. En tillatelse som oms\u00f8kt kan bare gis dersom det med hjemmel i pbl \u00a7 19-2 kan gis dispensasjon fra bestemmelsen. For at dispensasjon kan gis, kreves det i henhold til pbl \u00a7 19-2 at verken hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for Saksnummer KLAGE-2024/17823 Side 3 av 6 samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Klager anf\u00f8rer at \u00f8kningen p\u00e5 flere boenheter vil utvilsomt ha en betydelig innvirkning p\u00e5 omr\u00e5det. Tiltaket vil f\u00f8re til en for stor \u00abfortettningsbelastning\u00bb p\u00e5 eiendommen og vil ha negative konsekvenser i forhold til solforhold, tap av lys, utsikt samt innsynsproblematikk. I denne konkrete saken er det s\u00f8kt om dispensasjoner for utvidelse av eiendommen i volum og antall boenheter. Ettersom de bygningsmessige endringene ikke er oms\u00f8kt enda, vil vi i denne omgang kun ta stilling til omfanget av boenheter, og dets p\u00e5virkning p\u00e5 omgivelsene. Det s\u00f8kes om et forholdsvis h\u00f8yt antall boenheter, men det er samtidig redegjort for at eiendommen og omr\u00e5det har kapasitet til dette. De omkringliggende arealer fremst\u00e5r som fullt utbygd og er en del av etablert boligomr\u00e5de. Eiendommen har tilstrekkelig uteoppholdsareal, og overordnet infrastruktur er allerede bygd ut i omr\u00e5det. Det er s\u00f8kt om dispensasjon fra minimumskrav til parkering, slik at det ikke skal etableres nye parkeringsplasser p\u00e5 eiendommen. I den forbindelse vektlegges det at det er omtrent 200 meter gangavstand til bybanestopp p\u00e5 Wergeland, samtidig som flere busstopp og Mindemyren bybanestopp er innenfor gangavstand p\u00e5 inntil 700 meter. Vestland fylkeskommune uttaler at de ikke vil kreve reguleringsplan for tiltaket om det blir gitt dispensasjon fra parkeringskravet. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. De fordelene som er relevante i vurderingen, m\u00e5 ha sammenheng med de hensynene som plan- og bygningsloven er ment \u00e5 ivareta. Dette inneb\u00e6rer at det f\u00f8rst og fremst er areal- og ressursdisponeringshensyn som er relevante i interesseavveiningen, jf. SOM-2019-4028. Fordelene ved \u00e5 dispensere fra plankravet vurderes til at eiendommen kan fortettes i tr\u00e5d med gjeldende arealpolitikk. Ulempene vil v\u00e6re at utvidelsen av antall boenheter ikke er demokratisk styrt gjennom en planprosess. Etter en samlet vurdering vil fordelene v\u00e6re klart st\u00f8rre enn ulempene. 3.2 Dispensasjon fra parkering, KPA2018 \u00a7 17 Tiltaket kommer i strid med kommuneplanens arealdel \u00a7 17 med hensyn til parkering. Tabell for parkeringsplasskrav angir at i byfortettingssone BY2 skal det v\u00e6re minimum 0,4 og maksimum 1 parkeringsplass for bil per 100 m2. Det er planlagt s\u00f8kt om 419 m2 BRA tiltak, noe som utl\u00f8ser krav om minimum 1,67 \u2248 2 parkeringsplasser for bil. Det planlegges ikke etablert parkering, og det s\u00f8kes derfor om dispensasjon fra minstekravet til parkering. Saksnummer KLAGE-2024/17823 Side 4 av 6 En tillatelse som oms\u00f8kt kan bare gis dersom det med hjemmel i pbl \u00a7 19-2 kan gis dispensasjon fra bestemmelsen. For at dispensasjon kan gis, kreves det i henhold til pbl \u00a7 19-2 at verken hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Parkeringskravet skal sikre at det blir avsatt tilstrekkelig areal til parkering i samsvar med behovet tiltaket medf\u00f8rer. Bestemmelsen skal bidra til bedre tilgjengelighet og fremkommelighet for n\u00e6ringstrafikk, utrykningskj\u00f8ret\u00f8y, syklister og fotgjengere samt bedre det visuelle inntrykket av gaterommene. Klager anf\u00f8rer at omr\u00e5det har et eksisterende h\u00f8yt parkeringspress og tiltaket vil f\u00f8re til \u00f8kt trafikkbelastning i et omr\u00e5de med smale veier. I denne saken er det s\u00f8kt om dispensasjon fra parkeringskravet for planlagt bygges\u00f8knad om utvidelse av bygningsvolum og boenheter p\u00e5 eiendommen. Planlagt utvidelse gir krav om minimum 2 parkeringsplasser for bil, men det er redegjort for at det ikke er \u00f8nskelig \u00e5 etablere parkering p\u00e5 eiendommen. Vi er utgangspunktet positive til en reduksjon av parkeringsplasser for privatbil, men dette m\u00e5 samtidig avveies opp mot risikoen for at dispensasjonen f\u00f8rer til \u00f8kt gateparkering, dersom den faktiske bilbruken ikke reduseres. Omkringliggende gatenett er smalt, og lite egnet for \u00f8kt gateparkering, slik at dette er u\u00f8nsket med tanke p\u00e5 fremkommelighet for annen trafikk. Dette taler mot \u00e5 innvilge en dispensasjon. Det er kort vei til bybanestopp p\u00e5 Wergeland og busstopp med h\u00f8y frekvens og bybanens linje 2 er innenfor gangavstand. Det er ogs\u00e5 kort veg til sykkelstamvei E39 som passerer over Mindemyren, og det er dermed gode koblinger for sykling i b\u00e5de retning Flesland og Sentrum. Fagetaten vurderer at kollektivtilbudet og sykkelmulighetene for eiendommen er s\u00e5 gode at det fremst\u00e5r som et reelt alternativ \u00e5 kunne bo p\u00e5 eiendommen uten egen privatbil. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra parkeringskravet vurderes til at planlagt biltrafikk ikke \u00f8kes, selv om antallet boenheter blir flere. Ulempene vil v\u00e6re at eventuelle nye beboere med egen privatbil vil f\u00f8re til \u00f8kt belastning p\u00e5 gatenettet ved gateparkering. Etter en samlet vurdering vil fordelene v\u00e6re klart st\u00f8rre enn ulempene. 4. Konklusjon Vedtak av 28.10.2024 opprettholdes. Klagen tas ikke til f\u00f8lge. Saksnummer KLAGE-2024/17823 Side 5 av 6 Vedlegg: 1. Oversiktskart 2. Flyfoto 3. Situasjonsplan 4. Tilsvar til klage 5. Klage 6. Vedtak 7. Tegninger 8. Merknader til nabovarsel 9. Uttalelse fra Vestland fylkeskommune 10. Vedtak fra Bymilj\u00f8etaten 11. S\u00f8knad Saksnummer KLAGE-2024/17823 Side 6 av 6 "
}