{
  "dokument_id": "920e770d-b049-5d6a-9a69-c8ae0f2ac45f",
  "doc_type": "case_minutes",
  "kommune": 4601,
  "tittel": "Saksprotokoll UMBY, 05122024, Sak 422/24, Rapportering kollektivsamarbeidet 2024",
  "url": "https://bergen.kommune.no/politikere-utvalg/api/fil/bk360/11697613/Innstilling-vedtak-Rapportering-kollektivsamarbeidet-2024",
  "tekst": "Rapportering kollektivsamarbeidet 2024 Utvalg for milj\u00f8 og byutvikling behandlet saken i m\u00f8tet 05.12.2024 sak 422/24 og avga f\u00f8lgende innstilling: Bystyret tar status for kollektivsamarbeidet til orientering og slutter seg til byr\u00e5dets prioriteringer for 2025. Utvalg for milj\u00f8 og byutviklings behandling F\u00f8lgende representanter tok ordet: Mailiss Solheim-\u00c5kerblom (R), Katrine Berg N\u00f8dtvedt (MDG). Forslag fremsatt i utvalget: Mailiss Solheim-\u00c5kerblom (R) fremsatte p\u00e5 vegne av R f\u00f8lgende alternative forslag: Bystyret tar status for kollektivsamarbeidet til orientering og slutter seg til byr\u00e5dets prioriteringer for 2025, med f\u00f8lgende endringer: 1. Stryke de to avsnittene p\u00e5 side 2 om \u00abTakstsoner\u00bb. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: 1. Legge til nytt punkt for prioritering i 2025: \u00abForesl\u00e5 en utredning om \u00e5 avslutte anbudene og ta kollektivtrafikken tilbake i egenregi.\u00bb 2. Legge til nytt punkt for prioritering i 2025: \u00abJobbe for et seri\u00f8st arbeidsliv, og sikre at det stilles krav om tariffavtaler og faste ansettelser i alle kontrakter med kollektivtransportselskaper.\u00bb Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende alternative forslag: Bystyret tar status for kollektivsamarbeidet til orientering. Votering: Alternativt forslag fra R, fremsatt av Mailiss Solheim-\u00c5kerblom (R), fikk 1 stemme (R). Alternativt forslag fra MDG, fremsatt av Katrine Berg N\u00f8dtvedt (MDG), fikk 4 stemmer (SV, MDG, R). Innstillingen ble tiltr\u00e5dt med 13 stemmer (H, A, FrP, BL, V, INP, Sp). Tilleggsforslag punkt 1 og 2 fra R, fremsatt av Mailiss Solheim-\u00c5kerblom (R), fikk 1 stemme (R). Byr\u00e5det behandlet saken i m\u00f8tet 21.11.2024 sak 348/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. "
}