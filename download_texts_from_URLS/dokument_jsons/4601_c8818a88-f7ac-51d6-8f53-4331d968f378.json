{
  "dokument_id": "c8818a88-f7ac-51d6-8f53-4331d968f378",
  "doc_type": "case_minutes",
  "kommune": 4601,
  "tittel": "Saksprotokoll UFKN, 16102024, Sak 160/24, Representantforslag fra Mikkel Gr\u00fcner og Diane A. Berbain (SV) om styrkning av r\u00e5d om egenberedskap",
  "url": "https://bergen.kommune.no/politikere-utvalg/api/fil/bk360/11346826/Innstilling-vedtak-Representantforslag-fra-Mikkel-Gr-ner-og-Diane-A-Berbain-SV-om-styrkning-av-rad-om-egenberedskap",
  "tekst": "Representantforslag fra Mikkel Gr\u00fcner og Diane A. Berbain (SV) om styrkning av r\u00e5d om egenberedskap Utvalg for finans, kultur og n\u00e6ring behandlet saken i m\u00f8tet 16.10.2024 sak 160/24 og avga f\u00f8lgende innstilling: Representantforslaget avvises med bakgrunn i byr\u00e5dets svar. Utvalg for finans, kultur og n\u00e6rings behandling F\u00f8lgende representanter tok ordet: Eira Vilde Martinsen Garrido (SV), Martin Virkesdal Jonsterhaug (FrP), Anne-Margrete Bollmann (BL), Ole-Ansger Nepomuk Martini (V). Forslag fremsatt i utvalget: Martin Virkesdal Jonsterhaug (FrP) fremsatte p\u00e5 vegne av H, FrP og Sp f\u00f8lgende alternative forslag: Representantforslaget avvises med bakgrunn i byr\u00e5dets svar. Votering: Forslagstillers forslag til vedtak punkt 1 og 3 fikk 6 stemmer (A, SV, MDG, V). Forslagstillers forslag til vedtak punkt 2 fikk 1 stemme (SV). Alternativt forslag fra H, FrP og Sp fremsatt av Martin Virkesdal Jonsterhaug (FrP) ble tiltr\u00e5dt med 9 stemmer (H, FrP, BL, INP, Sp). Forslagstillernes forslag til vedtak: \u2022 ROS analysen i sin helhet gj\u00f8res tilgjengelig under Innbyggerhjelpen-side/Beredskap, og det legges ut en bydelsvis beskrivelse av hvert fenomen samt forebygging, beredskap og varsling, sikkerhetsr\u00e5d f\u00f8r, under og etter, samt adresser og nyttige lenker. \u2022 Bystyret ber byr\u00e5det st\u00f8tte \u00f8konomisk innkj\u00f8p av egenberedskapslager for husholdningene i n\u00e6rheten av Haakonsvern og for \u00f8konomisk vanskeligstilte i hele kommunen. St\u00f8tten justeres for \u00e5 dekke innkj\u00f8p til sju dagers beredskap dersom DSB sine anbefalinger blir gjeldende. \u2022 N\u00f8dvendig informasjon om tjenester og r\u00e5d i en krise oversettes til flere spr\u00e5k. "
}