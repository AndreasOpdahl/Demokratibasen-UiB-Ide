{
  "dokument_id": "67f61fde-2f5b-539f-9fe7-9f473690443d",
  "doc_type": "case_attachment",
  "kommune": 4601,
  "tittel": "Innspill fra Plan- og bygningsetaten datert 26.04.2024",
  "url": "https://bergen.kommune.no/politikere-utvalg/api/fil/bk360/10386743/Innspill-fra-Plan-og-bygningsetaten-datert-26-04-2024",
  "tekst": " Plan- og bygningsetaten Til Intern korrespondanse Byr\u00e5dsavdeling for byutvikling V\u00e5r referanse: HENV-2024/12768-2 Saksbehandler: Toril Austb\u00f8 Grande Fra Dato: 26.04.2024 Plan og bygningsetaten Unntatt offentlighet: Offl \u00a7 14 Innspill fra Plan og bygningsetaten til \u00abmelding om oppstart av fredningssak for omr\u00e5det rundt Bergenhus festning, Sverresborg og Skuteviken\u00bb. Plan- og bygningsetaten (PBE) viser til melding om oppstart av fredningssak av omr\u00e5det p\u00e5 og rundt Bergenhus festning, Sverresborg og Skuteviken, og til BBU sin bestilling av innspill/merknader. PBE ser behovet for \u00e5 ivareta omgivelsene til de fredete kulturminnene p\u00e5 Bergenhus festning, det fredete bygningsmilj\u00f8et i Skuteviken og vitenskapelige interesser knyttet til disse. Vi er opptatt av at fredningen ikke blir til hinder for bruk av omr\u00e5det, herunder bruken av kaiene og innseilingen til V\u00e5gen. Videre er vi opptatt av at vi kan skape gode byrom p\u00e5 land med tilgang til sj\u00f8. PBE forutsetter at fredningssaken ikke f\u00e5r tilbakevirkende kraft. Under gir vi en oversikt over planstatus for omr\u00e5det og p\u00e5g\u00e5ende planarbeid som m\u00e5 ivaretas i prosessen. Planstatus for omr\u00e5det det er varslet fredningssak for KPA 2018 I KPA 2018 er omr\u00e5det p\u00e5 land avsatt til Byfortettingssone, gr\u00f8nnstruktur og havneareal. Arealet i sj\u00f8 er avsatt til Bruk og vern av sj\u00f8 og vassdrag med tilh\u00f8rende strandsone. Bruk og vern av sj\u00f8 og vassdrag er et samleform\u00e5l for sj\u00f8omr\u00e5der for allmenn flerbruk. Omr\u00e5det p\u00e5 Bergenhus som er avsatt til gr\u00f8nnstruktur har f\u00f8lgende bestemmelse: \u201cBergenhus festning er underlagt Forsvaret, og vil kunne underlegges milit\u00e6r adgangskontroll\u201d. Omr\u00e5det ligger i tillegg innenfor: - Hensynssone H570 - Historisk sentrum: o Kulturmilj\u00f8 og historisk bebyggelse skal sikres og ivaretas (retningslinje) - Bestemmelsesomr\u00e5de Historiske omr\u00e5der #4 Bergen sentrum: o Bebyggelsens egenart og s\u00e6rpregede kulturmilj\u00f8 skal sikres og opprettholdes. Omr\u00e5det som er avsatt til havneareal viser en utvidelse av kaien mot nord i tr\u00e5d med KDP Bergen havn (18740000), vedtatt 14.05.2012. Utvidelse av kaien er ogs\u00e5 regulert i en eldre reguleringsplan for Skoltegrunnskaien \u2013 Bontelabo (15430000), omtalt under. Figur 1: Utsnitt fra KPA2018 - arealform\u00e5l KDP Bergen indre havn (PlanID 18740000) vedtatt 14.05.2012 I KDP Bergen indre havn var intensjonen \u00e5 flytte utenlandsfergene til N\u00f8stet og Festningskaien, og videreutvikle Skoltegrunnskaien som cruisehavn. Det var samtidig et m\u00e5l \u00e5 gj\u00f8re omr\u00e5det mest mulig tilgjengelig for allmenheten og \u00e5 legge bedre til rette for byromsbruk. Figur 2: Utsnitt fra KDP Bergen indre havn Hensynet til Fredet bygrunn er ivaretatt i bestemmelsene: \u201cOmr\u00e5det ligger delvis innenfor det automatisk fredete kulturminnet \u201cMiddelalderbyen Bergen\u201d. Tiltak som er egnet til \u00e5 skade, flytte eller tildekke kulturminnet er forbudt uten etter s\u00e6rskilt s\u00f8knad og dispensasjon gitt av rette kulturminnemyndighet, jf. Kml \u00a7 8 f\u00f8rste ledd. Alle tiltak som medf\u00f8rer inngrep i havbunnen krever tillatelse iht. kml \u00a7 14. Ved tiltak som krever dispensasjon fra kulturminneloven \u00a7 8 f\u00f8rste ledd eller tillatelse etter kml \u00a7 14, skal s\u00f8knad sendes rette kulturminnemyndighet i god tid\u201d. Saksnummer HENV-2024/12768 Side 2 av 5 KDP sentrum (PlanID 15780000), vedtatt 10.12.2001 Havneomr\u00e5de Skoltegrunnskaien \u2013 Bontelabo, med utvidelse, er ogs\u00e5 vist i KDP Sentrum. KDP Sentrum viser bebygde omr\u00e5der p\u00e5 festningen som offentlig form\u00e5l, og \u00f8vrig areal som gangareal med byromsbruk. Reguleringsplan for Bybanen fra sentrum til \u00c5sane, delstrekning 1 (PlanID 658000009), vedtatt 31.05.2023 Planen regulerer offentlig infrastruktur over og under bakken, samt utforming av byrommene langs banetras\u00e9en. Gjennom arbeidet med reguleringsplanen for Bybanen er det utviklet l\u00f8sninger som skal sikre ivaretagelse av kulturminner og kulturmilj\u00f8. Blant annet er det utarbeidet en konsekvensutredning for Verdensarvstedet Bryggen som skal sikre at hensynet til Verdensarvstedet Bryggen blir ivaretatt i Bybane-prosjektet. Omr\u00e5defredningen m\u00e5 ikke komme i konflikt med gjennomf\u00f8ring av Bybanen. Reguleringsplan for Gnr. 167 Bnr. 903 mfl. Skoltegrunnskaien-Bontelabo (PlanID 15430000), vedtatt 22.09.1997 Planen regulerer en utvidelse av Skoltegrunnskaien mot nord, noe som er videref\u00f8rt i KPA 2018 og KDP Bergen havn. Reguleringsplan for Gnr. 167 Bnr. 899 Bontelabo 2 (PlanID 62290000), vedtatt 22.02.2017 Planen \u00e5pner opp for ulike kombinerte form\u00e5l i eksisterende bygg og nybygg med forretning/hotell/industri/kontor/tjenesteyting. Det er varslet oppstart av endring av denne planen, se under planer i prosess. Form\u00e5let med planen er \u00e5 legge til rette for nye/kombinerte bruksform\u00e5l for nye og eksisterende bygninger p\u00e5 Bontelabo. P\u00e5 ferdselsomr\u00e5der som inng\u00e5r i planen vektlegges det bedrede trafikale forhold for alle trafikanter og bedret tilgjengelighet til deler av sj\u00f8fronten. P\u00e5g\u00e5ende plan- og utredningsarbeid Reguleringsplan for Dokken S\u00f8r Dokken skal transformeres til en innholdsrik ny del av byen med variasjon og mangfold innen bolig, n\u00e6ringer, service, kultur og rekreasjon. For omr\u00e5det er det ogs\u00e5 vedtatt en overordnet strategi \u00abDokken 2050 \u2013 overordnet strategi\u00bb, \u00abArealstrategi for Dokken\u00bb og opprettet et utviklingsselskap \u00abDokken utvikling AS\u00bb. Byr\u00e5det vedtok i desember 2023 \u00e5 starte opp planarbeid for omr\u00e5deregulering av Dokken s\u00f8r. For \u00e5 kunne transformere omr\u00e5det p\u00e5 Dokken s\u00f8r, er det n\u00f8dvendig \u00e5 flytte havneaktiviteter som i dag ligger innenfor utviklingsomr\u00e5det. Det er avklart at containerhavnen midlertidig kan flyttes til Jektevikskaien/Sydnes. \u00d8vrige havnefunksjoner som i dag ligger innenfor omr\u00e5det Dokken s\u00f8r, blant annet beredskapskai, cruisevirksomhet og prosjektlast, m\u00e5 flyttes et annet sted. Saksnummer HENV-2024/12768 Side 3 av 5 Detaljreguleringsplan Dokken, nybygg Havforskningsinstituttet og Fiskeridirektoratet Planarbeidet gjelder nytt bygg p\u00e5 Dokken for samlokalisering av Havforskningsinstituttet (Hi) og Fiskeridirektoratet (FDir). Mulig bruk av Havnelageret som ny lokalitet for akvariet/Verdenshavsenter er ogs\u00e5 en del av det p\u00e5g\u00e5ende planarbeidet. I 2020 vedtok regjeringen at Havforskningsinstituttet og Fiskeridirektoratet skal samlokaliseres i et nybygg, som skal ligge p\u00e5 Dokken i Bergen sentrum. Dette marine senteret med ca. 1200 ansatte skal styrke et av verdens sterkeste forsknings- og forvaltningsmilj\u00f8er p\u00e5 hav (fra SB). Bygget har spesielle behov knyttet til sin forsknings- og laboratorievirksomhet, og for n\u00e6rhet til dypvannskai. Nybygget er det f\u00f8rste byggetrinnet i den nye bydelen p\u00e5 Dokken og blir liggende i et aktivt havnemilj\u00f8 i noen \u00e5r, f\u00f8r \u00f8vrig byutvikling skjer, og vil v\u00e6re en viktig transformator for byutvikling p\u00e5 Dokken og Bergen. Havnevirksomheten som i dag bruker arealene til det fremtidige nybygget, m\u00e5 flyttes n\u00e5r byggefasen starter. Planarbeidet p\u00e5g\u00e5r parallelt med omr\u00e5deplan for Dokken s\u00f8r, og fastsetting av planprogram for b\u00e5de HiFdir og Dokken S\u00f8r er p.t. til politisk behandling i Bergen kommune. Det er planlagt vedtak av plan i 2025. Statsbygg vil starte bygging i 2027. Fremdriften for planarbeidet er derfor tidskritisk. Havneutredning sentrum For \u00e5 sikre utviklingen av omr\u00e5dene p\u00e5 Dokken s\u00f8r er det n\u00f8dvendig \u00e5 finne alternativ lokalisering for havnefunksjonene p\u00e5 Dokken og Jekteviken. PBE har nylig satt i gang en utredning sammen med Bergen havn. Utredningen skal utforske, vurdere og anbefale alternative lokaliseringer av havneareal som kan erstatte de n\u00f8dvendige havnefunksjonene p\u00e5 Dokken s\u00f8r i dag, med unntak av containervirksomheten, som er avklart at skal ligge ved Jektevikskaien og n\u00e5v\u00e6rende Bringtomt p\u00e5 Dokken. Utredningen skal bygge videre p\u00e5 \u00abBergen havn \u2013 alternativvurderinger for framtidige havneaktiviteter p\u00e5 Dokken\u00bb (Kunnskapsgrunnlag til Arealstrategi for Dokken, Bergen bystyre sak 46/23, 22.02.2023) og Kommunedelplan for Bergen indre havn (2012). Utredningen skal v\u00e6re ferdigstilt innen utgangen av januar 2025. Detaljreguleringsplan gnr. 167 bnr. 899, Bontelabo, p\u00e5g\u00e5ende Endring av gjeldende reguleringsplan for Bontelabo planID 62290000. Form\u00e5let med planendringen er \u00e5 legge til rette for riving av bygningsmassen omtalt som \u00abfryseboksen\u00bb og fastsette rammene for etablering av et nytt bygg med samme plassering og videref\u00f8re store deler av gjeldende plan. Framtidig planarbeid p\u00e5 Skolten v/Bergen havn Bergen kommune har avholdt veiledningsm\u00f8te 25.10.2023 med Bergen Havn ang\u00e5ende flytting av cruisetrafikken fra Dokken og Jekteviken til Skolten. Det forventes et planinitiativ v\u00e5ren 2024. Hensikten med dette reguleringsplanarbeid for omr\u00e5det Skolten og Bontelabo er \u00e5 f\u00f8lge opp arealstrategien for Dokken og bystyrevedtakene om \u00e5 frigj\u00f8re Dokken til byutvikling. Saksnummer HENV-2024/12768 Side 4 av 5 Videre prosess PBE har sv\u00e6rt god erfaring fra samarbeidet med Riksantikvaren og \u00f8vrige representanter fra kulturminneforvaltningen i arbeidet med Bybanen til \u00c5sane, og \u00f8nsker en tilsvarende og god prosess i arbeidet med fredningssaken, som det n\u00e5 er varslet oppstart for. Det m\u00e5 settes opp en plan for fredningsprosessen med m\u00f8teserier der Bergen kommune er representert. Plan- og bygningsetaten \u00f8nsker \u00e5 bidra til \u00e5 finne gode l\u00f8sninger som ogs\u00e5 ivaretar planene og utredningene nevnt over, og ser det som viktig at vi er representert i prosessen for fredningssaken. Med vennlig hilsen Plan- og bygningsetaten Aslaug Aalen Avdelingssjef Byplan Tarje Iversen Wanvik Etatsdirekt\u00f8r Plan- og bygningsetaten Dette dokumentet er godkjent elektronisk. Saksnummer HENV-2024/12768 Side 5 av 5 "
}