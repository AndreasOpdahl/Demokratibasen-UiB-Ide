{
  "dokument_id": "e2fa0196-6991-5729-95f3-a44094932ef4",
  "doc_type": "case_attachment",
  "kommune": 4601,
  "tittel": "Reguleringsbestemmelser datert 22.11.2024",
  "url": "https://bergen.kommune.no/politikere-utvalg/api/fil/bk360/11745477/Reguleringsbestemmelser-datert-22-11-2024",
  "tekst": " Reguleringsplan, detaljregulering for: jf. plan- og bygningslovens (pbl) kap.12 Bergenhus. Gnr. 166, Bnr. 535 mfl., Kong Oscars gate Nasjonal arealplan-ID 4601_70180000 Saksnummer 201919936/ PLAN-2022/20614 Siste revisjonsdato bestemmelser 22.11.2024 Vedtatt av bystyret dd.mm.\u00e5\u00e5\u00e5\u00e5 Det bekreftes at bestemmelsene er i samsvar med bystyrets vedtak. ______________________________ avdelingsleder Side 1 av 10 Reguleringsbestemmelser Arealplan-ID 4601_70180000 REGULERINGSBESTEMMELSER (pbl \u00a7 12-7) 1 Planens hensikt Hensikten med reguleringsplanen er prim\u00e6rt \u00e5 legge til rette for utvidelse av eksisterende hostellvirksomhet i Kong Oscars gate 44, 46 og 48. Planen legger til rette for at Kong Oscars gate 44 bevares og videref\u00f8res som restaurant og hostell. Det \u00e5pnes for rivning av Kong Oscars gate 46 og 48 og oppf\u00f8ring av et nybygg. Nybygg skal harmonere med eksisterende kulturmilj\u00f8 og det skal legges s\u00e6rlig vekt p\u00e5 den tilgrensende trehusbebyggelsen i omr\u00e5det. 2 Fellesbestemmelser for hele planomr\u00e5det 2.1 Tiltak i grunn 2.1.1 Tiltak som kan medf\u00f8re \u00f8kt risiko for setninger i grunnen, f.eks. inngrep i bakken og tiltak som kan endre grunnvannsniv\u00e5et, er ikke tillatt innenfor planomr\u00e5det. Kommunen kan likevel godkjenne tiltak dersom det fremlegges dokumentasjon for at tiltaket ikke medf\u00f8rer setningsrisiko og det foreligger tillatelse fra kulturmilj\u00f8myndighetene, der tiltaket medf\u00f8rer krav om dette. 2.2 Estetisk utforming 2.2.1 Alle ubebygde arealer, bygninger og anlegg skal gis en plassering, utforming, detaljering, oppf\u00f8ring og behandling som sikrer at bebyggelsens egenart og kulturmilj\u00f8et opprettholdes. 2.2.2 Alle tiltak skal ha h\u00f8y estetisk kvalitet i seg selv og bidra til \u00e5 skape en sammenhengende, harmonisk helhetsvirkning i forhold til eksisterende bygde og ubebygde omgivelser. Det skal v\u00e6re samsvar mellom funksjon og form. 2.2.3 Nye tiltak skal gis en utforming som er tilpasset omr\u00e5dets historiske s\u00e6rpreg og str\u00f8kskarakter med hensyn til bygningsform, materialbruk, byggelinjer, takvinkel og fargesetting. 2.3 Overvannsh\u00e5ndtering, vann og avl\u00f8p 2.3.1 Plan for h\u00e5ndtering av overvann skal inneholde plan for infiltrasjon av vann til kulturlagene og ivaretakelse av grunnvannsforhold. VA-rammeplan datert 21.11.2023 skal legges til grunn for videre detaljprosjektering, byggesaksbehandling og utf\u00f8relse av vann- og avl\u00f8psanlegget, inklusiv overvannsh\u00e5ndtering med etablering av regnbed innenfor GPL, samt flomveger. 2.4 Milj\u00f8kvalitet (\u00a7 12-7 nr. 3) 2.4.1 Tiltakshaver skal i bygge- og anleggsperioden s\u00f8rge for lavest mulig st\u00f8y- og svevest\u00f8vniv\u00e5 for naboer, skole og barnehager, jf. 2.8.2.c Side 2 av 10 Reguleringsbestemmelser Arealplan-ID 4601_70180000 2.5 Samfunnssikkerhet (\u00a7 12-7 nr. 1, 2, 4) 2.5.1 Planomr\u00e5det skal tilrettelegges slik at brannvesenets kj\u00f8ret\u00f8y f\u00e5r tilgjengelighet frem til de ulike bygningene i og utenfor planomr\u00e5det, samt tilstrekkelig slokkevannskapasitet, i tr\u00e5d med veileder fra Bergen brannvesen. 2.6 Vannb\u00e5ren varme og fjernvarme (\u00a7 12-7 nr. 8) 2.6.1 Planomr\u00e5det ligger innenfor konsesjonsomr\u00e5det for fjernvarme. Alle nye bygg, anlegg og hovedombygninger skal tilknyttes fjernvarmeanlegg. Det gis unntak fra tilknytningsplikten dersom tiltakshaver kan dokumentere at byggverket har energil\u00f8sninger som er bedre ut fra et milj\u00f8messig, energimessig og samfunns\u00f8konomisk synspunkt. 2.7 Krav om unders\u00f8kelser f\u00f8r/ved gjennomf\u00f8ring av planen (\u00a7 12-7 nr. 12) 2.7.1 Det skal gjennomf\u00f8res geotekniske grunnunders\u00f8kelser p\u00e5 tiltaksomr\u00e5det etter at eksisterende bygg er revet, da det ikke er tilkomst f\u00f8r. Det skal bl.a. kartlegges mektigheten av evt. kulturlag, dybder til berg, samt overv\u00e5ke grunnvannstanden. Overv\u00e5king av grunnvannstanden skal p\u00e5g\u00e5 under hele byggeprosessen. Det skal benyttes naverboring eller kjernepr\u00f8vetaking. 2.7.2 De geotekniske grunnunders\u00f8kelsene skal overv\u00e5kes av arkeolog. Plassering av grunnboringspunktene skal godkjennes av rette kulturmilj\u00f8myndighet. Borearbeidet skal utf\u00f8res med naverbor med minimum diameter 10 cm. Arkeolog dokumenterer massene i henhold til NS-EN 17652 (Standard Norge 2022). 2.7.3 Det skal utarbeides et langsiktig milj\u00f8overv\u00e5kingsprogram i samarbeid med kulturmilj\u00f8myndighetene som igangsettes f\u00f8r anleggsfasen. Milj\u00f8overv\u00e5kingsprogrammet fra forunders\u00f8kelsen m\u00e5 videref\u00f8res under og etter anleggsarbeidet for \u00e5 sikre bevaringsforholdene for de automatisk fredete kulturlagene. 2.7.4 Kulturmilj\u00f8forvaltningen skal gis adgang til milj\u00f8overv\u00e5kingsutstyr og n\u00f8dvendige installasjoner b\u00e5de f\u00f8r, under og etter anleggsfasen. 2.8 Dokumentasjonskrav og s\u00e6rskilt underlag til byggesaksbehandlingen (\u00a7 12-7 nr. 12) 2.8.1 Til s\u00f8knad om rammetillatelse 2.8.1.a Kulturmilj\u00f8 Alle s\u00f8knadspliktige tiltak i hensynssone H570 skal forelegges Byantikvaren for uttalelse f\u00f8r det fattes vedtak. Sammen med s\u00f8knad om tillatelse skal det foreligge en redegj\u00f8relse for hvordan utformingen av m\u00f8tene mellom eksisterende og nytt bygg ivaretar kulturminneverdiene i omr\u00e5det. Det skal utarbeides en detaljert material- og fargepalett, snitt og fasadeoppriss i 1:50, som viser konkrete valgte l\u00f8sninger for: \u2022 Trekledning \u2022 Vindusomramming/d\u00f8rer \u2022 Balkonger \u2022 Taktekking Side 3 av 10 Reguleringsbestemmelser Arealplan-ID 4601_70180000 \u2022 Fargesetting For nybygg skal det ogs\u00e5 utarbeides detaljsnitt i minimum 1:50 av prinsipielle detaljer som overgang vegg/tak, overgang gate/bygg, vindu/d\u00f8r/rekkverksutforming. 2.8.2 Til s\u00f8knad om igangsettingstillatelse 2.8.2.a Kulturlag Alt rivningsarbeid som kan p\u00e5virke kulturlag under overflaten skal overv\u00e5kes av arkeolog. Det skal tas kontakt med rette kulturmilj\u00f8myndighet i god tid f\u00f8r tiltakene skal gjennomf\u00f8res. Alle inngrep som kan ha p\u00e5virkning p\u00e5 automatisk fredete kulturlag skal detaljprosjekteres og godkjennes av rette kulturmilj\u00f8myndighet f\u00f8r arbeidet kan starte. Alle inngrep i bakken innenfor planomr\u00e5det skal overv\u00e5kes arkeologisk ned til konflikt med automatisk fredete kulturlag. Ved behov for ytterligere graving skal det foretas unders\u00f8kelser i form av arkeologisk utgravning. Det skal tas kontakt med Riksantikvaren i god tid f\u00f8r tiltaket skal gjennomf\u00f8res slik at omfang og kostnader for arkeologisk gransking kan fastsettes, jf. kulturminneloven \u00a7 10. Riggplan skal forelegges og godkjennes av kulturmilj\u00f8myndigheten f\u00f8r igangsettingstillatelse for rive- eller byggetiltak gis. 2.8.2.b Milj\u00f8tekniske unders\u00f8kelser/tiltaksplan for forurensning i grunn For tiltak som ber\u00f8rer grunnen skal det legges ved milj\u00f8tekniske unders\u00f8kelser. Plassering av grunnunders\u00f8kelser skal godkjennes av rette kulturmilj\u00f8myndighet i god tid f\u00f8r milj\u00f8tekniske unders\u00f8kelser skal gjennomf\u00f8res, slik at omfanget av arkeologisk gransking kan fastsettes. 2.8.2.c Plan for bygge- og anleggsfase Til s\u00f8knad om igangsettingstillatelse skal det vedlegges plan for bygge- og anleggsfasen som beskriver tema listet opp under. - riggomr\u00e5der, driftstider - tiltak for trafikkavvikling, trafikksikkerhet for alle trafikanter - vurdering av st\u00f8y, st\u00f8ytiltak og plan for gjennomf\u00f8ring av st\u00f8ytiltak - st\u00f8vreduserende tiltak som ivaretar ber\u00f8rte naboer/uteomr\u00e5der til barnehager, inkludert eventuell transport av masser - utgraving, sprenging- og bergsikringsarbeid - sikring ved arbeid i n\u00e6rheten av eller ved flytting av str\u00f8mlinjer eller str\u00f8manlegg, sikring av str\u00f8mtilf\u00f8rsel til ber\u00f8rte eiendommer - sikre av vanntilf\u00f8rsel - ivaretakelse av renovasjon - eventuell skadedyrproblematikk som f\u00f8lge av arbeider og tiltak - behandling/flytting, transport og deponering av masser og bygge- og anleggsavfall - trolleybusskabler Side 4 av 10 Reguleringsbestemmelser Arealplan-ID 4601_70180000 2.8.2.d St\u00f8yvurdering m\u00e5 inneholde: - hvilke boliger, skoler og barnehager som blir ber\u00f8rt - om st\u00f8yen kan reduseres tilstrekkelig til at elever og barnehagebarn kan benytte sine inne- og uteareal i bygge- og anleggsperioden, eller om det m\u00e5 tilbys alternative lokaler - om st\u00f8yniv\u00e5et vil bli slik at det kan v\u00e6re n\u00f8dvendig \u00e5 tilby alternativt bosted til eldre og/eller syke naboer - om eventuell annen bygge- og anleggsvirksomhet i omr\u00e5det vil f\u00f8re til skjerpede st\u00f8ygrenser 2.8.2.e Plan for gjennomf\u00f8ring av st\u00f8ytiltak m\u00e5 redegj\u00f8re for: - hvordan det skal f\u00f8lges opp at underleverand\u00f8rer f\u00f8lger st\u00f8ykrav - dokumentering av at st\u00f8ygrensene i tabell 4-6 i T-1442 overholdes - planlagt kommunikasjon med naboer. 2.8.2.f Vann og avl\u00f8p F\u00f8r det kan gis Forh\u00e5ndsuttalelse i forbindelse med s\u00f8knad om igangsettingstillatelse fra Bergen Vann m\u00e5 det fremg\u00e5 hvordan kommunale ledninger i Asylsmauet skal sikres og ivaretas under hele byggeprosessen. 3 Bestemmelser til arealform\u00e5l 3.1 Bebyggelse og anlegg (\u00a7 12-5 nr. 1), 3.1.1 Fellesbestemmelser Sentrumsform\u00e5l (felt SF1, SF2) 3.1.1.a Innenfor sentrumsform\u00e5l felt SF1 og SF2 tillates det form\u00e5l tilknyttet sentrumsfunksjoner, eksempelvis forretning, tjenesteyting, kontor, hotell/overnatting og bevertning, herunder n\u00f8dvendige gr\u00f8ntareal til bebyggelsen. Det tillates ikke boligform\u00e5l. F\u00f8rste etasje skal ha publikumsrettet virksomhet og aktiv fasade mot Kong Oscars gate. 3.1.1.b Byggegrensen for SF1 og SF2 er sammenfallende med form\u00e5lsgrensen. 3.1.1.c Frem til bossnett er etablert i omr\u00e5det, kan renovasjon for felt SF1 og SF2 l\u00f8ses med avfallsbeholdere. Avfallsbeholderne skal oppbevares i egnet rom i bygning og hentes ut og t\u00f8mmes av renovasjonspersonell p\u00e5 t\u00f8mmedag. Vareleveringslomme innenfor felt o_P skal benyttes av renovasjonsbil ved henting av avfall. 3.1.1.d Det stilles f\u00f8lgende krav om sykkelparkering: \u2022 Overnatting/hotell: 4 parkeringsplasser for sykkel per 10 gjesterom \u2022 Forretning/service: 12 parkeringsplasser for sykkel per 1000 m2 BRA \u2022 Kontor: 12 parkeringsplasser for sykkel per 1000 m2 BRA \u2022 Restaurant/pub/cafe: 6 parkeringsplasser for sykkel per 1000 m2 BRA Side 5 av 10 Reguleringsbestemmelser Arealplan-ID 4601_70180000 3.1.2 Sentrumsform\u00e5l felt SF1 3.1.2.a Eksisterende eldre murbygning skal bevares og kobles sammen med nybygg p\u00e5 felt SF2. 3.1.3 Sentrumsform\u00e5l felt SF2 3.1.3.a Eksisterende bygninger innenfor felt SF2 tillates revet. 3.1.3.b Nybygg skal plasseres innenfor byggegrenser i felt SF2 og kan krage ut i 2.- 4. etasje innenfor bestemmelsesomr\u00e5de #1. Under utkraging skal det sikres en frih\u00f8yde p\u00e5 minimum 2,5 m. 3.1.3.c Sykkelparkering l\u00f8ses innend\u00f8rs i 1. etasje. Sykkelparkeringen skal ha trinnfri og enkel adkomst fra gaten, samt v\u00e6re trygg og tyverisikker. 3.1.3.d Nybygg skal fremst\u00e5 som to bygningsvolum (vertikaldelt), med et mellombygg og hovedbygg. Takform 3.1.3.e Nybygget skal ha skr\u00e5 takflater. Det tillates et flatt parti p\u00e5 toppen av hovedbygg i samsvar med illustrasjonsplan. M\u00f8neretning skal g\u00e5 parallelt med fasadeliv. M\u00f8neretning vist i illustrasjonsplan er juridisk bindende. 3.1.3.f Tekniske installasjoner som heishus, ventilasjon m.m. skal inng\u00e5 i bygningsvolumet og ikke stikke ut over regulert takflate. Fasade, materiale og fargebruk nybygg 3.1.3.g Fasader p\u00e5 nybygg (hovedbygg og mellombygg) skal v\u00e6re i tre med innslag av pusset tegl, og der det skal v\u00e6re tre skal det v\u00e6re glatt, h\u00f8vlet og malt tradisjonell kledning tilpasset kulturmilj\u00f8et. 3.1.3.h Fargesetting skal tilpasses kulturmilj\u00f8et. 3.1.3.i 1. etasje skal ha utadrettet virksomhet mot Kong Oscars gate med inngang direkte fra Kong Oscars gate. Hovedbygget kan ha store vinduer b\u00e5de mot gaten og mot bakg\u00e5rd i 1. etasje. 3.1.3.j Det kan tillates at mellombygget f\u00e5r glassfasade mot Kong Oscars gate. 3.1.3.k Vinduer p\u00e5 nybygget skal v\u00e6re i tre b\u00e5de ute og inne. 3.1.3.l Det tillates franske balkonger i fasade mot Kong Oscars gate, samt inntrukket balkong i fasade mot s\u00f8r. 3.1.3.m Tak skal tekkes med skifer eller r\u00f8de teglpanner. Der dette ikke er mulig p\u00e5 grunn av helning p\u00e5 taket, skal taket b\u00e5ndtekkes. Farge p\u00e5 b\u00e5ndtekking skal harmonere med taket for \u00f8vrig. Andre krav om utforming 3.1.3.n Vinduer i 2. og 3. etasje mot Asylplassen 5,7,9 og 11 kan ikke v\u00e6re st\u00f8rre enn at de oppfyller minimumskravet til dagslys ihht. gjeldende teknisk forskrift. Planl\u00f8sning og vindus\u00e5pninger m\u00e5 utformes slik at det i st\u00f8rst mulig grad hindrer sjenerende innsyn mot eksisterende boligbebyggelse langs Asylplassen. 3.1.3.o Det skal etterstrebes fleksible konstruksjon- og sirkulasjonssprinsipp i bygget som muliggj\u00f8r endring av funksjoner over tid. Side 6 av 10 Reguleringsbestemmelser Arealplan-ID 4601_70180000 3.1.3.p Illustrasjonsplan skal v\u00e6re retningsgivende for nytt tiltak, samt for utforming av uterom. Adkomst (\u00a712-7 nr. 4) 3.1.3.q Hovedadkomst til bygningen og til varelevering skal skje fra Kong Oscars gate. Dokumentasjonskrav (\u00a7 12-7 nr. 12) 3.1.3.r Ved s\u00f8knad om tiltalelse til tiltak innenfor felt SF2 skal det vedlegges en utomhusplan i m\u00e5lestokk 1:200/1:500. Planen skal blant annet vise: -plassering av bygg med inngangspartier -bygge og planeringsh\u00f8yder /stigningsforhold -belegg, m\u00f8blering, beplanting, belysning og materialbruk 3.1.3.s Ved s\u00f8knad om tillatelse til tiltak innenfor felt SF2 skal det vedlegges snitt og oppriss av nybygg og tilst\u00f8tende bebyggelse. Oppriss skal v\u00e6re fargesatt og vise planlagt skilting og reklame. 3.1.3.t Ved s\u00f8knad om tillatelse til tiltak innenfor felt SF2 skal det dokumenteres at vinduene mot Asylplassen 5,7,9, og 11 ikke er st\u00f8rre enn at de oppfyller minimumskravet til dagslys, jf. 3.1.3.n. 3.1.3.u L\u00f8sning for renovasjon og henting av avfall skal beskrives i redegj\u00f8relse eller eget notat vedlagt rammes\u00f8knad. 3.1.4 G\u00e5rdsplass felt GPL 3.1.4.a Felt GPL er bakg\u00e5rd/ g\u00e5rdsplass til SF2. Omr\u00e5det skal v\u00e6re ubebygget. G\u00e5rdsplassen skal holdes \u00e5pen og gi mulighet for lys og luft til nabobebyggelse s\u00e5 vel som for SF2. G\u00e5rdsplassen skal beplantes. Beplantningen skal v\u00e6re en positiv visuell kvalitet og ogs\u00e5 fungere som overvannstiltak ved at det anlegges regnbed. G\u00e5rdsplassen skal v\u00e6re avstengt og kun tilgjengelig for vedlikehold og r\u00f8mning. Fasader i nabobygninger skal holdes frie slik at det er mulig \u00e5 komme til ved vedlikehold. 3.2 Samferdselsanlegg og teknisk infrastruktur (\u00a7 12-5 nr. 2) 3.2.1 Fellesbestemmelser for samferdselsanlegg og teknisk infrastruktur (felt o_FO1, o_FO2, o_GG1, o_TO, o_KV, o_P) 3.2.1.a For tiltak som ber\u00f8rer offentlig veg/fortau/gangareal/torg skal det legges ved detaljert teknisk vegplan, herunder normalprofiler, lengde- og tverrprofiler. Eventuelle avkj\u00f8rsler, skiltplan, veglys fartsdempende tiltak og gangareal skal framg\u00e5. Planen skal v\u00e6re godkjent av ansvarlig vegmyndighet. Side 7 av 10 Reguleringsbestemmelser Arealplan-ID 4601_70180000 3.2.2 Fortau (felt o_FO1, o_FO2) 3.2.2.a Fortau o_FO1 skal utformes med bredde og kurvatur som vist p\u00e5 plankart. 3.2.2.b Fortau o_FO2 reguleres i samsvar med eksisterende situasjon. 3.2.2.c Fortau o_FO1 og o_FO2 er offentlige. 3.2.3 Gangveg/gangareal/g\u00e5gate (felt o_GG1) 3.2.3.a o_GG1 skal v\u00e6re tilgjengelig for allmennheten. I omr\u00e5de langs felt SF2 hvor eksisterende bygg rives i tr\u00e5d med denne plan, skal det opparbeides nytt dekke med god overgang mot resterende gangareal. 3.2.3.b Gangareal o_GG1 er offentlig. 3.2.4 Torg (felt o_TO) 3.2.4.a Torget skal v\u00e6re tilgjengelige for allmennheten og det tillates med m\u00f8blering/ utplassering av sitteelementer o.l., samt beplantning. Tiltak innenfor o_TO m\u00e5 ikke komme i konflikt med eksisterende eller framtidig renovasjonsl\u00f8sning, samt tilkomst til Asylsmauet. I omr\u00e5de langs felt SF2 hvor eksisterende bygg rives i tr\u00e5d med denne plan, skal det opparbeides nytt dekke med god overgang mot resterende torg. 3.2.4.b Torg o_TO skal v\u00e6re offentlig. 3.2.5 Kj\u00f8reveg (felt o_KV) 3.2.5.a o_KV reguleres i samsvar med eksisterende situasjon. 3.2.5.b o_KV er offentlig. 3.2.6 Parkering (felt o_P) 3.2.6.a Innenfor o_P tillates det kun med av- og p\u00e5lessing i forbindelse med varelevering og avfallshenting. 3.2.6.b Vareleveringslommen innenfor o_P skal utformes som del av tilst\u00f8tende fortaus- /gangareal, med eksempelvis nedsenket kantstein og trinnfrie markeringer i dekke som definerer lommens utstrekning uten \u00e5 v\u00e6re til hinder for myke trafikanter. H\u00f8yde mot fortau i lommens lengderetning skal v\u00e6re felles med fortau. Lommen skal ha en utforming og detaljering som tydelig signaliserer at det er g\u00e5ende som har fortrinnsrett. L\u00f8sningen skal v\u00e6re uten fysiske hindre som pullerter. 3.2.6.c o_P er offentlig. 4 Bestemmelser til hensynssoner (\u00a7\u00a7 12-6, 12-7 og 11-8) 4.1 Faresoner brannsmitteomr\u00e5de H390 (\u00a7 11-8 a) 4.1.1 For tiltak som krever godkjenning etter plan- og bygningsloven skal kommunens plan for sikring mot brannsmitte ligge til grunn. 4.1.2 Ferdsels\u00e5rer, bakplasser eller rom mellom bygninger m\u00e5 ikke bebygges eller f\u00e5 redusert fremkommelighet. Side 8 av 10 Reguleringsbestemmelser Arealplan-ID 4601_70180000 4.2 S\u00e6rlige hensyn til bevaring av kulturmilj\u00f8 H570 (\u00a7 11-8 c) 4.2.1 For eksisterende bygninger som skal beholdes skal eksteri\u00f8r, inklusive port\u00e5pninger og b\u00e6rende konstruksjoner skal bevares uendret eller f\u00f8res tilbake til opprinnelig/eldre utf\u00f8relse basert p\u00e5 dokumentasjon og kulturminnefaglig anbefaling. Mindre endringer av fasade eller b\u00e6rekonstruksjoner kan unntaksvis tillates dersom det ikke g\u00e5r p\u00e5 bekostning av byggets kulturminnefaglige- og estetiske verdier. Ved vedlikehold, reparasjon eller annet arbeid p\u00e5 eksteri\u00f8ret skal opprinnelige/eldre materialer og bygningselementer, som vinduer, d\u00f8rer, fasademateriale, taktekking m.m. bevares med sin opprinnelige plassering. Ved alle s\u00f8knadspliktige tiltak skal hensynet til kulturmilj\u00f8et vektlegges. 4.3 B\u00e5ndlagte omr\u00e5der etter kulturminneloven H730 (\u00a7 11-8 d) 4.3.1 Det automatisk fredete kulturminnet \"Middelalderbyen Bergen\" dekker hele planomr\u00e5det og omfatter alle arkeologiske kulturlag i bakken. Inngrep i bakken er tillatt for tiltak som er i samsvar med denne reguleringsplanen, p\u00e5 vilk\u00e5r av arkeologisk gransking. Rette kulturmilj\u00f8myndighet fastsetter omfanget av granskingen som skal bekostes av tiltakshaver, jf. kulturminnelovens \u00a7 10. 4.3.2 Rette kulturmilj\u00f8myndighet skal godkjenne fundamenteringsmetode for nybygget. Tiltak etter planen m\u00e5 utf\u00f8res p\u00e5 en slik m\u00e5te at de ikke medf\u00f8rer rystelser, setningsskader, endringer i grunnvannstanden, endringer i bevaringsforholdene eller direkte inngrep som kan skade automatisk fredete kulturminner i reguleringsplanomr\u00e5det eller tilst\u00f8tende omr\u00e5der. Det skal utarbeides en plan for avb\u00f8tende tiltak som kan sikre det automatisk fredete kulturminnet mot ovennevnte skader. Kulturmilj\u00f8myndigheten kan kreve at kulturminnet sikres gjennom en arkeologisk utgravning dersom avb\u00f8tende tiltak ikke kan sikres p\u00e5 stedet. 4.3.3 Tiltak som ikke er i samsvar med reguleringsplanen er ikke tillatt, uten etter s\u00f8knad om dispensasjon fra kulturminneloven, jf. \u00a7 8, f\u00f8rste ledd. Eventuell s\u00f8knad om tillatelse til inngrep i det automatisk fredete kulturminnet \u00abMiddelalderbyen Bergen\u00bb eller tiltak som kan ha innvirkning p\u00e5 kulturminnet, skal sendes rette kulturmilj\u00f8myndighet i god tid f\u00f8r tiltaket er planlagt satt i gang, og f\u00f8r eventuell bygges\u00f8knad. S\u00f8knaden skal redegj\u00f8re for tiltaket og konsekvensene av det. I den grad det er relevant skal marktrykk, fare for rystelser eller drenering av grunnvannstanden utredes. Side 9 av 10 Reguleringsbestemmelser Arealplan-ID 4601_70180000 5 Bestemmelser til bestemmelsesomr\u00e5der 5.1 Utkraging av bygningsdel (bestemmelsesomr\u00e5de #1) 5.1.1 Innenfor bestemmelsesomr\u00e5de #1 tillates det utkraging av ny bebyggelse i SF2, jf. 3.1.3.b. 6 Rekkef\u00f8lgebestemmelser (\u00a7 12-7 nr. 10) 6.1 F\u00f8r bebyggelse tas i bruk (felt SF2) 6.1.1 Tiltak p\u00e5 fortau o_FO1, torg o_TO, gangareal o_GG1 og vareleveringslomme innenfor o_P samt g\u00e5rdsplass GPL skal v\u00e6re ferdigstilt, herunder opparbeidet i henhold til utomhusplanen/byggetillatelsen. Dokumenter som gis juridisk virkning gjennom henvisning i bestemmelsene \u2022 Deler av illustrasjonsplan datert 22.10.2024 er juridisk bindende, jf. 3.1.3.e. Side 10 av 10 Reguleringsbestemmelser Arealplan-ID 4601_70180000 "
}