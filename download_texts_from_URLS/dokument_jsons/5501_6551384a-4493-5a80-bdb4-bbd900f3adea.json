{
  "dokument_id": "6551384a-4493-5a80-bdb4-bbd900f3adea",
  "doc_type": "case_attachment",
  "kommune": 5501,
  "tittel": "Vedlegg 1C Notat vedr\u00f8rende dimensjonering av Tromsdalen skole i Tromsdalen oppvekstsenter",
  "url": "https://innsyn.tromso.kommune.no/application/getMoteDokument?dokid=2001572060",
  "tekst": "NOTAT August 2023 Unntatt offentlighet Offl. \u00a7 14 Dimensjonering av Tromsdalen skole i Tromsdalen oppvekstsenter Notatet er skrevet som en del av kvalitetssikringen Norconsult har gjort av grunnlagsdokumenter for konseptvalgutredningen for Tromsdalen oppvekstsenter. Troms\u00f8 kommune har blitt bedt om \u00e5 begrunne dimensjoneringen for 720 elever. Utdrag fra relevante grunnlagsdokumenter og politiske vedtak \u2013 hva er sagt f\u00f8r kvalitetssikringen? Fra behovsmeldingen Side 12: Behovsbeskrivelse \u2013 Tromsdalen skole \u00abDet er behov for \u00e5 bygge en stor skole i Tromsdalen, b\u00e5de p\u00e5 grunn av elevgrunnlaget i bydelen og rollen den nye skolen vil spille for den totale skolekapasiteten p\u00e5 fastlandet. Dersom n\u00e6rliggende skoler p\u00e5 fastlandet vil f\u00e5 utfordringer med kapasitet, skal utfordringen prim\u00e6rt l\u00f8ses gjennom regulering av kretsgrenser mellom skolene, jf. den kommunale forskriften om opptaksomr\u00e5der. I tillegg har Troms\u00f8 kommune de senere \u00e5rene erfart viktigheten av \u00e5 ha store nok skoler sentralt plassert for \u00e5 kunne opprette ulike tilbud, b\u00e5de midlertidig og mer permanent, ut fra behov som oppst\u00e5r. Eksempler p\u00e5 dette er ressursskoler for elever med s\u00e6rskilte behov og innf\u00f8ringsklasser (IFK). En potensiell midlertidig underkapasitet p\u00e5 ungdomstrinnet kan ogs\u00e5 l\u00f8ses gjennom at Tromsdalen skole bygges stor nok. I sak 183/21 \u2013 Prinsipper for skolestruktur i Troms\u00f8 kommune, peker kommunestyret p\u00e5 at man \u00f8nsker f\u00e6rre og st\u00f8rre skoler som et ledd i \u00e5 rigge skolestrukturen for fremtiden.\u00bb Fra \u00abRammer for anskaffelse av KVU Tromsdalen skole/oppvekstsenter\u00bb Side 5 Tromsdalen skole har ikke godkjenning etter forskrift om milj\u00f8rettet helsevern. Dette betyr at skolen over tid ikke har oppfylt forskriftens krav og at det er mange og alvorlige avvik fra Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 Side 2 av 8 forskriften. Den har flere elever enn det skolen er dimensjonert for, og et midlertidig modulbygg har siden 2017 l\u00f8st kapasitetsutfordringen ved skolen. Et nytt modulbygg er under oppf\u00f8ring. Med unntak av Reinen og Tromsdalen skole, har det sentrale fastlandet samlet (Reinen i s\u00f8r til Skjelnan i nord) en skolestruktur med relativt sm\u00e5 skoler som dekker sm\u00e5 geografiske omr\u00e5der. Skolene er ikke fulle, men det er heller ikke s\u00e5 mye ledig kapasitet ved skolene at det kan gj\u00f8res grep som f.eks. nedleggelse av en skole for \u00e5 realisere kommunestyrets \u00f8nske om f\u00e6rre og st\u00f8rre skoler i tr\u00e5d med prinsippene for skolestruktur i Troms\u00f8 kommune. Vedtak i sak 21/23 i oppvekst- og utdanningsutvalget, Dimensjonering og prioritering av behov utover skole for Tromsdalen skole/oppvekstsenter Oppsummering av saken: \u2022 Dimensjoneringen av den nye skolen er sentral for \u00e5 - sikre tilstrekkelig kapasitet p\u00e5 hele fastlandet ogs\u00e5 etter 2040 - gi kommunen et reelt handlingsrom n\u00e5r det kommer til skolestrukturen p\u00e5 fastlandet \u2022 Kun prognoser frem til 2040, disse er kvalitetssikret og det anbefales \u00e5 ta utgangspunkt i basis alternativ fra Kompas 2019. \u2022 Den nye skolen m\u00e5 som et minimum dimensjoneres til 415 elever hvis man kun vil sikre kapasitet frem til 2040 (elevtall fastlandet minus kapasitet fastlandet). \u2022 Den nye skolen m\u00e5 etter stor sannsynlighet ta mellom 60-100 elever fra Lunheim krets og mellom 100 \u2013 200 elever fra Reinen krets i tidsrommet 2030-2040 og utover. Prinsipper for skolestruktur i Troms\u00f8 kommune Fra \u00abRammer for anskaffelse av KVU Tromsdalen skole/oppvekstsenter, side 11: Troms\u00f8 kommune har en ambisjon om f\u00e6rre og st\u00f8rre skoler som et ledd i \u00e5 rigge skolestrukturen for fremtiden. Det er behov for \u00e5 bygge en stor skole i Tromsdalen, b\u00e5de p\u00e5 grunn av elevgrunnlaget i bydelen og rollen den nye skolen vil spille for den totale skolekapasiteten p\u00e5 fastlandet. Det er utvidelsesmulighet p\u00e5 Reinen skole, men dersom n\u00e6rliggende skoler p\u00e5 fastlandet f\u00e5r utfordringer med kapasitet, skal utfordringen prim\u00e6rt l\u00f8ses gjennom regulering av kretsgrenser mellom skolene, fremfor \u00e5 bygge ut. jf. den kommunale forskriften om opptaksomr\u00e5der. Videre kan en potensiell midlertidig underkapasitet p\u00e5 ungdomstrinnet ogs\u00e5 l\u00f8ses gjennom at Tromsdalen skole bygges stor nok. Da kan et eller flere av hjemmeomr\u00e5dene benyttes til ungdomstrinnet ved behov. Ved en renovering eller nedleggelse av omkringliggende skoler kan elever flyttes til Tromsdalen skole dersom behovene oppst\u00e5r og skolen har tilstrekkelig kapasitet. I tillegg har Troms\u00f8 kommune de senere \u00e5rene erfart viktigheten av \u00e5 ha store nok skoler sentralt plassert for \u00e5 kunne opprette ulike tilbud, b\u00e5de midlertidig og mer permanent, ut fra behov som oppst\u00e5r. Eksempler p\u00e5 dette er ressursskoler for elever med s\u00e6rskilte behov og innf\u00f8ringsklasser (IFK), men listen er ikke utt\u00f8mmende. Behovene i fremtidens skole kjenner vi ikke i dag, men utviklingen g\u00e5r fort. Det er derfor viktig \u00e5 b\u00e5de ha en kapasitetsreserve og fleksible arealer som kan m\u00f8te disse behovene. Fra \u00abPrinsipper for skolestruktur i Troms\u00f8 kommune\u00bb Prinsipper som er relevante for prosjektet: \u2022 Kombinertskoler \u2022 St\u00f8rre og f\u00e6rre enheter \u2022 Troms\u00f8 kommune erkjenner at en sentralisering av skoletilbudet vil kunne gi \u00f8kt omfang av skoleskyss Side 3 av 8 Videre begrunnelse for dimensjonering og dr\u00f8fting av ulike mulighetsrom Dimensjonering for 720 elever Ved nybygg av skole er det mange hensyn og scenarier man m\u00e5 vurdere n\u00e5r man skal anbefale en dimensjonering. Blant annet m\u00e5 \u00f8konomisk og klima/milj\u00f8messig b\u00e6rekraft og arealrasjonalitet veies opp mot det reelle behovet. Tidsaspektet for behovet m\u00e5 ogs\u00e5 vurderes. Skal man bygge for \u00e5 dekke behovet i overskuelig fremtid, eller skal man bygge for \u00e5 dekke behov som vil kunne oppst\u00e5? P\u00e5 hvordan m\u00e5te kan dette prosjektet berede grunnen for et fremtidig arbeid med skolestrukturen p\u00e5 fastlandet i et perspektiv p\u00e5 ti til 200 \u00e5r? Det er lite b\u00e6rekraftig \u00e5 bygge et form\u00e5lsbygg som er overdimensjonert, og det er i motsatt fall lite b\u00e6rekraftig \u00e5 bygge et form\u00e5lsbygg som er underdimensjonert slik at man m\u00e5 bygge nytt eller utvide p\u00e5 et senere tidspunkt for \u00e5 dekke behovet. Det er flere innfallsvinkler som gj\u00f8r seg gjeldende i dette prosjektet. Skal den nye skolen i Tromsdalen dekke behovet for 1) Skolekapasitet i dagens skolekrets? 2) Skolekapasitet for hele fastlandet sentralt (b\u00e5de barne- og ungdomstrinn), og rom for \u00e5 vurdere endringer i skolestrukturen p\u00e5 fastlandet sentralt i tr\u00e5d med kommunens prinsipper for skolestruktur? 3) Etablere tilbud til elever p\u00e5 bakgrunn av spr\u00e5k, s\u00e6rskilte behov med mer for hele kommunen? Troms\u00f8 kommune har per dags dato ingen befolkningsprognoser fra Kompas som er oppdaterte. I arbeidet med dette prosjektet er det foretatt en kvalitetssikring av prognosene fra 2019 som viser at det er det h\u00f8ye alternativet som avviker minst fra reell utvikling for fastlandet de siste fire \u00e5rene. For kommunen som helhet har det v\u00e6rt lavere vekst enn forventet ut fra prognosene, og det er derfor bestemt at basis alternativ skal legges til grunn for det videre arbeidet i prosjektet. \u00c5 dimensjonere en skole som skal ivareta behovet i uoverskuelig fremtid er utfordrende, selv med oppdaterte prognoser. Dette fordi prognoser er mest treffsikre de f\u00f8rste \u00e5rene av framskrivingsperioden, og blir mindre sikre jo lenger ut man kommer i perioden. Ut fra prognosene vet vi at skolen som minimum m\u00e5 bygges for 415 elever for \u00e5 ivareta kapasitetsbehovet fram til 2040. Dersom ny skole st\u00e5r ferdig i perioden 2028-2030, vil man alts\u00e5 bare sikre kapasitet i 10-12 \u00e5r fremover. Ambisjonen for den nye skolen er at man skal ivareta brukere og behov i et lengre tidsperspektiv enn dette. Vi vet at trenden peker oppover lengst nord og s\u00f8r p\u00e5 fastlandet sentralt hva ang\u00e5r befolkningsutvikling, mens den er stabil for \u00f8vrig. Det foreligger ingen planer om \u00e5 bygge ut eksisterende skoler p\u00e5 fastlandet, og man b\u00f8r derfor legge til rette for at den nye skolen i Tromsdalen kan romme en \u00f8kning i elevtallet frem mot og etter 2040. En dimensjonering for 720 elever vil muliggj\u00f8re grep i skolestrukturen ved at man kan vurdere nedleggelse av en av de mindre skolene p\u00e5 fastlandet. Side 4 av 8 Av hensyn til arealrasjonalitet og b\u00e6rekraft m\u00e5 man sikre at eventuell overkapasitet utnyttes til andre form\u00e5l frem til elevtallet p\u00e5 fastlandet n\u00e5r det punktet at man har behov for 720 ordin\u00e6re elevplasser ved skolen. Det er utfordrende \u00e5 si noe helt sikkert om hvilke og hvor store behov utenfor det ordin\u00e6re skoletilbudet man vil ha i Troms\u00f8skolen i et 10-30-\u00e5rsperspektiv. Under f\u00f8lger en beskrivelse av kretsgrensereguleringer, skolestrukturgrep og mulige tilbud som kan lokaliseres i den nye skolen, enten midlertidig eller permanent, betinget av at skolen bygges for 720 elever. Samlet underkapasitet p\u00e5 fastlandet sentralt og n\u00f8dvendige endringer i skolekretsene B\u00e5de i behovsmeldingen og i sak 21/23 i oppvekst- og utdanningsutvalget er det p\u00e5pekt at det vil bli kapasitetsutfordringer ved Skjelnan skole nord p\u00e5 fastlandet allerede rundt 2030, og at trenden viser en elevtalls\u00f8kning i Reinen krets som vil v\u00e6re tiln\u00e6rmet full i 2040. Ut fra de kvalitetssikrede prognosene fra 2019 ligger det an til at det vil v\u00e6re 390 elever i dagens Tromsdalen skolekrets i 2030. Allerede da er det sannsynlig at man m\u00e5 gj\u00f8re endringer i skolekretsene p\u00e5 fastlandet, der man forskyver kretsene s\u00f8rover. Dagens Tromsdalen skolekrets m\u00e5 da utvides for \u00e5 ta elever fra Lunheim skolekrets i s\u00f8r. Fra 2035 til 2040 \u00f8ker behovet for \u00e5 flytte elevmassen fra Lunheim skole mot Tromsdalen skole fra 20 - 30 elever til 60 \u2013 100 elever. Med endringene i skolekretsgrensene vil det da v\u00e6re 390 + 100 = 490 elever i fremtidens Tromsdalen skolekrets i 2040. Dersom \u00f8kningen i Reinen skolekrets fortsetter etter 2040, vil den nye skolen i Tromsdalen m\u00e5tte ta mellom 100 og 200 elever fra Reinen skolekrets i nord etter 2040. Dersom denne endringen ogs\u00e5 m\u00e5 gj\u00f8res, vil det v\u00e6re 490 + 200 = 690 elever i fremtidens Tromsdalen skolekrets. Endringer i skolestrukturen p\u00e5 fastlandet Gjennom prinsipper for skolestruktur i Troms\u00f8 kommune, uttrykker kommunen en ambisjon om \u00e5 bevege seg i retning av f\u00e6rre og st\u00f8rre skoler. B\u00e5de Reinen skole og den nye skolen i Tromsdalen er relativt store skoler sett i lys av gjennomsnittlig skolest\u00f8rrelse i Troms\u00f8 kommune. Det er viktig \u00e5 p\u00e5peke at dette prosjektet ikke skal ta stilling til ting som h\u00f8rer til en fremtidig skolestruktursak. Endringer i skolestrukturen som involverer st\u00f8rre grep som for eksempel skolenedleggelser og utbygging av eksisterende skoler vil ha et perspektiv p\u00e5 ti til 20 \u00e5r. Slike grep m\u00e5 utredes separat. Dette prosjektet vil likevel v\u00e6re sentralt for hvilket handlingsrom kommunen har med tanke p\u00e5 endringer i skolestruktur i fremtiden. I avsnittene under presenteres et fremtidig utfordringsbilde og noen mulighetsrom for skolestrukturen p\u00e5 fastlandet: Nord p\u00e5 fastlandet ligger det tre barneskoler p\u00e5 en strekning i underkant av tre kilometer. Side 5 av 8 Figuren under viser avstanden mellom de tre skolene. Tall oppgitt i parentes er kapasiteten p\u00e5 den enkelte skole. I 2040 er samlet elevtall i de tre skolekretsene i nord ansl\u00e5tt til 1120 ut fra de kvalitetssikrede prognosene fra 2019. Veksten vil komme i Skjelnan skolekrets. Samlet kapasitet for de tre skolene er 1060. I avsnittet om den samlede kapasiteten p\u00e5 fastlandet sentralt skisseres behovet for \u00e5 regulere kretsgrensene fra nord mot s\u00f8r mellom Skjelnan - Krokelvdalen \u2013 Lunheim \u2013 Tromsdalen for \u00e5 h\u00e5ndtere elevtallsveksten i Skjelnan krets. I et fremtidig skolestrukturperspektiv vil det v\u00e6re n\u00f8dvendig \u00e5 se p\u00e5 om man skal beholde alle tre barneskolene p\u00e5 fastlandet nord. Dette fordi skolene er sm\u00e5 og man blir s\u00e5rbar for \u00f8kninger i elevtallet, men ogs\u00e5 fordi man utfordrer n\u00e6rskoleprinsippet ved \u00e5 regulere skolekretsgrensene i den grad man m\u00e5 gj\u00f8re i dette tilfellet for \u00e5 h\u00e5ndtere underkapasiteten p\u00e5 Skjelnan. I et langsiktig perspektiv m\u00e5 det vurderes om man i tillegg til en ny skole i Tromsdalen som er dimensjonert for 720 elever, skal bygge ut \u00e9n av de tre skolene nord p\u00e5 fastlandet til om lag 660 elever, og legge ned \u00e9n skole. Man vil da ha kapasitet til 1040 elever i omr\u00e5det. Lunheim skolekrets er i denne saken allerede forutsatt regulert slik at elever p\u00e5 Tomasjord vil ha n\u00e6rskole p\u00e5 den nye skolen i Tromsdalen. Dersom en fremtidig utredning av skolestrukturen p\u00e5 fastlandet skisserer et alternativ som inneb\u00e6rer nedleggelse av f. eks Lunheim skole vil ogs\u00e5 mange elever bosatt s\u00f8r p\u00e5 Lunheim f\u00e5 Tromsdalen skole som n\u00e6rskole. Det vil da v\u00e6re tilstrekkelig med kapasitet til 1040 elever i omr\u00e5det. \u00d8kt omfang av skoleskyss ved reguleringer av kretsgrenser eller endring i skolestruktur I kommunens prinsipper for skolestruktur er et mulig \u00f8kt omfang av skoleskyss utredet med tanke p\u00e5 kommunens ambisjoner om f\u00e6rre og st\u00f8rre enheter. Kommunen erkjenner at dette kan v\u00e6re en konsekvens man m\u00e5 godta for \u00e5 realisere prinsippene. I dag er skolestrukturen slik at ingen elever p\u00e5 det sentrale fastlandet vil ha behov for skoleskyss p\u00e5 grunn av avstand til n\u00e6rskolen. Unntaket er Skjelnan og Reinen skoler som ligger i randsonen mot distriktet og derfor har en del elever med rett til skoleskyss. Det er 3150 meter mellom Lunheim skole og dagens skole i Tromsdalen, m\u00e5lt i luftlinje. Med en slik margin er det derfor usannsynlig at elever vil bo mer enn fire kilometer unna n\u00e6rskolen, og p\u00e5 den Side 6 av 8 m\u00e5ten f\u00e5 rett til skoleskyss. De n\u00f8dvendige endringene i kretsgrenser og mulige grep i skolestrukturen kan medf\u00f8re at elever i f\u00f8rsteklasse ytterst mot nord i den nye Tromsdalen skolekrets f\u00e5r rett til skoleskyss. For tomtealternativene T\u00f8nna og Kr\u00f8keb\u00e6rsletta vil avstanden mellom den nye skolen og Lunheim skole bli enda kortere enn til dagens tomt. Det er 1650 meter i luftlinje mellom Reinen skole og Tromsdalen skole, s\u00e5 det er ikke forventet at endringer vil gi flere elever rett til skoleskyss. For tomtealternativet Kr\u00f8keb\u00e6rsletta, som ligger lengst unna Reinen skole, er avstanden 2450 meter. Elever p\u00e5 1. trinn har krav til skoleskyss hvis avstanden mellom skolen og hjemmet er mer enn 2 kilometer. Avstanden er m\u00e5lt fra Reinen skole, og en ny kretsgrense vil ikke ligge helt opp til Reinen skole. Det er derfor usannsynlig at mange elever i 1. klasse vil f\u00e5 rett til skoleskyss p\u00e5 grunn av avstand, men det kan gjelde noen f\u00e5 helt s\u00f8r i kretsen dersom den nye skolen legges til Kr\u00f8keb\u00e6rsletta. Barn med multifunksjonshemming og autisme De senere \u00e5rene har man sett en markant \u00f8kning av barn med s\u00e6rskilte og store hjelpebehov, b\u00e5de lokalt og nasjonalt. S\u00e6rlig innen omr\u00e5det autisme ser man en \u00f8kning. I et samfunn der b\u00e5de forekomst og grad av hjelpebehov \u00f8ker, og elevenes rettigheter \u00f8ker i takt med dette, er man n\u00f8dt til \u00e5 justere tilbudet etter behovet. I Troms\u00f8 kommune har man per i dag en ressursskole for barn med autisme for fem elever p\u00e5 barnetrinn og fem elever p\u00e5 ungdomstrinn. Det har over flere \u00e5r kommet inn flere s\u00f8knader om plass p\u00e5 ressursskolen enn det er kapasitet til. P\u00e5 grunn av kapasiteten g\u00e5r tre elever med autisme i dag p\u00e5 Hagen, en ressursavdeling for barn med multifunksjonshemming. En nylig utredning gjort av avdeling for oppvekst, utdanning og kultur viser at dimensjoneringen av ressurskolen for autisme ikke speiler dagens behov og \u00f8nsker blant foresatte og elever. Det er ikke usannsynlig at videre utredning vil komme til at man har et behov for \u00e5 minimum doble dagens kapasitet for b\u00e5de barne- og ungdomstrinn fra ti til 25 plasser. Dette anslaget er sett i lys av antall barn som de senere \u00e5r ikke har f\u00e5tt plass p\u00e5 ressursskolen grunnet kapasitet, og antall barn i barnehage med autisme. Ved en slik opptrapping av tilbudet vil man m\u00e5tte flytte ressursskolen fra dagens skoler. Voksentettheten per elev i ressursskolen er i dag 1,25:1. Det gir 25 elever og 30 voksne. Elevene i denne gruppen har behov for mer areal per elev enn elever i ordin\u00e6r skole. Flyktninger og andre nyankomne Troms\u00f8 kommune gir et sentralisert innf\u00f8ringstilbud til elever som er nyankommet i Norge, ogs\u00e5 kalt innf\u00f8ringsklasse (IFK). Ordin\u00e6rt gis det tilbud ved \u00e9n barneskole, 30 plasser, og \u00e9n ungdomsskole, 25 plasser. Krigen i Ukraina har f\u00f8rt til at antall flyktninger til Norge har \u00f8kt, og Troms\u00f8 kommune har i l\u00f8pet av to \u00e5r v\u00e6rt n\u00f8dt til \u00e5 utvide tilbudet betraktelig. De to eksisterende tilbudene har \u00f8kt fra henholdsvis 30 til 36 og 25 til 28. Per august 2023 er det opprettet IFK p\u00e5 to ungdomsskoler og to barneskoler til, med 15 plasser per tilbud. Tilbudet har da g\u00e5tt fra to skoler og 55 plasser til seks skoler og 124 plasser. Side 7 av 8 Det har v\u00e6rt krevende \u00e5 etablere flere IFK i Troms\u00f8skolen i denne takten. Det er knapphet p\u00e5 egnet areal p\u00e5 skolene. Det er utfordrende for b\u00e5de skoleledelse og de ansatte \u00e5 h\u00e5ndtere en slik utvidelse. Det er heller ikke optimalt for elevene. Det h\u00f8rer ogs\u00e5 med til saken at mange av elevene som tilh\u00f8rer denne gruppen har sammensatte og store hjelpebehov. Vurdering av ny skole i Tromsdalen som kombinertskole I tr\u00e5d med kommunens prinsipper for skolestruktur skal det vurderes kombinertskole ved nybygg av skoler. Det er vurdert at det ikke er aktuelt for dette prosjektet med bakgrunn i f\u00f8lgende momenter: - Det er tilstrekkelig ungdomsskolekapasitet p\u00e5 fastlandet sentralt med de to ungdomsskolene Tromstun og Kroken. En eventuell underkapasitet ved Kroken skole kan l\u00f8ses ved \u00e5 justere opptaksomr\u00e5det mellom de to skolene. Skulle elevtallsveksten bli h\u00f8yere enn utgangspunktet i Kompas 2019, kan man eventuelt huse noen klasser eller et trinn p\u00e5 den nye skolen i Tromsdalen som en midlertidig l\u00f8sning. - Behovet for elevplasser p\u00e5 barnetrinn er stort, dersom man i tillegg skal etablere ungdomstrinn vil man enten overstige veiledende \u00f8vre grense for kombinertskoler (900 elever) eller m\u00e5tte etablere et lite ungdomstrinn (180 elever). Pandemi og smittevernstiltak P\u00e5 lik linje med resten av verden, gjorde Troms\u00f8skolen seg mange erfaringer under Covid-19 hva ang\u00e5r smittevernstiltak og oppl\u00e6ring. If\u00f8lge NTNU samfunnsforskning og NIFU-Nordisk institutt for studier av innovasjon, forskning og utdanning sin rapport \u00abKoronapandemien i grunnskolen - h\u00e5ndtering og konsekvenser\u00bb p\u00e5pekes det at skolens fysiske rammebetingelser har v\u00e6rt avgj\u00f8rende for m\u00e5ten undervisningen har blitt gjennomf\u00f8rt p\u00e5 r\u00f8dt og gult niv\u00e5, for \u00e5 ivareta smittevern og avgrensning til kohorter. Nye pandemier vil if\u00f8lge FHI komme, og sjansen er forh\u00f8yet blant annet grunnet klima- og milj\u00f8endringer, da dette igjen kan gi mer smittsomme sykdommer. Omslag_H\u00e5ndtering og konsekvenser av koronautbruddet i grunnskolen.indd (unit.no): Omfattende arbeid ved andre skoler Per tid er ikke avdeling for oppvekst, utdanning og kultur kjent med at det er planlagt st\u00f8rre renoverings- eller utbyggingsarbeid ved andre skoler, men Skolebehovsplanen fra 2018 viser at flere skoler har behov for renovering eller utbygging. En overkapasitet ved Tromsdalen skole kan brukes til \u00e5 huse deler av elevgruppen fra andre skoler under arbeid. Side 8 av 8 Oppsummering \u2013 hva vet vi, og hva vet vi ikke? Dette notatet viser til at det p\u00e5 n\u00e5v\u00e6rende tidspunkt er vanskelig \u00e5 fastsl\u00e5 n\u00f8yaktig hvordan en eventuell forbig\u00e5ende underkapasitet ved dimensjonering for 720 elever kan utnyttes. Dette fordi man ikke kjenner til fremtidens status eller behov. Vi vet at det med stor sannsynlighet vil bli n\u00f8dvendig \u00e5 flytte en stor del av elevmassen fra nord mot s\u00f8r, gjennom kretsgrensereguleringer som ber\u00f8rer fire skoler p\u00e5 fastlandet. Dette allerede fra 2030- 2035. Etter 2040 vil det sannsynligvis v\u00e6re n\u00f8dvendig at Tromsdalen skolekrets m\u00e5 utvides mot s\u00f8r for \u00e5 ta elever fra Reinen skolekrets. Vi vet at Troms\u00f8 kommune skal i gang med et st\u00f8rre arbeid knyttet til skolestrukturen i hele kommunen, der kommunens vedtatte prinsipper for skolestruktur skal ligge til grunn. P\u00e5 grunn av de store endringene i kretsgrensene p\u00e5 fastlandet som vil tvinge seg frem de neste \u00e5rene, vil arbeid med hele skolestrukturen p\u00e5 fastlandet ha h\u00f8y prioritet. Vi vet at den nye skolen i Tromsdalen m\u00e5 bygges stor nok for at kommunen skal ha mulighet til \u00e5 h\u00e5ndtere underkapasitet nord og s\u00f8r p\u00e5 fastlandet gjennom kretsgrenseregulering, og er n\u00f8dvendig for \u00e5 gi et reelt handlingsrom n\u00e5r man g\u00e5r i gang med \u00e5 se p\u00e5 skolestrukturen som helhet. Det vi ikke vet helt sikkert er n\u00e5r elevtallet vil tvinge frem disse endringene i kretsgrenser og skolestruktur. Vi har derfor pekt p\u00e5 andre behov og muligheter som kan realiseres i den nye skolen, enten permanent eller midlertidig. Vi vet at det per n\u00e5 er konflikter og urolighet i v\u00e5rt n\u00e6romr\u00e5de med bakgrunn i krigen i Ukraina. Vi vet ikke hvor lenge den vil vare eller hvilke konflikter som kan oppst\u00e5 i kj\u00f8lvannet av denne. Vi vet heller ikke hvordan situasjonen i resten av verden vil v\u00e6re i \u00e5rene som kommer. Vi vet heller ikke hvordan endringer i klima vil p\u00e5virke levek\u00e5r og sikkerhet, eller hvordan dette vil gi utslag for fremtidige pandemier og epidemier. Dette vil p\u00e5virke innvandrings- og flyktningem\u00f8nsteret til Norge, som igjen vil ha betydning for dimensjonering av tilbud til disse elevene. Vi vet videre at det er en \u00f8kning, b\u00e5de lokalt og nasjonalt, i barn med sammensatte og store hjelpebehov, s\u00e6rlig innenfor autisme. Disse elevene har behov for mer og tilrettelagt areal for \u00e5 f\u00e5 et godt oppl\u00e6ringstilbud. Videre er det langt h\u00f8yere voksentetthet for disse elevene, noe som igjen vil gi utslag p\u00e5 arealbehovet. Det er sannsynlig at kommunen innen f\u00e5 \u00e5r m\u00e5 utvide tilbudet til disse elevene. Vi vet ogs\u00e5 at flere elever med flyktningbakgrunn har sammensatte hjelpebehov, s\u00e5 innvandrings- og flyktningem\u00f8nsteret vil ogs\u00e5 gi utslag her. Med vennlig hilsen Charlotte Karlsdatter Larsen Skolefaglig r\u00e5dgiver/medprosjektleder "
}