{
  "dokument_id": "b84341a0-9bc2-5dbd-a987-a11bed15f892",
  "doc_type": "case_attachment",
  "kommune": 4601,
  "tittel": "Nabomerknader med ansvarlig s\u00f8kers kommentarer",
  "url": "https://bergen.kommune.no/politikere-utvalg/api/fil/bk360/10122859/Nabomerknader-med-ansvarlig-sokers-kommentarer",
  "tekst": " F\u00d8LGEBREV | FRADELINGSS\u00d8KNAD EIK\u00c5SEN 16 P\u00e5 vegne av hjemmelshaverne sender vi herved inn s\u00f8knad om deling av 2 stk parseller fra eiendom med gnr. 12 bnr. 287 i Bergen kommune. Det s\u00f8kes fradelt to boligtomter p\u00e5 henholdsvis 1 364 og 1 256 i henhold til situasjonsplan vedlagt s\u00f8knaden. Hjemmelshaver skal betale alle kommunale avgifter og gebyrer knyttet til denne s\u00f8knadsprosessen og oppm\u00e5lingsforretning. Se ogs\u00e5 vedlagt fullmakt som bekrefter dette. Gjeldende kommuneplan er \u00abKommuneplanens arealdel 2018-2030, Bergen kommune\u00bb, tredt i kraft 19.06.2019. Eiendommen ligger i denne planen inn under arealform\u00e5l \u00abSentrumsform\u00e5l, n\u00e5v\u00e6rende\u00bb og ligger i sone 2 \u00abbyfortettingssone BY\u00bb. I en annen sak i Bergen kommune fikk vi f\u00f8lgende svar ang\u00e5ende en delingssak som l\u00e5 i sone 2: \u00abVidere er fagetaten av den oppfatning at oms\u00f8kte deling ikke faller inn under bestemmelsene knyttet til byfortettingssone hvor det er \u00f8nskelig med feltvis og konsentrert utbygging som rekkehus og blokk. En deling slik som oms\u00f8kt b\u00f8r ses opp mot bestemmelsene som omhandler tiltak innenfor \u00f8vrig byggesone - sone 4 - hvor kun enkeltbygg i form av ene- eller tomanns boliger kan tillates dersom \u00f8vrige krav i KPA oppfylles.\u00bb Vi antar at dette gjelder i aktuelt tilfelle ogs\u00e5, og at man dermed m\u00e5 forholde seg til sone 4, hvor enkeltbygg kan tillates dersom \u00f8vrige krav i KPA oppfylles. Arealberegning: Vi viser til situasjonsplan vedlagt s\u00f8knaden som viser arealberegning av %-BRA for \u00f8nsket fradelte tomter p\u00e5 12,8 % og 13,9% gitt skissert bebyggelse, og gjenv\u00e6rende tomt p\u00e5 19,1 %. Dette viser at tomten kan utnyttes p\u00e5 en meget forsvarlig m\u00e5te n\u00e5r det kommer til %-BRA utnyttelse, og man holder seg godt innenfor kravet i kommuneplanen som sier maksimal grad av utnytting for bebyggelse i sone 4 skal v\u00e6re 45% BRA. Skissert bebyggelse p\u00e5 \u00f8nsket fradelt tomt er en bolig basert p\u00e5 en modell fra en ferdighusleverand\u00f8r, og er bare et eksempel p\u00e5 at det g\u00e5r an \u00e5 bebygge tomten p\u00e5 en grei m\u00e5te. S\u00f8knad om byggetillatelse for ny bolig vil eventuelt sendes som egen s\u00f8knad en gang i fremtiden, og vil v\u00e6re uavhengig av den skisserte boligen p\u00e5 situasjonsplanen. Uteoppholdsareal: Ut ifra kommuneplanbestemmelsene ser vi at det b\u00f8r v\u00e6re minst 100 uteoppholdsareal per boenhet. Den aktuelle eiendommen er noe skr\u00e5nende, men med godt egnet uteoppholdsareal. Situasjonskartet viser at \u00f8nsket fradelte tomter kan overholde dette kravet med god margin. Org.nr. 917 717 567 MVA Side 1 av 3 Parkering: Kommuneplanen stiller krav til minst 0,8 parkeringsplasser per 100 m2 BRA. Eksisterende bolig har en stor g\u00e5rdsplass og har god plass til parkeringskravet p\u00e5 4 biler grunnet BRA p\u00e5 389 m2.. For \u00f8nsket fradelt tomt er det ogs\u00e5 fullt mulig \u00e5 overholde parkeringskravet. Vi har i situasjonsplanen skissert inn en to frittliggende parkeringer i g\u00e5rdsplass. Adkomst / veg: Tilgrenset vei, Eik\u00e5sen, er en kommunal veg frem til gbnr. 12/1 hvor den blir privat vei.. Det er lagt ved rettigheter som gir nye tomter veirettighet over privat vei. Det er ogs\u00e5 gitt tillatelse til utvidet bruk av eksisterende avkj\u00f8rsel mot kommunal veg, se vedlegg Q-18. Det er endel rettigheter \u00e5 holde styr p\u00e5 da det er mange hjemmelshavere til gbnr 12/1, men h\u00e5per det er oversiktlig. Her er en oversikt over rettighetene: - Vedlegg Q-3 gir rett til at ny tomtegrense kan plasseres n\u00e6rmere eksisterende bolig enn 4,0 meter - Vedlegg Q-4 og Q-5 sikret gjenv\u00e6rende tomt rettighet til vei over fradelte tomter og rett til \u00e5 ha liggende VA - Vedlegg Q-6 sikrer tomt 3 rettighet til vei over tomt 2 og rett til \u00e5 legge og ha liggende VA - Vedlegg Q-7 til Q-11 sikrer rettigheter for vei og VA for tomt 2 over gbnr. 12/1 - Vedlegg Q-12 til Q-16 sikrer rettigheter for vei og VA for tomt 3 over gbnr. 12/1 Vann og avl\u00f8p: Som VA-kart viser, s\u00e5 ligger vannledning og avl\u00f8psledning tilgjengelig i veien til gbnr. 12/1. Det er hentet inn en privatrettslig rettighet som gir nye tomter rett til \u00e5 koble seg til VA- ledning p\u00e5 gbnr. 12/1. Det er hentet inn uttalelse fra Bergen Vann som konkluderer med at det kan p\u00e5regnes tilknytningsrett til offentlig vann- og avl\u00f8psnett for nye boliger, se vedlegg Q-17. Nabovarsel, merknader: Se kvittering for nabovarsel vedlagt. Det kom inn en merknad fra naboene i l\u00f8pet av 14- dagers perioden for varsling. Merknad: Nina Gundersen Sandnes, Eik\u00e5sen 14, gbnr. 12/96. Se vedlegg C-3 for merknad. V\u00e5rt tilsvar: Punkt 1. Nabo poengterer at nabolaget er et etablert villast\u00f8rk med store tomter og at en fortetting vil v\u00e6re i strid med str\u00f8kets karakter. Om man tegner en sirkel med radius p\u00e5 100 meter, s\u00e5 ser man at eneboligene/tomtene i nabolaget er av ulik karakter. Man finner st\u00f8rre tomter p\u00e5 over 2 m\u00e5l, men man finner ogs\u00e5 flere tomter med areal p\u00e5 mellom 700-1000 m2. Se gbnr. 12/332, 12/335, 13/1000 med flere. En fortetting det er s\u00f8kt om her, vil helt \u00e5penbart ikke bryte med str\u00f8kets karakter da man f\u00e5r store, fine tomter p\u00e5 godt over 1000 m2. Punkt 2. Nabo skriver at tomter vil generere mer trafikk gjennom privat vei i Eik\u00e5sen. Videre skriver nabo at samtykke ikke er innhentet fra hjemmelshavere til privat vei. Vi bemerker at nabo i Eik\u00e5sen 14 ikke er eier av denne private veien, og stusser p\u00e5 at hun fremmer en slik p\u00e5stand. Veirett er innhentet, se vedlegg. Org.nr. 917 717 567 MVA Side 2 av 3 Punkt 3. Nabo skriver videre at dagens vei ikke er dimensjonert for ytterligere trafikk, i tillegg til at undertegnede (nabo) som rettighetshaver ikke er forespurt om utvidelse av bruk. Selv om nabo er har veirett over gbnr. 12/1, s\u00e5 tilsier ikke dette at nabo kan diktere videre bruk av veien og kan heller ikke stoppe hjemmelshavere til gbnr. 12/1 til \u00e5 gi veirett til andre eiendommer. Slik vi ser det s\u00e5 er det en fordel at flere eiendommer knytter seg til den private veien, slik at det er flere som deler p\u00e5 kostnader med drift og vedlikehold av veien. Punkt 4. Vi har f\u00e5tt tilatelse til utvidet bruk av eksisterende avkj\u00f8rsel mot kommunal veg Eik\u00e5sen, se vedlegg Q-17. Punkt 5. Nabo henviser til KPA pkt. 6.6.1 som omhandler hensyn til tiltak innenfor 300 meters grense for kirker. En mindre fortetting som aktuelt tiltak er, vil slik vi ser det ikke virke negativt inn p\u00e5 stavkirken som ligger i n\u00e6rheten. Dette skyldes avstanden mellom tiltaket og stavkirken, samt h\u00f8ydeforskjellen mellom tiltak og stavkirke. \u00c5 skulle g\u00e5 gjennom en full planprosess som nabo mener, er slik vi ser det et uforholdsmessig stort tiltak i forhold til hva det s\u00f8kes om. Fradeling av to eneboligtomter er godt ivaretatt i forhold til kommuneplanens bestemmelser, s\u00e5 en full planprosess er ikke hensiktsmessig slik vi ser det. Punkt 6. Nabo skriver videre at man i henhold til KPA 26.1.4 m\u00e5 utarbeide en innledende stedsanalyse i samsvar med KPA 8.3 n\u00e5r det gjelder tiltak i sone 1-2. KPA 8.3 gjelder for reguleringsplaner, samt tiltak som s\u00f8kes unntatt fra plankrav i henhold til KPA 3.3.1 (Det er ikke tilfellet i denne saken) Punkt 7. Som nevnt i punkt 1 s\u00e5 vil ikke en fradeling som det er s\u00f8kt om bryte med bebyggelsesstrukturen slik vi ser det. Org.nr. 917 717 567 MVA Side 3 av 3 "
}