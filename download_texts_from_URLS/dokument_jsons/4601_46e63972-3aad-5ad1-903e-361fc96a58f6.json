{
  "dokument_id": "46e63972-3aad-5ad1-903e-361fc96a58f6",
  "doc_type": "case_attachment",
  "kommune": 4601,
  "tittel": "Tilbakemelding etter m\u00f8te i kommunalt r\u00e5d for personer med funksjonsnedsettelse 10. september",
  "url": "https://bergen.kommune.no/politikere-utvalg/api/fil/bk360/11131989/Tilbakemelding-etter-mote-i-kommunalt-rad-for-personer-med-funksjonsnedsettelse-10-september",
  "tekst": " Kommunalt r\u00e5d for personer med funksjonsnedsettelse Til Intern korrespondanse Byr\u00e5d Christine Kahrs V\u00e5r referanse: 2024/05173-120 Saksbehandler: Ragnhild Hvoslef Kr\u00fcger Fra Dato: 16. september 2024 Kommunalt r\u00e5d for personer med funksjonsnedsettelse Tilbakemelding etter m\u00f8te i kommunalt r\u00e5d for personer med funksjonsnedsettelse 10. september KRPF vil gjerne takke for en god samtale i m\u00f8tet i r\u00e5det 10. september. Som du skj\u00f8nner er r\u00e5det sv\u00e6rt opptatt av at plan for universell utforming m\u00e5 skrives ferdig. Men, r\u00e5det er enda mer opptatt av hvordan planen skal f\u00f8lges opp. I sine budsjettinnspill har r\u00e5det i mange \u00e5r bedt om at kommunen oppretter en funksjon som koordinator for universell utforming. Dersom Bergen kommune skal bli reelt gode p\u00e5 universell utforming s\u00e5 trenger man noen som tar et spesielt ansvar for dette og helst en som kan ta p\u00e5 seg \u00e5 bygge opp ett nettverk for universell utforming i kommunen etter modell av KS sitt nettverk, der byr\u00e5dsavdeling for byutvikling allerede deltar. En viktig oppf\u00f8lging av plan for universell utforming er en generell kompetanseheving i kommunen om universell utforming. R\u00e5det m\u00f8ter mange ansatte som er interessert i dette, men som har sv\u00e6rt ulik kompetanse. Det er ogs\u00e5 en generell erfaring at ogs\u00e5 prosjekter som i utgangspunktet er godt planlagt kan f\u00e5 d\u00e5rlig resultat fordi kompetansen blant de som utf\u00f8rer prosjektet er for d\u00e5rlig. R\u00e5det vil derfor sp\u00f8rre deg om hvordan du, i forbindelse med plan for universell utforming, vil arbeide for en kompetanseheving p\u00e5 universell utforming i hele kommunen. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. "
}