{
  "dokument_id": "6a71e8eb-9283-540d-a3d8-a245908f9615",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 07.05.2024",
  "url": "https://bergen.kommune.no/politikere-utvalg/api/fil/bk360/10360190/Framstilling-Horingssaker-til-forretningsutvalget-07-05-2024",
  "tekst": " Forretningsutvalget Saksframstilling V\u00e5r referanse: 2023/257837-87 Saksbehandler: Anette Hatlemark Drabl\u00f8s H\u00f8ringssaker til forretningsutvalget 07.05.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring- forslag til endringer i konsesjonsloven. 2. H\u00f8ring av forslag til endring i forskrift om tilskudd til forebyggende tiltak mot rovviltskader og konfliktdempende tiltak Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb (vedtatt av bystyret 18.10.2023, sak 368/23). 1. H\u00f8ring- forslag til endringer i konsesjonsloven Landbruks- og matdepartementet sendte 26.04.24 p\u00e5 h\u00f8ring forslag til endringer i konsesjonsloven. H\u00f8ringsnotatet inneholder forslag om \u00e5 gjeninnf\u00f8re priskontroll p\u00e5 ubebygde rene skogeiendommer, og rene skogeiendommer med mer enn 500 dekar produktiv skog. Videre inneholder h\u00f8ringsnotatet forslag om \u00e5 lovfeste vurderingstemaet for n\u00e5r et selskap med begrenset ansvar kan f\u00e5 konsesjon. I dag f\u00f8lger dette vurderingstemaet av lovens forarbeider. Departementet foresl\u00e5r videre at reglene om konsesjon til selskap med begrenset ansvar ogs\u00e5 skal gjelde for stiftelser. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 12.august 2024. 1 2. H\u00f8ring av forslag til endring i forskrift om tilskudd til forebyggende tiltak mot rovviltskader og konfliktdempende tiltak Milj\u00f8direktoratet har p\u00e5 vegne av Klima- og milj\u00f8departementet sendt p\u00e5 h\u00f8ring forslag til revisjon av forskrift om tilskudd til forebyggende tiltak mot rovviltskader og konfliktdempende tiltak. Gjeldende forskrift med samme tittel ble fastsatt 1. januar 2013 med hjemmel i Stortingets \u00e5rlige budsjettvedtak. Bakgrunnen for revisjonen av regelverket er i hovedsak Stortingets anmodningsvedtak nr. 383 (2018-2019), Riksrevisjonens unders\u00f8kelse av rovviltforvaltningen (Dokument 3:13 (2018-2019)) og Norsk institutt for bio\u00f8konomi (NIBIO) og Norsk institutt for naturforskning (NINA) sin rapport \"Vurdering av FKT-ordningen\" fra 2020 (NIBIO Rapport 6(130) 2020). Ett hovedfunn av Riksrevisjonen er at forvaltningen har for lite kunnskap om taps\u00e5rsaker og om effekter av forebyggende tiltak. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 15. juli 2024. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring- forslag til endringer i konsesjonsloven\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring av forslag til endring i forskrift om tilskudd til forebyggende tiltak mot rovviltskader og konfliktdempende tiltak\u00bb p\u00e5 vegne av Bergen kommune. Dato: 30. april 2024 \u00d8ivind Hauge St\u00f8le - Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 2 "
}