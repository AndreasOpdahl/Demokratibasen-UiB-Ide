{
  "dokument_id": "5dad32b6-7916-5de0-a704-94f7ed8f13b5",
  "doc_type": "case_presentation",
  "kommune": 4601,
  "tittel": "Utbyggingsavtale for Sandsli\u00e5sen 57 - Sandsli\u00e5sen Utbygging AS",
  "url": "https://bergen.kommune.no/politikere-utvalg/api/fil/bk360/11092196/Framstilling-Utbyggingsavtale-for-Sandsliasen-57-Sandsliasen-Utbygging-AS",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/10770-60 Utbyggingsavtale for Sandsli\u00e5sen 57 - Sandsli\u00e5sen Utbygging AS Hva saken gjelder: Bymilj\u00f8etaten har p\u00e5 vegne av Bergen kommune fremforhandlet utbyggingsavtale med Sandsli\u00e5sen Utbygging AS. Avtalen oppfyller rekkef\u00f8lgekrav i detaljregulering Sandsli\u00e5sen, gnr 116 bnr 160 jf plannr. 65340000, vedtatt av bystyret den 28.05.2020. Planen inneb\u00e6rer at eksisterende kontorbygninger rives og erstattes med inntil 200 boliger og 200 kvm n\u00e6ringsareal. Feltet har rekkef\u00f8lgekrav knyttet til veianlegg p\u00e5 \u00f8stsiden og vestsiden av veien. Deler av veianlegget skal opparbeides, for deler er det tilstrekkelig at finansiering av opparbeidelse sikres gjennom utbyggingsavtale. Det er tidligere inng\u00e5tt utbyggingsavtale n\u00e5r det gjelder rekkef\u00f8lgekrav utenfor planomr\u00e5det, nytt kryss p\u00e5 Flyplassvegen (Sandslikrysset), og rundkj\u00f8ring Sandsli\u00e5sen/Sandslivegen (sak 2018/45214). Disse rekkef\u00f8lgekravene medtas derfor ikke i denne avtalen. Bergen kommune er byggherre for veitiltaket, med mindre annet avtales. 1 Avtalen har ligget ute til offentlig ettersyn i tidsrommet 03.02.2024 \u2013 02.03.2024. Bymilj\u00f8etaten har ikke mottatt merknader til avtalen. Fagetatens vurdering og anbefaling: Sandsli\u00e5sen er under transformasjon. Det er flere reguleringsplaner i omr\u00e5det, noen som er vedtatt, andre som er under utarbeidelse. Det fremst\u00e5r som hensiktsmessig at veianlegget opparbeides etter hvert som de enkelte eiendommene transformeres. Veianlegget er opparbeidet langs eiendommen Sandsli\u00e5sen 57. Etter utbyggingsavtalen skal utbygger bidra med sin forholdsmessige andel til oppgradering av resterende del av Sandsli\u00e5sen. Andelen er basert p\u00e5 eksterne kostnadskalkyler for opparbeidelse utarbeidet av Sweco den 07.03.2022 og for grunnerverv av HRP Prosjekt datert oktober 2020. Totalt utbyggingspotensiale i omr\u00e5det var ikke kjent da utbyggingsavtalen ble inng\u00e5tt. Utbyggerne i omr\u00e5det har derfor blitt enige med Bergen kommune om at totalkostnaden til opparbeidelse av veianlegget skal fordeles etter avtalte prosentsatser. Sandsli\u00e5sen 57 skal dekke 31% av kostnaden. Det er inng\u00e5tt separat avtale om dette. Bymilj\u00f8etaten har vurdert avtalen og anleggsbidraget til \u00e5 v\u00e6re forholdsmessig i samsvar med lovens krav slik det fremg\u00e5r av pbl \u00a7 17-3, 3. ledd. \u00d8konomiske konsekvenser: Ikke relevant Byr\u00e5dens vurdering og anbefaling/konklusjon: Byr\u00e5den anbefaler at byr\u00e5det godkjenner utbyggingsavtalen med Sandsli\u00e5sen Utbygging AS om oppfyllelse av rekkef\u00f8lgekrav i detaljregulering Sandsli\u00e5sen, gnr 116 bnr 160 jf plannr. 65340000, vedtatt av bystyret den 28.05.2020. Det er i vurderingen lagt vekt p\u00e5 at utbyggingsavtalen er en av mange avtaler som er inng\u00e5tt for dette omr\u00e5det og at det er for omr\u00e5det er hensiktsmessig at veianlegget opparbeides etter hvert som de enkelte eiendommene transformeres. Etter utbyggingsavtalen skal utbygger bidra med sin forholdsmessige andel til oppgradering av resterende del av Sandsli\u00e5sen. Byr\u00e5den er videre enig med vurderingen som er foretatt av Bymilj\u00f8etaten, da en mener at rekkef\u00f8lgekravene i utbyggingsavtalen er n\u00f8dvendige, og at tiltak og kostnad anses som forholdsmessige etter kravene i pbl \u00a7 17-3. Vedtakskompetanse: Myndighet til \u00e5 inng\u00e5 utbyggingsavtaler er delegert til byr\u00e5det, jf. bystyresak 378-20 Byr\u00e5dets fullmakter \u00a718: \u00abByr\u00e5det kan ogs\u00e5 inng\u00e5 utbyggingsavtaler jf. plbl \u00a7 17 (ref. bystyresak 63/07)\u00bb Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det godkjenner utbyggingsavtalen med Sandsli\u00e5sen utbygging AS. 2. Byr\u00e5d for byutvikling delegeres myndighet til \u00e5 signere utbyggingsavtalen p\u00e5 vegne av kommunen. Dato: 24. september 2024 2 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagnotat av 17.07.24 med f\u00f8lgende vedlegg: Fremforhandlet utbyggingsavtale med vedlegg: \u2022 Reguleringsplan for Sandsli\u00e5sen, plan ID 4601_65340000, vedtatt 28.05.2020 \u2022 Reguleringsbestemmelser vedtatt 28.05.2023. \u2022 Beregning av anleggsbidrag \u2022 Bankgaranti medf\u00f8lger ikke da anleggsbidraget er innbetalt 3 "
}