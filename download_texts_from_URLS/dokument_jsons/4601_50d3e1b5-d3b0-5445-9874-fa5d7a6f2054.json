{
  "dokument_id": "50d3e1b5-d3b0-5445-9874-fa5d7a6f2054",
  "doc_type": "case_attachment",
  "kommune": 4601,
  "tittel": "Uttale Statsforvalteren 07.12.2023",
  "url": "https://bergen.kommune.no/politikere-utvalg/api/fil/bk360/9784295/Uttale-Statsforvalteren-07-12-2023",
  "tekst": " V\u00e5r dato: V\u00e5r ref: 07.12.2023 2023/17560 Deres dato: Deres ref: 2023/15690 BERGEN KOMMUNE PLAN- OG BYGNINGSETATEN Saksbehandler, innvalgstelefon Postboks 7700 Torgeir Flo, 5557 2146 5020 BERGEN Bergen kommune \u2013 Ytrebygda bydel \u2013 uttalelse til s\u00f8knad om rammetillatelse for tiltak i LNF-omr\u00e5de p\u00e5 gbnr. 109/25 - Fleslandsvika 62 - bygging av vei - etablering av utslipp til sj\u00f8 m. m. Vi viser til brev fra Bergen kommune datert 20.11.2023 hvor det bes om uttalelse til s\u00f8knad om rammetillatelse for anleggelse av privat vei til fritidsbolig, planering av eiendom for etablering av parkering og etablering av VA-anlegg med avl\u00f8p til sj\u00f8 p\u00e5 gnr. 109, bnr. 25 Fleslandsvika. If\u00f8lge kommunen krever tiltakene dispensasjon fra kommuneplanens bestemmelser \u00a7 3.1 plankrav, \u00a7 6.1.1 byggegrense langs sj\u00f8, \u00a7 31.1 arealform\u00e5let LNF, \u00a7 32.2.2 Bruk og vern av sj\u00f8 og plan- og bygningslovens \u00a7 29-4 avstand til nabogrense. Nasjonalt strandsonevern og Statlige planretningslinjer for differensiert forvaltning av strandsonen langs sj\u00f8en har som overordnet m\u00e5lsetning \u00e5 sikre strandsonen med de n\u00e6re sj\u00f8arealer for allmennhetens praktisering av friluftsliv, hensynet til natur- og kulturmilj\u00f8, landskap og andre allmenne interesser. Det skal s\u00e5ledes praktiseres en sv\u00e6rt streng praksis ved behandling av dispensasjoner i strandsonen. Alle tiltak av karakter utbygging og privatisering i strandsonen bryter derfor med nasjonale verdier i strandsonen is\u00e6r der presset er stort, som strandsonen i Bergen. De relativt f\u00e5 gjenv\u00e6rende strandsoneverdier i sj\u00f8kanten og i de n\u00e6re sj\u00f8omr\u00e5der i disse kommunene m\u00e5 sikres allmennheten for fremtiden. Statsforvalteren vil videre peke p\u00e5 at det er blitt en innskjerpet praksis p\u00e5 saker knyttet til dispensasjoner i strandsonen i de siste \u00e5rene, og vi viser til v\u00e5r generelle uttalelse til kommunen datert 05.11.2018 (utdrag): \u00abI 2017 stadfestet og innskjerpet Stortinget lovbestemmelsene om strandsonevernet ved at det utvidete byggeforbudet i 100 metersbeltet ogs\u00e5 skulle gjelde for tidligere reguleringsplaner, samtidig som dispensasjonsbestemmelsen ble skjerpet, begge deler i motsetning til forslaget E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/2 fra departementet. Vi m\u00e5 derfor vektlegge som et overordnet og nasjonalt m\u00e5l fra Stortinget at et strengt strandsonevern ligger fast, og at det skal sv\u00e6rt mye til for \u00e5 dispensere fra det..\u00bb I denne saken vil vi s\u00e6rlig trekke frem at det s\u00f8kes om anleggelse av en privat vei og planering for bilparkering p\u00e5 en st\u00f8rre flate ved en fritidsbolig i LNF-omr\u00e5de innenfor 100 m grense mot sj\u00f8, tiltak som vil f\u00f8re til omfattende irreversible terrenginngrep i naturomr\u00e5det. Tiltakene vil virke privatiserende og dermed avvisende p\u00e5 allmennhetens ferdsel og opphold p\u00e5 neset, et nesomr\u00e5de ved Raunefjorden som er relativt lite nedbygd og privatisert i dag. Omr\u00e5det har betydelig strandsonekvaliteter som m\u00e5 sikres. Gjenv\u00e6rende strandsone ved Raunefjorden er viktig \u00e5 sikre og verdifull for friluftsliv og naturmangfold og under sterkt press for nedbygging og privatisering. Tiltakene som oms\u00f8kt vil ytterligere bidra til dette. Kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der med stort press og med relativt stor verdi for friluftsliv. Tiltakene bidrar til nedbygging og privatisering av strandsonen og vil slik vi vurderer det v\u00e6re i strid med Statlige planretningslinjer for differensiert forvaltning av strandsonen langs sj\u00f8. Statsforvalteren vil frar\u00e5de at det blir gitt dispensasjon for tiltak som oms\u00f8kt p\u00e5 gnr. 109, bnr. 25 Fleslandsvika i Ytrebygda bydel. Dersom det likevel blir gitt dispensasjon, ber vil kommunen sende vedtaket til Statsforvalteren for klagevurdering. Med hilsen Egil Hauge Torgeir Flo seksjonssjef saksbehandler Dokumentet er elektronisk godkjent "
}