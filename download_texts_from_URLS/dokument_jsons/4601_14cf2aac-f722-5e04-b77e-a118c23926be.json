{
  "dokument_id": "14cf2aac-f722-5e04-b77e-a118c23926be",
  "doc_type": "case_attachment",
  "kommune": 4601,
  "tittel": "Uttale fra Bymilj\u00f8etaten datert 29.01.2024",
  "url": "https://bergen.kommune.no/politikere-utvalg/api/fil/bk360/10048003/Uttale-fra-Bymiljoetaten-datert-29-01-2024",
  "tekst": "Fra: \"Sandven, Ole Rugeldal\" Sendt: mandag 29. januar 2024 12:53:49 Til: \"Rosfjord, Elsa\" <Elsa.Rosfjord@bergen.kommune.no> Kopi: \"Klokkeide, Kristin Madsen\" <Kristin.Klokkeide@bergen.kommune.no> Emne: 2023/249385 - Tilbakemelding fra Bymilj\u00f8etaten vedr. midlertidig dispensasjon for mellomlagring av masser og terrenginngrep Hei. Viser til oversendelse fra PBE 2. januar 2024 vedr. s\u00f8knad om tillatelse til midlertidig dispensasjon for mellomlagring av masser/terrenginngrep p\u00e5 gnr. 112 bnr. 2. Bymilj\u00f8etaten vurderer alle ulovlige tiltak i naturomr\u00e5der som sv\u00e6rt uheldig, s\u00e6rlig tiltak av den st\u00f8rrelse som det her er snakk om. Omr\u00e5det har i tidligere KPA-er v\u00e6rt avsatt til LNF-omr\u00e5de og eldre flyfoto viser at omr\u00e5det bestod av et mindre landbruksomr\u00e5de og et st\u00f8rre skogsomr\u00e5de. De siste 20-30 \u00e5rene har omr\u00e5det endret seg betydelig og det er fylt ut store mengder masser med ukjent opphav. Ut fra flyfoto og skr\u00e5foto ser det ogs\u00e5 ut til at omr\u00e5det ogs\u00e5 har blitt tilf\u00f8rt mye fremmede plantearter (bl.a. parkslirekne). Siden opphav og forurensningsgrad av de tilf\u00f8rte massene er ukjent er Bymilj\u00f8etaten bekymret for forurensning til grunnen. Videre er avrenning til \u00c5dlandsbekken og det s\u00e5rbare sj\u00f8omr\u00e5det V\u00e5gsb\u00f8pollen, som ligger nedstr\u00f8ms tiltaksomr\u00e5det, en mulig milj\u00f8problem. Avrenning av forurensning fra det utfylt omr\u00e5det kan p\u00e5f\u00f8re skade p\u00e5 sj\u00f8\u00f8rretbestanden i \u00c5dlandsbekken og det marine milj\u00f8et i V\u00e5gsb\u00f8pollen. V\u00e5gsb\u00f8pollen er ekstra s\u00e5rbar for forurensing siden det er lite vannutskiftning fra naturens side. Bymilj\u00f8etaten vurderer ellers at deponering og masseh\u00e5ndtering av et slikt omfang skulle s\u00f8kt om og hatt tillatelse etter forurensningsloven. I KDP-bl\u00e5e er omr\u00e5det avsatt til grav og urnelund, men det er usikkert n\u00e5r og evt. om dette omr\u00e5det blir tatt i bruk til dette form\u00e5let. F\u00f8r omr\u00e5det ville blitt tatt i bruk til grav- og urnelund, ville det trolig blitt utf\u00f8rt en reguleringsprosess hvor et av utredningspunktene ville v\u00e6rt naturmangfold. Dersom den ulovlige deponeringen av masser ikke hadde blitt utf\u00f8rt hadde fremdeles omr\u00e5det best\u00e5tt av landbruksomr\u00e5de og skog slik tidligere kommuneplaner har lagt opp til. Siden naturmangfoldet ikke har blitt kartlagt f\u00f8r utfyllingen vet vi ikke hva som evt. har g\u00e5tt tapt av naturmangfold. Bymilj\u00f8etaten vurderer at de tilf\u00f8rte massene b\u00f8r fjernes og omr\u00e5det tilbakef\u00f8res til dyrket mark og et omr\u00e5de med skog. Det m\u00e5 ogs\u00e5 gj\u00f8res tiltak for \u00e5 fjerne fremmede plantearter slik at disse artene ikke utgj\u00f8r en fremtidig risiko. Med vennlig hilsen Ole Rugeldal Sandven Vassdragsforvalter Natur- og milj\u00f8forvaltningsseksjonen, Bymilj\u00f8etaten Mobil 945 22 170 "
}