{
  "dokument_id": "e187901b-b5df-5048-bd67-0636d3105793",
  "doc_type": "case_attachment",
  "kommune": 4601,
  "tittel": "Uttalelse fra Vestland fylkeskommune, datert 11.03.2024",
  "url": "https://bergen.kommune.no/politikere-utvalg/api/fil/bk360/11135981/Uttalelse-fra-Vestland-fylkeskommune-datert-11-03-2024",
  "tekst": " Avdeling for Infrastruktur og veg (INV) Dato 11.03.2024 V\u00e5r referanse 2024/6887-2 Dykkar referanse Bergen Kommune Plan- og bygningsetaten Sakshandsamar Anja Wannag Postboks 7700 E-post Anja.Wannag@vlfk.no 5020 BERGEN Telefon 57992119 Svar - dispensasjon fr\u00e5 kommuneplan og reguleringsplan - gnr. 295 bnr. 473 - Bergen kommune Vi viser til brev fr\u00e5 dykk den 13.02.2024. Bergen kommune samanfattar saka som f\u00f8lgjer: (....) Merknader Reguleringsplan Tiltaket utl\u00f8yser krav om fleire dispensasjonar. Omfanget er s\u00e5pass omfattande at vi prim\u00e6rt meiner ein b\u00f8r stille krav om detaljregulering. I lys av at det kommer fram av dei tilsendte dokumenta at reguleringsplanen kan vere i konflikt med f\u00f8resegner i KPA2018, stiller vi sp\u00f8rsm\u00e5l om ikkje heile reguleringsplanen b\u00f8r bli revidert. Kommunen b\u00f8r \u00f2g vurdere kva f\u00f8ringar (presedens) ein dispensasjon i saka kan ha \u00e5 si for utbygging av andre delar av planomr\u00e5det. Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2024/6887-2 Side 2 av 3 St\u00f8yskjermingstiltak Fv 587 Hardangervegen er ein sv\u00e6rt viktig hovudveg i Bergen. Vegen er omk\u00f8yringsveg aust for Bergen sentrum ved stengde tunnelar p\u00e5 E39. Vegen har ein \u00e5rsd\u00f8gntrafikk p\u00e5 9600 kj\u00f8ret\u00f8y/d\u00f8ger, med 12 % lange k\u00f8yret\u00f8y. I Vestland fylkeskommune sin Rammeplan 2021-2024 ligg Fv 587 Hardangervegen i streng haldningsklasse, der det heiter at tiltak ikkje b\u00f8r etablerast n\u00e6rare enn 50 meter fr\u00e5 vegmidt. Vidare seier Rammeplan 2021-2024 at \"Der det er tilrettelagt med gang- og sykkelveg, busshaldeplass og fartsgrense 60 km/t eller l\u00e5gare, kan s\u00f8knad om dispensasjon fr\u00e5 byggjegrensa vurderast. St\u00f8ykrava i byggteknisk forskrift skal oppfyllast\". Det planlagde bygget ligg i gul st\u00f8ysone for vegtrafikkst\u00f8y. S\u00f8knaden sin st\u00f8yutgreiing (Ramb\u00f8ll 13.12.2023) er basert p\u00e5 nyaste trafikkdata fr\u00e5 Norsk vegdatabank (NVDB). Utgreiinga f\u00f8resl\u00e5r tiltak for \u00e5 m\u00f8te st\u00f8ykrava, jf. T-1442. Eitt tiltak er ein 50 meter lang og 2,5 meter h\u00f8g st\u00f8yskjerm i kanten av gang- og sykkelvegen langs Hardangervegen. Situasjonsplanen datert 13.12.2023 viser at st\u00f8yskjermen ligg om lag 9 meter fr\u00e5 vegmidt til Fv. 587 Hardangervegen og 1,6 meter fr\u00e5 vegmidt til gang- og sykkelvegen. St\u00f8yskjermen er plassert p\u00e5 vegen sitt eigedomsomr\u00e5de, innafor areal til annan veggrunn. Plasseringa avhenger av dispensasjon fr\u00e5 regulert byggegrense 25 meter fr\u00e5 fylkesvegen. Som vegstyresmakt for fylkesveg kan vi ikkje akseptere den f\u00f8resl\u00e5dde st\u00f8yskjermen. Plasseringa vil b\u00e5de vere til hinder for drift av fylkesvegen og vil vere i konflikt med arealbehovet til fylkesvegen. Vi kan ikkje akseptere plassering av st\u00f8yskjerm s\u00e5 tett p\u00e5 vegen at framtidig vegutviding vil gjere det naudsynt \u00e5 fjerne st\u00f8yskjermen. Dette vil d\u00e5 p\u00e5f\u00f8re vegeigar ansvar for, og kostnader med, avb\u00f8tande st\u00f8ytiltak knytt til det kommunale bu-tilbodet det er s\u00f8kt om. Vi er klare over at st\u00f8yskjerm vil vere mest effektivt n\u00e6rast st\u00f8ykjelda. Vi legg likevel til grunn at det vert gjort nye st\u00f8yberekningar, der vegen sitt arealbehov m\u00e5 vere utgangspunktet for st\u00f8ytiltak i form av st\u00f8yskjerm evt. kombinert med tiltak p\u00e5 planlagt bygg. Prim\u00e6rt \u00f8nskjer vi st\u00f8yskjermingstiltak utanfor den regulerte byggegrensa, men vi er opne for \u00e5 vurdere st\u00f8yskjerming n\u00e6rare fylkesvegen, ref. Rammeplan 2021-2024 i avsnittet \u00f8vst p\u00e5 sida. Regulert fortau Gjeldande reguleringsplan (plan-id 16630102) omfattar fortau i krysset med fv 587 Hardangervegen. Fortauet er ikkje opparbeidd. Jf. bileta under/p\u00e5 neste side, manglande fortau er markert med raudt. Manglande fortau gjer at mjuke trafikantar p\u00e5 veg fr\u00e5 planomr\u00e5det i retning nordover ikkje har ei intuitiv ganglinje mot n\u00e6raste gangfelt. I dagens situasjon inviterast dei ut i eit uoversiktleg trafikkomr\u00e5de ved bensinstasjonen. Dette er uheldig b\u00e5de for framkomsten og trafikktryggleiken til mjuke trafikantar. Vi legg til grunn at det vert stilt krav til etablering av fortau i samband med byggel\u00f8yve i vidare handsaming av saka. Dette gjeld b\u00e5de om kommunen vel \u00e5 gi dispensasjon eller stiller plankrav. Saksnr: 2024/6887-2 Side 3 av 3 Oppsummering Prim\u00e6rt meiner vi at tiltaket b\u00f8r bli regulert, jf. omfanget av dispensasjonar som er naudsynte for \u00e5 gjennomf\u00f8re tiltaket. VI meiner at eventuell st\u00f8yskjerm m\u00e5 bli trekt vesentleg vekk fr\u00e5 fylkesveg. Vi ber om \u00e5 f\u00e5 ny st\u00f8yvurdering, som tek utgangspunkt i st\u00f8yskjerm som ikkje kjem i konflikt med vegen sitt arealbehov, til gjennomsyn f\u00f8r eit eventuelt dispensasjonsvedtak i saka. Plassering av st\u00f8yskjerm m\u00e5 vere innafor det som vegstyresmakta for fylkesveg kan akseptere. Uansett vidare saksgang, ber vi om at kommunen set krav om at regulert fortau vert opparbeidd i krysset med Fv. 587 Hardangervegen f\u00f8r byggearbeid p\u00e5 tomta. Vi ber om \u00e5 f\u00e5 kommunen sitt vedtak til klagevurdering. Med helsing Kari Elster Moen Anja Wannag Fagkoordinator Senioringeni\u00f8r INV - Vegforvaltning bergensomr\u00e5det INV - Vegforvaltning bergensomr\u00e5det Brevet er elektronisk godkjent og har difor inga handskriven underskrift "
}