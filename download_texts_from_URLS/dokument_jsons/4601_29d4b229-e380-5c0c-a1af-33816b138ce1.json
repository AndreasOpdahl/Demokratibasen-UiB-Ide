{
  "dokument_id": "29d4b229-e380-5c0c-a1af-33816b138ce1",
  "doc_type": "case_attachment",
  "kommune": 4601,
  "tittel": "Parlamentarisk spr\u00e5kbruk - bestemmelser i reglement m.m.",
  "url": "https://bergen.kommune.no/politikere-utvalg/api/fil/bk360/12109055/Parlamentarisk-sprakbruk-bestemmelser-i-reglement-m-m-",
  "tekst": " Forretningsutvalget Saksframstilling V\u00e5r referanse: 2025/118915-1 Saksbehandler: Trine Pettersen Gr\u00f8nbech Parlamentarisk spr\u00e5kbruk - bestemmelser i reglement m.m. Hva saken gjelder: I forretningsutvalgets m\u00f8te den 11.02.2025 ble det under \u00abEventuelt\u00bb tatt opp \u00f8nske om en bredere runde p\u00e5 forst\u00e5elsen av godt parlamentarisk spr\u00e5kbruk i debattene i Bergen bystyre og bystyreutvalgene. Bystyredirekt\u00f8ren oppfattet at forretningsutvalget samtidig bad om en kort oversikt over hvilke bestemmelser som finnes om parlamentarisk spr\u00e5kbruk, og at denne (samtidig) ogs\u00e5 skal legges fram som en \u00absak til gjennomsyn\u00bb i bystyrets m\u00f8te den 19.02.2025. Kommuneloven selv regulerer ikke sp\u00f8rsm\u00e5let direkte, men fastsl\u00e5r at bystyret selv skal vedtak et reglement for saksbehandlingen i folkevalgte organ (kommuneloven \u00a7 11-12). Det tilsier at bystyret selv kan fastsette bestemmelse om spr\u00e5kbruk i reglement for bystyret og bystyreutvalgene. Bergen bystyre har vedtatt f\u00f8lgende i reglement for Bergen bystyre og bystyreutvalgene punkt 2.2.: \u00ab(...) Taleren skal rette sine ord til m\u00f8telederen, ikke til forsamlingen eller enkeltrepresentanter. Taleren skal holde seg n\u00f8ye til den sak eller til den del av saken som debatten gjelder. Mishagsytringer og bifallsytringer som forstyrrer m\u00f8tets orden, tillates ikke. Overtrer noen reglementets ordensbestemmelser, skal m\u00f8telederen kalle taleren til orden, om n\u00f8dvendig to ganger. Retter taleren seg enda ikke etter reglementet, kan m\u00f8telederen ta fra taleren ordet. M\u00f8telederen m\u00e5 ikke avbryte noen som har ordet med mindre det skjer for \u00e5 h\u00e5ndheve reglementet, eller for \u00e5 rette \u00e5penbare misforst\u00e5elser. (...)\u00bb KS sine h\u00e5ndb\u00f8ker for folkevalgte er ogs\u00e5 viktige referanser og kilder for sp\u00f8rsm\u00e5l om formelle krav til gjennomf\u00f8ring av m\u00f8ter i folkevalgte organ. Sp\u00f8rsm\u00e5let om spr\u00e5kbruk og ordensforst\u00e5else ellers er omtalt i h\u00e5ndboken M\u00f8tet er satt! M\u00f8tet er satt! er en h\u00e5ndbok i m\u00f8teskikk, m\u00f8teledelse og voteringsteknikk, og vil v\u00e6re et hjelpemiddel for alle folkevalgte i kommuner og fylkeskommuner. Heftet ble oppdatert i 2023, og handler om m\u00f8ter i folkevalgte organer etter kommuneloven, og tar for seg elementer som bidrar til et godt m\u00f8te. Her heter det i kap. 4; \u00abM\u00f8tedeltakeren og innlegg i m\u00f8ter\u00bb bla: 1 \u00abOPPTREDEN Til enhver m\u00f8tedeltaker stilles det krav om en oppf\u00f8rsel som er i samsvar med god folkeskikk. Dette inneb\u00e6rer i praksis: \u2022 presist framm\u00f8te \u2022 respekt for kollegiet, m\u00f8tet og m\u00f8teledelsen \u2022 \u00e5 ta ordet uten \u00e5 bli m\u00f8teplager \u2022 positivitet og \u00e5penhet \u2022 konstruktivitet \u2022 s\u00e6rlig hensyn til nye representanter \u2022 tillit til, og respekt for, medrepresentanter \u2022 skille mellom sak og person \u2022 argumentere for sine standpunkter p\u00e5 en \u2022 saklig m\u00e5te \u2022 ikke forlate m\u00f8tet mens m\u00f8tet p\u00e5g\u00e5r \u2022 \u00e5 passe p\u00e5 at spr\u00e5kbruken er i tr\u00e5d med \u2022 god omtaleform\u00bb Om ordf\u00f8rerens bruk av ordf\u00f8rerklubba heter det bla. at: \u00abM\u00f8telederen b\u00f8r ha ei klubbe. Den brukes til \u00e5 markere m\u00f8te\u00e5pning, voteringer og m\u00f8teavslutning. Klubba brukes ogs\u00e5 n\u00e5r m\u00f8telederen m\u00e5 avbryte en taler for \u00e5 p\u00e5tale brudd p\u00e5 m\u00f8tereglementet, og n\u00e5r det skal skapes ro i salen eller p\u00e5 tilh\u00f8rerplass. Klubba m\u00e5 brukes med forstand. Hvis klubba brukes for \u00e5 irettesette en representant p\u00e5 talerstolen, m\u00e5 det v\u00e6re veloverveid fra ordf\u00f8rerens eller m\u00f8telederens side\u00bb Ordf\u00f8rer og m\u00f8teleder har et s\u00e6rskilt ansvar for ordskiftet, og for \u00e5 skape tillit slik at representantene f\u00f8ler seg trygge. H\u00e5ndboken har et eget kapittel om m\u00f8telederen, hvor det blant annet heter at: \u00ab(...) Ordf\u00f8reren skal som m\u00f8teleder v\u00e6re upartisk og behandle alle representantene likt. Ordf\u00f8reren m\u00e5 kjenne de bestemmelser som gjelder for organet. Ordf\u00f8reren som m\u00f8teleder skal v\u00e6re rolig og behersket, rask i oppfattelsen, kjenne sitt kollegium og kjenne sakene godt. Ordf\u00f8reren m\u00e5 v\u00e6re klar og utvetydig, slik at misforst\u00e5elser ikke oppst\u00e5r. At ordf\u00f8reren kjenner de formelle reglene som gjelder for m\u00f8teledelse, opptrer korrekt overfor alle representanter og er n\u00f8ytral, er viktig for \u00e5 kunne gjennomf\u00f8re m\u00f8ter i folkevalgte organer p\u00e5 en tilfredsstillende m\u00e5te. Humor med forsiktighet uten \u00e5 bryte respekten for kollegiet kan v\u00e6re velegnet for \u00e5 skape en positiv stemning til beste for saksbehandlingen i kommunestyret eller i fylkestinget. (..) I kommunale og fylkeskommunale utvalg, nemnder, styrer og r\u00e5d gjelder tilsvarende for leder og nestleder som for ordf\u00f8rer og varaordf\u00f8rer i kommunestyret, fylkestinget, formannskapet og fylkesutvalget. Dersom forretningsutvalget \u00f8nsker en n\u00e6rmere dr\u00f8fting av spr\u00e5kbruk i bystyrets organer kan temaet settes p\u00e5 agenda i eksisterende arbeidsgruppen om m\u00f8teavvikling i bystyret og forretningsutvalget. Forslag til vedtak: Saken tas til orientering. 2 Dato: 13. februar 2025 Trine Pettersen Gr\u00f8nbech - Bystyredirekt\u00f8r Dokumentet er godkjent elektronisk. Vedlegg: M\u00f8tet er satt! H\u00e5ndbok i m\u00f8teskikk, m\u00f8teledelse og voteringsteknikk 3 "
}