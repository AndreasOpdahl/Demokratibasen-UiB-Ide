{
  "dokument_id": "142d7169-432d-5f69-a61b-792d14f68657",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 11 fra Katrine Berg N\u00f8dtvedt (MDG) om sykkelvei i sentrum - Utvalg for milj\u00f8 og byutvikling 2024",
  "url": "https://bergen.kommune.no/politikere-utvalg/api/fil/bk360/9764278/Svar-pa-skriftlig-sporsmal-nr-11-fra-Katrine-Berg-Nodtvedt-MDG-om-sykkelvei-i-sentrum-Utvalg-for-miljo-og-byutvikling-2024",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/07789-3 Saksbehandler: Malene Nesse Gr\u00f8nningen Fra Dato: 24. januar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 11 fra Katrine Berg N\u00f8dtvedt (MDG) om sykkelvei i sentrum - Utvalg for milj\u00f8 og byutvikling 2024 Dette sp\u00f8rsm\u00e5let er en oppf\u00f8lging av sp\u00f8rsm\u00e5l nr 6 og 31 fra representanten. I byr\u00e5dsplattformen kan vi lese at byr\u00e5det vil: \u00ab[B]ygge en gjennomg\u00e5ende sykkeltras\u00e9 i Bergen sentrum og etablere separate sykkelveier i sentrum for \u00e5 skille syklende, g\u00e5ende og biltrafikk\u00bb. P\u00e5 sp\u00f8rsm\u00e5l om hva dette betyr svarer byr\u00e5det unnvikende. Det representanten er ute etter er om byr\u00e5det har tenkt \u00e5 gj\u00f8re noe annet enn allerede vedtatt straksl\u00f8sning og/eller sykkeplanene som henger sammen med bybanen nordover. Vedr. straksl\u00f8sningen vedtatt i forrige bystyreperiode skriver byr\u00e5den i sitt svar til sp\u00f8rsm\u00e5l 31 fra representanten: \u00abVestland fylkeskommune jobber med en midlertidig sykkell\u00f8sning gjennom sentrum, og har nylig merket opp sykkelvei langs bryggen som en del av den midlertidige l\u00f8sningen. Fylkeskommunen er i dialog med PBE om de delene av sykkelveien som er avhengig av byggesaksbehandling.\u00bb Sp\u00f8rsm\u00e5l: 1. Har byr\u00e5det noen planer, utover straksl\u00f8sningen omtalt og sykkeplanene knyttet til bybanen nordover, for sykkelvei i sentrum? 2. Hvilke deler av strekningen for straksl\u00f8sningen gjenst\u00e5r f\u00f8r vedtatt straksl\u00f8sning er ferdigstilt? 3. Hva er status for delene av straksl\u00f8sningen som krever byggesaksbehandling/dispensasjoner? Svar fra byr\u00e5den: 1. Nei, det er disse to l\u00f8sningene det jobbes med n\u00e5r det gjelder en gjennomg\u00e5ende tras\u00e9. Byr\u00e5den er opptatt av \u00e5 komme raskt i gang med byggingen av den permanente l\u00f8sningen, og viser til at arbeidet kan starte i 2025 dersom prosjektene sikres finansiering. 2. Vestland fylkeskommune jobber med straksl\u00f8sningen og har gjennomf\u00f8rt tiltak p\u00e5 strekninger og punkt som ikke er avhengig av st\u00f8rre fysiske tiltak, som over bryggen. Endelig l\u00f8sning ved Torget og til Christies gate er etter det byr\u00e5den kjenner til ikke avklart. 3. Plan og bygningsetaten behandler innkomne bygges\u00f8knader. Byggesaksavdelingen har bedt om tilleggsopplysninger i saken, og s\u00f8ker skal levere disse innen utgangen av februar. Christine Kahrs - Byr\u00e5d for byutvikling Dokumentet er godkjent elektronisk. "
}