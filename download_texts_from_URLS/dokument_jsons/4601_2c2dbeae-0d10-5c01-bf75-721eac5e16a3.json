{
  "dokument_id": "2c2dbeae-0d10-5c01-bf75-721eac5e16a3",
  "doc_type": "case_attachment",
  "kommune": 4601,
  "tittel": "TILLEGGSNOTAT TIL UMBY-sak 430/24. \u00c5rstad gnr 162 bnr 463 Edvard Griegs vei 27D. Klage over avslag p\u00e5 s\u00f8knad om r\u00f8mningsstige",
  "url": "https://bergen.kommune.no/politikere-utvalg/api/fil/bk360/11650911/TILLEGGSNOTAT-TIL-UMBY-sak-430-24-Arstad-gnr-162-bnr-463-Edvard-Griegs-vei-27D-Klage-over-avslag-pa-soknad-om-romningsstige",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2024/100737-14 Postboks 7700 Saksbehandler: J\u00f8rgen Alr\u00e6k 5020 BERGEN Dato: 4. desember 2024 TILLEGGSNOTAT TIL UMBY-sak 430/24. \u00c5rstad gnr 162 bnr 463 Edvard Griegs vei 27D. Klage over avslag p\u00e5 s\u00f8knad om r\u00f8mningsstige Byr\u00e5den har mottatt opplysninger av betydning for utvalgets behandling av UMBY-sak 430/24, og oversender herved revidert brannkonsept og tilh\u00f8rende brannskisser. Som det er beskrevet i byr\u00e5dets saksfremstilling, berodde krav til sprinkleranlegg p\u00e5 brannkonsept utf\u00f8rt av FireSafe AS p\u00e5 vegne av tiltakshaver. Byr\u00e5den har n\u00e5 mottatt et revidert brannkonsept som angir krav til eventuell utvendig r\u00f8mningsvei. Det opplyses i revisjonen at den er \u00abutarbeidet etter \u00f8nske fra kunde [tiltakshaver]\u00bb. Under pkt. 5.13.1 i brannkonseptet, st\u00e5r det; \u00abDersom det ikke installeres automatisk slokkeanlegg m\u00e5 sekund\u00e6r r\u00f8mning fra loftsetasjen foreg\u00e5 utvendig, med tilgang til skjermet ryggb\u00f8ylestige\u00bb I tillegg m\u00e5 vinduer ha brannklasse EI30 og d\u00f8rer m\u00e5 ha brannklasse EI230CSa. Byr\u00e5den er av den oppfatning at revidert brannkonsept endrer forutsetningene i byggesaken, slik at det b\u00f8r inng\u00e5 i en endringss\u00f8knad. Denne oppfatningen er enda i tr\u00e5d med den innstillingen som er forelagt utvalget. Byr\u00e5den er ogs\u00e5 usikker p\u00e5 om oms\u00f8kte tiltak (\u00abutfoldbar r\u00f8mningsstige fra loftsetg.\u00bb iht. snittegning Vedlegg E5) er i samsvar med krav til skjermet ryggb\u00f8ylestige i revidert brannkonsept, og mener ogs\u00e5 dette forhold tilsier at alternativ l\u00f8sning for brannsikkerheten b\u00f8r inng\u00e5 og avklares i en endringss\u00f8knad. Byr\u00e5den opprettholder innstillingen om at klagen ikke tas til f\u00f8lge, og at forholdet eventuelt avklares i en endringss\u00f8knad. Eventuell endringss\u00f8knad behandles av byr\u00e5det Med hilsen Christine Kahrs Byr\u00e5d for byutvikling Dokumentet er godkjent elektronisk. Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Vedlegg: 1. Brannkonsept \u2013 Edvard Griegs vei 27,Bergen \u2013 rev01 2. Edvard Griegs vei 27 \u2013 Brannskisser \u2013 Planer \u2013 rev01 Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 "
}