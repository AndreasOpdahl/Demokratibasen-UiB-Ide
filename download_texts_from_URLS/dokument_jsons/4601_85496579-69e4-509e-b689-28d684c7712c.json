{
  "dokument_id": "85496579-69e4-509e-b689-28d684c7712c",
  "doc_type": "case_attachment",
  "kommune": 4601,
  "tittel": "EFS - Veileder for hvilke lovbrudd som vil v\u00e6re aktuelle \u00e5 politianmelde i skolesektoren",
  "url": "https://bergen.kommune.no/politikere-utvalg/api/fil/bk360/10580963/EFS-Veileder-for-hvilke-lovbrudd-som-vil-vaere-aktuelle-a-politianmelde-i-skolesektoren",
  "tekst": " Dokument \u00abEFS - Veileder for hvilke lovbrudd som vil v\u00e6re aktuelle \u00e5 politianmelde i skolesektoren\u00bb, ID 27345 - BkKvalitet EFS - Veileder for hvilke lovbrudd som vil v\u00e6re aktuelle \u00e5 politianmelde i skolesektoren Enheter: Bergen voksenoppl\u00e6ring (med underliggende enheter), BKL - Administrasjon - Gyldig fra: Revisjon: 1.0 stab (med underliggende enheter), Tveiter\u00e5s skole (med underliggende enheter), Etat for 14.05.2024 skole (med underliggende enheter) Godkjent av: Marius Arnason B\u00f8e Revisjonsfrist: ID: 27345 14.05.2025 Veilederen inneholder en oversikt over de straffebudene som vil kunne v\u00e6re aktuelle n\u00e5r skolene skal politianmelde straffbare forhold. 1 Hvilke lovbrudd kan v\u00e6re aktuelt \u00e5 melde?. 1.1Innledning. 1.2 Vold og andre kroppskrenkelser. 1.2.1 Kort om vold og kroppskrenkelser (strl. \u00a7 271 ff.). 1.2.2 Grov kroppskrenkelse. 1.2.3 S\u00e6rlig om provokasjon og retorsjon (gjengjeldelse) 1.2.4 Vold utf\u00f8rt av elever. 1.2.5 Vold utf\u00f8rt av foreldre eller utenforst\u00e5ende. 1.3 Trusler mot eller forulemping av l\u00e6rere og andre som har ansvar for oppl\u00e6ring (strl. \u00a7 265). 1.4 Trusler (strl. \u00a7 263). 1.5 Tvang, utpressing m.v. (strl. \u00a7 251). 1.6 Frihetsber\u00f8velse (strl \u00a7\u00a7 254 og 255). 1.7 Hatefulle ytringer (strl. \u00a7 185). 1.8 Ulovlig utbredelse mv. av grove voldsskildringer (strl. \u00a7 236). 1.9 Deling av krenkende bilder, film eller lydopptak (strl \u00a7 267 a). 1.10 Uriktig eller vilk\u00e5rlig anklage og anklage om oppdiktet straffbar handling (strl \u00a7\u00a7 222 \u2013 225). 1.11 Omsetning av narkotika (strl. \u00a7 231). 1.12 Utlevering av alkohol til mindre\u00e5rige (alkoholloven \u00a7 10\u20131, jf. \u00a7 5\u20131). 1.13 Drikking av alkohol p\u00e5 skolens omr\u00e5de (alkoholloven \u00a7 8\u20139). 1.14 Ordensforstyrrelse. 1.15 Tyveri av private eiendelene til elever eller ansatte p\u00e5 skolen 1.16 Innbrudd, skadeverk og tyveri m.v. p\u00e5 skolens eiendom. 1.17 Brannstifting o.l. (\u00a7 355). Uaktsomhet. 1.18 Falsk alarm (strl. \u00a7 187). 1.19 Innbrudd i datasystem (strl. \u00a7 204). 1.20 V\u00e5penbesittelse (strl. \u00a7 189). 1.21 Seksuallovbrudd i skoletiden eller p\u00e5 skoleveien (strl. kap 28). 1.22 Mishandling i n\u00e6re relasjoner (strl. \u00a7 282). 1.23 Hensynsl\u00f8s adferd (\u00a7 266). 1/7 Dokument \u00abEFS - Veileder for hvilke lovbrudd som vil v\u00e6re aktuelle \u00e5 politianmelde i skolesektoren\u00bb, ID 27345 - BkKvalitet 1.24 Andre aktuelle straffebud. 2 Kan jeg holde tilbake en person til politiet kommer?. 1 Hvilke lovbrudd kan v\u00e6re aktuelt \u00e5 melde? 1.1 Innledning Rektors myndighet til \u00e5 politianmelde omfatter alle straffbare handlinger \u2013 beg\u00e5tt av andre enn skolens ansatte \u2013 mot skolen, elever eller ansatte i tjenesten. Det er likevel ikke slik at alle straffbare handlinger m\u00e5 eller b\u00f8r anmeldes. Her m\u00e5 det ut\u00f8ves et skj\u00f8nn. Nedenfor gjennomg\u00e5s en del straffbare handlinger der det kan v\u00e6re aktuelt for skolen \u00e5 anmelde. 1.2 Vold og andre kroppskrenkelser 1.2.1 Kort om vold og kroppskrenkelser (strl. \u00a7 271 ff.) B\u00e5de vold og andre former for fysiske krenkelser er i utgangspunktet straffbare, se straffeloven \u00a7 271. Strafferettens voldsbegrep handler gjerne om at det har skjedd en kraftanstrengelse mot en annens kropp. Det kreves ikke at handlingen har p\u00e5f\u00f8rt smerte eller etterlatt seg merke Typiske eksempler p\u00e5 vold er \u00e5 sl\u00e5, sparke, skalle og klype. Dytting kan i noen tilfeller regnes som vold, avhengig av hvor hardt en dytter. Kasting av stein, sn\u00f8ball o.l., kan ogs\u00e5 regnes ogs\u00e5 som vold. Spytting mot bar hud, samt kyssing og bef\u00f8ling mot en persons vilje vil ikke regnes som vold, men vil likevel regnes som straffbare fysiske krenkelser. Om en handling skal regnes som vold eller annen straffbar kroppskrenkelse, m\u00e5 bero p\u00e5 en konkret totalvurdering. Her m\u00e5 vi se p\u00e5 omstendighetene rundt handlingen, s\u00e6rlig graden av voldsomhet og handlingens krenkende karakter. 1.2.2 Grov kroppskrenkelse Straffeloven skiller mellom \u00abvanlige\u00bb kroppskrenkelser og grove kroppskrenkelser. En kroppskrenkelse vil gjerne regnes som grov dersom personen er p\u00e5f\u00f8rt sterk smerte eller skade. Det skal ogs\u00e5 legges vekt p\u00e5 om kroppskrenkelsen har skjedd uten foranledning og har karakter av overfall, er beg\u00e5tt mot en forsvarsl\u00f8s person, har karakter av mishandling eller er beg\u00e5tt av flere i fellesskap. Bruk av kniv eller annet s\u00e6rlig farlig redskap vil typisk regnes som grov kroppskrenkelse. Det samme gjelder dersom kroppskrenkelsen er motivert av forn\u00e6rmedes hudfarge, nasjonale eller etniske opprinnelse, religion, livssyn, seksuelle orientering, kj\u00f8nnsidentitet eller kj\u00f8nnsuttrykk eller nedsatte funksjonsevne. 1.2.3 S\u00e6rlig om provokasjon og retorsjon (gjengjeldelse) F\u00f8r skolen anmelder en person for \u00e5 ha ut\u00f8vd vold, m\u00e5 dere vurdere om handlingen var provosert fram, eller handlingen allerede er gjengjeldt av den forn\u00e6rmede eller en annen i forn\u00e6rmedes sted (retorsjon). Provokasjon: Vold som er provosert fram vil behandles mildere enn uprovosert vold. Er det snakk om mindre alvorlige kroppskrenkelser, kan de til og med bli vurdert som straffrie dersom den forn\u00e6rmede selv har provosert fram volden med en kroppskrenkelse eller en \u00abs\u00e6rlig provoserende ytring\u00bb. \"Retorsjon\": Mindre alvorlige kroppskrenkelser kan etter en konkret vurdering bli regnes som straffrie dersom den forn\u00e6rmede allerede har gjengjeldt krenkelsen. Dersom A sl\u00e5r til B, og B tar igjen med samme mynt, kan forholdet anses som \"oppgjort\". Det anses da ikke lenger \u00e5 v\u00e6re et behov for at samfunnet reagerer med straff. I strafferetten kalles dette for \u00abretorsjon\u00bb. Ved grove kroppskrenkelser er vil provokasjon og retorsjon ha mindre betydning. 1.2.4 Vold utf\u00f8rt av elever 2/7 Dokument \u00abEFS - Veileder for hvilke lovbrudd som vil v\u00e6re aktuelle \u00e5 politianmelde i skolesektoren\u00bb, ID 27345 - BkKvalitet Skolen skal ha nulltoleranse mot vold og andre former for fysiske krenkelser, og personalet plikter \u00e5 gripe inn for \u00e5 stanse slike krenkelser. Det er likevel bare i de mest alvorlige sakene at det vil v\u00e6re aktuelt \u00e5 anmelde elever for kroppskrenkelser. N\u00e5r dere skal vurdere om en handling er s\u00e5 alvorlig at den m\u00e5 anmeldes, m\u00e5 dere se p\u00e5 selve handlingen, omstendighetene rundt den og barnets alder og modenhet. Omstendighetene rundt handlingen m\u00e5 alltid vurderes. For at barn skal straffes, m\u00e5 handlingen v\u00e6re gjort med overlegg eller forsett. Videre vil det v\u00e6re et moment om handlingen var provosert fram, eller om den framst\u00e5r som umotivert. Elevens alder og modenhet er et vesentlig moment. Elever opp til 12 \u00e5r skal ikke anmeldes. Yngre barn kan lettere misforst\u00e5 situasjoner og handle p\u00e5 impuls, og vil ikke alltid forst\u00e5 konsekvensen av sine handlinger. For de yngste barna vil en anmeldelse kunne virke traumatiserende og skade barnas tillit til politiet, og dermed virke mot sin hensikt. Det samme gjelder barn med psykisk utviklingshemming, eller barn som har diagnoser der utagering er en del av symptombildet. 1.2.5 Vold utf\u00f8rt av foreldre eller utenforst\u00e5ende Mens terskelen for \u00e5 anmelde elever skal v\u00e6re h\u00f8y, vil det v\u00e6re motsatt n\u00e5r det gjelder voksne som ut\u00f8ver vold. Alle former for straffbare kroppskrenkelser utf\u00f8rt av foreldre eller utenforst\u00e5ende voksne, b\u00f8r i utgangspunktet anmeldes. Allmennpreventive hensyn tilsier at samfunnet m\u00e5 reagere sterkt n\u00e5r voksne bruker vold mot skolens ansatte eller elever. 1.3 Trusler mot eller forulemping av l\u00e6rere og andre som har ansvar for oppl\u00e6ring (strl. \u00a7 265) Straffeloven \u00a7 265 gir et s\u00e6rskilt vern for enkelte yrkesgrupper, blant annet \u00abpersoner som har ansvar for oppl\u00e6ring i grunnskole\u00bb. Det er straffbart \u00e5 true eller p\u00e5 andre m\u00e5ter p\u00e5virke yrkesut\u00f8velsen deres. I motsetning til den vanlige bestemmelsen om trusler (\u00a7 263), kreves det ikke at det truet med straffbar atferd, eller at trusselen er egnet til \u00e5 fremkalle alvorlig frykt. Det er ogs\u00e5 straffbart \u00e5 forulempe slik person under dennes yrkesut\u00f8velse. Som forulemping regnes b\u00e5de skjellsord og annen grovt krenkende ordbruk eller atferd. Det s\u00e6rskilte vernet gjelder personer som har ansvar for oppl\u00e6ring. Dette vil s\u00e6rlig gjelde l\u00e6rere, men ogs\u00e5 rektor, avdelingsledere og r\u00e5dgivere. Assistenter og renholdsarbeidere faller utenfor denne bestemmelsen. Trusler mot disse vil likevel v\u00e6re straffbare, se strl. \u00a7 263. Med denne bestemmelsen har lovgiver \u00f8nsket \u00e5 gi et s\u00e6rskilt vern til yrkesgrupper som utf\u00f8rer arbeid som samfunnet har et p\u00e5trengende behov for, og som ikke kan reservere seg mot kontakt med enkeltpersoner. Slike grupper kan vanskelig verge seg mot at det vil kunne oppst\u00e5 ubehagelige situasjoner under utf\u00f8ringen av arbeidsoppgavene, samtidig som samfunnet har en klar interesse i \u00e5 s\u00f8rge for at det gripes inn mot hindringer av disse oppgavene. Det m\u00e5 v\u00e6re rom for at elever og foreldre kan v\u00e6re oppr\u00f8rte og sinte, men det g\u00e5r en grense for hva som kan aksepteres. Dersom f.eks. en l\u00e6rer informerer om at skolen vil melde bekymring til barnevernet, er det naturlig at foreldrene gir uttrykk for sinne. Skolen skal imidlertid ikke t\u00e5le at den ansatte skjelles ut, eller trues med \u00abbr\u00e5k\u00bb dersom de sender bekymringsmeldingen. 1.4 Trusler (strl. \u00a7 263) En trussel er straffbar hvis det trues med \u00abstraffbar adferd under slike omstendigheter at trusselen er egnet til \u00e5 fremkalle alvorlig frykt\u00bb. At en person truer med \u00e5 \u00abta\u00bb noen, trenger ikke n\u00f8dvendigvis bety at det trues med vold, men det kan etter omstendighetene forst\u00e5s slik. Her m\u00e5 dere vurdere situasjonen, alvoret og personens adferd ellers. 3/7 Dokument \u00abEFS - Veileder for hvilke lovbrudd som vil v\u00e6re aktuelle \u00e5 politianmelde i skolesektoren\u00bb, ID 27345 - BkKvalitet Merk at de ovennevnte vilk\u00e5rene om at det m\u00e5 trusselen m\u00e5 gjelde en straffbar handling og v\u00e6re egnet til \u00e5 fremkalle av alvorlig frykt, ikke gjelder n\u00e5r de er framsatt mot en l\u00e6rer og andre som har ansvaret for undervisning, se pkt. 1.3 ovenfor. Ogs\u00e5 antydninger kan regnes som trusler, som for eksempel utsagn som \u00abjeg vet hvor du bor\u00bb eller liknende. Trusler kan v\u00e6re muntlige, men kan ogs\u00e5 fremsettes uten ord, f.eks. med antydende tegn og fakter, eller vifting med v\u00e5pen eller v\u00e5penliknende gjenstander. Vanligvis brukes trusler for \u00e5 oppn\u00e5 noe. Personen som truer en annen, gj\u00f8r dette for \u00e5 f\u00e5 denne til \u00e5 handle p\u00e5 en bestemt m\u00e5te, eller la v\u00e6re \u00e5 gj\u00f8re noe. Noen ganger blir likevel trusler satt fram uten tilsynelatende form\u00e5l. Den som utsettes for alvorlige trusler fra elever, foreldre eller andre i jobb eller p\u00e5 fritiden, m\u00e5 umiddelbart melde dette til n\u00e6rmeste leder. Trusler som er egnet til \u00e5 fremkalle frykt og oppleves belastende for den som blir utsatt for dette, vil gjerne regnes som alvorlige. 1.5 Tvang, utpressing m.v. (strl. \u00a7 251) Tvang handler om at en person \u00abved rettsstridig atferd, eller ved \u00e5 true med slik atferd, tvinger noen til \u00e5 gj\u00f8re, t\u00e5le eller unnlate noe\u00bb, se straffeloven \u00a7 251. Det er ikke et krav om tvangen lykkes; fors\u00f8k p\u00e5 tvang er ogs\u00e5 straffbart. Det regnes ogs\u00e5 som straffbar tvang hvis en person truer med \u00e5 anklage eller anmelde en eller anklage en ansatt for \u00e5 f\u00e5 denne til \u00e5 gj\u00f8re eller unnlate noe. Dette kan ogs\u00e5 rammes av straffelovens bestemmelsen om uriktig anklage. 1.6 Frihetsber\u00f8velse (strl \u00a7\u00a7 254 og 255) Eksempler p\u00e5 frihetsber\u00f8velse kan v\u00e6re innestenging, binding eller bortf\u00f8ring. Det er et vilk\u00e5r for straff at frihetsber\u00f8velsen har v\u00e6rt rettsstridig. 1.7 Hatefulle ytringer (strl. \u00a7 185) Med diskriminerende eller hatefull ytring menes det \u00e5 true eller h\u00e5ne noen, eller fremme hat, forf\u00f8lgelse eller forakt overfor noen p\u00e5 grunn av deres hudfarge, nasjonal eller etniske opprinnelse religion eller livssyn seksuelle orientering kj\u00f8nnsidentitet og kj\u00f8nnsuttrykk nedsatte funksjonsevne Skolen m\u00e5 s\u00f8ke \u00e5 forsvare sine ansatte og elever mot hatefulle ytringer. Grove rasistiske utsagn o.l. mot ansatte og elever b\u00f8r derfor vurderes anmeldt, s\u00e6rlig hvis utsagnene kommer fra voksne. Her m\u00e5 det skilles mellom utsagn som rettes mot de ansatte som privatpersoner, og utsagn som kan knyttes til deres ansettelsesforhold. Utsagn fra foreldre mot en ansatt vil som regel regnes som det siste. N\u00e5r utsagn ikke er rettet mot enkeltpersoner, men mot en etnisk eller religi\u00f8s minoritetsgruppe generelt, m\u00e5 det vurderes konkret om det er skolens oppgave \u00e5 anmelde dette. Vernet om ytringsfriheten er sterk, og terskelen for at slike skal regnes som straffbare er h\u00f8yere enn utsagn rettet mot enkeltpersoner. Kritiske og negative utsagn om en religion eller en folkegruppe er ikke straffbare. Sterkt nedsettende uttalelser om en folkegruppes egenskaper, dens atferd og handlingsm\u00f8nster, eller en grov nedvurdering av en gruppes menneskeverd, rammes av straffeloven \u00a7 185. Det vil ogs\u00e5 v\u00e6re avgj\u00f8rende hvor disse utsagnene er fremsatt. Hvis det f.eks. er delt ut l\u00f8pesedler med slikt budskap p\u00e5 skolen, b\u00f8r skolen vurdere \u00e5 anmelde dette. 4/7 Dokument \u00abEFS - Veileder for hvilke lovbrudd som vil v\u00e6re aktuelle \u00e5 politianmelde i skolesektoren\u00bb, ID 27345 - BkKvalitet 1.8 Ulovlig utbredelse mv. av grove voldsskildringer (strl. \u00a7 236). Med bot eller fengsel inntil 1 \u00e5r straffes den som forsettlig eller grovt uaktsomt utgir eller frembyr til salg eller leie eller p\u00e5 annen m\u00e5te s\u00f8ker \u00e5 utbre film, videogram eller lignende, der grove voldsskildringer p\u00e5 utilb\u00f8rlig m\u00e5te er brukt som underholdning. 1.9 Deling av krenkende bilder, film eller lydopptak (strl \u00a7 267 a) Det er straffbart \u00e5 uberettiget gj\u00f8re bilder, film eller lydopptak av krenkende eller \u00e5penbart privat karakter tilgjengelig for andre. Dette gjelder alle former for seksualisert materiale, i tillegg til nakenbilder, bilder av kj\u00f8nnsorganer og lignende. Loven rammer ogs\u00e5 materiale som viser noen som utsettes for vold eller andre ydmykelser, eller noen som befinner seg i en sv\u00e6rt s\u00e5rbar eller utsatt situasjon. 1.10 Uriktig eller vilk\u00e5rlig anklage og anklage om oppdiktet straffbar handling (strl \u00a7\u00a7 222 \u2013 225) Dersom noen anmelder en ansatt for en straffbar handling som ikke er beg\u00e5tt, eller gir uriktige opplysninger i en anmeldelse, kan dette v\u00e6re straffbart. Forutsetningen er dette er gjort med forsett, dvs. at anmeldelsen er gjort mot bedre vitende. Bestemmelsene gjelder ogs\u00e5 dersom en forelder sender en uriktig bekymringsmelding om en ansatt til barnevernet, f.eks. som hevn for at den ansatte har sendt bekymringsmelding om denne forelderens barn. 1.11 Omsetning av narkotika (strl. \u00a7 231) Dersom dette skjer p\u00e5 skolen eller i skolesammenheng, b\u00f8r dette anmeldes. 1.12 Utlevering av alkohol til mindre\u00e5rige (alkoholloven \u00a7 10\u20131, jf. \u00a7 5\u20131) Dersom dette skjer p\u00e5 skolen eller i skolesammenheng, b\u00f8r dette anmeldes. 1.13 Drikking av alkohol p\u00e5 skolens omr\u00e5de (alkoholloven \u00a7 8\u20139) If\u00f8lge alkoholloven er det forbudt \u00e5 drikke alkohol \u00abi lokaler som vanligvis er allment tilgjengelig for offentligheten\u00bb og p\u00e5 \u00aboffentlig plass\u00bb. Skolens omr\u00e5de regnes ikke som offentlig plass i alle sammenhenger, men hensynet bak alkoholloven tilsier at skolen m\u00e5 regnes om en offentlig plass etter denne loven. 1.14 Ordensforstyrrelse Dersom utenforst\u00e5ende, f.eks. elever fra en annen skole, kommer til deres skole for \u00e5 sl\u00e5ss eller lage br\u00e5k, kan dette regnes som ordensforstyrrelse etter straffeloven \u00a7 181. 1.15 Tyveri av private eiendelene til elever eller ansatte p\u00e5 skolen Forn\u00e6rmede m\u00e5 selv anmelde dette enten via internett til www.politiet.no eller ved personlig oppm\u00f8te hos politiet. 5/7 Dokument \u00abEFS - Veileder for hvilke lovbrudd som vil v\u00e6re aktuelle \u00e5 politianmelde i skolesektoren\u00bb, ID 27345 - BkKvalitet Gjelder det tyveri av elevers eiendeler som skolen har p\u00e5tatt seg ansvar for oppbevaring av, m\u00e5 skolen anmelde. 1.16 Innbrudd, skadeverk og tyveri m.v. p\u00e5 skolens eiendom Politiet varsles straks hendelsen oppdages. \u00c5sted/bevis sikres inntil det er avklart om politiet kommer. Gjerningsperson som tas p\u00e5 fersk gjerning, kan holdes tilbake inntil politiet ankommer dersom dette kan gj\u00f8res uten risiko, jf straffeprosessloven \u00a7 176 andre setning. Dersom politiet ikke kan komme, skal rektor s\u00f8rge for skriftlig dokumentasjon av hendelsen (notat). Dette m\u00e5 beskrive omfang av skader, hva som er stj\u00e5let, forel\u00f8pig kostnadsestimat p\u00e5 skader/tap, fotografier/filmopptak av skadene samt navn p\u00e5 eventuelle vitner og mistenkt(e) gjerningsperson(er) der det er mulig. Dersom ikke forholdet er blitt anmeldt ved tilkalling og oppm\u00f8te av politiet, sendes dokumentasjon som nevnt i punktet over som vedlegg til politianmeldelse. 1.17 Brannstifting o.l. (\u00a7 355). Uaktsomhet Hvis noen setter fyr p\u00e5 skolebygningen mens folk oppholder seg der, rammes dette av straffeloven \u00a7 355 om fremkalling av fare for allmennheten. Hvis skolen er tom for folk n\u00e5r den blir p\u00e5tent, rammes forholdet av straffeloven \u00a7 352 om grovt skadeverk. 1.18 Falsk alarm (strl. \u00a7 187) Falsk alarm kan f\u00f8re til erstatningsansvar dersom skolen blir belastet av brannvesenet for un\u00f8dig utrykning. Ved gjentakende falske alarmer, kan det v\u00e6re aktuelt \u00e5 anmelde forholdet. 1.19 Innbrudd i datasystem (strl. \u00a7 204) Dersom elever eller andre bryter seg inn i deler av skolens datasystem de ikke har adgang til, eller ved annen uberettiget fremgangsm\u00e5te skaffer seg tilgang til dette, vil dette v\u00e6re straffbart. Forutsetningen er at omr\u00e5det er sikret med passord eller andre former for \u00abn\u00f8kler\u00bb \u2013 det er ikke et innbrudd dersom \u00abd\u00f8ren inn\u00bb til det aktuelle omr\u00e5det st\u00e5r \u00e5pen. 1.20 V\u00e5penbesittelse (strl. \u00a7 189) Det er forbudt \u00e5 b\u00e6re skytev\u00e5pen, kniv eller liknende skarpt redskap p\u00e5 offentlig sted. Forbudet gjelder ogs\u00e5 v\u00e5penreplika (v\u00e5penetterlikninger). 1.21 Seksuallovbrudd i skoletiden eller p\u00e5 skoleveien (strl. kap 28) Dersom en elev blir utsatt for seksuelle lovbrudd p\u00e5 skolen eller p\u00e5 skoleveien, skal skolen anmelde dette. Det samme gjelder dersom handlingen blir beg\u00e5tt overfor en elev ved hjelp av skolens digitale plattform eller utstyr. 1.22 Mishandling i n\u00e6re relasjoner (strl. \u00a7 282) 6/7 Dokument \u00abEFS - Veileder for hvilke lovbrudd som vil v\u00e6re aktuelle \u00e5 politianmelde i skolesektoren\u00bb, ID 27345 - BkKvalitet Dersom skolens ansatte mener det er sannsynlig at en elev blir utsatt for mishandling av sine n\u00e6rst\u00e5ende eller andre omsorgspersoner, skal skolen melde dette til politiet. I slike situasjoner kan det v\u00e6re straffbart \u00e5 unnlate \u00e5 anmelde, se straffeloven \u00a7 196. Dette vil ogs\u00e5 v\u00e6re meldeplkt til barnevernet, se EFS - Prosedyre for melding til barnevernet 1.23 Hensynsl\u00f8s adferd (\u00a7 266) Den som ved skremmende eller plagsom opptreden eller annen hensynsl\u00f8s atferd forf\u00f8lger en person eller p\u00e5 annen m\u00e5te krenker en annens fred, kan straffes for dette. Eksempler p\u00e5 dette kan v\u00e6re telefonsjikane eller SMS-sjikane overfor en av skolens ansatte, dersom dette kan knyttes til arbeidsforholdet. Utlegging av manipulerte bilder p\u00e5 nett vil ogs\u00e5 kunne regnes som hensynsl\u00f8s adferd. Rene \u00abhverdagslige\u00bb krenkelser rammes ikke. Lovforarbeidene sier at \u00abHensynsl\u00f8s er en ganske sterk karakteristikk og vil iallfall som oftest forutsette at adferden helt klart er moralsk forkastelig. Avgj\u00f8relsen m\u00e5 foretas konkret, og omstendigheter som tid, sted og forn\u00e6rmedes individuelle forhold vil f\u00e5 betydning ved bed\u00f8mmelsen. Det skal mindre til for \u00e5 karakterisere en plagsom opptreden som hensynsl\u00f8s dersom den finner sted om natten enn om dagen.\u00bb 1.24 Andre aktuelle straffebud Andre straffebud som kan aktuelle i praksis, er: Ran av elever eller ansatte (strl \u00a7\u00a7 327 og 328) Utpressing av elever eller ansatte (\u00a7 330) 2 Kan jeg holde tilbake en person til politiet kommer? De ansatte p\u00e5 skolen kan p\u00e5gripe og holde tilbake gjerningspersonen inntil politiet kommer. Dette gjelder bare n\u00e5r den mistenkte \u00abtreffes eller forf\u00f8lges p\u00e5 fersk gjerning eller ferske spor\u00bb. Maktanvendelsen m\u00e5 st\u00e5 i samsvar med lovbruddets alvorlighet, og ansatte kan ikke holde igjen lovovertrederen over lengre tid. 7/7 "
}