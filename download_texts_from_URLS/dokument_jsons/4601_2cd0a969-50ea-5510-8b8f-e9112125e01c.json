{
  "dokument_id": "2cd0a969-50ea-5510-8b8f-e9112125e01c",
  "doc_type": "case_attachment",
  "kommune": 4601,
  "tittel": "Uttale fra Bymilj\u00f8etaten datert 09.08.2023",
  "url": "https://bergen.kommune.no/politikere-utvalg/api/fil/bk360/9286331/Uttale-fra-Bymiljoetaten-datert-09-08-2023",
  "tekst": " Bymilj\u00f8etaten Til Intern korrespondanse PBE Byggesak S\u00f8r (Arbeidssted) v/Eirik V\u00e5r referanse: 2023/66931-7 Haukanes Aasheim Saksbehandler: Ingvild Lande S\u00f8rensen Dato: 9. august 2023 Fra Bymilj\u00f8etaten Intern korrespondanse natur. Uttalelse fra Bymilj\u00f8etaten Saken gjelder Bymilj\u00f8etaten viser til oversendelse fra Plan- og bygningsetaten 14.07.23 (BYGG- 2023/13379-6) vedr\u00f8rende s\u00f8knad om tillatelse til \u00e5 oppf\u00f8re tilbygg til fritidsbolig. Det skal ogs\u00e5 lages ny avkj\u00f8rsel til eiendommen. Tiltaket krever dispensasjon fra kommuneplanenes arealdel 2018 med hensyn til \u00a7 6.2.2 for byggegrense langs vassdrag, samt gjeldende reguleringsplan for etablering av adkomst i strid med plankartet, etablering av adkomstvei i strid med byggegrensen og \u00a7 3.1.1 for oppf\u00f8ring av tilbygg til fritidsbolig i strid med arealform\u00e5let som er bolig. Grunnlag Planforutsetning: Eiendommen omfattes av reguleringsplan ID 61490000, YTREBYGDA. GNR 108 BNR 1, 3 MFL., SLETTEN RIDESENTER, ikrafttredelsesdato 2013 og er regulert til frittliggende sm\u00e5husbebyggelse (BF01). Kommuneplanens arealdel viser eiendommen som \u00f8vrig byggesone og den ligger innenfor hensynssonene flyst\u00f8y r\u00f8d sone og funksjonell strandsone. Andre overordnede registreringer: Gr\u00f8ntarealet som omgir boligen er registrert som l\u00f8vskog p\u00e5 h\u00f8y bonitet (AR5). Vurderinger Det s\u00f8kes om tillatelse til \u00e5 oppf\u00f8re tilbygg p\u00e5 eksisterende bygg og \u00e5 etablere adkomstveg. Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Det renner en liten bekk noe vest for boligen og adkomstvegen planlegges etablert over bekken. Det er derfor s\u00f8kt om dispensasjon fra byggegrensen mot vassdrag. Hovedhensynet bak byggeforbudet langs vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til vassdrag reduseres. Bekken renner i en liten dal og fungerer som en avrenningslinje. Av hensyn til overvannsh\u00e5ndtering og det biologiske mangfoldet b\u00f8r mest mulig av vannsiget holdes \u00e5pent. Ettersom nedb\u00f8rsfeltet er begrenset, er ogs\u00e5 vannf\u00f8ringen begrenset. Vi vurderer derfor at det ikke vil gi vesentlig negativ konsekvens dersom bekken legges i r\u00f8r under vegen. Bymilj\u00f8etatens anbefaling Tiltaket er i strid med bestemmelser i kommuneplanens arealdel, jf. \u00a7 6.2.2, samt gjeldende reguleringsplan. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. pbl \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering ikke frar\u00e5 at det gis tillatelse til oms\u00f8kte tiltak. Med hilsen Bymilj\u00f8etaten Kristin Klokkeide - seksjonsleder Ingvild Lande S\u00f8rensen - naturforvalter/saksbehandler Dokumentet er godkjent elektronisk. "
}