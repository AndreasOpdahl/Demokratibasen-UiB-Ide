{
  "dokument_id": "9a8459ab-bad9-5da5-8325-0c9c4b5c43d1",
  "doc_type": "case_attachment",
  "kommune": 4601,
  "tittel": "Dispensasjonss\u00f8knad",
  "url": "https://bergen.kommune.no/politikere-utvalg/api/fil/bk360/8947319/Dispensasjonssoknad",
  "tekst": "Plan- og bygningsetaten Bergen kommune Postboks 7700 5020 Bergen Vedlegges s\u00f8knad per e-post til planogbygg@bergenkommune.no Bergen, den 9. mai 2022 V\u00e5r ref: 10224 Deres ref.: S\u00d8KNAD OM DISPENSASJON FOR FRADELING AV GNR. 41 BNR. 1143 \u2013 TROLDHAUGVEGEN 80 Eiendom: Gnr. 41 bnr. 1143 Tiltakets adresse: Troldhaugvegen 80, 5232 Paradis Tiltakets art: Deling av eiendom Tiltakshaver: Karen Grieg sitt d\u00f8dsbo 1. INNLEDNING Det vises til s\u00f8knad om fradeling av gnr. 41 bnr. 1143 Troldhaugvegen 80. Tiltaket omfatter fradeling av en teig p\u00e5 6,122 kvm. til boligform\u00e5l, en teig p\u00e5 460 kvm til eksisterende bruk av badehus og en teig p\u00e5 365 kvm til vegform\u00e5l. Alle teiger er tilh\u00f8rende gnr. 41 bnr. 1143. I forbindelse med s\u00f8knad om fradeling s\u00f8kes det om dispensasjon fra f\u00f8lgende bestemmelser: - KPA2018 \u00a7 6.1 jf. pbl. \u00a7 1-8: Byggegrense mot sj\u00f8 - KPA2018 \u00a7 6.2.2: Byggegrense mot vassdrag - KPA2018 \u00a7 6.3.1 jf. veglova \u00a7 29: Byggegrense mot veg - KPA2018 \u00a7 35.5 og KDP NPHNN \u00a7 15: Kulturmilj\u00f8 - KDP NPHNN: Arealform\u00e5l vannareal for allment friluftsliv - KDP NPHNN: Plankrav - RP Troldhaugen: Eiendomsgrenser - RP Troldhaugen: Arealform\u00e5l bolig/kontor Advokatfirmaet Landsvik & Larsen AS | Kanalveien 11, 5068 Bergen | post@llco.no | Org.nr.: 924 394 420 2. S\u00d8KNAD OM DISPENSASJON I henhold til plan- og bygningsloven \u00a7 19-2 kan det i s\u00e6rlige tilfeller gis dispensasjon dersom hensynene bak bestemmelsen det dispenseres fra, eller hensynene i lovens form\u00e5lsbestemmelse ikke blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Det skal legges s\u00e6rlig vekt p\u00e5 konsekvenser for helse, milj\u00f8, jordvern, sikkerhet og tilgjengelighet. Det er med andre ord to vilk\u00e5r som m\u00e5 v\u00e6re oppfylt for at det skal kunne innvilges dispensasjon. For det f\u00f8rste m\u00e5 dispensasjonen ikke inneb\u00e6re at hensynene bak bestemmelsen det dispenseres fra eller lovens form\u00e5lsbestemmelse bli \u00abvesentlig tilsidesatt\u00bb. For det andre m\u00e5 fordelene ved dispensasjon v\u00e6re \u00abklart st\u00f8rre\u00bb enn ulempene. I tillegg skal det legges s\u00e6rlig vekt p\u00e5 konsekvenser for helse, milj\u00f8, jordvern, sikkerhet og tilgjengelighet. Det bemerkes innledningsvis at flere bestemmelser kun vil v\u00e6re tilknyttet \u00e9n enkelt oms\u00f8kt ny parsell. I vurdering av hver bestemmelse vil det derfor presiseres hvilken parsell det s\u00f8kes dispensasjon for. 3. KPA2018 \u00a7 6.1 JF. PBL. \u00a7 1-8: BYGGEGRENSE MOT SJ\u00d8 3.1 Innledning Oms\u00f8kte nye grenser for opprettelse av parsell for badehuset p\u00e5 gbnr. 41/1143 som egen grunneiendom er plassert i en minsteavstand p\u00e5 0 meter fra sj\u00f8 mot Nord\u00e5svannet. Etter KPA2018 \u00a7 6.1 er minsteavstanden til sj\u00f8 for tiltak som opplistet i pbl. \u00a7 1-6 i uregulerte omr\u00e5der avsatt til \u00f8vrig byggeform\u00e5l satt til 50 meter jf. pbl. \u00a7 1-8. Det s\u00f8kes f\u00f8lgelig om dispensasjon fra byggegrense mot sj\u00f8 for oms\u00f8kt ny eiendom for eksisterende badehus. 3.2 Vurdering av hensyn Hensynet bak byggeforbudet i strandsonen er \u00e5 gi strandsonen et s\u00e6rskilt vern og holde strandsonen fri for tiltak. Dette er for \u00e5 sikre allmenhetens interesser, da spesielt ferdsel og friluftsinteresser, landskapshensyn og verneinteresser. Disse hensynene vil, i varierende grad, ogs\u00e5 kunne gj\u00f8re seg gjeldende p\u00e5 en allerede bebygd eiendom. Vi kan ikke se at oms\u00f8kt fradeling til uendret bruk og opprettelse av grunneiendom vil ha en negativ p\u00e5virkning p\u00e5 strandsonen som et allment \u00e5pent omr\u00e5de, herunder sammenlignet med dagens situasjon. Hovedform\u00e5let med fradelingen er \u00e5 bevare dagens situasjon, med den endring at best\u00e5ende badehus blir en egen matrikkelenhet. Eksisterende badehus med tilh\u00f8rende brygge og tilkomst skal derfor best\u00e5 slik som det er i dag. Dagens situasjon med mulig ferdsel for allmenheten i sj\u00f8 og i terrenget i bakkant av badehuset vil derfor bli opprettholdt fullt ut. 2 Det m\u00e5 legges s\u00e6rlig stor vekt p\u00e5 at oms\u00f8kt tiltak er fradeling til uendret bruk. Hverken naboer eller andre bes\u00f8kende i omr\u00e5det vil derfor bli p\u00e5virket av tiltaket. Hensynene til allmenhetens interesser, herunder ferdsel og friluftsliv, er derfor ivaretatt gjennom s\u00f8knaden, da situasjonen er den samme f\u00f8r og etter godkjent tiltak. Det skal ikke gjennomf\u00f8res noen naturinngrep eller gj\u00f8res andre byggtekniske endringer som vil bryte med hensynene bak strandsonevernet. Sist presiseres det ogs\u00e5 at det ikke er kjente verneverdige interesser i omr\u00e5det. Basert p\u00e5 det ovennevnte kan vi ikke se at oms\u00f8kt tiltak tilsidesetter hensynet bak byggeforbudet i strandsonen, da oms\u00f8kt tiltak ikke vurderes til \u00e5 f\u00e5 konsekvenser for Nord\u00e5svannet som sj\u00f8omr\u00e5de og de interesser byggeforbudet skal beskytte. Tiltakshaver kan heller ikke se at en dispensasjon vil tilsidesette lovens form\u00e5lsbestemmelse for \u00f8vrig. 3.3 Vurdering av fordeler og ulemper Ulempen med \u00e5 gi dispensasjon som oms\u00f8kt er at det blir gitt tillatelse til tiltak tilgrensende sj\u00f8 i strid med byggeforbudet i strandsonen. Fordelen med en dispensasjon i saken er at tiltakshaver f\u00e5r opprettet en parsell for eksisterende badehus som en egen matrikkelenhet. Badehuset er allerede skilt fra hovedbruket gjennom bruksrett som videref\u00f8res gjennom fradelingen, og er plassert langt fra hovedhuset. Det er derfor, slik tiltakshaver ser det, helt naturlig at eiendommen blir opprettet som en egen matrikkelenhet i tr\u00e5d med eksisterende bruk. All den tid tiltaket ikke f\u00e5r konsekvenser for hensynene bak byggeforbudet i strandsonen, kan vi ikke se at det foreligger relevante ulemper med \u00e5 gi dispensasjon i saken. Det m\u00e5 legges s\u00e6rlig tung vekt p\u00e5 at oms\u00f8kt tiltak ikke f\u00e5r noen ytre konsekvenser p\u00e5 eksisterende badehus eller omkringliggende omr\u00e5de. 3.4 Konklusjon P\u00e5 bakgrunn av de vurderinger som er gjennomg\u00e5tt ovenfor kan vi ikke se at en dispensasjon fra byggeforbudet i strandsonen for de oms\u00f8kte tiltak vil medf\u00f8re en vesentlig tilsidesettelse av hensynene bak forbudet eller lovens form\u00e5lsbestemmelse for \u00f8vrig. Videre overstiger fordelene med en dispensasjon i saken klart ulempene etter en konkret og samlet vurdering. Vi kan ikke se at en dispensasjon fra byggeforbudet i strandsonen vil f\u00e5 negative konsekvenser for helse, milj\u00f8, jordvern, sikkerhet eller tilgjengelighet. Etter dette er vilk\u00e5rene etter \u00a7 19-2 etter v\u00e5r vurdering oppfylt for s\u00f8knad om dispensasjon fra KPA2018 \u00a7 6.1 jf. pbl. \u00a7 1-8. 3 4. KPA2018 \u00a7 6.2.2: BYGGEGRENSE MOT VASSDRAG 4.1 Innledning Innenfor oms\u00f8kt ny parsell til boligform\u00e5l er det nord p\u00e5 eiendommen vist et mindre vassdrag. Etter KPA \u00a7 6.2.2 er byggegrense mot vassdrag innenfor omr\u00e5der for bebyggelse og anlegg 20 meter. Utklipp vassdrag i bergenskart.no Det s\u00f8kes f\u00f8lgelig om dispensasjon fra byggegrense mot vassdrag for oms\u00f8kt parsell til boligform\u00e5l. 4.2 Vurdering av hensyn Hensynet bak bestemmelsen om byggegrense mot vassdrag \u00e5 sikre tiltak mot flom og oversv\u00f8mmelse gjennom \u00e5 holde omr\u00e5der rundt vassdrag \u00e5pent. Bestemmelsen om byggegrense har ogs\u00e5 et annet hensyn knyttet til allmennhetens interesser, hvor det skal v\u00e6re fri passasje for rekreasjon og ferdsel rundt vassdrag, slik at det i forbindelse med s\u00f8knad om tiltak tas s\u00e6rlig hensyn til natur- og kulturmilj\u00f8, friluftsliv, landskap og andre allmenne interesser. Tiltaket omfatter fradeling av en st\u00f8rre parsell til boligform\u00e5l i et allerede etablert boligomr\u00e5de hvor vassdraget allerede er p\u00e5virket av n\u00e6rliggende bebyggelse og tilkomstvei. Det aktuelle vassdraget det s\u00f8kes om dispensasjon fra er m\u00e5lt ca. 3 meter i diameter i luftlinje og ligger i en avstand p\u00e5 ca. 11 meter til Troldhaugvegen og i avstand p\u00e5 ca. 7 meter til eksisterende landbruksbygning p\u00e5 eiendommen. Oms\u00f8kt tiltak omfatter ikke oppf\u00f8ring av byggverk eller andre fysiske tiltak slik at vassdraget holdes fri for tiltak i forbindelse med tiltaket. Omkringliggende terreng og natur vil ogs\u00e5 best\u00e5 som dagens situasjon etter gjennomf\u00f8rt tiltak. Dette taler klart for at oms\u00f8kt fradeling ikke strider mot hensynene bak bestemmelsen om byggegrense til vassdrag. Tiltakshaver kan ikke se at oms\u00f8kt tiltak vil kunne ha en negativ p\u00e5virkning p\u00e5 vassdraget, all den tid det ikke medf\u00f8rer mulig avrenning og forurensning, samt at vassdraget holdes fri for tiltak. Etter dette 4 vurderes oms\u00f8kt tiltak til \u00e5 ikke stride mot hensynene bak bestemmelsen. En dispensasjon synes heller ikke \u00e5 ville tilsidesette lovens form\u00e5lsbestemmelse for \u00f8vrig 4.3 Vurdering av ulemper og fordeler Ulempen med \u00e5 gi dispensasjon er at det blir gitt tillatelse til tiltak i n\u00e6rheten til tilgrensende vassdrag. Fordelen med en dispensasjon i saken er at tiltakshaver f\u00e5r utnyttet sin eiendom i tr\u00e5d med sine \u00f8nsker og hva som utgj\u00f8r en hensiktsmessig arealdisponering og oppdeling av gbnr. 41/1143. Tiltaket innordner seg omkringliggende bebygd areal og plasseres i et etablert omr\u00e5de som oppf\u00f8ring av nye eiendomsgrenser. Oms\u00f8kt tiltak omfatter ikke utbygging av nybygg eller andre byggtekniske installasjoner, slik at vassdraget holdes fri for et hvert fysisk tiltak. Vi kan videre ikke se at oms\u00f8kte tiltak vil ha en negativ p\u00e5virkning vassdraget i form av nedbygging av nye areal eller i form av nedrenning eller lignende, all den tid oms\u00f8kt tiltak ikke omfatter nybygg. All den tid oms\u00f8kt tiltak vurderes til \u00e5 ikke p\u00e5virke vassdraget, kan vi ikke se at det foreligger relevante ulemper med \u00e5 gi dispensasjon. Fordelene med \u00e5 gi dispensasjon er etter tiltakshavers vurdering \u00e5 anse som vesentlig st\u00f8rre enn ulempene. 4.4 Konklusjon P\u00e5 bakgrunn av det ovennevnte er vurderingen at en dispensasjon fra bestemmelsen vedr\u00f8rende byggegrense til vassdrag for oms\u00f8kte fradeling ikke vil medf\u00f8re en vesentlig tilsidesettelse av hensynet bak bestemmelsen, eller lovens form\u00e5lsbestemmelse for \u00f8vrig. Videre overstiger fordelene med en dispensasjon i saken klart ulempene etter en samlet vurdering. Vi kan ikke se at en dispensasjon i saken vil f\u00e5 konsekvenser for helse, milj\u00f8, jordvern, sikkerhet og tilgjengelighet. Etter dette er vilk\u00e5rene i \u00a7 19-2 etter v\u00e5r vurdering oppfylt for oms\u00f8kt dispensasjon. 5. KPA2018 \u00a7 6.3.1 JF. VEGLOVA \u00a7 29: BYGGEGRENSE MOT VEG 5.1 Innledning Best\u00e5ende badehus med tilh\u00f8rende arealer s\u00f8kes fradelt som eget g\u00e5rds- og bruksnummer, og nye eiendomsgrenser ligger i en avstand p\u00e5 16 meter til E39 Fritz C. Riebers veg. Oms\u00f8kt parsell til boligform\u00e5l har en avstand til E39 Fritz C. Riebers veg p\u00e5 ca. 28 meter. Etter veglova \u00a7 29 er byggegrense mot europaveg 50 meter og KPA2018 \u00a7 6.3.1 fastsetter byggegrense mot riksveg p\u00e5 18 meter. Det s\u00f8kes f\u00f8lgelig om dispensasjon fra byggegrense mot veg for oms\u00f8kt ny parsell til badehus og ny parsell til boligform\u00e5l. 5 5.2 Vurdering av hensyn Hensynet bak byggegrense mot veg er trafikksikkerhet, drift og vedlikehold av vei, samt arealbehov ved fremtidig utbedring og milj\u00f8et p\u00e5 eiendommene langs veien. Det skal derfor ikke plasseres bygninger, murer, st\u00f8yskjermer, parkeringsplasser og lignende innenfor byggegrensen p\u00e5 en slik m\u00e5te at hensynet til veginteressene tilsidesettes. Tiltaket for egen parsell til badehus omfatter kun fradeling av eiendom til uendret bruk, og medf\u00f8rer ikke ny bebyggelse. Tiltaket er avgrenset til allerede oppf\u00f8rt badehus med tilh\u00f8rende eiendom, og vil ikke medf\u00f8re at minsteavstanden til vegen endres. Oms\u00f8kt fradelt parsell til boligform\u00e5l nord p\u00e5 eiendommen ligger i en h\u00f8ydeforskjell p\u00e5 mellom 25 og 40 meter over E39, da E39 ligger ca. 10 moh. og oms\u00f8kt parsell er plassert p\u00e5 mellom 35 og 50 moh. Oms\u00f8kt tiltak gjelder ogs\u00e5 kun deling av eiendommen, og det skal ikke gjennomf\u00f8res byggetiltak som vil kunne f\u00e5 konsekvenser for veginteressene. P\u00e5 bakgrunn av tiltakets plassering, h\u00f8ydeforskjell og sj\u00f8parsell til uendret bruk kan tiltakshaver ikke se at tiltaket er egnet til \u00e5 v\u00e6re sjenerende og stride mot hensyn bak byggegrense mot veg. Tiltaket vil ikke medf\u00f8re konsekvenser for n\u00e5v\u00e6rende eller fremtidige veginteresser, herunder vedlikehold og behov for fremtidige utvidelser. Etter dette vurderes oms\u00f8kt fradeling \u00e5 ikke vesentlig tilsidesette hensynet bak byggegrense mot veg. 5.3 Vurdering av fordeler og ulemper Ulempen med \u00e5 innvilge en dispensasjon fra byggegrense mot vei er at det gjennomf\u00f8res tiltak som nevnt i pbl. \u00a7 1-6, herunder fradeling, n\u00e6rmere vei enn fastsatt byggegrense i lov og kommuneplan. Fordelen med tiltaket er at tiltakshaver f\u00e5r fradelt eiendommen i tr\u00e5d med eksisterende bruk og fremtidig arealdisponering til boligomr\u00e5de. Ved \u00e5 gjennomf\u00f8re fradelingen vil tiltakshaver oppn\u00e5 mer oversiktlige eiendomsforhold, og avsatt fremtidig aktuelt omr\u00e5de til utvidelse av allerede etablert boligomr\u00e5de. All den tid oms\u00f8kt fradeling ikke medf\u00f8rer at minsteavstand til vei fra eksisterende godkjent badehus p\u00e5 eiendommen endres med konsekvenser for veginteressene vurderes det ikke \u00e5 v\u00e6re relevante ulemper forbundet med tiltaket. Bruken og bebyggelse ved badehuset vil v\u00e6re den samme f\u00f8r og etter gjennomf\u00f8rt tiltak. Hva gjelder fradeling av eiendom til en eventuell fremtidig utvikling av boligform\u00e5l s\u00f8kes fradelingen gjennomf\u00f8rt med en stor h\u00f8ydeforskjell til vei som vurderes til \u00e5 ikke vil f\u00e5 sjenerende effekt for brukerne av vegen. Dette da det ikke skal oppf\u00f8res byggverk. For fradeling av eiendom til boligform\u00e5l synes det heller ikke \u00e5 foreligge relevante ulemper med \u00e5 gi dispensasjon fra byggegrense mot vei. 6 Fordelene med \u00e5 innvilge dispensasjon fra byggegrense mot vei er etter dette klart st\u00f8rre enn eventuelle ulemper. 5.4 Konklusjon Etter dette synes ikke en dispensasjon fra byggegrense mot E39 Fritz C. Rieber for den oms\u00f8kte fradelingen \u00e5 medf\u00f8re vesentlig tilsidesettelse av hensynet bak bestemmelsen eller lovens form\u00e5lsbestemmelse for \u00f8vrig. Videre overstiger fordelene med en dispensasjon i saken klart ulempene etter en samlet vurdering. Tiltakshaver kan ikke se at en dispensasjon i saken har konsekvenser for helse, milj\u00f8, jordvern, sikkerhet og tilgjengelighet. Vurderingen er at vilk\u00e5rene i \u00a7 19-2 er oppfylt for s\u00f8knad om dispensasjon fra byggegrense mot vei etter veglova \u00a7 29 andre ledd. 6. KPA2018 \u00a7 35.5 OG KDP NPHNN \u00a7 15: KULTURMILJ\u00d8 6.1 Innledning Oms\u00f8kte eiendom gbnr. 41/1143 inng\u00e5r i hensynssone for bevaring av kulturmilj\u00f8, komponisthjemmene og har spesielle kulturhistoriske kvaliteter. Da oms\u00f8kt tiltak kun omfatter opprettelse av nye grunneiendommer i matrikkelen og det ikke skal gjennomf\u00f8res byggetiltak vurderes tiltaket som utgangspunkt til \u00e5 ikke kunne f\u00e5 konsekvenser for kulturmilj\u00f8et. Det s\u00f8kes likevel om dispensasjon fra hensynssone kulturmilj\u00f8 \u2013 komponisthjemmene, for det tilfelle kommunen finner det n\u00f8dvendig. Dispensasjonen gjelder hele gnr. 41 bnr. 1143 jf. utklipp ovenfor. 7 6.2 Vurdering av hensyn Troldhaugen er lagt i hensynssone for kulturmilj\u00f8 for \u00e5 sikre bevaring av komponisthjemmene med tilh\u00f8rende eiendom og arkitektur. Nybygg og st\u00f8rre byggeprosjekter i n\u00e6rheten skal ta n\u00f8dvendig hensyn til komponisthjemmene og anleggene i sin helhet, og s\u00e6rlig visuell p\u00e5virkning er sentralt. Videre er eiendommen beliggende p\u00e5 gnr. 41 som har en lang historie og hvor det lenge har v\u00e6rt bosettelse og landbruks- og n\u00e6ringsdrift. Gnr. 41 Hop G\u00e5rd er fra ca. 1590 registrert som jordegodset til domkapitlet i Bergen, men g\u00e5rden har utviklet seg med tiden og ved opprettelse av tekstilfabrikken i 1879 og jernbanestoppet i 1883 har g\u00e5rdsbrukene p\u00e5 g\u00e5rden blitt utparsellert og det er i dag et veletablert villaomr\u00e5de med spredt fortetting i Bergen. Omr\u00e5det med eldre bebyggelse er ogs\u00e5 karakteristisk kjent for \u00e5 ha tilgang til sj\u00f8 med sm\u00e5 naust og badehus. Oms\u00f8kt tiltak gjelder kun fradeling av deler av eiendommen Troldhaugvegen 80, og omfatter ikke ny bebyggelse som vil kunne p\u00e5virke kulturmilj\u00f8et. Hoveddelen av parsellene er lagt til bolig i gjeldende arealplaner og oms\u00f8kt tiltak vil bidra til en forlengelse av det allerede etablerte boligomr\u00e5de. Videre vil en mulig utvikling av eiendommen ta hensyn til kulturmilj\u00f8et det befinner seg i, og gjennom en fremtidig byggesak vil kulturminnemyndighetene f\u00e5 mulighet til \u00e5 gi uttalelse i saken. Slik tiltakshaver vurderer det er det f\u00f8rst ved s\u00f8knad om oppf\u00f8ring av tiltak kravene til bevaring av kulturmilj\u00f8ets arkitektoniske kvaliteter og bebyggelsesstruktur vil gj\u00f8re seg relevant. Sist m\u00e5 det legges stor vekt p\u00e5 at oms\u00f8kte parseller er ogs\u00e5 plassert i ytterkantene av eiendommen med solid avstand til komponisthjemmet med tilh\u00f8rende arealer. I en fremtidig byggesak vil derfor omkringliggende arkitektur og bebyggelsesstruktur for tilgrensende boligomr\u00e5de gj\u00f8r seg mer gjeldende. Det nevnes ogs\u00e5 at eldre eiendommer p\u00e5 Hop kjennetegnes ved tilgang p\u00e5 sj\u00f8, og oms\u00f8kte nye eiendomsgrenser ved opprettelse av parsell for eksisterende badehus med tilh\u00f8rende arealer er derfor i motstrid med kulturmilj\u00f8et. Oms\u00f8kt fradeling vurderes etter dette til \u00e5 ikke kunne p\u00e5virke kulturmilj\u00f8et vesentlig, og synes heller ikke \u00e5 stride mot hensynene bak lovens form\u00e5lsbestemmelse. 6.3 Vurdering av fordeler og ulemper Ulempen med \u00e5 innvilge dispensasjon er at det gis tillatelse til tiltak innenfor hensynsomr\u00e5de for kulturmilj\u00f8 - komponisthjemmene. Fordelen med tiltaket er at tiltakshaver oppn\u00e5r oversiktlige eiendomsforhold over det store arealet, herunder skilt ut de deler av eiendommen som kan utvikles til boligform\u00e5l, samt fradelt badehus med tilh\u00f8rende arealer i tr\u00e5d med eksisterende bruk og fradelt veistykke som egen matrikkel for brukerne av vegen. 8 En videre fordel med tiltaket er at en ved fradelingen vil f\u00e5 fastsatt ytterrammer for utvikling av eneboligomr\u00e5det ved opprettelse av nye eiendomsgrenser, og det er videre i tr\u00e5d med utviklingen av gnr. 41 slik som g\u00e5rden har utviklet seg med tiden. Fradeling av best\u00e5ende badehus med omkringliggende arealer basert p\u00e5 eksisterende bruk er ogs\u00e5 i tr\u00e5d med eldre bruk av sj\u00f8arealene p\u00e5 Hop-siden av Nord\u00e5svannet. Det m\u00e5 ogs\u00e5 legges s\u00e6rlig stor vekt p\u00e5 avstanden mellom oms\u00f8kt tiltak og komponisthjemmet Troldhaugen. M\u00e5lt i luftavstand er det mellom 80 og 100 meter fra ytterkanten av oms\u00f8kte nye eiendomsgrenser til Troldhaugparken, og komponisthjemmet er videre adskilt med kupert terreng og vegforbindelse. Sist m\u00e5 det ogs\u00e5 legges avgj\u00f8rende vekt p\u00e5 at det i forbindelse med s\u00f8knaden ikke skal oppf\u00f8res byggverk eller gjennomf\u00f8res byggtekniske arbeider som vil kunne p\u00e5virke kulturmilj\u00f8et. Etter dette synes det ikke \u00e5 v\u00e6re relevante ulemper forbundet med tiltaket. Fordelene med tiltaket synes etter dette \u00e5 veie klart tyngre enn eventuelle ulemper. 6.4 Konklusjon Etter dette kan vi ikke se at en dispensasjon fra kulturmilj\u00f8et komponisthjemmene for den oms\u00f8kte fradelingen vil medf\u00f8re vesentlig tilsidesettelse av hensynet bak bestemmelsen eller lovens form\u00e5lsbestemmelse for \u00f8vrig. Videre overstiger fordelene med en dispensasjon i saken klart ulempene etter en samlet vurdering. Vi kan ikke se at en dispensasjon i saken har konsekvenser for helse, milj\u00f8, jordvern, sikkerhet og tilgjengelighet. Vurderingen er at vilk\u00e5rene i \u00a7 19-2 er oppfylt for s\u00f8knad om dispensasjon fra hensynssone kulturmilj\u00f8 \u2013 komponisthjemmene. 7. KDP NPHNN: AREALFORM\u00c5L VANNAREAL FOR ALLMENT FRILUFTSLIV 7.1 Innledning Oms\u00f8kt parsell for badehuset er tilgrensende form\u00e5l for vannareal for allment friluftsliv. Hovedhensynet med dette form\u00e5let er \u00e5 sikre \u00e5pne vannareal til bruk for allmenheten. Oms\u00f8kt tiltak som gjelder fradeling av tilgrensende landareal for best\u00e5ende badehus vurderes som utgangspunkt til \u00e5 ikke kunne f\u00e5 konsekvenser innenfor tilgrensende sj\u00f8areal. Det s\u00f8kes likevel om dispensasjon fra form\u00e5let vannareal for allment friluftsliv, da oms\u00f8kt fradeling er tilgrensende til form\u00e5let. 9 7.2 Vurdering av hensyn Hovedhensynet bak form\u00e5let er \u00e5 sikre \u00e5pne vannarealer langs kysten, slik at sj\u00f8en kan nyttes til rekreasjon for allmennheten. Hensynet har derfor en side til \u00e5 sikre at tiltak som tillates oppf\u00f8rt ikke vil f\u00e5 negative konsekvenser for b\u00e5de bruk av sj\u00f8omr\u00e5dene, herunder at det ikke settes opp tiltak som forhindrer bruk eller medf\u00f8rer eksempelvis forurensning. Best\u00e5ende badehus med tilh\u00f8rende arealer s\u00f8kes fradelt til uendret bruk. Den oms\u00f8kte parsellen som inntegnet i situasjonskartet omfatter kun best\u00e5ende badehus med tilh\u00f8rende uteareal oppm\u00e5lt til 460 kvm. Hovedform\u00e5let med fradelingen er derfor kun \u00e5 skille ut deler av bnr. 1143 i tr\u00e5d med eksisterende bruk og bruksrettigheter, og det skal ikke gjennomf\u00f8res byggetiltak i forbindelse med \u00f8nsket fradeling. Etter fradelingen vil derfor bruk og bygg v\u00e6re tilsvarende dagens situasjon. Det skal heller ikke gjennomf\u00f8res byggetiltak i sj\u00f8 eller p\u00e5 eiendommen, slik at det er tvilsomt om det er behov for dispensasjon fra form\u00e5let. De oms\u00f8kte tiltak vil ikke medf\u00f8re en \u00f8kt bruk av eiendommens tilflottsretten eller ferdsel i fj\u00e6ren. B\u00e5de f\u00f8r og etter gjennomf\u00f8ring av oms\u00f8kt tiltak vil eiendommen kun ha en bruksenhet. Oms\u00f8kt tiltak vil derfor ikke forhindre mulighetene for allment friluftsliv, basert p\u00e5 b\u00e5tferdsel, strandopphold og bading samt mulighetene for \u00e5 ferdes og \u00e5 oppholde seg langs sj\u00f8en. Vi kan heller ikke se at oms\u00f8kt tiltak vil ha en negativ p\u00e5virkning p\u00e5 \u00f8vrige hensyn form\u00e5let skal beskytte, herunder ferdsel, fiske og farleder. Etter det opplyste er det ikke registrert utvalgte arter eller naturtyper til sj\u00f8 som vil kunne bli p\u00e5virket av tiltaket. All den tid det ikke skal gjennomf\u00f8res byggetiltak i sj\u00f8, badehuset med tilh\u00f8rende areal s\u00f8kes fradelt til uendret bruk og situasjonen i omr\u00e5det vil v\u00e6re den samme etter gjennomf\u00f8rt tiltak vurderes oms\u00f8kt fradeling til \u00e5 ikke stride mot hensynene bak form\u00e5let. Oms\u00f8kt tiltak synes heller ikke \u00e5 kunne stride mot hensyn i lovens form\u00e5lsbestemmelse for \u00f8vrig. 7.3 Vurdering av fordeler og ulemper Ulempen med tiltaket er at det tillates fradeling av eiendom som kan komme i konflikt med tilgrensende sj\u00f8omr\u00e5der. Fordelen med tiltaket er at tiltakshaver f\u00e5r fradelt aktuell parsell med best\u00e5ende badehus med omkringliggende arealer i tr\u00e5d med etablert bruk. All den tid tiltaket vurderes \u00e5 ikke p\u00e5virke bruken av tilgrensende sj\u00f8, eller kan p\u00e5virke utvalgte naturtyper i sj\u00f8, kan vi ikke se at det foreligger relevante ulemper med \u00e5 innvilge en dispensasjon. Det m\u00e5 legges s\u00e6rlig vekt p\u00e5 at oms\u00f8kt tiltak ikke medf\u00f8rer en endring i trafikken i omr\u00e5det eller \u00f8kte antall bruksenheter, da oms\u00f8kt tiltak kun gjelder endring av eiendomsgrenser og matrikkelen. 10 Da det ikke synes \u00e5 v\u00e6re relevante ulemper med oms\u00f8kt tiltak, vurderes fordelene med \u00e5 gi en dispensasjon til \u00e5 v\u00e6re klart st\u00f8rre enn ulempene. 7.4 Konklusjon P\u00e5 bakgrunn av det ovenfor vurderte kan vi ikke se at en dispensasjon fra form\u00e5l vannareal for allment flerbruk for oms\u00f8kt fradeling vil medf\u00f8re en vesentlig tilsidesettelse av hensynet bak form\u00e5let eller lovens form\u00e5lsbestemmelse for \u00f8vrig. Videre overstiger fordelen med en dispensasjon i saken klart ulempene, etter en samlet vurdering. Vi kan ikke se at en dispensasjon i saken har konsekvenser for helse, milj\u00f8, jordvern, sikkerhet eller tilgjengelighet. Etter dette er vilk\u00e5rene i \u00a7 19-2 etter v\u00e5r vurdering oppfylt for \u00e5 innvilge dispensasjon fra form\u00e5let for vannareal for allment friluftsliv i kommuneplanens arealdel 8. KDP NPHNN: PLANKRAV 8.1 Innledning Deler av oms\u00f8kt ny parsell til boligform\u00e5l inng\u00e5r i restriksjonsomr\u00e5de for krav om reguleringsplan p\u00e5 \u00f8stlige del av inntegnet nye grenser. Det s\u00f8kes derfor om dispensasjon fra krav til reguleringsplan for oms\u00f8kt parsell til boligform\u00e5l. 8.2 Vurdering av hensyn Hensynet bak plankravet er \u00e5 ivareta behovet for en planmessig utbygging av omr\u00e5der, herunder vurdering av behovet for utbygging av infrastruktur, boligstruktur, parkomr\u00e5der og andre overordnede 11 forhold. Videre skal plankravet sikre at det ikke blir gitt tillatelse til tiltak som kan vanskeliggj\u00f8re en fremtidig utbygging. Tiltaket som omfatter fradeling s\u00f8kes gjennomf\u00f8rt i et etablert og spredt fortettet omr\u00e5de, og omfatter ikke oppf\u00f8ring av nybygg eller andre byggetiltak. Slike omr\u00e5der er i kjernen av saker hvor det er aktuelt med dispensasjon fra plankrav, da tiltaket vurderes til \u00e5 ikke aktualisere et behov for en overordnet og helhetlig avklaring av ulike interesser og konsekvenser, utover det som blir ivaretatt gjennom en byggesaksprosess. Oms\u00f8kt tiltak er i tr\u00e5d med gjeldende arealpolitikk i Bergen kommune, hvor det er en m\u00e5lsetting \u00e5 sikre eiendommer for utbygging av familievennlige boliger i etablerte str\u00f8k hvor det er n\u00e6rhet til kollektivtilbud. Omkringliggende omr\u00e5de er fra f\u00f8r fradelt og delvis utbygd til boliger, og tiltaket medf\u00f8rer dermed fortetting i et utbygd str\u00f8k, hvor det ogs\u00e5 er etablert infrastruktur, herunder vei, vann og avl\u00f8p. Tiltaket vil derfor ikke medf\u00f8re en fremtidig endring av infrastruktur, i en slik grad at det forutsetter en planprosess. Videre vil det kun etableres nye eiendomsgrenser som ogs\u00e5 har begrenset p\u00e5virkning p\u00e5 omgivelsene og eksisterende infrastruktur. Nyere plangrunnlag, herunder KPA2018, oppstiller ikke krav til reguleringsplan for tiltaket. Videre er eiendommen allerede er detaljregulert i eldre reguleringsplan for Troldhaugen, og rett s\u00f8r for eiendommen er det vedtatt reguleringsplan for gnr. 41 bnr. 66 m. fl. Skiparviken boligomr\u00e5de. For en eventuell fremtidig byggesak p\u00e5 oms\u00f8kt parsell p\u00e5 6211 kvm vil det ogs\u00e5 v\u00e6re krav til reguleringsplan. Etter tiltakshavers vurdering taler dette klart for at hensynet bak plankravet ikke blir vesentlig tilsidesatt som f\u00f8lge av en dispensasjon for fradeling. Tiltaket omfatter kun fradeling av tre parseller innenfor en st\u00f8rre eiendom. Det skal ikke etableres byggetiltak i forbindelse med s\u00f8knaden. Oms\u00f8kt tiltak vurderes til \u00e5 ikke aktualisere et behov for en helhetlig avklaring av ulike interesser og konsekvenser, utover det som blir ivaretatt i en byggesaksprosess. Da nyere overordnet plangrunnlag for eiendommen (KPA) ikke oppstiller plankrav for fradelingsaker etter plan- og bygningsloven, hvilket tilsier at det ikke er n\u00f8dvendig med en reguleringsplanprosess for deling av eiendom. Sist vurderes tiltaket \u00e5 ikke medf\u00f8re konsekvenser for trafikk, st\u00f8y, kulturminner, avrenningslinjer og flomveier eller bl\u00e5gr\u00f8nne verdier sml. KPA \u00a7 3.3.1, at det ikke fullt ut kan ivaretas gjennom en byggesaksprosess. Vi kan heller ikke se at tiltaket om fradeling vil vanskeliggj\u00f8re en fremtidig regulering, men heller motsatt da nyere eiendomsgrenser vil kunne sette planavgrensning for en fremtidig reguleringsplan. Etter dette kan vi ikke se at en dispensasjon i saken vil vesentlig tilsidesette hensynet bak plankravet eller hensynet bak form\u00e5lsbestemmelsene for \u00f8vrig. 12 8.3 Vurdering av fordeler og ulemper Fordelen med tiltaket er at tiltakshaver f\u00e5r fradelt fremtidig aktuelt boligomr\u00e5de p\u00e5 sin eiendom. Eiendommen utgj\u00f8r et stort areal, og ved oms\u00f8kt fradeling blir det gjennomf\u00f8rt en effektiv arealutnyttelse i et fortettingsomr\u00e5de for bolig i tr\u00e5d med sentrale m\u00e5lsettinger i gjeldende kommuneplan. Det vil videre v\u00e6re aktuelt med planarbeid i en eventuelt fremtidig byggesak. En reguleringsplanprosess for tiltaket vil medf\u00f8re un\u00f8dvendig bruk av kommunens og den private parts ressurser, da tiltaket vurderes til \u00e5 ikke ha s\u00e6rlige konsekvenser som utl\u00f8ser krav til reguleringsplan. Dette m\u00e5 ogs\u00e5 ses i sammenheng med at en byggesaksprosess gir naboer og offentlige etater mulighet til \u00e5 uttale seg om tiltaket. Ber\u00f8rte parters interesser ivaretas derfor gjennom en ordin\u00e6r byggesaksprosess. Etter dette kan vi ikke se at en dispensasjon fra plankravet vil medf\u00f8re relevante ulemper, all den tid tiltaket vurderes til \u00e5 ikke medf\u00f8re behov for utredninger og utl\u00f8ser behov for et overordnet vurderingsgrunnlag som en planprosess normalt skal ivareta. Fordelene med \u00e5 gi dispensasjon vurderes til \u00e5 v\u00e6re klart st\u00f8rre enn ulempene. 8.4 Konklusjon P\u00e5 bakgrunn av det ovenfor vurderte kan vi ikke se at en dispensasjons fra plankravet for det oms\u00f8kte tiltaket vil medf\u00f8re vesentlig tilsidesettelse av hensynet bak bestemmelsene eller lovens form\u00e5lsbestemmelse for \u00f8vrig. Videre overstiger fordelene med en dispensasjon i saken, klart ulempene etter en samlet vurdering. Vi kan ikke se at en dispensasjon i saken har konsekvenser for helse, milj\u00f8, jordvern, sikkerhet og tilgjengelighet. Etter dette er vilk\u00e5rene i \u00a7 19-2 etter v\u00e5r vurdering oppfylt for \u00e5 innvilge dispensasjon fra plankravet etter KDP NPHNN \u00a7 1. 9. RP TROLDHAUGEN: EIENDOMSGRENSER 9.1 Innledning Gjeldende reguleringsplan for eiendommen regulerer fremtidige eiendomsgrenser for bolig. Oms\u00f8kt fradeling gjelder en st\u00f8rre parsell enn de regulerte eiendomsgrenser, samt en parsell tilgrensende mot sj\u00f8 som ikke har regulerte grenser. Det s\u00f8kes derfor om dispensasjon fra fastsatte eiendomsgrenser i reguleringsplan p\u00e5 Troldhaugen. 13 9.2 Vurdering av hensyn Hensynet bak fastsatte eiendomsgrenser i plankart er \u00e5 tidlig angi definerte eiendomsgrenser, tilkomst og plassering av bebyggelse. Ved \u00e5 allerede fastsette eiendomsgrenser og plassering av bygg i plankart vil en forenkle byggesaksprosessen, da vurdering av plassering allerede er foretatt gjennom en planprosess. Gjeldende reguleringsplan for Troldhaugen er en eldre reguleringsplan fra 1983. Ved \u00e5 sammenligne eksisterende bebyggelse og oppf\u00f8rte bygg med plankartet ser en at flere av best\u00e5ende boliger ikke er oppf\u00f8rt i tr\u00e5d med plankartet. Dette viser at det tidlig er gitt dispensasjoner fra fastsatte eiendomsgrenser og infrastruktur i plankartet. Hovedform\u00e5let med fradelingen er \u00e5 skille ut de deler av eiendommen som kan settes av og benyttes til fremtidige boliger. I tr\u00e5d med gjeldende plan er det nordlig del av bnr. 1143 som s\u00f8kes fradelt til form\u00e5let. I forbindelse med tiltaket skal det ikke oppf\u00f8res nybygg til bolig eller oppf\u00f8res infrastruktur som vil v\u00e6re i strid med eldre plankart. Etter tiltakshavers vurdering vil ikke oms\u00f8kte nye grenser stride mot grenser fastsatt i plankart, all den tid parsellen som s\u00f8kes fradelt til boligform\u00e5l senere vil utgj\u00f8re grense for fremtidig utbygging p\u00e5 nordvestlige del av eiendommen i tr\u00e5d med intensjonen og planlagt tilkomst i reguleringsplan for Troldhaugen. Oms\u00f8kt parsell tilgrensende mot sj\u00f8 s\u00f8kes fradelt til uendret bruk og vil ikke medf\u00f8re en endring i dagens situasjon. Badehuset vil ha samme tilkomst, bruk og bruksenhet og da badehuset allerede inng\u00e5r i plankartet for reguleringsplan p\u00e5 Troldhaugen vurderes oms\u00f8kte nye grenser ikke \u00e5 stride mot den ufastsatte grensen for badehuset i eldre reguleringsplankart. Etter dette vurderes oms\u00f8kt boligparsell til \u00e5 ikke \u00e5 v\u00e6re i strid med hensyn bak fastsettelsen av fremtidige eiendomsgrenser, all den tid parsellen vil utgj\u00f8re ytterkant av fremtidig utbygging av omr\u00e5det. Det foreligger heller ingen konkret motstrid mellom eiendomsgrensene i reguleringsplankart og den st\u00f8rre parsellen som s\u00f8kes fradelt til fremtidig boligform\u00e5l. Oppsummert vurderes oms\u00f8kte nye eiendomsgrenser \u00e5 ikke vesentlig stride mot eiendomsgrenser som fastsatt i reguleringsplankart fra 1983. Oms\u00f8kte eiendomsgrenser synes heller ikke \u00e5 vesentlig stride mot lovens form\u00e5lsbestemmelse for \u00f8vrig. 9.3 Vurdering av fordeler og ulemper Ulempen med tiltaket er at det gjennom en dispensasjon tillates fradeling av st\u00f8rre eiendom til boligform\u00e5l som g\u00e5r over fastsatte fremtidige eiendomsgrenser i reguleringsplankart for regulert fremtidig boligomr\u00e5de p\u00e5 Troldhaugen. 14 Fordelen med tiltaket er at tiltakshaver f\u00e5r opprettet oversiktlige eiendomsforhold innenfor den st\u00f8rre eiendommen, og gjennom fradelingen f\u00e5r tiltakshaver tydelig avsatt aktuelt fremtidig omr\u00e5de for videreutvikling av tilgrensende boligomr\u00e5de, samt utvikling av boligomr\u00e5de avsatt i reguleringsplan. All den tid det s\u00f8kes fradelt et st\u00f8rre omr\u00e5de for fremtidig boligutvikling, og det i forbindelse med tiltaket ikke skal oppf\u00f8res nybygg eller andre byggtekniske installasjoner, kan vi ikke se at det foreligger relevante ulemper forbundet med \u00e5 innvilge en dispensasjon fra eiendomsgrenser i eldre reguleringsplankart. Den aktuelle reguleringsplanen er 39 \u00e5r gammel og oppdeling av nye eiendomsgrenser og utbyggingsm\u00f8nsteret i omr\u00e5det har g\u00e5tt i utvikling av ulik utforming p\u00e5 eiendommer, fremfor like boliger med samme utforming og st\u00f8rrelse p\u00e5 uteoppholdsarealer. Hva gjelder oms\u00f8kt fradeling av badehus med tilh\u00f8rende arealer er badehuset allerede inntegnet i reguleringsplankartet uten inntegnede eiendomsgrenser. Basert p\u00e5 eiendommens st\u00f8rrelse og eksisterende bruk er det naturlig \u00e5 fradele best\u00e5ende badehus med tilh\u00f8rende arealer. Etter dette kan vi ikke se at det foreligger relevante ulemper med \u00e5 innvilge en dispensasjon fra eiendomsgrenser i plankart. 9.4 Konklusjon P\u00e5 bakgrunn av det ovenfor vurderte kan vi ikke se at en dispensasjon fra inntegnede eiendomsgrenser i eldre reguleringsplankart for oms\u00f8kt fradeling vil medf\u00f8re en vesentlig tilsidesettelse av hensynet bak form\u00e5let med fremtidige eiendomsgrenser eller lovens form\u00e5lsbestemmelse for \u00f8vrig. Videre overstiger fordelen med en dispensasjon i saken klart ulempene, etter en samlet vurdering. Vi kan ikke se at en dispensasjon i saken har konsekvenser for helse, milj\u00f8, jordvern, sikkerhet eller tilgjengelighet. Etter dette er vilk\u00e5rene i \u00a7 19-2 etter v\u00e5r vurdering oppfylt for \u00e5 innvilge dispensasjon fra inntegnede eiendomsgrenser i eldre reguleringsplankart for Troldhaugen. 10. RP TROLDHAUGEN: AREALFORM\u00c5L 10.1 Innledning Gjeldende reguleringsplan for eiendommen regulerer omr\u00e5det badehuset ligger p\u00e5 til form\u00e5l for bolig/kontor. Det vurderes fra denne side at fradelingen av parsellen som inkluderer badehuset vil v\u00e6re fradeling til uendret bruk, slik at det ikke vil v\u00e6re krav om dispensasjon. For det tilfelle bygningsmyndigheten er uenig i denne vurderingen s\u00f8kes det likevel dispensasjon fra regulert arealform\u00e5l, da badehus ikke er en del av arealform\u00e5let bolig eller n\u00e6ring. 15 10.2 Vurdering av hensyn Hensynet bak form\u00e5l for bolig/kontor er \u00e5 fastsette fremtidig arealbruk i omr\u00e5det til kombinert bolig og kontor. Fremtidig arealbruk for Troldhaugen ble fastsatt tilbake i 1983, og omr\u00e5det har ikke utviklet seg som et kombinert bolig- og kontor omr\u00e5de, men som et eneboligomr\u00e5de for st\u00f8rre eiendommer med spredt fortetting. At omr\u00e5det ikke lengre er aktuelt som et kombinert bolig- og kontoromr\u00e5de st\u00f8ttes ogs\u00e5 av fastsatt arealbruk i kommuneplanen som legger omr\u00e5det til bebyggelse og anlegg \u2013 \u00f8vrig byggesone, herunder utvikling av eneboligomr\u00e5det p\u00e5 Hop. Hovedform\u00e5let med fradelingen er \u00e5 kunne gi badehuset et eget matrikkelnummer. Fradelingen av parsellen vil ikke medf\u00f8re endringer i forhold til dagens bruk, og det vurderes at en dispensasjon ikke vesentlig vil tilsidesette hensynet bak regulering av omr\u00e5det til bolig/kontor. I denne forbindelse vises det til at badehuset i reguleringsplanen er markert som eksisterende bygning som inng\u00e5r i planen, slik at planen legger til grunn at bruken av parsellen til badehus er i tr\u00e5d med reguleringsplanen. Sist m\u00e5 det ogs\u00e5 legges vekt p\u00e5 at eldre eiendommer p\u00e5 gnr. 41 kjennetegnes ved \u00e5 ha tilgang til sj\u00f8areal gjennom bruk av eldre sj\u00f8- og badehus. Etter tiltakshavers vurdering er det kun naturlig at badehuset med omkringliggende arealer blir opprettet som en egen matrikkelenhet i tr\u00e5d med etablert bruk av delen av eiendommen. Etter dette vurderes oms\u00f8kt fradeling av badehuset til \u00e5 ikke vesentlig stride mot hensynene bak form\u00e5let bolig/kontor, og synes heller ikke \u00e5 kunne stride mot lovens form\u00e5lsbestemmelse for \u00f8vrig. 10.3 Vurdering av fordeler og ulemper Ulempen med tiltaket er at det blir oppf\u00f8rt en egen matrikkelenhet for badehus med tilh\u00f8rende arealer innenfor form\u00e5l for bolig og kontor. Til dette er det en klar fordel \u00e5 skille ut best\u00e5ende badehus til uendret bruk med grunnlag i eksisterende bruk av badehuset og omkringliggende areal. Det m\u00e5 legges betydelig vekt p\u00e5 at badehuset allerede fremg\u00e5r av plankartet innenfor form\u00e5let bolig/kontor, slik at det ved vedtaket for fremtidig regulering av Troldhaugen i 1983 allerede var godkjent badehus innenfor form\u00e5let. Oms\u00f8kte nye grenser for badehuset vil derfor ikke stride mot form\u00e5let. Etter dette synes det ikke \u00e5 v\u00e6re relevante ulemper forbundet med oms\u00f8kt fradeling innenfor form\u00e5let bolig/kontor. 10.4 Konklusjon P\u00e5 bakgrunn av det ovenfor vurderte kan vi ikke se at en dispensasjon fra form\u00e5let bolig/kontor i eldre reguleringsplankart for oms\u00f8kt fradeling vil medf\u00f8re en vesentlig tilsidesettelse av hensynet bak 16 form\u00e5let eller lovens form\u00e5lsbestemmelse for \u00f8vrig. Videre overstiger fordelen med en dispensasjon i saken klart ulempene, etter en samlet vurdering. Vi kan ikke se at en dispensasjon i saken har konsekvenser for helse, milj\u00f8, jordvern, sikkerhet eller tilgjengelighet. Etter dette er vilk\u00e5rene i \u00a7 19-2 etter v\u00e5r vurdering oppfylt for \u00e5 innvilge dispensasjon fra eldre form\u00e5l bolig/kontor i reguleringsplan for Troldhaugen. 11. AVSLUTNING Etter tiltakshavers vurdering inneb\u00e6rer oms\u00f8kt tiltak en god l\u00f8sning for \u00e5 gjennomf\u00f8re n\u00f8dvendig opprydning av eiendomsforholdene p\u00e5 gnr. 41 bnr. 1143 etter eksisterende bruk av eiendommen. Oms\u00f8kte tiltak vurderes til \u00e5 ikke stride mot de gjeldende overordnede hensyn som gj\u00f8r seg gjeldende for arealutnyttelsen av eiendommen, da tiltaket kun omfatter oppdeling av eiendommen. P\u00e5 bakgrunn av det ovennevnte vurderes vilk\u00e5rene etter \u00a7 19-2 \u00e5 v\u00e6re oppfylt for de oms\u00f8kte dispensasjoner, slik at det etter kommunens vurdering kan gis dispensasjon som oms\u00f8kt. Avslutningsvis bemerkes at antall dispensasjoner m\u00e5 sees i sammenheng med antall nye eiendomsgrenser som s\u00f8kes fradelt. Flere dispensasjoner er kun tilknyttet en enkelt oms\u00f8kt ny grunneiendom, og f\u00e5 dispensasjonss\u00f8knader gjelder samtlige nye eiendommer. Dersom det er sp\u00f8rsm\u00e5l til s\u00f8knaden bes det ta kontakt med undertegnede. Med vennlig hilsen Advokatfirmaet Landsvik & Larsen AS Ragnhild Hus Fagerbakke Advokatfullmektig e-post: ragnhild@llco.no mobil: 942 59 619 17 "
}