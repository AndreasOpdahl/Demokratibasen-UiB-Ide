{
  "dokument_id": "3a735697-abd9-5b71-b250-cfb11dc1b09e",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 117 fra Trond Tystad (BL) til Christine Kahrs (H) om omregulering innkj\u00f8rsel Tunvegen-Jacob Kj\u00f8de",
  "url": "https://bergen.kommune.no/politikere-utvalg/api/fil/bk360/10716034/Svar-pa-skriftlig-sporsmal-nr-117-fra-Trond-Tystad-BL-til-Christine-Kahrs-H-om-omregulering-innkjorsel-Tunvegen-Jacob-Kjode",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/100310-3 Saksbehandler: Hilde Heggheim Fra Dato: 25. juni 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 117 fra Trond Tystad (BL) til Christine Kahrs (H) om omregulering innkj\u00f8rsel Tunvegen/Jacob Kj\u00f8desveg 65020000 - Utvalg for milj\u00f8 og byutvikling Sp\u00f8rrer er blitt gjort oppmerksom p\u00e5 at fylket er i full gang med planarbeid for \u00e5 omregulere innkj\u00f8rsel Tunvegen/Jacob Kj\u00f8desveg 65020000. Dette medf\u00f8rer store naturinngrep, omveltninger for et helt nabolag, konflikter med eiendomsinteresser og store kostnader for det offentlige, mot en marginal forbedring av inn- og utkj\u00f8ring. Sp\u00f8rrer vil peke p\u00e5 at det alternativt hadde v\u00e6rt mer hensiktsmessig at transformasjonsprosjektene som er planlagt i planomr\u00e5det l\u00f8ser innkj\u00f8rsel i kjeller og kobler seg p\u00e5 innkj\u00f8rsel n\u00e6rmere Paradis skole, for \u00e5 unng\u00e5 kostnader for det offentlige og forhindre nedbygging av natur og de store omveltingene av dette tradisjonelle villaomr\u00e5det. Sp\u00f8rsm\u00e5l til byr\u00e5den: Hva er status p\u00e5 planarbeidet og deler byr\u00e5den sp\u00f8rres vurdering om at planen fremst\u00e5r un\u00f8dvendig og at situasjonen best kan l\u00f8ses uten denne omreguleringen? Svar fra byr\u00e5den: Vestland fylkeskommune jobber med en ny l\u00f8sning for tilkomst til omr\u00e5det ved Jacob Kj\u00f8des veg. Den nye l\u00f8sningen ligger delvis utenfor planomr\u00e5det, noe som gj\u00f8r at planen skal p\u00e5 en ny runde med begrenset h\u00f8ring som er tenkt gjennomf\u00f8rt i august. Byr\u00e5den vil ta stilling til planforslaget n\u00e5r det kommer til politisk behandling, etter at PBE har vurdert de oppdaterte plandokumentene fra forslagsstiller (VLFK) og kommet med sin anbefaling. Siden forslaget skal p\u00e5 ny h\u00f8ring vil det f\u00f8rst kunne komme til politisk behandling senere i h\u00f8st. Christine Kahrs - Byr\u00e5d for byutvikling Dokumentet er godkjent elektronisk. "
}