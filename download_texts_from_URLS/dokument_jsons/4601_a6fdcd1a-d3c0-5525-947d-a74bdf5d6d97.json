{
  "dokument_id": "a6fdcd1a-d3c0-5525-947d-a74bdf5d6d97",
  "doc_type": "case_attachment",
  "kommune": 4601,
  "tittel": "Byarkitektens innspill til planinitiativ",
  "url": "https://bergen.kommune.no/politikere-utvalg/api/fil/bk360/9877202/Byarkitektens-innspill-til-planinitiativ",
  "tekst": " Byr\u00e5dsavdeling for byutvikling Til Intern korrespondanse PBE Byplan Private planer (Arbeidssted) V\u00e5r referanse: 2023/280923-14 v/Marita S\u00f8rensen Solaas Saksbehandler: \u00c5ge Vallestad Dato: 2. februar 2024 Fra Byarkitekten Byarkitektens innspill til oppstartsm\u00f8te - \u00c5sane. Gnr. 190, Bnr. 1 mfl. \u00c5sane energipark Vi viser til orientering om planinitiativ og anmodning om innspill til oppstartsm\u00f8te for planarbeid for \u00c5sane. Gnr. 190, Bnr. 1 m.fl. \u00c5sane energipark/Salhusvegen. Forslagstiller: Forslagsstiller er Vesta Eiendom \u00c5sane Energipark AS / Tertnes Holding, og planinitiativet er basert p\u00e5 en mulighetsstudie utarbeidet av Opus. Bakgrunnen for planinitiativet: Forslagsstiller har behov for ny base for sin virksomhet i forbindelse med at eksisterende bygningsmasse p\u00e5 Eidsv\u00e5g m\u00e5 vike plass for bybanen og forlenget Fl\u00f8yfjellstunnel. Forslagsstiller \u00f8nsker ogs\u00e5 \u00e5 tilby arealer for samarbeidspartnere og andre n\u00e6ringsakt\u00f8rer Planarbeidets form\u00e5l: Planarbeidets hovedform\u00e5l er \u00e5 tilrettelegge for lager/logistikk, kontor, produksjon og annen n\u00e6ringsrettet virksomhet innenfor planomr\u00e5det. I innledende stedsanalyse er det lagt opp til en grunnflate p\u00e5 ca. 22 000 m2 BRA, og samlet utnytting p\u00e5 30 000\u201350 000 m2 BRA, tilsvarende 25\u201340 %. Forslagsstiller har behov for ny base for sin virksomhet i forbindelse med at eksisterende bygningsmasse p\u00e5 Eidsv\u00e5g m\u00e5 vike plass for bybanen og forlenget Fl\u00f8yfjellstunnel. Forslagsstiller \u00f8nsker ogs\u00e5 \u00e5 tilby arealer for samarbeidspartnere og andre n\u00e6ringsakt\u00f8rer Premisser fra Arkitektur- og byformingstrategi for Bergen, Arkitektur + Byarkitekten viser til vedtatt Arkitektur- og byformingsstrategi for Bergen, Arkitektur+. Strategien definerer \u00e5tte punkter for hvordan arkitektur kan bidra til en vakker, s\u00e6rpreget, inkluderende og gr\u00f8nn by. I tr\u00e5d med KPA \u00a7 8.1.1 er denne strategien f\u00f8rende for alle tiltak i Bergen og det forventes at arkitekturstrategien legges til grunn for det videre arbeidet. Byarkitekten ser det som hensiktsmessig at argumentasjonen for arkitektoniske valg tar utgangspunkt i de \u00e5tte punktene for at prosjektet samlet kan tilf\u00f8re de kvaliteter vi \u00f8nsker for utviklingen av Bergen. Innspill til planinitiativ Aktuelle dr\u00f8ftingspunkt i planarbeidet er \u2022 Motstrid med arealform\u00e5l i KPA \u2022 Hvordan ivareta bl\u00e5gr\u00f8nne strukturer og friluftslivsverdier, herunder skog, myr, elv/bekker og tidligere jordbrukslandskap. \u2022 Hvordan ivareta jordressurser og kulturhistoriske verdier - omr\u00e5det grenser til hensynssone sammenhengende landbruksomr\u00e5de (H510_3) og hensynssone kulturmilj\u00f8 Mellingen (H570_5), \u2022 Terrengtilpasning Hovedm\u00e5let med den nylig vedtatte Naturstrategien er \u00e5 sikre gode levek\u00e5r for naturmangfoldet, og samtidig sikre innbyggerne god kontakt med natur. Hovedvisjonen er \u00e5 sikre naturen plass og styrke naturen i byen, og strategien legger f\u00f8ringer for arealn\u00f8ytralitet i byutviklingen. Byarkitekten ser at det her er en m\u00e5lkonflikt mellom planarbeidets form\u00e5l om n\u00e6ringsrettet virksomhet innenfor planomr\u00e5det i forhold til b\u00e5de Klimastrategien og Naturstrategien anbefaling om \u00e5 ikke bygge ned natur, da omr\u00e5det i hovedsak er ubebygd og best\u00e5r blant annet av skog, myr, elv/bekker og tidligere jordbrukslandskap, samt at det finnes kulturlandskapselementer innenfor omr\u00e5det. Byarkitekten vil stille forventninger til en utvikling av omr\u00e5det som i st\u00f8rst mulig grad ivaretar kravene i KPA og hensynet til bl\u00e5gr\u00f8nne strukturer og friluftslivsverdier. Dersom man velger \u00e5 legge til rette for en balansert utbygging av n\u00e6ringsarealer, der omfang og utnyttelsesgrad m\u00e5 sees opp mot omr\u00e5dets t\u00e5leevne, har vi f\u00f8lgende r\u00e5d til prosessen: Ny arkitektur skal bidra til en vakker og s\u00e6rpreget by - Byrom og bebyggelse skal utformes med utgangspunkt i bydelens arkitektoniske egenart og stedets unike kvaliteter og potensiale. - Ny bebyggelse skal v\u00e6re tilpasset sine omgivelser med tanke p\u00e5 bygningstypologi, bebyggelsesstruktur, byggeh\u00f8yder og volum, taklandskap, materialer og detaljer. - Ny bygg, byrom og veier skal ha tett kontakt med eksisterende terreng og ivareta eksisterende topografi i st\u00f8rst mulig grad. Det skal v\u00e6re gode koblinger mellom bebyggelse og landskap og man b\u00f8r bruke vegetasjon og vann som en ressurs og kvalitet. Ny arkitektur skal bidra til inkluderende og gr\u00f8nn by: - Det skal velges innovative og helhetlige energi- og klimal\u00f8sninger som gir h\u00f8y arkitektonisk og milj\u00f8messige kvaliteter, lav energi- og ressursbruk, og gj\u00f8r det lett for beboere \u00e5 leve b\u00e6rekraftig. - Planforslaget skal bidra til biologisk mangfold, gr\u00f8nne omgivelser og god luftkvalitet. Det skal velges en robust, \u00e5pen overvannsh\u00e5ndtering, gr\u00f8nne tak eller vegger, urban dyrkning, og stort innslag av vegetasjon og tr\u00e6r i uterommene. I forbindelse med utvikling av planforslaget kan Byarkitekten tilby r\u00e5dgivingsm\u00f8te(r) p\u00e5 temaene byforming og arkitektur (forbeholdt kapasitet). Saksbehandleren er alltid invitert til slike m\u00f8ter. Vi kan ogs\u00e5 v\u00e6re med p\u00e5 underveism\u00f8ter som skal holdes av Byplan som del av planprosessen. Ta gjerne kontakt ved behov. Med hilsen Byarkitekten \u00c5ge Vallestad - spesialkonsulent Maria Molden - byarkitekt Kopi: Postmottak adresse (PBE Kart og matrikkel), Postmottak GIS (PBE GIS og Plandata), PBE Seksjonsledere Private Planer, STATENS VEGVESEN, VESTLAND FYLKESKOMMUNE, STATSFORVALTAREN I VESTLAND "
}