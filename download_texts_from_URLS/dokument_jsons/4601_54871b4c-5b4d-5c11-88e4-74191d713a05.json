{
  "dokument_id": "54871b4c-5b4d-5c11-88e4-74191d713a05",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 27112024, Sak 445/24, Videre organisering av etaten Samfunnssikkerhetens hus",
  "url": "https://bergen.kommune.no/politikere-utvalg/api/fil/bk360/11630531/Innstilling-vedtak-Videre-organisering-av-etaten-Samfunnssikkerhetens-hus",
  "tekst": "Videre organisering av etaten Samfunnssikkerhetens hus Bergen bystyre behandlet saken i m\u00f8tet 27.11.2024 sak 445/24 og fattet f\u00f8lgende vedtak: 1. Etaten Samfunnssikkerhetens hus avvikles og lovp\u00e5lagt ansvar og oppgaver overf\u00f8res til en ny seksjon for samfunnssikkerhet og beredskap i Byr\u00e5dsleders avdeling. R\u00e5dhusets service- og sikkerhetssenter organisatoriske tilh\u00f8righet flyttes til r\u00e5dhusforvaltningen i Byr\u00e5dsleders avdeling. 2. Byr\u00e5det bes g\u00e5 i dialog med Ask\u00f8y og \u00d8ygarden kommune som Bergen kommune i dag har vertskommunesamarbeid med m\u00e5l om at byr\u00e5det kan komme tilbake til bystyret med sak(er) om \u00e5 oppl\u00f8se vertskommunesamarbeidet med Ask\u00f8y og \u00d8ygarden. Bergen bystyres behandling F\u00f8lgende representanter tok ordet: Erik Abrahamsen (H), Rune Bakervik (A), Anne-Margrete Bollmann (BL), Per Erik G\u00e5skjenn (KrF), Per-Arne Hvidsten Larsen (V), Torstein Dahle (R), Kjartan Moi Andreassen (Sp), Geir Steinar Dale (A), Linn Kristin Langley-Rasmussen Eng\u00f8 (A), Trond Tystad (BL). Forslag fremsatt i bystyret: Rune Bakervik (A) fremsatte p\u00e5 vegne av A f\u00f8lgende alternative forslag: 1. Bystyret vil bevare Samfunnssikkerhetens hus som egen etat. 2. Bystyret ber etaten om \u00e5 vurdere egen oppgaveportef\u00f8lje, hvordan man kan \u00f8ke inntjeningen i henhold til forutsetninger for opprettelsen, samt ellers drifte etaten rimeligere. Votering: Alternativt forslag punkt 1 og 2 fra A, fremsatt av Rune Bakervik (A), fikk 29 stemmer (A, SV, MDG, R, KrF), og var dermed falt. Innstillingen punkt 1 og 2 ble vedtatt med 38 stemmer (H, FrP, BL, V, INP, Sp, PP). Utvalg for finans, kultur og n\u00e6ring behandlet saken i m\u00f8tet 13.11.2024 sak 168/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 31.10.2024 sak 323/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende "
}