{
  "dokument_id": "890f327c-b032-576a-abad-351341c37e00",
  "doc_type": "case_attachment",
  "kommune": 4601,
  "tittel": "Tilleggsnotat med utfyllende informasjon til sak 135/24 - redegj\u00f8relse om CRPD i kommunens tjenester  ",
  "url": "https://bergen.kommune.no/politikere-utvalg/api/fil/bk360/11544479/Tilleggsnotat-med-utfyllende-informasjon-til-sak-135-24-redegjorelse-om-CRPD-i-kommunens-tjenester-",
  "tekst": " BBSM-kommunaldirekt\u00f8rens stab Til Notat Bystyrets kontor V\u00e5r referanse: 2024/109454-4 Saksbehandler: Britt Randi Hjartnes Schj\u00f8dt Fra Dato: 18. november 2024 Byr\u00e5d for barnevern, sosiale tjenester og mangfold Tilleggsnotat med utfyllende informasjon til sak 135/24 - redegj\u00f8relse om CRPD i kommunens tjenester Som avtalt p\u00e5 m\u00f8te i utvalg for helse og sosial den 13.nov ettersendes herved utfyllende informasjon for \u00e5 redegj\u00f8re for noen punkter som ble etterspurt fra Kommunalt r\u00e5d for personer med funksjonsnedsettelse (KRPF) og fra utvalget. Informasjonen omhandler de fire merknadene som KRPF etterspurte mer informasjon om. Merknad 1: Redegj\u00f8relsen f\u00f8lges opp med en redegj\u00f8relse om hvordan man oppfyller eller skal implementere CRPD i rus- og psykiatritjenestene, der det ogs\u00e5 er mange personer med funksjonsnedsettelser. Svar: \u2022 V\u00e5re psykisk helse- og rustjenester arbeider som KRPF sier med mange mennesker som har andre funksjonsnedsettelser enn rus- og psykiske lidelser, og samsykelighet og konsekvenser av funksjonsnedsettelse \u00f8ker ogs\u00e5 ofte med alder. Det er etablert en stilling i Byr\u00e5dsavdeling for eldre, helse og omsorg (BEHO) for \u00e5 se p\u00e5 overgangene mellom BEHO og Byr\u00e5dsavdeling for barnevern, sosiale tjenester og mangfold, og styrke samarbeidet. \u2022 Tjenestene arbeider typisk med sammensatte hjelpebehov og er en av de tjenestene som i st\u00f8rst grad bruker Individuell Plan for \u00e5 sikre at helhetlige hjelpebehov er identifisert og forst\u00e5tt. Tjenesten har dermed ogs\u00e5 har stort fokus p\u00e5 \u00e5 gi koordinert hjelp og oppf\u00f8lging til de som f\u00e5r hjelp fra denne tjenesten. \u2022 I forhold til tilgjengelighet og tilgang til digitale hjelpemidler vil eksisterende lokaler fortl\u00f8pende tilpasses etter behov. Alle nye lokaler vil etableres etter gjeldende TEK- krav i tr\u00e5d med overordnete f\u00f8ringer. \u2022 Forvaltningen bruker tegnspr\u00e5ktolk i kartlegging. Per i dag er det kun en oppf\u00f8lgingstjeneste som har erfart bruk av tegnspr\u00e5ktolk, og andre vil benytte det ved behov. \u2022 Det er planer om \u00e5 bygge nytt bygg til krisesenteret Merknad 2: Bergen kommunes praksis med \u00e5 jobbe for universell utforming i alle IKT-l\u00f8sninger som brukes av ansatte m\u00e5 tydeliggj\u00f8res. Svar: \u2022 Ved innkj\u00f8p av nye IKT l\u00f8sninger som benyttes av ansatte s\u00e5 vil gjeldende interne og eksterne krav for universell utforming legges til grunn i anskaffelsesprosessen. Ansattservice har laget en ansatthjelp for universell utforming av IKT-l\u00f8sninger som ligger p\u00e5 Allmenningen: Allmenningen - Universell utforming av IKT-l\u00f8sninger. Selv om lovkravene eksplisitt retter seg mot innbyggertjenestene v\u00e5re, har vi som konsernfunksjon likevel ivaretatt disse tingene gjennom konsernovergripende krav til egne l\u00f8sninger. For \u00e5 ivareta hensynet har vi 1. Etablert et eget fagmilj\u00f8 i Ansattservice for brukeropplevelse, inkludert universell utforming av digitaliserings- og IKT-tjenester og l\u00f8sninger. 2. Stilt krav i Reglement for digitalisering og IKT i Bergen kommune som ivaretar krav til brukeropplevelse og UU i alle IKT-systemer, -tjenester og -l\u00f8sninger som benyttes, uavhengig av om m\u00e5lgruppen er ansatte eller innbyggere: - Krav 8.1: Alle nettl\u00f8sninger i Bergen kommune skal dokumentere at sjekkliste for brukskvalitet for digitale l\u00f8sninger er tilfredsstilt. - Krav 8.3: Alle nett- og IKT-l\u00f8sninger i Bergen kommune skal f\u00f8lge Forskrift om universell utforming av informasjons- og kommunikasjonsteknologiske (IKT)-l\u00f8sninger og sjekkliste for brukskvalitet. Det er utarbeidet standardkrav som skal v\u00e6re del av alle anskaffelser av nett- og IKT-l\u00f8sninger. Brudd p\u00e5 kravene legges frem for behandling i Digitaliseringsr\u00e5det. Det er systemeier som har ansvaret for at disse kravene overholdes. Avvik som avdekkes vil legges frem for digitaliseringsr\u00e5det. Allmenningen - Reglement for digitalisering og IKT 3. Vi har ogs\u00e5 i 2024 l\u00f8ftet satsingen v\u00e5r knyttet til digital inkludering, der vi vil fortsette \u00e5 f\u00f8lge opp nasjonale retningslinjer knyttet til digital inkludering med et forsterket fokus. Allmenningen - Innanfor for \u00e5 hjelpe dei som er utanfor Selv om anskaffelsesstrategien ikke lenger spesifikt peker p\u00e5 dette, stiller vi alts\u00e5 gjennom v\u00e5rt eget reglement krav om at disse tingene ivaretas b\u00e5de i anskaffelser av nye l\u00f8sninger, men ogs\u00e5 i systemer som allerede er tatt i bruk. Vi mener alts\u00e5 at dette er godt ivaretatt p\u00e5 reguleringssiden, og at evt tiltak b\u00f8r fokusere p\u00e5 etterlevelse. Vedr kommende Plan for universell utforming: \u2022 IKT er overordnet omtalt i planutkastet \u2022 Det er ikke bestemt n\u00e5r denne planen legges frem Merknad 3: Det m\u00e5 gjennomf\u00f8res en kartlegging av universell utforming av alle offentlige bygg og alle bygg som har offentlige tjenester. Kartleggingen m\u00e5 starte med barnehager og skolebygg og m\u00e5 f\u00f8re til en forpliktende handlingsplan. Svar om UU \u2013 skolebygg: \u2022 Universell utforming (UU) er en integrert del av n\u00e5v\u00e6rende skolebruksplan, og nevnes flere steder. For eksempel sier vi at B\u00e5de bygg og uteomr\u00e5de m\u00e5 ha universell utforming, og innganger og ferdsels\u00e5rer til bygget m\u00e5 v\u00e6re opplyste og trygge. \u2022 I gjeldende skolebruksplan, i Funksjons og arealprogrammet har vi et eget kapittel om dette (1.2.2). \u00ab I hvert byggprosjekt (nybygg eller st\u00f8rre rehabilitering) skal det v\u00e6re en helhetlig tiln\u00e6rming til universell utforming utover det som ligger i TEK17.\u00bb Vi som bestillere fra BBS, m\u00e5 sammen med arkitektene sikre at skolebruksplanen, TEK17 og oppl\u00e6ringsloven blir fulgt, slik at byggene er gode og inkluderende bygg for alle. Alle store byggeprosjekt og rehabiliteringer skal f\u00f8lge TEK17, som er en byggteknisk forskrift om tekniske minimumskrav til byggverk i Norge. I forskriftens kapittel 12 omtales kravene til universell utforming av byggverk. \u00ab(....) Bestemmelsene skal bidra til gode og sikre byggverk som kan brukes av flest mulig.\u00bb Innledning til kapittel 12 Planl\u00f8sning og bygningsdeler i byggverk - Direktoratet for byggkvalitet. \u2022 Om en skole melder inn behov for tilpasninger til elever med nedsatt funksjonsevne i sitt bygg, vil en planlegger fra BBS evaluere mulige tiltak sammen med byggeier for \u00e5 sikre av elevens rettigheter beskrevet i oppl\u00e6ringsloven blir ivaretatt. Om vi kommer frem til at det m\u00e5 gj\u00f8res endringer p\u00e5 bygget for \u00e5 ivareta elevens fysiske og psykiske skolemilj\u00f8, bestilles dette av BBS til EBE, som utf\u00f8rer bestillingen. Utgiftene til slike oppdrag blir dekket av budsjettposten BUD070, som ligger inne i forslaget til budsjett, med en l\u00f8pende \u00e5rlig ramme p\u00e5 fem millioner kroner. \u2022 I forslag til budsjett (Investeringsbudsjett - tiltak for personer med funksjonsnedsettelse) st\u00e5r det at Avsetningen retter seg inn mot bygningsmessige tiltak for \u00e5 tilrettelegge for elever med fysisk funksjonsnedsettelse i skolene. \u2022 Bergen kommune har if\u00f8lge oppl\u00e6ringsloven \u00a712-7, en plikt til \u00e5 tilrettelegge for at alle elever kan g\u00e5 p\u00e5 sin n\u00e6rskole. Behovene varierer fra \u00e5r til \u00e5r, men har kort gjennomf\u00f8ringsfrist n\u00e5r de f\u00f8rst oppst\u00e5r. For \u00e5 sikre en mest mulig rettidig gjennomf\u00f8ring av slike tiltak foresl\u00e5r byr\u00e5det en \u00e5rlig avsetning som bestillinger kan f\u00f8res mot. \u2022 Universell utforming vil ogs\u00e5 v\u00e6re en del av rulleringen av skolebruksplanen som p\u00e5g\u00e5r n\u00e5. Svar om UU-barnehagebygg: Fra barnehagebruksplanen: \u2022 Merknad 1: Ved etablering av barnehager med naturomr\u00e5der m\u00e5 det v\u00e6re h\u00f8yt fokus p\u00e5 universell utforming og inkludering slik at s\u00e5 mange barn som mulig, kan bruke s\u00e5 stor del som mulig av uteomr\u00e5det. Fra planen: \u2022 Det finnes nasjonale f\u00f8ringer og lover som stiller krav til hvordan barnehager skal bygges og rehabiliteres, b\u00e5de n\u00e5r det gjelder arealnormer, universell utforming og milj\u00f8krav som sikrer at barnehagen kan driftes p\u00e5 en trygg og effektiv m\u00e5te i tr\u00e5d med barnehagens form\u00e5l og innhold, rammeplan for barnehagen og virksomhetens egne f\u00f8ringer \u2022 Universell utforming skal v\u00e6re en gjennomg\u00e5ende kvalitet ved arealene i barnehagene, og en premiss ved planlegging av arealene slik at barnehagene kan m\u00f8te mangfold og variasjon i behov hos brukerne. \u2022 Universell utforming i barnehage, kan handle om flere forhold: bygningsmasse og uteomr\u00e5de, men ogs\u00e5 pedagogikk, digitale verkt\u00f8y og l\u00e6ringsressurser. \u2022 I funksjons- og arealprogrammet for barnehager er det gjort endringer i beskrivelse av flere lekeapparater slik at disse skal ivareta universell utforming (merknad 8). Merknad 4: Bystyret m\u00e5 f\u00e5 en oversikt over hvordan vedtak om spesialundervisning f\u00f8lges opp og hvordan skolene sikrer at barn med behov for spesialundervisning faktisk f\u00e5r de timene de trenger. Svar: \u2022 Innen 1. oktober hvert \u00e5r rapporterer skolene antall timer inn til GSI (et system for registrering av opplysninger om grunnskolen i Norge) som det er gjort spesialpedagogisk vedtak p\u00e5. Det rapporteres p\u00e5 \u00e5rstimer for hver enkelt skole. Det rapporteres ogs\u00e5 spesifikt for 1-4.trinn, 5.-7.trinn og 8.-10.trinn \u2013 samt antall jenter og gutter. (Hvis det avvikes fra timetallet i vedtaket skal det rapporteres til skolens ledelse. Men elevene har rett til \u00e5 f\u00e5 oppfylt timetallet de har f\u00e5tt i vedtaket). \u2022 Dette er offentlige tall, men sm\u00e5 skoler har sladdet tall for \u00e5 unng\u00e5 identifisering, \u2022 I tillegg rapportere skolene til Etat for skole som en del av internkontrollsystemet over gitt undervisning. Dette er ikke offentlige tall. Med hilsen Charlotte Spurkeland \u2013 Byr\u00e5d for barnevern, sosiale tjenester og mangfold Bel\u00e9n Birkenes - Kommunaldirekt\u00f8r Dokumentet er godkjent elektronisk. "
}