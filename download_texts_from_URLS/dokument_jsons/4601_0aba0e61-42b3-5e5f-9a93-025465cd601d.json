{
  "dokument_id": "0aba0e61-42b3-5e5f-9a93-025465cd601d",
  "doc_type": "case_attachment",
  "kommune": 4601,
  "tittel": "Planbestemmelser datert 25.08.2023",
  "url": "https://bergen.kommune.no/politikere-utvalg/api/fil/bk360/9417353/Planbestemmelser-datert-25-08-2023",
  "tekst": " Reguleringsplan, detaljregulering for: jf. plan\u2010 og bygningslovens (pbl) kap.12 Fana, gnr. 13 bnr. 107 m.fl. Jacob Kj\u00f8des vei Nasjonal arealplan\u2010ID 4601_64570000 Saksnummer 201435793 / 2022/20467 Siste revisjonsdato bestemmelser 25.08.2023 Vedtatt av bystyret dd.mm.\u00e5\u00e5\u00e5\u00e5 Det bekreftes at bestemmelsene er i samsvar med bystyrets vedtak. avdelingsleder Side 1 av 10 Reguleringsbestemmelser Arealplan\u2010ID <64570000> REGULERINGSBESTEMMELSER (pbl \u00a7 12\u20107) \u00a71 Planens hensikt Planforslaget har som hensikt \u00e5 regulere tomt gnr./bnr. 13/107 og 13/ 867 til boligform\u00e5l med blokkbebyggelse og attraktive uteoppholdsareal. Det planlegges inntil 14 boenheter med felles innend\u00f8rs parkeringsanlegg for bil, innend\u00f8rs sykkelparkering og boder. Planforslaget legger til rette for en utbedring av den offentlige Jacob Kj\u00f8des veg med fortau samt kryss mot privat del av Jacob Kj\u00f8des veg innenfor de premisser som er gjort rede for i planbeskrivelsen. \u00a72 Fellesbestemmelser for hele planomr\u00e5det Funksjons\u2010 og kvalitetskrav (\u00a7 12\u20107 nr. 4) \u00a7 2.1 Universell utforming \u00a7 2.1.1 Inngangsparti til bygninger, fellesareal og boliger skal v\u00e6re trinnfri og ha universell utforming. Adkomst til felles uteoppholdsareal l\u00f8ses trinnfritt via heis fra felles inngangsparti. \u00a7 2.1.2 Felles uteoppholdsareal skal v\u00e6re universelt tilgjengelig i den grad terrenget tillater det, og som et minimum i \u00f8vre del n\u00e6rmest bebyggelsen. \u00a7 2.2 Estetisk utforming \u00a7 2.2.1 Tiltakene skal benytte materialer som i hovedsak er naturmaterialer. Fasadeplater er tillat for mindre soner. Se ogs\u00e5 \u00a7 3.1.2.5. \u00a7 2.2.2 Fargeskala skal v\u00e6re dempet. Med unntak av glass i vindu skal det ikke benyttes reflekterende fasademateriale. \u00a7 2.2.3 Murer skal utf\u00f8res i naturstein. Nye murer over 2 meter skal avtrappes. Det skal beplantes mellom avtrappinger der det er tilstrekkelig areal. \u00a7 2.3 Terrengbehandling \u00a7 2.3.1 Illustrasjonsplanen er veiledende for terrengbehandling av planomr\u00e5det og tomten. Det tillates st\u00f8ttemurer og murer. Se ogs\u00e5 \u00a7 2.2.3. Eventuelle fyllinger skal opparbeides med naturlig vegetasjon. \u00a7 2.3.2 I forbindelse med detaljprosjekteringen skal det klargj\u00f8res b\u00e5de for behov og omfang av masseutskifting. Masser som ikke benyttes innen planomr\u00e5det skal transporteres bort og deponeres p\u00e5 forsvarlig m\u00e5te etter gjeldende normer og forskrifter. Dette skal dokumenteres i bygges\u00f8knaden. \u00a7 2.3.3 Funn av fremmede skadelige arter skal h\u00e5ndteres p\u00e5 en aktsom m\u00e5te i tr\u00e5d med til enhver tid gjeldende lovverk. Tiltakshaver skal p\u00e5se at tiltak ikke medf\u00f8rer utilsiktet spredning av fremmede arter. Rydding av platanl\u00f8nn skal gj\u00f8res f\u00f8r artens modningstid for \u00e5 unng\u00e5 spredning. Side 2 av 10 Reguleringsbestemmelser Arealplan\u2010ID <64570000> \u00a7 2.4 VA\u2010 rammeplan \u00a7 2.4.1 VA\u2010rammeplan datert 15.01.20 skal legges til grunn for videre detaljprosjektering og byggesaksbehandling. Endring av VA\u2010rammeplan krever revisjon godkjent av Vann\u2010 og avl\u00f8psetaten. \u00a7 2.4.2 Veg og gangveger som f\u00f8rer vannet gjennom planomr\u00e5det m\u00e5 tilpasses terrenget p\u00e5 en slik m\u00e5te at de kan f\u00f8re vannmengder tilsvarende 200\u2010\u00e5rs flom p\u00e5 terrenget uten at vannstanden g\u00e5r opp til bebyggelsen. VA\u2010rammeplan datert 15.01.20 skal legges til grunn for videre detaljprosjektering og avrenningsm\u00f8nster ved flom. \u00a7 2.5 Verneverdier kulturmilj\u00f8/naturmangfold (\u00a7 12\u20107 nr. 6) \u00a7 2.5.1 Dersom det kommer frem automatisk fredete kulturminner under anleggsarbeidet, skal arbeidet straks stanses og kulturminneavdelingen ved Vestland fylkeskommune varsles, jf. gjeldende lovverk. \u00a7 2.5.2 Om det kommer fram kulturhistorisk materiale under arbeidet, m\u00e5 det straks stanse og sentrale parter kontaktes omg\u00e5ende, jf. kulturminnelova \u00a7 14. \u00a7 2.5.3 Til beplantning innenfor planomr\u00e5det skal det benyttes pollinatorvennlige arter, som fremmer biologisk mangfold. \u00a7 2.6 Byggegrenser (\u00a7 12\u20107 nr. 2) \u00a7 2.6.1 Byggegrense er angitt i plankartet. Der byggegrense ikke vises gjelder form\u00e5lsgrensen. \u00a7 2.7 Milj\u00f8kvalitet (\u00a7 12\u20107 nr. 3) \u00a7 2.7.1 Uteoppholdsareal skal ikke ha st\u00f8yniv\u00e5 generert av veitrafikk over 55 dBA. \u00a7 2.7.2 Det kan tillates st\u00f8yniv\u00e5 mellom Lden 55 og 65 p\u00e5 to boligfasader dersom f\u00f8lgende forutsetninger er oppfylt: - Innvendig st\u00f8yniv\u00e5 m\u00e5 v\u00e6re i tr\u00e5d med byggteknisk forskrift. - Minimum halvparten av oppholdsrom og minst ett soverom m\u00e5 plasseres p\u00e5 den stille siden. - Dokumentasjon m\u00e5 fremlegges sammen med s\u00f8knad om tiltak. \u00a7 2.7.3 I anleggsfasen er det krav til st\u00f8yreduserende tiltak. Dersom det ikke er behov for st\u00f8yreduserende tiltak, m\u00e5 det dokumenteres iht. \u00a7 2.11.1. Grenseverdier for st\u00f8y i anleggsperioden fremg\u00e5r av den til enhver tid gjeldende versjonen av retningslinjer for st\u00f8y (T- 1442). \u00a7 2.8 Samfunnssikkerhet (\u00a7 12\u20107 nr. 1, 2, 4) \u00a7 2.8.1 Utrykningskj\u00f8ret\u00f8y skal ha tilfredsstillende adkomst iht. gjeldende f\u00f8ringer. \u00a7 2.9 Vannb\u00e5ren varme og fjernvarme (\u00a7 12\u20107 nr. 8) \u00a7 2.9.1 Bebyggelsen skal knyttes til fjernvarmenettet. Det kan gis unntak fra tilknytningsplikt til fjernvarmeanlegg for bygg som krever lite energi dersom utbygger kan dokumentere at tiltaket har energil\u00f8sninger som er bedre ut fra milj\u00f8messig, energimessig og samfunns\u00f8konomisk synspunkt. Side 3 av 10 Reguleringsbestemmelser Arealplan\u2010ID <64570000> \u00a7 2.10 Avkj\u00f8rsler \u00a7 2.10.1Plassering av avkj\u00f8rsel er vist p\u00e5 plankartet med avkj\u00f8rselspil. Avkj\u00f8rselspilens plassering er veiledende, men antall og fra hvilken vei er bindende. Utforming skal fremkomme i teknisk plan for veganlegg ref. \u00a7 2.11.1. \u00a7 2.10.2Avkj\u00f8rsler skal utformes i samsvar med gjeldende krav, og etableres med nedsenket kantstein langs fortau (o_FO1). \u00a7 2.10.3 Avkj\u00f8rselspil til g/bnr. 13/131 har midlertidig gyldighet, og gjelder inntil ny adkomst til bnr. 131 er opparbeidet iht. plan\u2010ID 4601\u201065020000 Fana. Gnr. 13 bnr. 1132, Tunvegen Jacob Kj\u00f8des veg, gang\u2010 og sykkelveg. \u00a7 2.11 Krav om unders\u00f8kelser f\u00f8r gjennomf\u00f8ring av planen (\u00a712\u20107 nr. 12) \u00a7 2.11.1 Vedlagt rammes\u00f8knad skal inneholde: - Situasjonsplan for uteoppholdsareal (utomhusplan) i m\u00e5lestokk 1:500. Situasjonsplanen skal dokumentere at fastsatte krav til areal og kvalitet p\u00e5 uteareal, inkludert at prinsipper for tilgjengelighet, kan oppfylles. Situasjonsplanen skal vise bebyggelsens plassering, m\u00f8blering for lek og opphold, beplantning, belysning, dekkmaterialer, renovasjonsl\u00f8sning, avkj\u00f8rsler, veger og parkering samt hvordan terrenget skal opparbeides og utformes og hvordan forskjeller i h\u00f8ydeniv\u00e5 tas opp ved terrengtilpassing, som murer og trapper. - Arkitekturprosjektering fram til rammes\u00f8knad med tilh\u00f8rende arkitektonisk beskrivelse av bygg, farge\u2010 og materialbruk samt fasadeinndeling iht. planens bestemmelser, og i forhold til eksisterende omgivelser. - Godkjent teknisk plan for offentlig vegareal inkludert lengde og tverrprofiler. Godkjenningen skal gis av rette vegmyndighet, f\u00f8r rammes\u00f8knad. - Prosjekteringsgrunnlag for alle samferdselsanlegg og teknisk infrastruktur herunder plan for teknisk infrastruktur - Godkjent VA\u2010rammeplan og renovasjonsteknisk avfallsplan (RTP) med uttale fra BIR. - St\u00f8yvurdering / st\u00f8ymodellering. \u00a7 2.11.2 Vedlagt s\u00f8knad om igangsettingstillatelse skal det sendes inn: - Riggplan, som viser riggomr\u00e5dets utstrekning og plan for sikring av omr\u00e5det i bygge\u2010 og anleggsfasen. Planen skal redegj\u00f8re for driftstider, st\u00f8y, plassering av riggomr\u00e5de, trafikksikkerhet, masseh\u00e5ndtering, avfallsh\u00e5ndtering i byggeperioden, risikovurdering av emisjoner til omgivelsene, tiltak for \u00e5 hindre avrenning og st\u00f8vspredning til vassdrag og omgivelser og / eller dokumentasjon p\u00e5 at st\u00f8v\u2010 eller st\u00f8yreduserende tiltak ikke er n\u00f8dvendig. - Tiltaksplan for milj\u00f8sanering samt h\u00e5ndtering av fremmede skadelige arter. Dokumentasjon p\u00e5 at aktuelle rekkef\u00f8lgekrav iht. \u00a7 6.1 er oppfylt. Side 4 av 10 Reguleringsbestemmelser Arealplan\u2010ID <64570000> \u00a73 Bestemmelser til arealform\u00e5l \u00a7 3.1 Bebyggelse og anlegg (\u00a7 12\u20105 nr. 1) \u00a7 3.1.1 Fellesbestemmelser for bebyggelse og anlegg \u00a7 3.1.1.1 Grad av utnytting (\u00a712\u20107 nr. 1) \u00a7 3.1.1.1.a Maksimal %\u2010BRA for omr\u00e5de BB er 140 %. Funksjons\u2010 og kvalitetskrav (\u00a7 12\u20107 nr. 4, 7) \u00a7 3.1.1.2 Uteoppholdsareal og lekeplasser \u00a7 3.1.1.2.a Det skal etableres minimum 40 m2 uteoppholdsareal per boenhet. Minimum 50% skal v\u00e6re del av felles uteoppholdsareal. Illustrasjonsplanen er veiledende for opparbeidelse av uteoppholdsareal. \u00a7 3.1.1.2.b Mindre enn 50 % kan anlegges som privat uteoppholdsareal. Privat uteoppholdsareal p\u00e5 terreng, som grenser til felles uteoppholdsareal skal minimum v\u00e6re 2 meter bredt m\u00e5lt fra yttervegg. \u00a7 3.1.1.2.c Beplantning i fellesareal skal ha en skjermende funksjon mot privat uteoppholdsareal p\u00e5 bakkeplan, og angi en overgangssone mellom privat og felles areal. \u00a7 3.1.1.2.d Det skal etableres en smal gangsti med rullbart dekke for adkomst med sykkel fra nedre niv\u00e5 ved innkj\u00f8ring til garasjen og opp til innend\u00f8rs sykkelparkering. Gangstien skal bidra til visuell og fysisk kontakt med omgivelsene nedenfor. I nederste del skal det settes opp en sikkerhetssperre som hindrer direkte utkj\u00f8ring til vegbanen. \u00a7 3.1.1.2.e Felles uteoppholdsarealer som inng\u00e5r i arealkravet, skal ha f\u00f8lgende kvaliteter: - V\u00e6re skjermet mot st\u00f8y (ref. \u00a7. 2.7.1), forurensning og trafikkfare. - Felles uteoppholdsarealer skal etableres med naturterreng og opparbeides med h\u00f8y kvalitet i utforming og materialbruk. Arealet skal gis en hensiktsmessig utforming med vekt p\u00e5 \u00e5 skape et variert og bredt tilbud for alle aldersgrupper og med ulik funksjonsvarians, og god og sikker tilgjengelighet fra bolig. - Felles uteoppholdsareal m\u00e5 etableres med helling mot s\u00f8r og vest. Maks. helling er 1:3 med unntak for plantebed, og skr\u00e5ningene. Det skal etableres gang/\u2010sykkeladkomst fra garasje og opp via / til felles uteoppholdsareal. - Opparbeidet areal avsatt til lek og rekreasjon skal ha et horisontalt felt med fast dekke p\u00e5 minimum 1,6 m x 1,6 m som muliggj\u00f8r deltakelse og likestilt bruk. Minimum 50 % av felles uteoppholdsareal p\u00e5 bakkeplan skal ha sol 4 timer ved v\u00e5rjevnd\u00f8gn. \u00a7 3.1.1.3 Parkering og sykkelparkering \u00a7 3.1.1.3.a Parkeringsdekning for bil skal v\u00e6re maksimalt 0,6 per 100 m2 BRA boligareal. Parkeringsplasser for bil skal etableres i felles parkeringsanlegg. Alle parkeringsplasser skal tilrettelegges for el\u2010 billading. \u00a7 3.1.1.3.b Garasjeanlegget skal etableres med en avgrensning innenfor bestemmelsesomr\u00e5det #1. \u00a7 3.1.1.3.c Minimum 10% av parkeringsplassene skal v\u00e6re utformet og reservert for Side 5 av 10 Reguleringsbestemmelser Arealplan\u2010ID <64570000> bevegelseshemmede. \u00a7 3.1.1.3.d Det skal tilrettelegges for minimum 2,5 sykkelplasser per 100 m2 BRA boligareal samt noe tilleggsareal for lastesykler, sykkelvogner og eventuelt verksted og vask. Sykkelparkeringen skal v\u00e6re innend\u00f8rs og lett tilgjengelig bak l\u00e5sbar d\u00f8r. \u00a7 3.1.1.4 Renovasjon \u00a7 3.1.1.4.a RTP datert RTP datert 17.02.2022 og uttale fra BIR datert 01.03.2022 (vedlagt RTP) skal legges til grunn for valg av renovasjonsl\u00f8sning og utforming av renovasjonsanlegg. BIR skal uttale seg til renovasjonsteknisk plan f\u00f8r s\u00f8knad om igangsettelsestillatelse. \u00a7 3.1.1.4.b Renovasjonsareal skal opparbeides med bygg for avfallsspann og oppstillings\u2010/ henteareal innenfor BB, og i forbindelse med felles inngangsparti. Renovasjonsanlegget skal v\u00e6re universelt tilgjengelig for bruker. Henteplass for renovasjon innenfor BB skal utformes slik at overgangene mellom plattform for henting, AVG1 og FO1 og KV er rullbart og trinnfri. Se ogs\u00e5 \u00a7 3.2.2.1.g. \u00a7 3.1.2 Boligbebyggelse \u2013 blokkbebyggelse, BB Utforming (\u00a712\u20107 nr. 1) \u00a7 3.1.2.1 Type bebyggelse \u00a7 3.1.2.1.a Bebyggelse skal oppf\u00f8res som boligblokkbebyggelse med parkering i garasjeanlegg samt anlegg for renovasjonsl\u00f8sning inkludert bygg for avfallsspann og oppstillings\u2010/henteareal. Arealform\u00e5let omfatter i tillegg adkomstareal, gangveger og felles uteoppholdsareal samt n\u00f8dvendig teknisk infrastruktur og murer for opparbeidelse av terreng. \u00a7 3.1.2.2 Plassering \u00a7 3.1.2.2.a Bebyggelsens plassering inkludert bygg for avfallsspann gis av juridisk linje Byggegrense i plankart datert 12.05.2023. \u00a7 3.1.2.2.b For plassering av bosshuset tillates et avvik p\u00e5 inntil 1 meter fra Byggegrense unntatt mot Jacob Kj\u00f8des veg (mot o_AVG), gitt at endret plassering ikke medf\u00f8rer hinder for, eller kommer i konflikt med tilgrensende arealbruk og arealform\u00e5l. \u00a7 3.1.2.2.c Bygg skal plasseres for best mulig utnyttelse av uteoppholdsareal, sol\u2010 og utsiktsforhold. \u00a7 3.1.2.3 Byggeh\u00f8yder \u00a7 3.1.2.3.a Bygningsvolum skal ha varierende h\u00f8yde med laveste h\u00f8yde mot nord og mot Jacob Kj\u00f8des veg. Maksimal m\u00f8neh\u00f8yde for bebyggelsen angis i plankart datert 12.05.2023, som \u00abBH = k+.\u00bb Bygningsvolum skal ha varierende h\u00f8yde iht. \u00a7 3.1.2.3 b \u2013 d. \u00a7 3.1.2.3.b Ny bebyggelse langs Jacob Kj\u00f8des veg skal ha inntrukket toppetasje med laveste h\u00f8yde mot s\u00f8r. Snitt datert 30.09.2022 er veiledende til utforming av inntrukken toppetasje. \u00a7 3.1.2.3.c Ny bebyggelse mot vest skal ha toppetasje som brytes i to volum med \u00e5pent rom / uteareal imellom og inntrukket mot vest, eller en toppetasje i full lengde som er inntrukket mot vest. Snitt datert 30.09.2022 er veiledende til utforming av toppetasjen. Side 6 av 10 Reguleringsbestemmelser Arealplan\u2010ID <64570000> \u00a7 3.1.2.3.d Mindre oppbygg for tekniske installasjoner tillates med inntil 1,5 meter over maksimal byggeh\u00f8yde. \u00a7 3.1.2.4 Takform og/eller m\u00f8neretning \u00a7 3.1.2.4.a Blokkbebyggelsen skal utformes med tak tilpasset den historiske bebyggelsen i omr\u00e5det. Hovedform skal v\u00e6re saltak eller mansardtak. Heishuset kan ha flatt tak. \u00a7 3.1.2.4.b Det skal brukes ikke\u2010reflekterende materiale med lang levetid. \u00a7 3.1.2.5 Materialbruk \u00a7 3.1.2.5.a Materialbruk skal ha gode taktile og visuelle overflater tilpasset menneskelig skala og omliggende bebyggelse. \u00a7 3.1.2.5.b Fasademateriale skal hovedsakelig bygges i naturmaterialer, eksempelvis tre, tegl eller natursteinmur. Fasadeplater kan benyttes p\u00e5 mindre soner for \u00e5 tilfredsstille brannkonsept. Funksjons\u2010 og kvalitetskrav (\u00a7 12\u20107 nr. 4, 5): \u00a7 3.1.2.6 Adkomst \u00a7 3.1.2.6.a Adkomst til felles inngangsparti skal v\u00e6re trinnfri, opplyst og oversiktlig. \u00a7 3.1.2.7 Hensyn til eksisterende vegetasjon og terreng \u00a7 3.1.2.7.a S\u00f8ndre del av felles uteoppholdsareal skal tiln\u00e6rme seg nedenforliggende terreng / Kj\u00f8de\u2010eiendommen /\u2010parken gjennom bearbeidelse, nedtrapping og beplantning. Boligkvalitet (\u00a7 12\u20107 nr. 5) \u00a7 3.1.2.8 Tetthet, antall og boligsammensetning/st\u00f8rrelse \u00a7 3.1.2.8.a Det kan etableres inntil 14 boenheter i BB. \u00a7 3.1.2.8.b Boenhetene skal v\u00e6re i ulik st\u00f8rrelse. Maksimum 20 % av boenhetene kan ha bruksareal under 50 m2. Minimum 20 % av boenhetene skal ha bruksareal over 80 m2. \u00a7 3.1.2.8.c Minimum to av boenhetene skal tilrettelegges som familiebolig med bruksareal (BRA) over 80 m2 og med utgang direkte til uteareal p\u00e5 bakkeplan. \u00a7 3.1.2.9 Andre forhold knyttet til byggegrenser, milj\u00f8kvalitet, samfunnssikkerhet og verneverdier som gjelder dette/disse byggeomr\u00e5dene spesielt (\u00a7 12\u20107 nr. 2, 3, 4, 6) \u00a7 3.1.2.9.a Svalganger og balkonger skal anlegges innenfor byggegrensen. Terrasser mot felles uteoppholdsareal kan avvike fra byggegrensen med inntil 0,5 meter. \u00a7 3.1.2.9.b Det skal tilrettelegges for minimum to eksterne vannkraner til vask og vedlikehold av fasader og vinduer, vanning av hager, vask av sykkel og tilsvarende. \u00a7 3.1.2.10 Juridiske linjer, eksempelvis st\u00f8yskjerm, st\u00f8ttemur, sikringsgjerde (\u00a7\u00a7 12\u20107 nr. 1 og 4) \u00a7 3.1.2.10.a St\u00f8ttemurer, gjerder og lignende kan oppf\u00f8res utenfor byggegrense innenfor Side 7 av 10 Reguleringsbestemmelser Arealplan\u2010ID <64570000> arealform\u00e5l BB. \u00a7 3.2 Samferdselsanlegg og teknisk infrastruktur (\u00a7 12\u20105 nr. 2) \u00a7 3.2.1 Fellesbestemmelser for samferdselsanlegg og teknisk infrastruktur (o_KV, f_V1, f_V2, f_V3, o_FO1, f_FO2 og o_AVG). \u00a7 3.2.1.1 Utforming (\u00a712\u20107 nr. 1) \u00a7 3.2.1.1.a Samferdselsform\u00e5l skal opparbeides i henhold til form\u00e5lsbeskrivelsen og plankartet. \u00a7 3.2.1.1.b Samferdselsform\u00e5l skal ikke sperres med hindringer av noe slag. \u00a7 3.2.1.2 Funksjons\u2010 og kvalitetskrav (\u00a7 12\u20107 nr. 4) \u00a7 3.2.1.2.a Utforming av samferdselsanlegg og teknisk infrastruktur som omfattes av planen m\u00e5 prosjekteres. \u00a7 3.2.1.2.b Det skal utarbeides en vegteknisk plan for offentlig vegareal. Denne skal godkjennes av rett vegmyndighet, f\u00f8r rammes\u00f8knad ref. 2.11.1. \u00a7 3.2.1.2.c Det skal ikke settes opp installasjoner, gjerder, beplantning eller lignende som kommer i konflikt med frisiktlinjer. \u00a7 3.2.1.3 Juridiske linjer, eksempelvis st\u00f8yskjerm, st\u00f8ttemur, sikringsgjerde (\u00a7\u00a7 12\u20107 nr. 1 og 4) \u00a7 3.2.1.3.a Gjerder kan oppf\u00f8res i tilknytning til arealform\u00e5l der det er n\u00f8dvendig for sikring. \u00a7 3.2.2 Kj\u00f8reveg, veg, fortau og annen veggrunn, (o_KV, f_V1, f_V2, f_V3, o_FO1, f_FO2 og o_AVG) Utforming (\u00a712\u20107 nr. 1) \u00a7 3.2.2.1 Arealbruk \u00a7 3.2.2.1.a o_KV er offentlig veg og skal opparbeides med minimum 5,5 meter bredde og iht. \u00a7\u00a7 3.2.1 og 2.11.1. Eksisterende fartshump i o_KV, s\u00f8r for krysset skal videref\u00f8res. \u00a7 3.2.2.1.b f_V1 er privat del av Jacob Kj\u00f8des veg, og felles for bebyggelse og tilgrensende eiendommer vest for krysset. \u00d8stlig del av f_V1 skal benyttes som adkomst til prosjektets garasjeanlegg, og skal opparbeides iht. \u00a7\u00a7 3.2.1 og 2.11.1 \u00a7 3.2.2.1.c f_V2 er avkj\u00f8rsel til felles parkering i garasjeanlegg innenfor BB, og skal opparbeides iht. \u00a7\u00a7 3.2.1 og 2.11.1 \u00a7 3.2.2.1.d f_V3 er eksisterende felles avkj\u00f8rsel for g/bnr. 13/1124. \u00a7 3.2.2.1.e o_FO1, f_FO2, f_FO3 og o_FO4 er fortau, og skal opparbeides som vist i plankartet og iht. \u00a7\u00a7 3.2.1 og 2.11.1. o_FO1 og f_FO2 skal opparbeides med minimum 2,5 meters bredde. \u00a7 3.2.2.1.f Arealform\u00e5let AVG er n\u00f8dvendig sideareal til veganlegget, og kan benyttes til eksempelvis gr\u00f8ft, offentlig belysning og skilt. Omr\u00e5det kan beplantes i den grad beplantning ikke begrenser arealets prim\u00e6rfunksjon og ivaretar siktforholdene. Utforming skal fremkomme av teknisk plan og opparbeides iht. \u00a7\u00a7 3.2.1 og 2.11.1. \u00a7 3.2.2.1.g De deler av o_AVG1 som grenser til henteplass for renovasjon innenfor BB m\u00e5 utformes slik at det ikke hindrer enkel og trinnl\u00f8s trilling av beholdere mellom renovasjonsbil og henteplass (via samferdselsform\u00e5l AVG1, FO1 og KV). Side 8 av 10 Reguleringsbestemmelser Arealplan\u2010ID <64570000> Trafikkregulerende tiltak (\u00a7 12\u20107 nr. 7) \u00a7 3.2.2.2 Om omr\u00e5det/omr\u00e5dene skal v\u00e6re offentlige eller felles (\u00a712\u20107 nr. 14) \u00a7 3.2.2.2.a o_KV er offentlig. \u00a7 3.2.2.2.b f_V1 er felles for tilgrensende eiendommer og bebyggelse vest for krysset og til garasjeanlegg innenfor BB. \u00a7 3.2.2.2.c f_V2 er felles for arealform\u00e5l BB. \u00a7 3.2.2.2.d f_V3 er felles for g/bnr. 13/ 1124. \u00a7 3.2.2.2.e o_FO1 og o_FO4 er offentlig. f_FO2 og f_FO3 er privat / felles. \u00a7 3.2.2.2.f o_AVG tilh\u00f8rer offentlig vegareal. f_AVG er privat / felles. \u00a7 3.3 Gr\u00f8nnstruktur (\u00a7 12\u20105 nr. 3) \u00a7 3.3.1 Naturomr\u00e5de\u2010 gr\u00f8nnstruktur (GN) og Turveg (TV) Utforming (\u00a712\u20107 nr. 1) \u00a7 3.3.1.1 Arealbruk \u00a7 3.3.1.1.a Arealform\u00e5l o_GN er offentlig gr\u00f8nnstruktur / naturomr\u00e5de \u00a7 3.3.1.1.b Arealform\u00e5l o_TV er offentlig turveg. \u00a7 3.3.1.2 Funksjons\u2010 og kvalitetskrav (\u00a7 12\u20107 nr. 4) \u00a7 3.3.1.2.a o_GN skal ha karakter som gr\u00f8nt naturomr\u00e5de med funksjon for biologisk mangfold, og som vegetasjonsskjerm. Areal som allerede er opparbeidet/p\u00e5virket av tiltak kan beplantes i tr\u00e5d med \u00a7 2.5.3 og utbedres iht. arealform\u00e5lets hensikt som gr\u00f8ntomr\u00e5de. \u00a7 3.3.1.2.b Ferdsel p\u00e5 o_TV skal ikke forhindres med stengsler eller p\u00e5 annen m\u00e5te gj\u00f8res vanskelig. \u00a74 Bestemmelser til hensynssoner (\u00a7\u00a7 12\u20106, 12\u20107 og 11\u20108) \u00a7 4.1 Sikrings\u2010, st\u00f8y\u2010 og faresoner (\u00a7 11\u20108 a) (H140) \u00a7 4.1.1 Innenfor H140 er det ikke tillatt med sikthindrende vegetasjon eller gjenstander h\u00f8yere enn 50 cm over tilst\u00f8tende vegareal. \u00a7 4.2 S\u00e6rlige hensyn til landbruk, friluftsliv, gr\u00f8nnstruktur, landskap eller bevaring av naturmilj\u00f8 eller kulturmilj\u00f8 (\u00a7 11\u20108 c) (sone H550) \u00a7 4.2.1 H550 viser Hensynssone landskap / funksjonell strandsone langs sj\u00f8 slik det er avgrenset i overordnet plan, dvs. KPA 2018. Generelt gjelder det at tiltak innenfor H550 skal plasseres og utformes slik at forvaltningsm\u00e5let for strandsonen ikke p\u00e5virkes negativt. Eksisterende kvaliteter knyttet til biologisk mangfold, landskap og allmenn ferdsel skal tas vare p\u00e5. \u00a7 4.2.2 Tiltak i form av nybygg og opparbeidelse av hage tillates der hensynssonen H550 overlapper BB. Plassering og utforming av bebyggelse innenfor H550 skal s\u00e6rlig vurderes mht. fjernvirkning fra Det D\u00f8de hav med strandsone. Side 9 av 10 Reguleringsbestemmelser Arealplan\u2010ID <64570000> \u00a75 Bestemmelser til bestemmelsesomr\u00e5der \u00a7 5.1 Bestemmelser til bestemmelsesomr\u00e5de (omr\u00e5de #1) \u00a7 5.1.1.1.a Innenfor bestemmelsesomr\u00e5de #1 kan det etableres et felles parkeringsanlegg for bilparkering, sykkelparkering, boder og teknisk infrastruktur under bakken. \u00a76 Rekkef\u00f8lgebestemmelser \u00a7 6.1 F\u00f8r igangsettingstillatelse \u00a7 6.1.1 Paradiskrysset med tilkomst til Jacob Kj\u00f8des veg skal v\u00e6re utbygget i samsvar med reguleringsplan for Fana. Gnr. 13 bnr. 1132, Tunvegen \u2010 Jacob Kj\u00f8des veg, gang\u2010 og sykkelveg, plan\u2010ID 4601\u201065020000. \u00a7 6.1.2 Jacob Kj\u00f8des veg og krysset med Statsminister Michelsens veg skal v\u00e6re ferdig opparbeidet iht. reguleringsplan for Fana. Gnr. 13 bnr. 1132, Tunvegen \u2010 Jacob Kj\u00f8des veg, gang\u2010 og sykkelveg, plan\u2010ID 4601\u201065020000. \u00a7 6.1.3 N\u00f8dvendige sikrings\u2010 og beskyttelsestiltak skal v\u00e6re etablert f\u00f8r bygge og anleggsarbeider kan igangsettes. \u00a7 6.1.4 o_KV og o_FO1 skal v\u00e6re opparbeidet f\u00f8r igangsetting av anleggsarbeid innenfor omr\u00e5de for bebyggelse og anlegg (BB). \u00a7 6.2 F\u00f8r ny bebyggelse tas i bruk \u00a7 6.2.1 Avkj\u00f8rsel til arealform\u00e5l BB vist i plankartet med avkj\u00f8rselspil og f_V2 skal v\u00e6re ferdig opparbeidet iht. bestemmelsene og gjeldende tekniske krav. \u00a7 6.2.2 f_FO2 og f_FO3 skal v\u00e6re ferdig opparbeidet iht. \u00a7 3.2.2.1e. \u00a7 6.2.3 Felles uteoppholdsareal skal v\u00e6re ferdig opparbeidet i samsvar med bestemmelsene. \u00a7 6.2.4 Vann\u2010 og avl\u00f8psnett skal v\u00e6re utbygd i samsvar med godkjent rammeplan for VA. \u00a7 6.2.5 Parkeringsgarasje skal v\u00e6re ferdigstilt med tilstrekkelig antall parkeringsplasser for bil. \u00a7 6.2.6 Parkeringsl\u00f8sning for sykkel skal v\u00e6re ferdigstilt med tilstrekkelig antall sykkelplasser. Side 10 av 10 Reguleringsbestemmelser Arealplan\u2010ID <64570000> "
}