{
  "dokument_id": "fd8b602b-27e1-58de-8ea5-06534b4b58f4",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 70 fra Thor Haakon Bakke (MDG) om ansettelsesstoppet - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/11302943/Svar-pa-skriftlig-sporsmal-nr-70-fra-Thor-Haakon-Bakke-MDG-om-ansettelsesstoppet-Utvalg-for-barnehage-skole-og-idrett",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2024/153940-3 Saksbehandler: Laila Revheim Samset Fra Dato: 18. oktober 2024 Byr\u00e5d for barnehage og skole Svar p\u00e5 skriftlig sp\u00f8rsm\u00e5l nr. 70 fra Thor Haakon Bakke (MDG) om ansettelsesstoppet - Utvalg for barnehage, skole og idrett Representanten Thor Haakon Bakke (MDG) har 07.10.2024 sendt inn f\u00f8lgende skriftlige sp\u00f8rsm\u00e5l: Sp\u00f8rsm\u00e5l til byr\u00e5den: \u00abSom en konsekvens av ansettelsesstoppet til byr\u00e5det: \u2022 Hvor mange vakante/ledige stillinger er det i etatene og byr\u00e5dsavdelingen byr\u00e5den har ansvar for? \u2022 Hva er konsekvensene av ansattstoppen for kommunens arbeid med planer, saksbehandlingstid m.m.?\u00bb Svar fra byr\u00e5den: N\u00e5r det gjelder ledige stillinger er det per 10.oktober 2024 totalt ti vakante stillinger p\u00e5 niv\u00e5 1 og 2 i Byr\u00e5dsavdeling for barnehage og skole. To av disse er stillinger p\u00e5 niv\u00e5 2, og \u00e5tte stillinger p\u00e5 niv\u00e5 1. I tillegg er en stilling p\u00e5 niv\u00e5 2 i avsluttende prosess for reansettelse etter \u00e5 ha st\u00e5tt vakant fra forsommeren 2024. Stillingene fordeler seg bredt innenfor byr\u00e5dsavdelingens ansvarsomr\u00e5der, og innbefatter blant annet \u00f8konomer, jurister, HR og forvaltning, digitalisering og kvalitetsutvikling. I forhold til konsekvenser ved det \u00e5 ha vakante stillinger m\u00e5 b\u00e5de byr\u00e5dsavdelingen og underliggende enheter til enhver tid vurdere kapasitet opp mot oppgaver, og prioritere mellom disse. Oversikt over planer og st\u00f8rre saker er tidligere forelagt utvalget (17.09.2024 sak 87/24), og det er ikke planlagt utsettelser av disse. Det er forel\u00f8pig ikke rapport om vesentlige forsinkelser i saksbehandlingstid p\u00e5 niv\u00e5 1 og 2, men byr\u00e5dsavdelingen f\u00f8lger med p\u00e5 dette, og vurderer fortl\u00f8pende omprioriteringer i oppgavel\u00f8sningen for \u00e5 sikre tilfredsstillende fremdrift. Daniel C. E. H\u00e4gglund - Byr\u00e5d for barnehage og skole Dokumentet er godkjent elektronisk. "
}