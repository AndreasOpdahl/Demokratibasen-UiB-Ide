{
  "dokument_id": "4ec35d3a-1193-5842-966a-ff9ee09b1711",
  "doc_type": "case_presentation",
  "kommune": 4601,
  "tittel": "\u00c5rstad, Gnr. 13, Bnr. 1132, Sykkelvei fra Hagerupsvei til Mindemyren, Offentlig reguleringsplan, 2. gangs behandling",
  "url": "https://bergen.kommune.no/politikere-utvalg/api/fil/bk360/10997367/Framstilling-Arstad-Gnr-13-Bnr-1132-Sykkelvei-fra-Hagerupsvei-til-Mindemyren-Offentlig-reguleringsplan-2-gangs-behandling",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/56545-100 \u00c5rstad, Gnr. 13, Bnr. 1132, Sykkelvei fra Hagerupsvei til Mindemyren, Offentlig reguleringsplan, 2. gangs behandling Hva saken gjelder: Bakgrunn: Vestland fylkeskommune fremmer p\u00e5 vegne av Milj\u00f8l\u00f8ftet detaljreguleringsplan for strekningen mellom Hagerups vei og Mindemyren, via Wergeland sentrale deler. Planen dekker deler av Fv. 582 Storetveitveien og deler av Fv. 582 Minde All\u00e9. Form\u00e5let med planforslaget er \u00e5 etablere et sammenhengende, attraktivt og trafikksikkert tilbud for syklister. Forslaget skal ogs\u00e5 s\u00f8rge for gode l\u00f8sninger for fotgjengere og kollektivtrafikk. Planen f\u00f8lger opp intensjonene i vedtatt omr\u00e5deregulering for Wergeland sentrum, og skal ivareta senterutvikling og kulturmilj\u00f8. Strekningen inng\u00e5r i offentlig utbyggingsfase 1 i sykkelstrategi for Bergen, og har derfor h\u00f8y prioritet i Milj\u00f8l\u00f8ftet. Figur 1 - oversiktskart og planomr\u00e5de Planforslagets innhold: Planforslaget omfatter samferdselsareal gjennom sentrale deler av Wergeland, og byggeomr\u00e5der i omr\u00e5dereguleringen som p\u00e5virkes av planen. Det etableres gjennomg\u00e5ende 1 sykkelvei med fortau p\u00e5 vestsiden av Storetveitveien, og fortau langs \u00f8stsiden av Storetveitveien. Utformingen av sykkelveien tilpasses planlagte torg og allmenninger i Wergeland sentrum. Det er utarbeidet en retningsgivende formingsveileder med tilh\u00f8rende tegninger som skal sikre urbane kvaliteter i omr\u00e5det i tr\u00e5d med gjeldende omr\u00e5deregulering for Wergeland. Planforslaget forutsetter riving av 10 boliger, hvorav fire allerede er regulert revet gjennom omr\u00e5dereguleringen. De resterende seks inng\u00e5r i privat reguleringsplan for Nyhaugveien (plan-ID 65230000). Av disse er fire kj\u00f8pt opp av private eiendomsutviklere, og to er boliger hvor grunneier ikke \u00f8nsker at huset deres skal rives. Planforslaget for Nyhaugveien legger opp til transformasjon av villaeiendommer til tettere boligbebyggelse p\u00e5 vestsiden av Storetveitveien. De to planene overlapper delvis, og begge planene omfatter arealet til gang- og sykkelvei, samt husrekken som foresl\u00e5s revet (figur 3). Husrekken ligger innenfor hensynssone kulturminner/kulturmilj\u00f8 i KPA2018. F\u00f8r 1. gangs behandling ble det utf\u00f8rt en konsekvensutredning som konkluderer med at riving av husene vil ha begrenset p\u00e5virkning p\u00e5 det totale Figur 2. Utsnitt av kulturmilj\u00f8et Wergelands\u00e5sen- illustrasjonsplan Storetveit\u00e5sen. Trafikken mot Inndalsveien legges om via nordre del av Eikeveien i tr\u00e5d med vedtatt omr\u00e5deregulering. Grepet skal styrke sammenhengene i byrom og gangakser ved bybanestoppet. Samtidig f\u00f8rer det til mer biltrafikk tettere p\u00e5 parkomr\u00e5det ved trikkesl\u00f8yfen/Ambrosia T\u00f8nnesens plass. Forslaget inneb\u00e6rer inngrep i byggeomr\u00e5der som er regulert i omr\u00e5dereguleringen for sentrale deler av Figur 3 - Planomr\u00e5dene for Nyhaugveien Wergeland. Blant annet er rundkj\u00f8ringen ved Fager\u00e5sveien (r\u00f8d) og Sykkelvei (gr\u00f8nn) er foresl\u00e5tt utvidet fra 27,5 til 28 m og skj\u00f8vet noe mot vest av hensyn til snumuligheter for buss. Byggeomr\u00e5dene foresl\u00e5s flyttet eller noe redusert i st\u00f8rrelse for \u00e5 gj\u00f8re plass til sykkelanlegget og utvidelse av rundkj\u00f8ringen. Planprosess og medvirkning: Kompleksiteten i omr\u00e5det og m\u00e5lkonflikter har gjort at planarbeidet har tatt lang tid. Sentrale problemstillinger har v\u00e6rt konsekvenser for boliger og kulturmilj\u00f8, valg av l\u00f8sning for g\u00e5ende og syklende, trafikkl\u00f8sning i Eikeveien og mot Inndalsveien, framkommelighet for buss og tilpasning til tilgrensende planer. Det ble varslet oppstart for planarbeidet \u00abSykkelvei fra Hagerups vei til Mindemyren\u00bb 01.10.2016. Plangrensen ble utvidet i varslingsbrev 03.08.2020. 2 H\u00f8sten 2022 ble planforslaget lagt ut til h\u00f8ring og offentlig ettersyn. Innkomne merknader er oppsummert i vedlagte merknadsskjema. I uttalelsene og merknadene blir det i hovedtrekk pekt p\u00e5 f\u00f8lgende: - Trafikk: Flere peker p\u00e5 at omlegging av trafikk fra Storetveitveien til Inndalsveien via Eikeveien f\u00f8rer til \u00f8kt trafikkbelastning ved trikkesl\u00f8yfeparken. - Riving av boliger: Noen grunneiere \u00f8nsker ikke at boligene deres skal rives. - Kulturmilj\u00f8: Kommentarer om at riving av boliger med kulturminneverdi forringer kulturmilj\u00f8et. - Valg av sykkell\u00f8sning: Ulike innspill i fav\u00f8r av b\u00e5de sykkelfelt eller sykkelveg. Det er gjennomf\u00f8rt begrensede h\u00f8ringer av enkelte endringer i planforslaget i april 2024. Endringene som er foretatt etter offentlig ettersyn er beskrevet i planbeskrivelsens kapittel 5.4. De viktigste endringene er: - L\u00f8sningen i Eikeveien er endret. Det etableres en vareleveringslomme p\u00e5 vestsiden av Eikeveien og flere avkj\u00f8rsler opprettholdes. Det legges ikke til rette for eget sykkelfelt, og syklister m\u00e5 bruke veibanen eller utvidet fortau. - Tine sitt gamle administrasjonsbygg tas ut av planen, siden det er regulert i Delfeltene S8 og S10 Mindemyren (plan-ID 66060000). - Planomr\u00e5det er redusert nordvest for Eikeveien. - Planen detaljerer n\u00e6rmere omr\u00e5det ved Wergeland kollektivknutepunkt. - Det er tatt inn et rekkef\u00f8lgekrav for trafikkomleggingen mot Inndalsveien. - Det er utarbeidet en formingsveileder som gjennom bestemmelsene skal v\u00e6re retningsgivende. - Forslaget setter av mer plass til gr\u00f8ntareal. - Det er gjort mindre plantekniske tilpasninger, som blant annet justering av feltnavn. Planstatus og forholdet til p\u00e5g\u00e5ende planer: Planomr\u00e5det ligger innenfor Byfortettingssone og Sentrumskjerne i kommuneplanens arealdel. Det er flere p\u00e5g\u00e5ende planprosesser som grenser til planomr\u00e5det. Disse er samkj\u00f8rt med planforslaget: \u2022 Nyhaugveien \u2013 boliger langs vestsiden av Storetveitveien. Planforslaget har v\u00e6rt p\u00e5 begrenset h\u00f8ring i 2024. \u2022 Nyhaugen \u2013 transformasjon av Wergeland sentrum med boliger og n\u00e6ringsvirksomhet i overgangen mellom Wergeland sentrum og Mindemyren. Planarbeidet startet opp i mars 2023. \u2022 Wergelandsbakken \u2013 bolig. Planarbeidet startet opp i juni 2020. Overordnede planer og retningslinjer: Planforslaget er innordnet overordnede nasjonale-, regionale og kommunale f\u00f8ringer. Tilrettelegging for aktive trafikanter og kollektivtransport er i tr\u00e5d med f\u00f8ringer i kommuneplanens samfunnsdel og arealdel, g\u00e5- og sykkelstrategiene for Bergen, Gr\u00f8nn strategi, og m\u00e5lene i byvekstavtalen. Fagetatens vurdering og anbefaling: Fagetaten slutter seg til hovedform\u00e5let (Samferdselsanlegg) og det planfaglige grepet i planforslaget. Forslaget til detaljregulering vurderes \u00e5 v\u00e6re tilfredsstillende og anbefales vedtatt. \u00d8konomiske konsekvenser: Behandling av reguleringsplanforslaget har ingen direkte \u00f8konomiske konsekvenser for Bergen kommune. Sykkelveien er finansiert gjennom Milj\u00f8l\u00f8ftet og ligger inne med midler i 3 handlingsprogrammet for 2025-2028. Totalkostnaden er ansl\u00e5tt til 209,5 millioner, fordelt p\u00e5 statlige post 30-midler og fylkeskommunalt bidrag. Byr\u00e5dets vurdering og anbefaling/konklusjon: Byr\u00e5det vurderer at planforslaget bidrar til gode forbindelser for g\u00e5ende og syklende i tr\u00e5d med overordnede m\u00e5l. Sykkelveien vil v\u00e6re en viktig kobling for sykkelnettet i Bergensdalen og knytter \u00f8vrige tilbud sammen med sykkelruten gjennom Mindemyren. Planen gir et vesentlig bedre tilbud til b\u00e5de g\u00e5ende og syklende, og bedrer framkommeligheten for kollektivtrafikken. Wergeland er et sentralt transformasjonsomr\u00e5de med bybaneholdeplass og n\u00e6rhet til utviklingsomr\u00e5dene p\u00e5 Mindemyren. Avklaring av samferdselsarealene, og god tilgjengelighet med aktive transportformer, bygger opp under den videre utviklingen av boliger, n\u00e6ring og sentrumsfunksjoner i omr\u00e5det. Planarbeidet har h\u00e5ndtert komplekse problemstillinger, og byr\u00e5det mener at planforslaget balanserer ulike hensyn p\u00e5 en god m\u00e5te. Det er vurdert ulike gang- og sykkell\u00f8sninger p\u00e5 \u00f8st- og vestsiden av Storetveitveien for \u00e5 finne den samlet sett beste l\u00f8sningen med tanke p\u00e5 kulturmilj\u00f8 og boliger, framkommelighet for \u00f8vrig trafikk, trafikksikkerhet og tilgrensende boligplaner. Det er ogs\u00e5 sett p\u00e5 mulighetene for \u00e5 i st\u00f8rre grad omdisponere dagens veigrunn for \u00e5 begrense inngrep i bebyggelse. Storetveitveiens overordnede rolle for bil- og busstrafikk gj\u00f8r det n\u00f8dvendig \u00e5 utvide samferdselsarealet for \u00e5 f\u00e5 plass til nytt gang- og sykkeltilbud. Dette inneb\u00e6rer at 6 boliger innenfor kulturmilj\u00f8et i Wergelands\u00e5sen-Storetveit\u00e5sen m\u00e5 rives, i tillegg til de 4 som er regulert revet i omr\u00e5dereguleringen. Samtidig er disse 6 boligene foresl\u00e5tt erstattet med ny boligbebyggelse i privat planforslag for Nyhaugveien som er under arbeid. Forslaget som var p\u00e5 begrenset h\u00f8ring v\u00e5ren 2024 la til rette for et prosjekt med ca. 110-130 nye boliger (figur 4). Forslaget er ogs\u00e5 tilpasset den planlagte gang- og sykkelveien. Byr\u00e5det deler Plan- og bygningsetatens bekymring for at riving av boliger p\u00e5 \u00f8stsiden for \u00e5 etablere sykkelvei, kombinert med fremtidig fortetting p\u00e5 vestsiden, vil f\u00e5 st\u00f8rre negative konsekvenser for kulturmilj\u00f8et enn dersom rivingen konsentreres til \u00e9n side. Figur 4 - utsnitt fra forslag til Byr\u00e5det mener derfor at etablering av sykkelvei p\u00e5 vestsiden, plankart for Nyhaugveien fra begrenset h\u00f8ring i 2024 kombinert med tilrettelegging for framtidig transformasjon, er den beste l\u00f8sningen samlet sett. Byr\u00e5det erkjenner at det er et alvorlig inngrep \u00e5 rive boliger, som ogs\u00e5 inng\u00e5r i et kulturmilj\u00f8. Samtidig er Wergeland og Mindemyren sentrale transformasjonsomr\u00e5der der hensynet til ny boligutvikling b\u00f8r veie tungt. Den lange planprosessen har skapt en krevende situasjon for de som f\u00e5r boligene sine revet. Byr\u00e5det h\u00e5per at fastsetting av arealene til samferdsel og boligbygging gjennom reguleringsplanen vil gi en endelig avklaring for beboerne. Planforslaget f\u00f8lger opp trafikkm\u00f8nsteret i gjeldende omr\u00e5deregulering, der trafikken fra Storetveitveien mot Inndalsveien er regulert om via Eikeveien. Byr\u00e5det har forst\u00e5else for at naboer er bekymret for at omleggingen av trafikk forbi trikkesl\u00f8yfen kan f\u00f8re til \u00f8kt bilst\u00f8y, trafikkfare og barrierevirkning ved parken. Samtidig er det overordnede trafikkm\u00f8nsteret vedtatt i omr\u00e5dereguleringen, og har ikke v\u00e6rt vurdert p\u00e5 nytt i dette planarbeidet. Omleggingen muliggj\u00f8r ogs\u00e5 et utvidet torgareal ved bybanestoppet, som er et sentralt grep i b\u00e5de omr\u00e5dereguleringen og i dette planforslaget. Torget trekkes over Minde all\u00e9, og vil knytte knutepunktet i Wergeland sentrum til de nye allmenningene p\u00e5 Mindemyren. 4 Byr\u00e5det mener likevel at formingsveilederen m\u00e5 sikre avb\u00f8tende tiltak for \u00e5 kompensere for trafikkulempene ved trikkesl\u00f8yfeparken. \u00c5 trekke bygulvet videre fra Ambrosia T\u00f8nnesens plass inn i Eikeveien kan bidra til \u00e5 redusere farten og knytte trikkesl\u00f8yfeparken til byggeomr\u00e5dene p\u00e5 Wergeland. Byr\u00e5det foresl\u00e5r derfor \u00e5 endre formingsveilederen slik at den viser bygulv/belegningsstein i Eikeveien. Byr\u00e5det st\u00f8tter endringene i l\u00f8sningene i Eikeveien der sykkelfelt tas ut til fordel for bredere fortau. Den nye l\u00f8sningen sikrer bedre plass til varelevering for \u00e5 st\u00f8tte opp om n\u00e6ringslivet i Eikeveien. Begrunnelse for framleggelse til bystyret: Etter plan- og bygningslovens \u00a7 3-3, andre ledd ligger det til bystyret selv \u00e5 vedta reguleringsplan, jf pbl \u00a7 12-12. Utvalg for milj\u00f8 og byutvikling skal avgi innstilling i saken. Byr\u00e5det innstiller til bystyret \u00e5 fatte f\u00f8lgende vedtak: I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. \u00c5rstad, Gnr. 13, Bnr. 1132, Sykkelvei fra Hagerupsvei til Mindemyren, arealplan- ID 65150000, vist p\u00e5 plankart, sist datert 10.06.2024 b. Tilh\u00f8rende reguleringsbestemmelser, sist datert 13.06.2024 c. Formingsveilederen oppdateres med bygulv/belegningsstein i Eikeveien Dato: 17. september 2024 Marte Joan Monstad Christine Kahrs Fung. Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat, sluttbehandling - \u00c5rstad, Gnr. 13, Bnr. 1132, Sykkelvei fra Hagerupsvei til Mindemyren, Offentlig reguleringsplan Plankart datert 10-06-2024 Reguleringsbestemmelser datert 13-06-2024 Planbeskrivelse datert 13-06-2024 Merknadsskjema private datert juni2024 Merknadsskjema h\u00f8ringsinstanser datert juni2024 Illustrasjonsplan datert 10-06-2024 Formingsveileder med O-tegninger datert_30-05-2024 Tegningshefte tekniske tegninger datert 29-04-2024 Uttalelse fra Byantikvaren datert 11-10-2022 St\u00f8yrapport datert 28-08-2023 Omr\u00e5destabilitet datert 19-04-2024 Risikovurdering av alternativ for sykkelsystem (HAZID-analyse) datert februar2018 Risikovurdering av trafikkomlegging Eikeveien (HAZID-analyse) datert mai2023 Trafikkanalyse Wergeland datert 17-11-2017 Silingsnotat for trafikksystem for g\u00e5ende og syklende datert 15-06-2018 Oppsummering overordnet tras\u00e9vurdering datert desember 2019 Notat Problemstillinger sentralt p\u00e5 Wergeland datert 09-11-2017 Notat Kryssl\u00f8sning Eikeveien datert 13-05-2020 Notat Kryssl\u00f8sning Fager\u00e5sveien datert 25-10-2019 5 Notat Konsekvenser for S4 S5 og S7 i omr\u00e5deplanen for Wergeland datert 20-11-2019 ROS-analyse datert 30-05-2024 VA-rammeplan datert 06-03-2024 VA-rammeplan vedlegg datert 06-03-2024 Uttalelse fra Bergen Vann datert 12-03-2024 Kulturminner og kulturmilj\u00f8 Verdivurdering datert 07-08-2017 Oppsummering av konsekvenser for kulturminner og veg datert 09-10-2019 Kulturminnegrunnlag Storetveitveien datert oktober 2014 Kulturminnegrunnlag for lokalsenter S11 Wergeland datert juni 2008 Strategiprogram for lokalsenter S11 Wergeland datert 30-01-2008 6 "
}