{
  "dokument_id": "d9647b66-0014-5b98-9836-445f3de37da0",
  "doc_type": "case_attachment",
  "kommune": 4601,
  "tittel": "S\u00f8knad",
  "url": "https://bergen.kommune.no/politikere-utvalg/api/fil/bk360/9687076/Soknad",
  "tekst": "Bergen kommune Byggesaksavdelingen postmottak.planogbygg@bergen.kommune.no Bergen 2. juni 2023 Vedr.: Gnr. 172 Bnr. 81 Nedre Prestavegen 5 Sak Bergen kommune ULOV-2022/25813 S\u00f8knad om tiltak etter PBL \u00a7\u00a720-1, 20-2 F\u00f8lgeskriv med redegj\u00f8relse av tiltaket. 1 INNLEDNING MED BESKRIVELSE AV TILTAKET Tiltakshavere : Liv og Paal Dahl Ansvarlig s\u00f8ker : FORUM ARKITEKTER AS Forum Arkitekter as er engasjert som ansvarlig s\u00f8ker i anledning sak som nevnt over. I forkant av oppdraget har det v\u00e6rt avholdt tilsyn (06.02.23) fra Bergen kommune og det er opprettet sak ULOV-2022/25813. P\u00e5 vegne av tiltakshaver vil ansvarlig s\u00f8ker med dette levere s\u00f8knad om tiltak der form\u00e5let er \u00e5 im\u00f8tekomme de krav som er framsatt i brev fra Bergen kommune, datert 15.03.2023 og 13.04.2023. Kommunen har gitt frist til 15.07.2023 for \u00e5 im\u00f8tekomme alternative tilsynskrav. Det er ikke avholdt egen forh\u00e5ndskonferanse i anledning v\u00e5r s\u00f8knad. Ansvarlig s\u00f8ker finner det tilstrekkelig \u00e5 forholde seg til mottatt brev; \u00abvarsel om opph\u00f8r av bruk, retting og ilegging av tvangsmulkt.\u00bb N\u00e5r kommunen oppretter nytt saksnummer i anledning v\u00e5r s\u00f8knad skal saksnummeret sees i sammenheng med ulovlighetssaken som det her vises til. Grunnlaget for tilsynet P\u00e5 eget initiativ har tiltakshaver avholdt befaring med Bergen kommune. Invitasjon til tilsynsbefaring ble gitt til kommunen i telefonsamtale 5. februar 2023. Tilsynsbefaringen ble avholdt 6. februar 2023. Tilstede p\u00e5 befaringen var Bergen kommune v/ \u00d8yvind Bruland og Tore Dagsland Halderaker, samt tiltakshaver Paal Dahl. Tiltakshaver opplevde tilsynsbefaringen som konstruktiv og Bergen kommune gav uttrykk for at det h\u00f8rte til sjeldenhetene \u00e5 f\u00e5 \u00e5pen tilgang til eiendommen slik tiltakshaver her inviterte til. Forum Arkitekter AS, Damsg\u00e5rdsveien 16 , 5058 BERGEN E-post: info@forumarkitekter.no / Tlf: 55 16 59 00 / fax: 55 16 67 60 Org.nr: No 966 587 903 / Bankgiro: 6501.05.60882 www.forumarkitekter.no Befaringen omfattet carport, hage bod (\u00abanneks\u00bb if\u00f8lge kommunen), hageanlegg med gangveg / terreng mur, og naustet der kommunen fikk tilgang til loft og hovedetasje. Presisering av eksisterende bruk For \u00e5 ytterligere klargj\u00f8re den reelle bruken av hage boden, kan tiltakshaver p\u00e5 ny bekrefte her at hygget er tiltenkt lagring av hagem\u00f8bler og redskap. Arealet skal i tillegg brukes som veksthus for planter og gr\u00f8nnsaker. Hage boden er ikke oppvarmet og har ingen overnattingsmulighet, det er ikke innlagt vann. Hage boden samsvarer med bygning som 2 definert av Forskrift om byggesak, kapittel 4, \u00a74-1a, frittliggende bygning som ikke skal brukes til beboelse. Bygget er ikke et anneks, men en hage bod. N\u00e5r det gjelder naustet var loftet opprinnelig tiltenkt lagring av b\u00e5tutstyr. Dette tiltaket omfatter s\u00f8knad om bruksendring for loftsetasjen i naustet, fra naust-loft til oppholdsareal. Ansvarlig s\u00f8ker gj\u00f8r oppmerksom p\u00e5 at s\u00f8knad om bruksendring kun innbefatter kvalitetskrav til oppvarming. Det er av stor betydning \u00e5 sikre egnet oppbevaring i et fuktig og v\u00e6rutsatt klima. Varmepumpen som er installert skal bist\u00e5 i \u00e5 ta vare p\u00e5 og verne om eiendeler og bruksgjenstander som ellers tar skade av den fuktighet som her gj\u00f8r seg gjeldene i store deler av \u00e5ret. Naust-loftet skal ogs\u00e5 benyttes som trimrom. Loftet er ikke tilrettelagt for overnatting og naustet har ikke innlagt vann. Naustloftet vil s\u00e5ledes f\u00e5 tilsvarende bruk som de funksjoner som framkommer av Forskrift om byggesak, kapittel 4, \u00a74-1a, Frittliggende bygning som ikke skal brukes til beboelse, men oms\u00f8kes til oppholdsareal som f\u00f8lge av oppvarming. F\u00f8lgende ulovligheter er framsatt av Bergen kommune: Tiltak 1 Terrenginngrep, endret i tidsrommet mellom 1980 og 2002. Lovhjemmel PBL \u00a720-1, k: s\u00f8knadspliktig terrenginngrep. Lovhjemmel KPA2018: Byggegrense mot sj\u00f8. Tiltak 2 Altan boligfasade mot s\u00f8r ca 56m2, oppf\u00f8rt i tidsrommet 1997-2002. Lovhjemmel PBL 20-2, jf \u00a720-1 a s\u00f8knadspliktig tilbygg Lovhjemmel KPA2018: Byggegrense mot sj\u00f8. Tiltak 3 Takoverbygg boligfasade mot vest, oppf\u00f8rt i tidsrommet 2009-2011. Lovhjemmel PBL 20-2, jf \u00a720-1 a s\u00f8knadspliktig tilbygg Lovhjemmel KPA2018: Byggegrense mot sj\u00f8. Tiltak 4 Terrengmurer, oppf\u00f8rt i tidsrommet 2017-2019. Mur mellom bolig og naust og mur ved altan Lovhjemmel PBL 20-2, jf \u00a720-1 a s\u00f8knadspliktig konstruksjon Lovhjemmel KPA2018: Byggegrense mot sj\u00f8. Tiltak 5 Anneks, oppf\u00f8rt i tidsrommet 2019-2022. Lovhjemmel PBL 20-2, jf \u00a720-1 a s\u00f8knadspliktig oppf\u00f8ring av nybygg Lovhjemmel KPA2018: Byggegrense mot sj\u00f8. Tiltak 6 Fasade endring og bruksendring naust, endret i tidsrommet 2019-2022. Lovhjemmel PBL \u00a720-1 s\u00f8knadspliktig fasadeendring. Lovhjemmel KPA2018: Byggegrense mot sj\u00f8. Oppholdsrommet i loftsetasjen (2. etasje) er ikke oms\u00f8kt, jmf. opprinnelig s\u00f8knad fra 2005. Se vedlegg 11. 3 Presisering av arealst\u00f8rrelse eksisterende eiendom Ansvarlig s\u00f8ker gj\u00f8r oppmerksom p\u00e5 et mindre avvik mellom reell tomtest\u00f8rrelse og arealst\u00f8rrelsen som framkommer i offentlige kartverk (1.638,5m2). Det er presisert i det offentlige kartverket at det r\u00e5der usikkerhet om detaljert avgrensning mot sj\u00f8. Ansvarlig s\u00f8ker gj\u00f8r derfor oppmerksom p\u00e5 at det foreligger tillatelse til utfylling (se kart, vedlegg 10). Korrekt areal for eiendommen er 1.725,7 m2. Oppsummering Som f\u00f8lge av tilsyn har tiltakshaver valgt \u00e5 engasjere ansvarlig s\u00f8ker til utarbeidelse av s\u00f8knad om tillatelse til tiltak der p\u00e5legg om retting f\u00f8lgelig kan avventes inntil s\u00f8knaden er behandlet. Frist for innsending av s\u00f8knad 15.07.2023. Ansvarlig s\u00f8ker vil her gi en redegj\u00f8relse av tiltaket som innbefatter de forhold fra 1 til 6 som nevnt over. 2 FORHOLDET TIL PLANGRUNNLAGET Eiendommen er uregulert men omfattet av KPA2018. Arealform\u00e5l i kommuneplanens arealdel er (KPA \u00a726-5) Sone 4 \u00f8vrig byggesone. Hensynssone H550_1 Funksjonell strandsone. 3 VIKTIGE TEMA I PLANGRUNNLAGET 3.1 Virkninger av plangrunnlaget Omr\u00e5det er uregulert og omfattet av KPA2018. Ingen motstrid. 3.2 Plankrav 4 Eiendommen 172/81 st\u00e5r oppgitt i offentlig kartverk til \u00e5 v\u00e6re 1638,5m2. Tomtearealet er 1.714m2 og dermed st\u00f8rre enn 1500m2. Tiltak etter PBL\u00a720-1 skal inng\u00e5 i reguleringsplan. Omr\u00e5det er uregulert. S\u00f8knad om dispensasjon fra generelt plankrav f\u00f8lger som vedlegg i saken. Se vedlegg 03. 3.3 Arealform\u00e5l Arealform\u00e5l i kommuneplanens arealdel er (KPA \u00a726-5) Sone 4 \u00f8vrig byggesone KPA \u00a726-5 tillater eneboliger. Eksisterende bebyggelse p\u00e5 eiendommen 172/81 er i samsvar med form\u00e5let. 3.4 Tomteutnyttelse Grad av utnytting skal v\u00e6re maksimalt 45% - BRA. Grunnlagsareal TU: 1.725,7 m2. Tillatt TU (45%) = 776,6m2 BRA. Beregning av utnyttelse: Bolig hovedetasje BRA 102,0 m2 Bolig hovedetasje overbygget uteareal OPA 31,2 m2 Bolig underetasje BRA 87,4 m2 Bolig underetasje overbygget uteareal OPA 92,2 m2 Hage bod BRA 16,0 m2 Hage bod overbygget uteareal OAP 5,0 m2 Naust hovedetasje BRA 70,5 m2 Naust loft BRA 32,4 m2 Sum uten parkering 436,7 m2 Parkeringsareal p\u00e5 bakken BRA 37,5 m2 Sum BRA 474,2 m2 TU hele eiendommen : 100x474,2/1725,7 = 27,5%-BRA. Tiltaket er ikke avhengig av dispensasjon fra krav til maksimal utnyttelse. 3.5 Byggeh\u00f8yde Byggeh\u00f8yder skal tilpasses til omgivelser og terreng, ref. KPA \u00a726.5.4. Eiendommen 172/81 er plassert p\u00e5 et h\u00f8ydedrag med trappevis bebyggelse spredt over flere eiendommer. Bebyggelsen p\u00e5 eiendommen vest for 172/81 ligger h\u00f8yere i terrenget, og bebyggelsen p\u00e5 eiendommen \u00f8st for 172/81 ligger lavere i terrenget. I sum utgj\u00f8r dette en naturlig tilpasset bebyggelsesh\u00f8yde som ikke strider i intensjoner som ligger bak bestemmelsen. Tiltaket er ikke avhengig av dispensasjon fra kravet. 3.6 Byggegrense Eiendommen er uregulert og det er ikke s\u00e6rskilte byggegrenser. Bestemmelser vedr\u00f8rende avstander er omfattet av PBL\u00a7 29-4. 5 Bebyggelsen p\u00e5 eiendommen kommer i strid med strandsonelovgivningen. S\u00f8knad om dispensasjon er nabovarslet og vedlagt s\u00f8knaden. Se vedlegg 02. 3.7 Arkitektur, by-form, og forholdet til universell utforming Huset p\u00e5 eiendommen er representativt for en typisk eneboligbebyggelse fra den tid da boligen ble bygget. Boligen er av moderat st\u00f8rrelse og ligger i et bygningsmilj\u00f8 med flere hus med tilsvarende BYA. Boligene i omr\u00e5de er fra ulike tidsepoker og helhetsbildet er s\u00e5ledes \u00e5 regne som tradisjonelt str\u00f8k. Huset har alminnelig byggeh\u00f8yde med en plassering som relaterer seg til lokal topologi. Helhetsuttrykket for omr\u00e5det er s\u00e6rlig karakterisert av mange privateiendommer med individuell st\u00f8rrelse og beskaffenhet som f\u00f8lge av variasjon i st\u00f8rrelse, orientering og et variert lokalterreng med ulik individuell h\u00f8ydeplassering over havet. Eiendommen framhever seg i liten grad i forhold til andre eiendommer i omr\u00e5det. Alle hus og eiendommer har sin plass i et helhetsbilde med lik materialbruk (trehus), tradisjonelle saltak, mindre variasjoner i bruken av takstein, og en rolig og helhetlig fargebruk. S\u00f8knaden omhandler legalisering av byggetiltak som allerede er utf\u00f8rt. S\u00f8knadspliktig terrenginngrep med n\u00f8dvendige murer er etablert for \u00e5 oppn\u00e5 utearealer med brukbarhet. Det s\u00e6regne ved eiendommen er terrenget med store h\u00f8ydeforskjeller innenfor tomtearealet. Det har tidligere v\u00e6rt fare for utrasing av l\u00f8s masser og tiltakene har v\u00e6rt rettet mot form\u00e5let \u00e5 oppn\u00e5 funksjonell og sikker bruk av arealene rundt omkring huset. Eiendommen er plassert mellom en nedenforliggende boligeiendom og en boligeiendom som ligger h\u00f8yere oppe. H\u00f8yden p\u00e5 terrengmurene faller naturlig inn i en trappevis bebyggelse fra sj\u00f8en og opp til toppen. S\u00f8knaden omfatter ogs\u00e5 et OPA areal (overbygget uteareal) som tilbygg til bolighuset. Takutvidelsen har slik en plassering at det i liten grad vil p\u00e5virke omr\u00e5dets helhetsbilde. Taket er snarere et godt visuelt bygningselement som gir huset en visuell forankring til sine omgivelser. Taket sikrer ogs\u00e5 arkitektoniske kvaliteter med at uteomr\u00e5dene f\u00e5r en god oppdeling i tydelige soner som hver for seg kan benyttes til ulik tid, avhengig av v\u00e6r, vind- og solretning. \u00c5 dele utearealene i flere rom, skaper brukskvalitet med gode formater som sikrer trivsel og bruk. Tiltakets fjernvirkning, s\u00e6rlig fra sj\u00f8siden, er dokumentert med foto. Som det framg\u00e5r av bildene vil terrengmuren i liten grad framst\u00e5 som silhuett som f\u00f8lge av omkringliggende trappevis bebyggelse. Eiendommen vest for 172/81 ligger lavere og eiendommen mot \u00f8st ligger har en bebyggelse som ligger h\u00f8yere. Bebyggelsen er s\u00e5ledes naturlig plassert i forhold til stedets terrengformasjon. Det ligger naustbebyggelse framfor terrengmuren som skjermer for murens framtreden. Ulovlighetstiltaket er kvalitetssikret av foretak med sentralgodkjenning i tiltaksklasse 3 for fagomr\u00e5det arkitektur. Utformingen av tiltaket innehar visuelle kvaliteter i tr\u00e5d med krav i KPA og PBL. 6 3.8 Kulturminner / kulturmilj\u00f8 Det er ikke registrert kulturminner p\u00e5 eiendommen eller i umiddelbar n\u00e6rhet. 3.9 Uteoppholdsareal Det framg\u00e5r av KPA \u00a714.3.5 at minstekrav er 100m2 uteoppholdsareal pr boenhet p\u00e5 egen tomt. Kvalitetskrav skal v\u00e6re i tr\u00e5d med bestemmelsenes \u00a7 14.2. Ansvarlig s\u00f8ker viser til situasjonsplanen for tiltaket der arealkravet er dokumentert. Se vedlegg 12. 3.10 St\u00f8y Eiendommen er ikke \u00e5 anse som st\u00f8yutsatt. 3.11 Parkering Krav til bilparkering og sykkelparkering er omfattet av KPA\u00a717.3 med henvisning til gjeldende parkeringsveileder i Bergen kommune. Eiendommen er omfatte av arealform\u00e5l i kommuneplanens arealdel(KPA \u00a726-5); Sone 4 \u00f8vrig byggesone. Det framg\u00e5r av kommunens parkeringsveileder at kravet innenfor \u00abandre arealkategorier\u00bb er 0,8 bilplasser per 100m2 BRA, og minimum 1 pr bolig. Krav til sykkelparkering er 2,5 stk. pr 100m2 BRA. Areal BRA : 308,3 m2 Krav til parkering for bil : 308,3/100= 3,0 3,0x,08=2,5 2 bilplasser Krav til sykkelparkering : 308,3 /100=3,0 3,0 x 2,5 8 sykkelplasser Se vedlagt situasjonsplan, vedlegg 12. 3.12 Rekkef\u00f8lgekrav Tiltaket er ikke ber\u00f8rt av eventuelle rekkef\u00f8lgekrav. 3.13 Klimatilpasning, risiko og s\u00e5rbarhet Tiltaket er p\u00e5lagt krav i teknisk forskrift TEK. 3.14 Renovasjon Tiltaket omfatter eksisterende / etablert bolig og gir ingen krav om endring i forhold til eksisterende renovasjonsl\u00f8sning. 3.15 Energi og Klima Tiltaket er p\u00e5lagt krav i teknisk forskrift TEK. 3.16 Forurensning Tiltaket representerer ikke s\u00e6rskilte krav i forhold til forurensning. Det foreligger ingen hjemmel for krav om avfallsplan. 3.17 Masseh\u00e5ndtering 7 Ikke relevant punkt i forhold til tiltaket. 4 SENTRALE BESTEMMELSER 4.1 S\u00f8knad om dokumentasjon, forh\u00e5ndskonferanse, nabovarsling, gjennomf\u00f8ringsplan og erkl\u00e6ringer om ansvarsrett Det er ikke avholdt forh\u00e5ndskonferanse. Ansvarlig s\u00f8ker anser opplysningene gitt i brev som tilfredsstillende i forhold til s\u00f8knadens utforming. Tiltaket som beskrevet skal nabovarsles. Ansvarlig s\u00f8ker vil utarbeide gjennomf\u00f8ringsplan og framskaffe relevante s\u00f8knad om ansvarsrett som vedlegg til s\u00f8knad. 4.2 Ansvarlig s\u00f8ker Tiltakshaver har engasjert ansvarlig s\u00f8ker. 4.3 Private rettigheter Tiltaket er ikke avhengig av s\u00e6rskilte avtaler. 4.4 Vannforsyning og avl\u00f8p Tiltaket omfatter ingen utvidelse av eksisterende vann- og avl\u00f8psl\u00f8sning. Ansvarlig s\u00f8ker har derfor ikke hentet inn forh\u00e5ndsuttalelse fra Bergen Vann. 4.5 Atkomst og avkj\u00f8rsel Tiltaket gir ikke endret bruk av eksisterende avkj\u00f8rsel. S\u00f8knaden omfatter ikke flere nye boenheter. Ansvarlig s\u00f8ker har derfor ikke hentet inn uttalelse fra Bymilj\u00f8etaten. 4.6 Tekniske krav Tiltaket er omfattet av krav gitt i TEK. 4.7 Plassering av tiltaket Plassering av tiltaket med nye terrengmurer, nytt terreng samt tilbygg og endring av naust, framkommer p\u00e5 vedlagt situasjonsplan og relevante snitt tegninger, plantegninger og oppriss. 5 ANDRE AKTUELLE LOVER OG FORSKRIFTER Tiltaket er plassert innenfor Hensynssone H550_1 Funksjonell strandsone. Tiltaket er avhengig av s\u00f8knad om dispensasjon. S\u00f8knad om dispensasjon blir nabovarslet og f\u00f8lger som vedlegg til s\u00f8knad om tiltak. 6 FORHOLD TIL ANDRE MYNDIGHETER OG FAGINSTANSER Ansvarlig s\u00f8ker finner ikke grunnlag for \u00e5 be om uttalelse fra andre myndigheter. 7 SAKSBEHANDLINGSFRIST S\u00f8knad om tillatelse til tiltak skal byggesaksbehandles innen 12 uker. 8 Frist for innlevering av s\u00f8knad er 15. juli 2023. 8 ANDRE FORHOLD Ansvarlig s\u00f8ker finner ingen andre forhold \u00e5 s\u00e6rskilt bemerke. 9 OPPSUMMERING Ansvarlig s\u00f8ker presiserer at vi her s\u00f8ker om tillatelse til ulike tiltak som allerede er utf\u00f8rt og ferdigstilt som bygningsmessige arbeider og varige konstruksjoner. Form\u00e5let med s\u00f8knaden er \u00e5 ivareta s\u00f8knadsplikt, og ansvarlig s\u00f8ker forst\u00e5r det dithen at tiltakshaver ikke har hatt som intensjon \u00e5 utf\u00f8re ulovlige tiltak. Tiltakshaver har snarere hatt en annen oppfatning av s\u00f8knadsplikten og gjennomf\u00f8rt tiltaket uten kunnskap om kravet til s\u00f8knad. Tiltakshaver setter pris p\u00e5 at kommunen har gjennomf\u00f8rt tilsynsbefaring og \u00f8nsker p\u00e5 det sterkeste \u00e5 im\u00f8tekomme krav framsatt av Bergen kommune. De deler av tiltaket som omfatter terrengarbeider og terrengmur im\u00f8tekommer krav til sikkerhet i bruk av utearealene som f\u00f8lge av terrengets beskaffenhet. Ansvarlig s\u00f8ker anmoder om at kommunen s\u00e5 fort r\u00e5 er, g\u00e5r igjennom s\u00f8knaden for \u00e5 bist\u00e5 med klargj\u00f8re om de finner grunnlag for \u00e5 be om ytterligere dokumentasjon. Vi \u00f8nsker alle \u00e5 tilstrebe at s\u00f8knaden er komplett for unng\u00e5 sanksjoner. 10 KONTAKTINFORMASJON Ansvarlig s\u00f8ker Forum Arkitekter as, Damsg\u00e5rdsveien 16, 5058 Bergen. Kontaktperson Partner / siv ark MNAL Per Hammer, ph@forumarkitekter.no, mob 41234842 Med vennlig hilsen FORUM ARKITEKTER AS Per Hammer Partner / siv ark MNAL "
}