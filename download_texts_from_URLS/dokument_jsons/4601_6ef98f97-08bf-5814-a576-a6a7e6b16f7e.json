{
  "dokument_id": "6ef98f97-08bf-5814-a576-a6a7e6b16f7e",
  "doc_type": "case_minutes",
  "kommune": 4601,
  "tittel": "Saksprotokoll UBSI, 13022024, Sak 16/24, H\u00f8ringsuttalelse - Et nytt system for kvalitetsutvikling - for elevenes l\u00e6ring og trivsel",
  "url": "https://bergen.kommune.no/politikere-utvalg/api/fil/bk360/9913545/Innstilling-vedtak-Horingsuttalelse-Et-nytt-system-for-kvalitetsutvikling-for-elevenes-laering-og-trivsel",
  "tekst": "H\u00f8ringsuttalelse - Et nytt system for kvalitetsutvikling - for elevenes l\u00e6ring og trivsel Utvalg for barnehage, skole og idrett behandlet saken i m\u00f8tet 13.02.2024 sak 16/24 og fattet f\u00f8lgende vedtak: Bergen kommune avgir h\u00f8ringsuttalelse til \u00abEt nytt system for kvalitetsutvikling - for elevenes l\u00e6ring og trivsel\u00bb slik den fremkommer av byr\u00e5dets forslag, med f\u00f8lgende endringer: 1. All tekst under overskriften \u00abAvvikle kartleggingspr\u00f8ver for 1.trinn (flertallsforslag)\u00bb erstattes med: \u00abUtvalgets flertall foresl\u00e5r \u00e5 avvikle dagens frivillige kartleggingspr\u00f8ver i lesing og regning for 1. trinn. Bergen kommune st\u00f8tter forslaget fra utvalgets flertall. Kartleggingen i 1. trinn kan skape et uhensiktsmessig prestasjonspress p\u00e5 et barn og skade l\u00e6revilje og motivasjon. Vi viser ogs\u00e5 til at utvalget foresl\u00e5r \u00e5 utvikle frivillige pr\u00f8ver i lesing og regning for 2. trinn og videreutvikle obligatoriske pr\u00f8ver i lesing og regning for 3. trinn.\u00bb 2. All tekst under overskriften \u00abAvvikle dagens nasjonale pr\u00f8ver og utvikle nye l\u00e6ringsst\u00f8ttende pr\u00f8ver med form\u00e5l om \u00e5 gi informasjon om elevenes grunnleggende ferdigheter til bruk i det faglig-pedagogiske kvalitetsutviklingsarbeidet\u00bb erstattes med: \u00abBergen kommune st\u00f8tter forslaget.\u00bb 3. All tekst under overskriften \u00abEksamen p\u00e5 10. trinn avvikles\u00bb erstattes med: \u00abUtvalgets flertall mener det er godt dokumentert at eksamen p\u00e5virker oppl\u00e6ringen betydelig, og mer enn det som er \u00f8nskelig i grunnskolen. I tillegg mener utvalget at oppmerksomheten eksamen f\u00e5r i grunnskolen, kan bidra til at forst\u00e5elsen av l\u00e6replanen snevres inn og bidrar til m\u00e5lforskyvning. Utvalget peker ogs\u00e5 p\u00e5 at alle ungdommer har rett til videreg\u00e5ende oppl\u00e6ring i dag, og at med den nye oppl\u00e6ringsloven er denne retten utvidet til \u00e5 inkludere en rett til \u00e5 fullf\u00f8re. I lys av dette mener utvalgets flertall at det kan stilles sp\u00f8rsm\u00e5l ved om det er behov for eksamen i grunnskolen. Samtidig mener utvalgets flertall at det er viktig at det fortsatt finnes gyldig og p\u00e5litelig informasjon om elevenes l\u00e6ring ved avslutningen av grunnskolen. Utvalget foresl\u00e5r, under forutsetning av at det er etablert varige strukturer for kvalitetssikring av standpunktkaraktersettingen, \u00e5 avvikle eksamen i grunnskolen. Bergen kommune st\u00f8tter forslaget fra utvalgets flertall. Det vil v\u00e6re langt mer gunstig \u00e5 ha en helhetlig vurdering av elevens kompetanse, gjennom f.eks. en mappevurdering. Det m\u00e5 heller legges fokus p\u00e5 elevens l\u00e6ring og utvikling, fremfor at elevene skal kunne prestere i en enkelt vurderingssituasjon. Elevene vil ogs\u00e5 kunne forberedes p\u00e5 en eksamenssituasjon i senere oppl\u00e6ring, gjennom \u00e5 ha pr\u00f8vemuntlig eksamen og st\u00f8rre skriftlige pr\u00f8ver. Det er p\u00e5 tide \u00e5 endre og styrke vurderingsformene i grunnskolen for \u00e5 bedre ivareta b\u00e5de l\u00e6ring og trivsel, og det er det flertallets forslag legger opp til.\u00bb 4. Ny overskrift \u00abForutsetninger for en likeverdig utdanning\u00bb, med f\u00f8lgende tekst: \u00abUtvalget viser i kapittel 4.2.2 til sammenhengen med arbeidet mot ungt utenforskap, og p\u00e5peker bl.a. at \u00ab[l]ikeverdighet handler om \u00e5 s\u00f8rge for at alle elever i st\u00f8rst mulig grad f\u00e5r de samme mulighetene til \u00e5 n\u00e5 m\u00e5lene i loven med forskrifter\u00bb. Bergen kommune mener det er positivt at utvalget p\u00e5viser denne sammenhengen. En av fem elever spiser ikke frokost. Mat p\u00e5virker barns helse og l\u00e6ring, og barn og unge som spiser frokost gj\u00f8r det bedre p\u00e5 skolen. Bergen kommune mener at det b\u00f8r v\u00e6re et m\u00e5l at alle elever skal f\u00e5 et gratis enkelt skolem\u00e5ltid i l\u00f8pet av skoledagen, og ber om at dette f\u00f8lges opp nasjonalt.\u00bb 5. All tekst under overskriften \u00abDe eksisterende nasjonale pr\u00f8vene settes p\u00e5 pause eller gjennomf\u00f8res sjeldnere mens nasjonale myndigheter utvikler de nye c pr\u00f8vene (mindretallsforslag)\u00bb erstattes med: \u00abBergen kommune oppfordrer til \u00e5 vurdere mindretallets forslag om \u00e5 pause eller gjennomf\u00f8re dagens nasjonale pr\u00f8ver sjeldnere, mens nasjonale myndigheter utvikler de nye l\u00e6ringsst\u00f8ttende pr\u00f8vene.\u00bb 6. Under overskriften: \u00abElevene skal v\u00e6re involvert i og kunne p\u00e5virke arbeidet med kvalitetsutvikling p\u00e5 alle niv\u00e5er.\u00bb: Stryk teksten: \u00abBergen kommune vil imidlertid presisere at medvirkning i kvalitetsutviklingsarbeidet p\u00e5 de ulike niv\u00e5ene m\u00e5 skje innenfor tydelige rammer, og p\u00e5 en systematisk m\u00e5te. Det m\u00e5 v\u00e6re tydelig hvilke arenaer elevene skal medvirke p\u00e5, b\u00e5de n\u00e5r det gjelder l\u00e6ringsarbeid og utformingen av skole- og l\u00e6ringsmilj\u00f8et.\u00bb Utvalg for barnehage, skole og idretts behandling F\u00f8lgende representanter tok ordet: Eduardo Andersen (A), Martine Jordana Baarholm (FrP), Janne Gro Rasmussen (H), Sunniva Andresdottir Vik (R), Even O. S\u00f8rland (A), Thor Haakon Bakke (MDG), Mikkel Gr\u00fcner (SV). Forslag fremsatt i utvalget: Eduardo Andersen (A) fremsatte p\u00e5 vegne av A og SV, f\u00f8lgende alternativt forslag i 4 punkt: Bergen kommune avgir h\u00f8ringsuttalelse til \u00abEt nytt system for kvalitetsutvikling - for elevenes l\u00e6ring og trivsel\u00bb slik den fremkommer av byr\u00e5dets forslag, med f\u00f8lgende endringer: 1. All tekst under overskriften \u00abAvvikle kartleggingspr\u00f8ver for 1.trinn (flertallsforslag)\u00bb erstattes med: \u00abUtvalgets flertall foresl\u00e5r \u00e5 avvikle dagens frivillige kartleggingspr\u00f8ver i lesing og regning for 1. trinn. Bergen kommune st\u00f8tter forslaget fra utvalgets flertall. Kartleggingen i 1. trinn kan skape et uhensiktsmessig prestasjonspress p\u00e5 et barn og skade l\u00e6revilje og motivasjon. Vi viser ogs\u00e5 til at utvalget foresl\u00e5r \u00e5 utvikle frivillige pr\u00f8ver i lesing og regning for 2. trinn og videreutvikle obligatoriske pr\u00f8ver i lesing og regning for 3. trinn.\u00bb 2. All tekst under overskriften \u00abAvvikle dagens nasjonale pr\u00f8ver og utvikle nye l\u00e6ringsst\u00f8ttende pr\u00f8ver med form\u00e5l om \u00e5 gi informasjon om elevenes grunnleggende ferdigheter til bruk i det faglig-pedagogiske kvalitetsutviklingsarbeidet\u00bb erstattes med: \u00abBergen kommune st\u00f8tter forslaget.\u00bb 3. All tekst under overskriften \u00abEksamen p\u00e5 10. trinn avvikles\u00bb erstattes med: \u00abUtvalgets flertall mener det er godt dokumentert at eksamen p\u00e5virker oppl\u00e6ringen betydelig, og mer enn det som er \u00f8nskelig i grunnskolen. I tillegg mener utvalget at oppmerksomheten eksamen f\u00e5r i grunnskolen, kan bidra til at forst\u00e5elsen av l\u00e6replanen snevres inn og bidrar til m\u00e5lforskyvning. Utvalget peker ogs\u00e5 p\u00e5 at alle ungdommer har rett til videreg\u00e5ende oppl\u00e6ring i dag, og at med den nye oppl\u00e6ringsloven er denne retten utvidet til \u00e5 inkludere en rett til \u00e5 fullf\u00f8re. I lys av dette mener utvalgets flertall at det kan stilles sp\u00f8rsm\u00e5l ved om det er behov for eksamen i grunnskolen. Samtidig mener utvalgets flertall at det er viktig at det fortsatt finnes gyldig og p\u00e5litelig informasjon om 2 elevenes l\u00e6ring ved avslutningen av grunnskolen. Utvalget foresl\u00e5r, under forutsetning av at det er etablert varige strukturer for kvalitetssikring av standpunktkaraktersettingen, \u00e5 avvikle eksamen i grunnskolen. Bergen kommune st\u00f8tter forslaget fra utvalgets flertall. Det vil v\u00e6re langt mer gunstig \u00e5 ha en helhetlig vurdering av elevens kompetanse, gjennom f.eks. en mappevurdering. Det m\u00e5 heller legges fokus p\u00e5 elevens l\u00e6ring og utvikling, fremfor at elevene skal kunne prestere i en enkelt vurderingssituasjon. Elevene vil ogs\u00e5 kunne forberedes p\u00e5 en eksamenssituasjon i senere oppl\u00e6ring, gjennom \u00e5 ha pr\u00f8vemuntlig eksamen og st\u00f8rre skriftlige pr\u00f8ver. Det er p\u00e5 tide \u00e5 endre og styrke vurderingsformene i grunnskolen for \u00e5 bedre ivareta b\u00e5de l\u00e6ring og trivsel, og det er det flertallets forslag legger opp til.\u00bb 4. Ny overskrift \u00abForutsetninger for en likeverdig utdanning\u00bb, med f\u00f8lgende tekst: \u00abUtvalget viser i kapittel 4.2.2 til sammenhengen med arbeidet mot ungt utenforskap, og p\u00e5peker bl.a. at \u00ab[l]ikeverdighet handler om \u00e5 s\u00f8rge for at alle elever i st\u00f8rst mulig grad f\u00e5r de samme mulighetene til \u00e5 n\u00e5 m\u00e5lene i loven med forskrifter\u00bb. Bergen kommune mener det er positivt at utvalget p\u00e5viser denne sammenhengen. En av fem elever spiser ikke frokost. Mat p\u00e5virker barns helse og l\u00e6ring, og barn og unge som spiser frokost gj\u00f8r det bedre p\u00e5 skolen. Bergen kommune mener at det b\u00f8r v\u00e6re et m\u00e5l at alle elever skal f\u00e5 et gratis enkelt skolem\u00e5ltid i l\u00f8pet av skoledagen, og ber om at dette f\u00f8lges opp nasjonalt.\u00bb Sunniva Andresdottir Vik (R) fremsatte p\u00e5 vegne av R, f\u00f8lgende alternativt forslag i 3 punkt: 1. All tekst under overskriften \u00abDe eksisterende nasjonale pr\u00f8vene settes p\u00e5 pause eller gjennomf\u00f8res sjeldnere mens nasjonale myndigheter utvikler de nye c pr\u00f8vene (mindretallsforslag)\u00bb erstattes med: \u00abBergen kommune oppfordrer til \u00e5 vurdere mindretallets forslag om \u00e5 pause eller gjennomf\u00f8re dagens nasjonale pr\u00f8ver sjeldnere, mens nasjonale myndigheter utvikler de nye l\u00e6ringsst\u00f8ttende pr\u00f8vene.\u00bb 2. Under overskriften: \u00abElevene skal v\u00e6re involvert i og kunne p\u00e5virke arbeidet med kvalitetsutvikling p\u00e5 alle niv\u00e5er.\u00bb: Stryk teksten: \u00abBergen kommune vil imidlertid presisere at medvirkning i kvalitetsutviklingsarbeidet p\u00e5 de ulike niv\u00e5ene m\u00e5 skje innenfor tydelige rammer, og p\u00e5 en systematisk m\u00e5te. Det m\u00e5 v\u00e6re tydelig hvilke arenaer elevene skal medvirke p\u00e5, b\u00e5de n\u00e5r det gjelder l\u00e6ringsarbeid og utformingen av skole- og l\u00e6ringsmilj\u00f8et.\u00bb 3. Under overskriften \u00abEgne handlingsplaner for elevmedvirkning i kvalitetsarbeidet\u00bb: Opprinnelig tekst: \u00abBergen kommune st\u00f8tter ikke forslaget. \u00c5 styrke elevenes medvirkning i kvalitetsarbeidet er en viktig m\u00e5lsetting. Vi stiller sp\u00f8rsm\u00e5l om en egen handlingsplan er et hensiktsmessig tiltak. Arbeidet med \u00e5 bygge strukturer og praksiser for \u00f8kt elevmedvirkning m\u00e5 v\u00e6re en integrert del av skolens plan for og arbeid med kvalitet. Bergen kommune mener at en egen handlingsplan for elevmedvirkning i kvalitetsarbeidet, ikke n\u00f8dvendigvis vil bidra til dette.\u00bb Erstattes med: \u00abBergen kommune ser positivt p\u00e5 et \u00f8kt fokus p\u00e5 elevmedvirkning og st\u00f8tter derfor forslaget om at skoleeiere skal utarbeide egne handlingsplaner for dette. Det b\u00f8r utarbeides nasjonale retningslinjer for innholdet i handlingsplanene som kan bidra til \u00e5 sikre like god elevmedvirkning over hele landet.\u00bb 3 Votering: Alternativt forslag punkt 1-2 fra R, fremsatt av Sunniva Andresdottir Vik (R), ble vedtatt med 8 stemmer (A, SV, MDG, R). Alternativt forslag punkt 3 fra R, fremsatt av Sunniva Andresdottir Vik (R), fikk 4 stemmer (SV, MDG R), og var dermed falt. Alternativt forslag punkt 1-4 fra A og SV, fremsatt av Eduardo Andersen (A) ble vedtatt med 8 stemmer (A, SV, MDG, R). Innstillingen fikk 7 stemmer (H, FrP, BL, V), og var dermed falt. Alternativt forslag til innledning fra A og SV, fremsatt av Eduardo Andersen (A) ble vedtatt med 8 stemmer (A, SV, MDG, R). Byr\u00e5det behandlet saken i m\u00f8tet 25.01.2024 sak 16/24 Byr\u00e5det innstiller til utvalg for barnehage, skole og idrett \u00e5 fatte f\u00f8lgende vedtak: Bergen kommune avgir h\u00f8ringsuttalelse til \u00abEt nytt system for kvalitetsutvikling - for elevenes l\u00e6ring og trivsel\u00bb slik den fremkommer av byr\u00e5dets forslag. 4 "
}