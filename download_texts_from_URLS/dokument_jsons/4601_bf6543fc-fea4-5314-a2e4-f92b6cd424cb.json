{
  "dokument_id": "bf6543fc-fea4-5314-a2e4-f92b6cd424cb",
  "doc_type": "case_attachment",
  "kommune": 4601,
  "tittel": "Fagnotat datert 14.12.2023",
  "url": "https://bergen.kommune.no/politikere-utvalg/api/fil/bk360/9575177/Fagnotat-datert-14-12-2023",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/16951-4 (Arbeidssted) Saksbehandler: Anita Reimers Dato: 14.12.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 195/39/0/0 Teiglandsvegen 2. Klage p\u00e5 avslag p\u00e5 deler av tiltaket. Vesentlig terrenginngrep og st\u00f8ttemur. Bygges\u00f8knad Norge p\u00e5 vegne av tiltakshaver Sirvard Mkrtchyan i klage av Hvem klager? 31.10.2023 og supplerende klage av 03.11.2023. Vesentlig terrenginngrep og st\u00f8ttemur p\u00e5 51,8 meter. Tiltaket er avhengig av dispensasjon fra kommuneplanens arealdel (KPA2018) \u00a7 3.1 Plankrav, \u00a76.2.2 Tiltaket Byggegrense mot vassdrag og \u00a7 31.1 LNF-form\u00e5l. Dispensasjonene er oms\u00f8kt. Vedtak om avslag p\u00e5 deler av tiltaket datert 13.10.2023 jf. pbl. \u00a7 29-2 visuelle Vedtaket kvaliteter og KPA2018 \u00a73.1 Plankrav, \u00a7 6.2.2 Byggegrense mot vassdrag og \u00a7 31.1 LNF-form\u00e5l jf. pbl. \u00a7 19-2. I KPA2018 vises eiendommen som LNF-form\u00e5l og den ligger innenfor hensynssonene H570_5 \u2013 Mellingen, H510_3 \u2013 Sammenhengende landbruk. I kommunedelplan for KOMMUNEDELPLAN ARNA OG \u00c5SANE E16/E39 Planstatus ARNA-V\u00c5GSBOTN-KLAUVANESET, RINGVEG \u00d8ST er eiendommen vist som LNF-form\u00e5l og ligger innenfor hensynssonene, H510_3 \u2013 Hensyn landbruk, H570_5 \u2013 Hensyn kulturmilj\u00f8, H710 \u2013 B\u00e5ndlegging. Klager er ikke enig i at tiltaket ikke har visuelle kvaliteter og tiltakene ansees som n\u00f8dvendige og forholdsmessige fra tiltakshavers st\u00e5sted. Klager mener Klagegrunner at etaten ikke i tilstrekkelig grad har vist til at hensynene bak bestemmelsene er vesentlig tilsidesatt. Behov for ytterligere Nei. saksbehandling ved eventuell omgj\u00f8ring Anbefalt vedtak Vedtak av 13.10.2023 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble 25.04.2023 mottatt s\u00f8knad om tillatelse til 3 tilbygg, 1 uthus, terrasse, bruksendring, mur, utvendigtrapp og vesentlig terrenginngrep. Det ble 13.10.2023 gitt rammetillatelse for vinterhage / tilbygg, altan / tilbygg, overbygd inngangsparti / tilbygg, bruksendring fra tilleggsdel til hoveddel i underetasje, uthus, 2 terrasser og utvendig trapp. Det ble 13.10.2023 gitt avslag p\u00e5 vesentlig terrenginngrep og st\u00f8ttemur. Det ble mottatt klage 31.10.2023 og supplerende klage 03.11.2023 p\u00e5 avslaget. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Etat for landbruk har 05.09.2023 kommet med uttalelse. Eiendommen er uregulert og er i kommuneplanens arealdel vist som landbruks-, natur- og friluftsomr\u00e5de, hvor det bare er tillatt med tiltak som er n\u00f8dvendig for g\u00e5rdens n\u00e6ringsvirksomhet og enkel tilrettelegging for friluftsliv, jf. bestemmelser og retningslinjer til kommuneplanens arealdel \u00a7 31. Den aktuelle eiendommen er ikke \u00e5 anse for \u00e5 v\u00e6re en landbrukseiendom og Etat for landbruk konkluderer med at det er ingen landbruksinteresser som anses \u00e5 bli vesentlig negativt p\u00e5virket av tiltaket. Av denne grunn har Etat for landbruk ingen merknader til tiltaket. Bymilj\u00f8etaten har kommet med uttalelse 26.09.2023. I Naturbase er tiltaksomr\u00e5det registrert som del av omr\u00e5de med observasjon av n\u00e6rt trua fugleart av s\u00e6rlig stor forvaltningsinteresse - h\u00f8nsehauk (Accipiter gentilis). Bymilj\u00f8etaten uttaler at de ser alvorlig p\u00e5 ulovlig utf\u00f8rte tiltak i LNF-omr\u00e5der med hensynssone sammenhengende landbruksarealer. Det er uheldig at tiltakene allerede er utf\u00f8rt uten en n\u00e6rmere vurdering av konsekvensene tiltaket kunne medf\u00f8rt for omkringliggende natur, landskapsbildet og allmenn ferdsel og landsbruksverdier. I dette tilfellet ligger tiltaket i et omr\u00e5de som i sin helhet er vist LNF-omr\u00e5de og hensynssone for sammenhengende landbruksareal i Kommuneplanens arealdel (KPA 2018). Arealet er i hovedsak en boligtomt. F\u00f8r endringene ble gjort hadde eiendommen mindre innrammede arealer med murer, planert areal med gruslagt og plenkledde overflater. Unntaket er noen tr\u00e6r av ukjent st\u00f8rrelse og verdi, som vist p\u00e5 flyfoto langs ytterkanten av eiendommen. N\u00e5r det gjelder tiltakenes p\u00e5virkning p\u00e5 friluftsliv og naturverdier er disse begrenset, det er ikke spesielle registreringer som knytter seg direkte til tiltaksomr\u00e5det. Terrenginngrepene ifm. tiltaket er imidlertid omfattende, og de har bidratt til \u00e5 endre tomtens karakter. Dette er problematisk i et LNF-omr\u00e5de av hensyn til omr\u00e5dets karakter og landskap. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering, med bakgrunn i hensynet til natur og friluftsliv, ikke frar\u00e5 at det gis dispensasjon for de oms\u00f8kte tiltakene. Saksnummer KLAGE-2023/16951 Side 2 av 9 2. Om klagen Klager er ikke enig i at terrenginngrepet og st\u00f8ttemuren fremst\u00e5r som un\u00f8dvendig og d\u00e5rlig tilpasset sine omgivelser. Terrenginngrepet og forst\u00f8tningsmurene gj\u00f8r at arealet kan benyttes p\u00e5 en mer hensiktsmessig m\u00e5te og det vises til eksempler p\u00e5 lignende type terrenginngrep i omr\u00e5det. Det er snakk om en stor eiendom og tiltakene er sv\u00e6rt begrenset i omfang i relativt til dette. Etaten plikter til \u00e5 veilede tiltakshaver p\u00e5 hvordan kravene i bestemmelsen kan ivaretas. Dette er ikke gjort i denne saken. Vedtaket er heller ikke godt nok og saklig begrunnet. Klager stiller seg ogs\u00e5 tvilende til at et tiltak som er s\u00e5pass begrenset i omfang, og som ikke skiller seg nevneverdig fra det som allerede finnes p\u00e5 andre eiendommer, isolert sett kan sies \u00e5 ha en s\u00e5pass graverende innvirkning p\u00e5 natur- og kulturmilj\u00f8et. Klager er tvilende til at etaten har satt seg godt nok inn i planomr\u00e5det og hvilken type tilpasninger som er gjort p\u00e5 de \u00f8vrige eiendommene. Klager bemerker at etaten gj\u00f8r en vurdering rundt fordeler og ulemper, til tross for at de allerede har stadfestet at det f\u00f8rste vilk\u00e5ret ikke er oppfylt. Dette er ikke tillitsvekkende i denne konkrete saken. Det vises til klagen i sin helhet. 3. Vurdering av klagen 3.1 Innledning I forbindelse med behandling av en s\u00f8knad om legalisering, skal det legges til grunn at tiltaket ikke er utf\u00f8rt. Dette f\u00f8lger av Sivilombudet sin uttale i sak 2011/1482 og i sak 2015/1370. Det vises for \u00f8vrig til \u00abPlan- og bygningsrett Del 2 Byggesaksbehandling, h\u00e5ndhevelse og sanksjoner\u00bb av O.J. Pedersen m.fl. kap. 32.3. 3.2 Visuelle kvaliteter Pbl. \u00a7 29-2 stiller krav om at tiltak skal prosjekteres og utf\u00f8res slik at det f\u00e5r \u00abgode visuelle uttrykk\u00bb. Form\u00e5let med bestemmelsen er \u00e5 sikre at alle tiltak gjennom sin form gir uttrykk for sin funksjon, og at andre visuelle kvaliteter skal ivaretas i prosjektering og utf\u00f8relse. I kravet til \u00abgode visuelle kvaliteter\u00bb ligger at avgj\u00f8relsen skal bero p\u00e5 faglige kvalitetsnormer, ikke p\u00e5 personlige oppfatninger av om et tiltak kan anses som pent eller stygt. Paragraf 29-2 gir to hovedelementer for vurderingen av hva som er god visuell kvalitet. Tiltaket skal b\u00e5de ha gode estetiske kvaliteter i seg selv, og i forhold til omgivelsene. Tiltaket m\u00e5 oppfylle begge kriteriene. Kravet til god kvalitet skal ogs\u00e5 tolkes i forhold til tiltakets st\u00f8rrelse og synlighet. Det s\u00f8kes om vesentlig terrenginngrep og st\u00f8ttemurer. Saksnummer KLAGE-2023/16951 Side 3 av 9 Vi vurderer at tiltaket ikke er tilpasset terrenget da det er s\u00f8kt om mur med en h\u00f8yde over 3,5 meter. Muren er totalt 51,8 meter. Vi mener at bildet viser at oms\u00f8kt tiltak er stort og dominerende. Nye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer jf. KPA2018 \u00a7 8.2.9. Vi mener at tiltakene er i strid med dette da b\u00e5de terrenginngrepet og murene er store. Terrenginngrepet gir et s\u00e6rs stort og flatt areal som kan ligne en fotballbane. Denne utformingen er i stor kontrast med landbruk og natur omr\u00e5det som er rundt eiendommen. Bruk av s\u00e5 lang og h\u00f8y mur som overgang mellom opparbeide terrengniv\u00e5 utgj\u00f8r en unaturlig kontrast til de \u00f8vrige omgivelsene. Vi mener at tiltaket fremst\u00e5r som unaturlig stort og som et s\u00e5r p\u00e5 eiendommen, men ogs\u00e5 i forhold til hele LNF-omr\u00e5det. Tiltaket har ingen klar direkte tilknytting til den eksisterende bebyggelsen og kan p\u00e5 mange m\u00e5ter fremst\u00e5 som en stor parkeringsplass som klart ikke b\u00f8r v\u00e6re i dette ellers naturomr\u00e5det. Vi er ikke enig med klager i at tiltakene er sv\u00e6rt begrenset i omfang i forhold til eiendommen. Klager hevder at det finnes lignende type terrenginngrep i omr\u00e5det og viser til S\u00e6terst\u00f8lvegen 30, m.fl og S\u00e6terst\u00f8vegen 21. Det hevdes at det er gode holdepunkter for \u00e5 si at tiltakene p\u00e5 eiendommen ikke skiller seg nevneverdig fra lignende type inngrep i n\u00e6rheten. Vi kan ikke se at det er innvilget eller s\u00f8kt om terrenginngrep eller mur p\u00e5 eiendommene S\u00e6terst\u00f8lsvegen 30 (195/34), S\u00e6terst\u00f8lsvegen 32 (195/33) eller S\u00e6terst\u00f8lsvegen 21 Saksnummer KLAGE-2023/16951 Side 4 av 9 (195/37). Vi legger derfor ikke vekt p\u00e5 at disse eiendommene har st\u00f8ttemurer og har utf\u00f8rt terrenginngrep. Etter v\u00e5r vurdering er ikke bestemmelsen tilstrekkelig ivaretatt for oms\u00f8kte tiltak. Det anf\u00f8res at kommunen har avsl\u00e5tt s\u00f8knaden uten \u00e5 gi tilstrekkelig veiledning til tiltakshaver p\u00e5 hvordan kravene i bestemmelsen kan ivaretas. Slik bestemmelsen om visuelle kvaliteter er formulert i dag, er dette en selvstendig avslagshjemmel. Det foreligger ikke en generell plikt for kommunen om \u00e5 ta kontakt med s\u00f8ker/tiltakshaver for \u00e5 gjennomg\u00e5 endringer f\u00f8r et avslag blir gitt p\u00e5 grunn av manglende visuelle kvaliteter. Det er kun mindre justeringer kommunen b\u00f8r gi veiledning om. Det er ikke kommunens oppgave \u00e5 prosjektere et tiltak, og utgangspunktet etter plan- og bygningsloven \u00a7 21-2 er at s\u00f8ker har ansvar for at kommunen f\u00e5r de opplysningene som er n\u00f8dvendige for \u00e5 kunne gi tillatelse til tiltak. Kommunens veiledningsplikt m\u00e5 derfor sees i sammenheng med hvilke justeringer som er n\u00f8dvendige i den enkelte sak. Dersom det for eksempel ligger an til avslag p\u00e5 en s\u00f8knad som f\u00f8lge av st\u00f8rrelse eller plassering av et vindu, er dette noe som b\u00f8r tas opp med s\u00f8ker f\u00f8r det fattes et avslagsvedtak. Det vises i den forbindelse til Plan- og bygningsloven med kommentarer av Frode A. Innjord m.fl. s. 898-899, der det er uttalt: Hvis det oms\u00f8kte tiltaket fremst\u00e5r som \u00e5 mangle n\u00f8dvendige visuelle kvaliteter, b\u00f8r kommunen ta saken opp med s\u00f8keren og gi veiledning om endringer i de anmeldte arbeider, slik at de estetiske minstekravene kan tilfredsstilles. Dette er fremholdt i flere uttalelser fra Sivilombudsmannen, se blant annet Sivilombudsmannens \u00e5rsmelding 1977 s. 108 (Somb-1977-48). Men hvis s\u00f8ker avst\u00e5r fra \u00e5 benytte denne muligheten, eller slike tilpasninger ikke fremst\u00e5r mulige, kan kommunen avsl\u00e5 s\u00f8knaden ut fra en estetisk vurdering. (v\u00e5r utheving). I denne saken er det klaget p\u00e5 avslag p\u00e5 tillatelse til vesentlig terrenginngrep og st\u00f8ttemur. De andre tiltakene det er s\u00f8kt om er innvilget. Det har ikke v\u00e6rt snakk om mindre justeringer av tiltakene som ikke ble innvilget, som har v\u00e6rt avgj\u00f8rende for \u00e5 oppfylle kravene til visuelle kvaliteter. 3.3 Dispensasjonsvurdering Tiltaket er avhengig av dispensasjon fra kommuneplanens arealdel (KPA2018) \u00a7 3.1 Plankrav, \u00a76.2.2 Byggegrense mot vassdrag og \u00a7 31.1 LNF-form\u00e5l. Dispensasjonene er oms\u00f8kt. Plankrav Det s\u00f8kes om vesentlig terrenginngrep og st\u00f8ttemur i uregulert omr\u00e5det, med arealform\u00e5l LNF. Saksnummer KLAGE-2023/16951 Side 5 av 9 Tiltaket kommer i strid med kommuneplanens arealdel \u00a73.1 med hensyn til Plankrav: Tiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov Klager stiller seg tvilende til at et tiltak som er s\u00e5pass begrenset i omfang og som ikke skiller seg nevneverdig fra det som allerede finnes p\u00e5 andre eiendommer, kan sies \u00e5 ha en s\u00e5pass graverende innvirkning p\u00e5 natur- og kulturmilj\u00f8et. En tillatelse som oms\u00f8kt kan bare gis dersom det med hjemmel i pbl \u00a7 19-2 kan gis dispensasjon fra bestemmelsen. For at dispensasjon kan gis, kreves det i henhold til pbl \u00a7 19-2 at verken hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. I denne konkrete saken vil tiltaket v\u00e6re sv\u00e6rt stort og endrer terrenget vesentlig i et omr\u00e5de som er innenfor LNF og hensynsone for kulturmilj\u00f8. Vi er ikke enig med klager i at tiltakene er sm\u00e5/begrenset. Landskapsbildet vil bli vesentlig endret og vil fremst\u00e5 som et unaturlig areal i et viktig landskap i Bergen kommune. Tiltaket vurderes til \u00e5 vesentlig tilsidesette de hensyn bestemmelsene skal ivareta. Klager bemerker at det ikke er tillitsvekkende at en vurderer fordeler og ulemper n\u00e5r en har stadfestet at det f\u00f8rste vilk\u00e5ret ikke er oppfylt. Vilk\u00e5rene i \u00a7 19-2 er kumulative, og det er derfor ikke n\u00f8dvendig \u00e5 ta stilling til om fordelene ved en dispensasjon er klart st\u00f8rre enn ulempene. Vi kan likevel ikke se at det i denne saken er klart st\u00f8rre fordeler enn ulemper og velger \u00e5 kommentere dette kort. Fordelene ved \u00e5 dispensere vurderes til \u00e5 gi et mer flatt uteareal. Vi har forst\u00e5else for tiltakshavers praktiske behov, men personlige interesser vektlegges ikke. Bakgrunnen for dette er at eierforhold vil v\u00e6re skiftende over tid, mens plan- og bygningsmyndighetene skal styre arealbruken i kommunen i et langsiktig perspektiv, jf. Ombudsmannens uttalelse 26. Saksnummer KLAGE-2023/16951 Side 6 av 9 januar 2016 (SOM-2014-3266). Det f\u00f8lger av forarbeidene at det bare er i tilfeller der det foreligger \u00abhelt spesielle sosialmedisinske, personlige og menneskelige hensyn\u00bb at personlige interesser kan tillegges vekt, samt at slike hensyn \u00abnormalt ikke har avgj\u00f8rende vekt i dispensasjonssaker etter plan- og bygningsloven\u00bb jf. Ot-prp.nr 32 (2007-2008) s. 242. Fagetaten kan ikke se at det foreligger slike hensyn i denne saken. Ulempene vil v\u00e6re skade p\u00e5 landskapsbildet i omr\u00e5det. Terrenginngrepene ifm. tiltaket er omfattende, og de har bidratt til \u00e5 endre tomtens karakter. Dette er problematisk i et LNF- omr\u00e5de av hensyn til omr\u00e5dets karakter og landskap. Etter en samlet vurdering vil ikke fordelene v\u00e6re klart st\u00f8rre enn ulempene. Byggegrense mot vassdrag Tiltaket kommer i strid med kommuneplanens arealdel \u00a76.2.2 med hensyn til byggegrense mot vassdrag: P\u00e5 begge sider av vassdrag gjelder f\u00f8lgende grenser for tiltak etter pbl \u00a7 1-6: - gr\u00f8nnstruktur og LNF-omr\u00e5der: 50 meter Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Klager mener at etaten ikke har saklig begrunnet sin avgj\u00f8relse og viser til at Bymilj\u00f8etaten ikke frar\u00e5r at det gis dispensasjon for de oms\u00f8kte tiltakene. I denne konkrete saken er arealet i hovedsak en boligtomt. Dette bekreftes ogs\u00e5, slik definert i arealressurskartet (AR5- NIBIO), hvor tomten i sin helhet er vist som bebygd areal. Vi har derfor funnet at tilbygg, terrasse, uthus, trapp og bruksendring ikke vil ha vesentlig innvirkning p\u00e5 vassdraget, og av denne grunn er s\u00f8knaden innvilget for disse tiltakene. Terrenginngrepet og muren vil derimot v\u00e6re innenfor nedslagsfeltet til vassdraget og vil trolig endre eller v\u00e6re til skade for vassdraget. Avrenning av l\u00f8se masser vil trolig v\u00e6re til skade for naturmangfoldet. Det er privatiserende, og muren og terrenginngrepet har ikke direkte tilknytting til eksisterende bolig. Vi gj\u00f8r ogs\u00e5 oppmerksom p\u00e5 at n\u00e5r det gjelder terrenginngrepet s\u00e5 uttaler Bymilj\u00f8etaten at terrenginngrepet er omfattende og bidrar til \u00e5 endre tomtens karakter og landskap. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra KPA \u00a76.2.2 vurderes til \u00e5 gi store flate areal. Ulempene vil v\u00e6re at landskapsbilde rundt vassdraget blir vesentlig endret og kan p\u00e5virke nedslagsfeltet til vassdraget. Saksnummer KLAGE-2023/16951 Side 7 av 9 Etter en samlet vurdering vil ikke fordelene v\u00e6re klart st\u00f8rre enn ulempene. LNF-form\u00e5l Det s\u00f8kes om vesentlig terrenginngrep og st\u00f8ttemur i LNF omr\u00e5de. Tiltaket kommer i strid med kommuneplanens arealdel \u00a731.1 og kommunedelplan planid 4601_61200000 med hensyn til LNF-form\u00e5l. Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Klager reagerer p\u00e5 at Plan- og bygningsetaten har kommet til et annet resultat enn Etat for landbruk og viser til lignende eksempler i n\u00e6romr\u00e5det. N\u00e5r det gjelder anf\u00f8rselen om at tiltaket ikke skiller seg nevneverdig fra det som allerede finnes p\u00e5 andre eiendommer, viser vi til punkt 3.2 der dette er gjort rede for. Etat for landbruk uttaler at de ikke anser den aktuelle eiendommen for \u00e5 v\u00e6re en landbrukseiendom og de anser at ingen landbruksinteresser anes \u00e5 bli vesentlig negativt p\u00e5virket av tiltaket. Av denne grunn har de ingen merknader til tiltaket. Vi mener at i denne konkrete saken vil tiltaket v\u00e6re stort og dominerende p\u00e5 tomten, det vil klart bryte med det gjennomg\u00e5ende landskapsbilde i LNF-omr\u00e5det. Det er et privatiserende tiltak som klart vil fragmentere natur- og kulturmilj\u00f8et. Terrenginngrepet fremst\u00e5 som en stor parkeringsplass som ikke b\u00f8r v\u00e6re i dette ellers naturomr\u00e5det. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra KPA \u00a731.1 vurderes til \u00e5 etablere mer flatt uteareal og parkering. Ulempene vil v\u00e6re oppdeling av LNF omr\u00e5det, mer privatisering og vesentlige endringer p\u00e5 natur- og kulturmilj\u00f8 i et ellers godt bevart omr\u00e5de. Etter en samlet vurdering vil ikke fordelene v\u00e6re klart st\u00f8rre enn ulempene. 4. Konklusjon Vedtak av 13.10.2023 opprettholdes. Klagen tas ikke til f\u00f8lge. Saksnummer KLAGE-2023/16951 Side 8 av 9 Vedlegg: 1. Oversiktskart 2. Flyfoto 3. Situasjonsplan 4. Supplerende klage 5. Klage 6. Avslag p\u00e5 deler av s\u00f8knaden 7. Rammetillatelse 8. Tegninger 9. Uttalelse fra Bymilj\u00f8etaten 10. Uttalelse fra Etat for landbruk Saksnummer KLAGE-2023/16951 Side 9 av 9 "
}