{
  "dokument_id": "e80ed6f6-5bc3-56ac-af69-62859cec87c1",
  "doc_type": "case_attachment",
  "kommune": 4601,
  "tittel": "Anmodninger og svar p\u00e5 henvendelse om omgj\u00f8ring",
  "url": "https://bergen.kommune.no/politikere-utvalg/api/fil/bk360/11073209/Anmodninger-og-svar-pa-henvendelse-om-omgjoring",
  "tekst": "From: \"Kari Seglem Larsen\" <kari@llco.no> Sent: Fri, 7 Jun 2024 12:53:02 +0200 To: \"Postmottak planogbygg\" <postmottak.planogbygg@bergen.kommune.no> Cc: \"Kun Ingvaldsen, Tale\" <TaleKun.Ingvaldsen@bergen.kommune.no>; \"Broch, Hanne Karin\" <Hanne.Broch@bergen.kommune.no>; \"christer.nesttun\" <christer.nesttun@gmail.com>; \"Jostein Michaelsen\" <jostein@m2h.no>; \"Thomas Taklo\" <tt@bergensgruppen.no> Subject: BYGG-2024/12144 - Sverres gate 12 - Anmodning om omgj\u00f8ring Attachments: Sverres Gate 12-A-40-11-Snitt BB eksisterende og nytt tiltak.pdf, Sverres Gate 12-A-40-10-Snitt AA.pdf, Sverres Gate 12-A-41-10-Snitt AA Eksisterende.pdf, Sverres Gate 12-A-20-00K- Kjeller.pdf, Sverres Gate 12-A-20-03-3 Etasje.pdf Categories: Bl\u00e5 kategori Hei Det vises til vedtak om avslag p\u00e5 s\u00f8knad i sak BYGG-2024/12144 av 5. juni d.\u00e5. Advokatfirmaet Landsvik & Larsen v/undertegnede representerer tiltakshaver Mine Prosjekt S12 AS i saken. Saksbehandlingsfeil I vedtaket gis det avslag p\u00e5 deler av oms\u00f8kte tiltak med hjemmel i TEK17 \u00a7 12-7 vedr\u00f8rende krav til utforming av rom og oppholdsareal under henvisning til at \"Oms\u00f8kt areal for kjeller- og loftsetasje med romh\u00f8yde p\u00e5 1,9 til 2,1 m, tilfredsstiller ikke bestemmelsens minstekrav om romh\u00f8yde p\u00e5 2,2 m.\". Slik det fremkommer av vedtaket er dette eneste avslagshjemmel. Det tvert imot vist til at bygningsetaten er positive til de n\u00f8dvendige dispensasjoner. Som det ogs\u00e5 er gjengitt i vedtakets pkt. 3.5 er det i VTEK angitt preaksepterte ytelser hva gjelder romh\u00f8yde for tiltak som gjelder bruksendring fra tilleggsdel til hoveddel, hvor det skilles mellom boliger oms\u00f8kt f\u00f8r og etter 1. juli 2011, hvor det i boligbygninger oppf\u00f8rt forut for dette tidspunktet er tilstrekkelig at romh\u00f8yden er minimum 2 meter. Oppf\u00f8ringstidspunkt for bygningsmassen er gjennomg\u00e5tt i f\u00f8lgebrev til s\u00f8knad om rammetillatelse pkt. B. Som det fremg\u00e5r er det ikke kjent n\u00e5r bygningen er oppf\u00f8rt, men oppgitt at den er antatt oppf\u00f8rt rundt 1890. Det m\u00e5 uansett v\u00e6re uomtvistet at bygningen ble oppf\u00f8rt f\u00f8r 2011. Det er dermed minstekravet etter preaksepterte ytelser p\u00e5 2,00 meter romh\u00f8yde som skal legges til grunn for tiltaket, ikke 2,20 meter slik det er lagt til grunn i avslaget. I tr\u00e5d med dette er det oppgitt p\u00e5 tegningene vedlagt s\u00f8knaden at hele loftsetasjen en romh\u00f8yde p\u00e5 minimum 2,1 meter og de hovedsaklige deler av kjelleretasjen en romh\u00f8yde p\u00e5 2,0-2,1 meter. Som det fremg\u00e5r av s\u00f8knadstegninger og avslaget har mindre deler av tiltaket en romh\u00f8yde p\u00e5 1,9 meter. Dette gjelder kun for deler av oms\u00f8kte loftsetasje. Det er TEK17 \u00a7 12-7 f\u00f8rste ledd bokstav d) \u00e5pnet for at deler av et rom kan ha lavere romh\u00f8yde hvor det ikke p\u00e5virker rommets tiltenkte funksjon. Man vil for \u00f8vrig foreta en kontrollm\u00e5ling for \u00e5 avklare hvorvidt nevnte romh\u00f8yde er korrekt. Det minnes ogs\u00e5 om at hensynet bak de lempede tekniske kravene for bruksendring fra tilleggsdel til hoveddel nettopp skal tilrettelegge for slike tiltak da det fra lovgiver og politisk hold er \u00f8nskelig med slike endringer. Basert p\u00e5 dette er denne sides vurdering at det er klart at det er lagt til grunn feil lovanvendelse ved avslaget, da det er lagt til grunn de strengere kravene for romh\u00f8yde som gjelder bygninger oppf\u00f8rt etter 2011. Det foreligger dermed saksbehandlingsfeil i saken. Det bemerkes ogs\u00e5 at det er uheldig at det ikke ble etterspurt tilleggsopplysninger i saken i tr\u00e5d med kommunens praksis, hvor dette enkelt kunne v\u00e6rt oppklart. P\u00e5 bakgrunn av dette synes det hensiktsmessig at bygningsetaten selv omgj\u00f8r vedtaket, for \u00e5 unng\u00e5 un\u00f8dvendig bruk av ressurser p\u00e5 klage og klagebehandling for den private og offentlige part, herunder erstatning for saksomkostninger til klage etter forvaltningslovens \u00a7 36. Oppdaterte tegninger P\u00e5 bakgrunn av kommunens vedtak har tiltakshaver f\u00e5tt foretatt kontrollm\u00e5lingen for \u00e5 verifisere romh\u00f8yden i oms\u00f8kte lokaler i kjeller og p\u00e5 loft. Vedlagt er oppdaterte snitt-tegninger. Som det fremkommer er h\u00f8yde i kjeller som tidligere var oppgitt til 1,9 m n\u00e5 m\u00e5lt til 2,05 m. Bakgrunnen for dette er at det tidligere l\u00e5 flytende tregulv over originalt gulvdekke p\u00e5 arealet. P\u00e5 loft viste kontrollm\u00e5ling at takh\u00f8yde var delvis h\u00f8yere enn tidligere lagt til grunn. Som f\u00f8lge av dette er romh\u00f8yden i samtlige oms\u00f8kte arealer minimum 2,0 m. i tr\u00e5d med nevnte TEK17 \u00a7 12-7 (3) med minstekrav for bygninger oppf\u00f8rt f\u00f8r 2011. Det understrekes imidlertid at kravene ogs\u00e5 var tilfredsstilt p\u00e5 tidligere innsendte tegninger ref. over, slik at dette ikke f\u00e5r betydning for sp\u00f8rsm\u00e5let om saksbehandlingsfeil. Avslutning Da kommunen har lagt til grunn feil lovanvendelse ved avslag p\u00e5 s\u00f8knad om rammetillatelse i saken, foreligger det klart saksbehandlingsfeil som skal f\u00f8re til ugyldighet slik at det anmodes om at kommunen selv omgj\u00f8r vedtaket jf. fvl. \u00a7 35. Det bemerkes at en slik endring ikke p\u00e5 noen m\u00e5te kan anses \u00e5 v\u00e6re til skade for noen part sml. \u00a7 35 f\u00f8rste ledd bokstav a). Det bes av hensyn til klagefristen om en snarlig tilbakemelding, og senest innen den 14. juni. Med vennlig hilsen Kari Seglem Larsen Advokat/Partner m/ 930 48 286 e/ kari@llco.no a/ Kanalveien 7, 5068 Bergen Plan- og bygningsetaten Adresseinformasjon fylles inn ved ekspedering. V\u00e5r referanse: KLAGE-2024/14078-2 Se mottakerliste nedenfor. Saksbehandler: Daniel Holm\u00e5s Aalerud Dato: 11.06.2024 Anmodning om omgj\u00f8ring tas ikke til f\u00f8lge Eiendom : Gnr 164 Bnr 1003 Adresse : Sverres gate 12 Tiltakshaver : MINE PROSJEKT S12 AS Tiltaket : Bruksendring fra tilleggsdel til hoveddel 1. Saken gjelder Vi viser til anmodning om omgj\u00f8ring av vedtak datert 07.06.2024. Anmodningen gjelder v\u00e5rt vedtak av 05.06.2024 hvor det gis avslag p\u00e5 deler av s\u00f8knad som gjelder bruksendring og innlemming av tilleggsdeler i de eksisterende boenhetene. 2. Anmodningen Anmodningen fremmer at kommunen har vurdert de tekniske kravene til byggverket med utgangspunkt i uriktig rettsgrunnlag. Det vises til bygningens oppf\u00f8ringstidspunkt og fremmes her at tiltaket skal vurderes opp mot en preakseptert ytelse for romh\u00f8yde p\u00e5 2 meter. 3. Vurdering av anmodningen Kommunen kan \u00abomgj\u00f8re sitt eget vedtak uten at det er p\u00e5klaget\u00bb dersom \u00abendringen ikke er til skade for noen som vedtaket retter seg mot eller direkte tilgodeser\u00bb, tilsvarende dersom \u00abvedtaket m\u00e5 anses ugyldig\u00bb jf. fvl. \u00a7 35(1). Anmodningen fremmer at vedtaket er beheftet med saksbehandlingsfeil, ved at den preaksepterte ytelsen p\u00e5 2 meters romh\u00f8yde for bygninger oms\u00f8kt f\u00f8r 2011 ikke er lagt til grunn ved vurderingen. Det f\u00f8lger av TEK17 \u00a7 12-7 (3) at \u00abVed bruksendring i boenhet fra tilleggsdel til hoveddel eller omvendt, kan romh\u00f8yden v\u00e6re lavere enn 2,4 meter\u00bb Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Under preaksepterte ytelser er det angitt at \u00abFor bruksendring fra tilleggsdel til hoveddel i boenhet der oppf\u00f8ring av boligen ble oms\u00f8kt f\u00f8r 1.7.2011 m\u00e5 romh\u00f8yden v\u00e6re minimum 2 meter\u00bb Det er en forutsetning for \u00e5 benytte unntaket at bruksendringen foretas \u00abi boenhet\u00bb. S\u00f8knaden her gjelder utvidelse av de eksisterende boenhetene ved innlemming av tilleggsdel til eierseksjonene. Direktoratet for byggkvalitet legger da til grunn at: \u00abReglene gjelder ogs\u00e5 hvis du \u00f8nsker \u00e5 bruksendre et rom inne i leiligheten din i et borettslag eller sameie. Reglene gjelder ikke for rom som er utenfor leiligheten din, alts\u00e5 der du m\u00e5 gjennom fellesareal eller ut av bygningen for \u00e5 komme deg til rommet. Eksempler p\u00e5 dette er kjeller- og loftsbod i borettslag. Hvis du \u00f8nsker \u00e5 bruksendre et slikt rom m\u00e5 du avklare eierforholdene med borettslaget. For slike endringer m\u00e5 du alltid bruke et ansvarlig foretak som s\u00f8ker for deg og rommet m\u00e5 i utgangspunktet f\u00f8lge samme krav som ved nybygg\u00bb. Tegningene som er sendt inn viser f\u00f8lgende: - Loftsetasje: Det etableres trapp for intern gjennomgang til underliggende boenhet, samt trapperom for utgang til fellesareal. - Kjeller: Det etableres trapp for tilkomst til overliggende boenhet samt utgang til gang/trapperom. Kjelleretasjen har i opprinnelig situasjon tilkomst fra boenheten. Det dreier seg da ikke om bruksendringer innenfor samme boenhet, s\u00f8knaden gjelder samtidig utvidelse av boenhetene for \u00e5 omfatte de bruksendrede arealene. Unntaket for boliger oms\u00f8kt f\u00f8r 01.07.2011 kommer da ikke til anvendelse. Tiltaket er da i strid med pbl. \u00a7 29-5 jf. TEK17 \u00a7 12-7. Avvik fra forskriftsfestet h\u00f8yde ville da kreve dispensasjon etter pbl. \u00a7 19-2 eller s\u00f8knad om avvik jf. pbl. \u00a7 31-4. Dette er ikke oms\u00f8kt og delene av s\u00f8knaden som gjelder bruksendring og innlemming av hhv. Lofts- og kjellerareal i de \u00f8vrige boenhetene kan derfor heller ikke innvilges. VI knytter ogs\u00e5 en merknad til at det framg\u00e5r av s\u00f8knaden at deler av kjelleren f\u00e5r noe lavere takh\u00f8yde enn 2,00 meter. Dere viser da til TEK17 \u00a7 12-7 (2) lit. d hvor det framg\u00e5r at \u00abdeler av et rom kan ha lavere h\u00f8yde hvor dette ikke p\u00e5virker rommets tiltenkte funksjon\u00bb. Som det framg\u00e5r av de preaksepterte ytelsene som er spesifisert til bestemmelsen kan rom med horisontal himling da ha h\u00f8yde p\u00e5 minimum 2,2 meter hvor dette ikke p\u00e5virker rommets funksjon. Rom med skr\u00e5tak kan ha lavere himling enn 2,2 meter for deler av rommet. Dette er ikke en bestemmelse som gir grunnlag for ytterligere unntak fra hovedregelen om 2,4 meters takh\u00f8yde, enn det som framg\u00e5r av de preaksepterte ytelsene for bygg oms\u00f8kt f\u00f8r 01.07.2011. Det fremmes ogs\u00e5 at det er foretatt nye m\u00e5linger som viser h\u00f8yde p\u00e5 2,05m for deler av kjelleretasje. Dette tas til orientering, men er ikke egnet til \u00e5 endre vurderingen av at s\u00f8knaden gir forhold i strid med TEK17 \u00a7 12-7. Kommunens vedtak av 05.06.2024 bygger etter dette p\u00e5 en riktig lovforst\u00e5else. Vi kan da ikke se grunnlag for \u00e5 ta anmodningen til f\u00f8lge. Saksnummer KLAGE-2024/14078 Side 2 av 3 Begj\u00e6ring datert 07.06.2024 ber om at forholdet behandles som en begj\u00e6ring om omgj\u00f8ring, ikke en klage. Vi ber derfor om at dere gir tilbakemelding dersom dere \u00f8nsker forholdet pr\u00f8vet av klageinstansen. Med hilsen Plan- og bygningsetaten Daniel Holm\u00e5s Aalerud saksbehandler Vivian Meyer seksjonsleder Dette dokumentet er godkjent elektronisk. Mottakere Landsvik & Larsen Kanalveien 7 5068 Bergen Advokatfirma Kopi til MINE PROSJEKT S12 Vosseg\u00e5rden 6A 5004 BERGEN AS Saksnummer KLAGE-2024/14078 Side 3 av 3 From: \"Kari Seglem Larsen\" <kari@llco.no> Sent: Thu, 13 Jun 2024 21:17:03 +0200 To: \"Aalerud, Daniel\" <Daniel.Aalerud@bergen.kommune.no> Cc: \"Postmottak planogbygg\" <postmottak.planogbygg@bergen.kommune.no> Subject: Sverres gate 12 - Vedr\u00f8rende svar p\u00e5 anmodning om omgj\u00f8ring Attachments: E-post Hanne K. Broch 16.03.2020.png, Svar - Sp\u00f8rsm\u00e5l om tolkning av unntaksregelen i TEK17 \u00a7 1-2 8. ledd.pdf Categories: Postmottak PBE Hei Det vises til ovennevnte sak og deres svar p\u00e5 begj\u00e6ring om omgj\u00f8ring av avslaget av 11. juni d.\u00e5. Vi registrerer at det i deres svar p\u00e5 begj\u00e6ring om omgj\u00f8ring er lagt til grunn en annen avslagsgrunn enn i avslagsvedtaket. I deres svar av 11. juni d.\u00e5. er det n\u00e5 vist til at unntaksreglene ikke kommer til anvendelse da oms\u00f8kte lofts- og kjellerareal ikke inng\u00e5r i boenheten som f\u00f8lge av at de ikke er sammensl\u00e5tt og at det ikke er intern tilkomst. Manglende intern tilkomst Det er manglende byggesaksdokumentasjon for bygningsmassen p\u00e5 eiendommen i etterkant av riving av deler av bygningsmassen i forbindelse med oppf\u00f8ring av nybygg i bakg\u00e5rd. Etter hva man kan se er det i forbindelse med rivingsarbeidene, hvor baktrapp ble fjernet, etablert ny, innvendige trapper. Dette m\u00e5 antas \u00e5 ha v\u00e6rt n\u00f8dvendig for \u00e5 ivareta krav til r\u00f8mningssikkerhet. Det har dermed v\u00e6rt intern tilkomst mellom arealene p\u00e5 loft og kjeller og de respektive boenhetene. Det er ogs\u00e5 i deres svar av 11. juni d.\u00e5. henvist til at det har v\u00e6rt intern tilkomst mellom kjeller og boenhet. Videre er arealene som nevnt i s\u00f8knaden seksjonert som tilleggsdeler til boenhetene i f\u00f8rste og andre etasje slik at disse ikke er fellesareal. Etter dette m\u00e5 arealene anses \u00e5 tilh\u00f8re boenhetene i f\u00f8rste og andre etasje ved at det er intern tilkomst, s\u00e6rlig hva gjelder arealene i kjeller som det ogs\u00e5 legges til grunn i deres brev av 11. juni. Avslag p\u00e5 den del av s\u00f8knaden som gjelder loft Det vises til vedlagte e-post fra seksjonsleder Hanne Karin Broch av 16. mars 2020 ang\u00e5ende tolkning av unntaksregelen i TEK17 \u00a7 1-2 8. ledd, som p\u00e5 samme m\u00e5te som det aktuelle unntaket i TEK17 \u00a7 12-7 tredje ledd gjelder unntak fra tekniske krav ved bruksendring fra tilleggsdel til hoveddel. Slik det fremkommer av e-posten presenteres kommunens praksis for saker som b\u00e5de gjelder innlemming og bruksendring fra tilleggsdel til hoveddel. Til tross for at DIBK i brevet som er vedlagt og henvist til i Brochs e-post vises til at man kan benytte de forenklede reglene \u00absenere\u00bb, s\u00e5 fremkommer det klart at kommunens praksis vil v\u00e6re at dette kan behandles i samme sak og at man kan benytte seg av unntaksreglene. Det hitsettes fra e-posten ang\u00e5ende kommunens praksis i slike saker som nevnt; \u00abPraksisen v\u00e5r baserer seg p\u00e5 en inndeling i trinn 1: innlemming av tilleggsdel i boenheten og trinn 2: bruksendring av dette arealet til hoveddel, i en og samme byggesak\u00bb. En forutsetning er imidlertid at romh\u00f8yden er 2,2 m. jf. TEK17 \u00a7 12-7 annet ledd bokstav b) for \u00e5 tilfredsstille krav til innlemming av arealene som trinn 1, men slik at deler av rom kan ha lavere h\u00f8yde etter samme bestemmelse bokstav d). Basert p\u00e5 dette skulle det ikke etter kommunens praksis som nevnt over v\u00e6rt gitt avslag p\u00e5 s\u00f8knaden for loftsarealet, da dette oppfyller krav om minste romh\u00f8yde etter TEK17 \u00a7 12-7 annet ledd ved innlemming av arealet som nevnt over. H\u00f8rer fra dere. Ta gjerne kontakt med undertegnede dersom det er sp\u00f8rsm\u00e5l til saken. Med vennlig hilsen Kari Seglem Larsen Advokat/Partner m/ 930 48 286 e/ kari@llco.no a/ Kanalveien 7, 5068 Bergen Bergen kommune Ve, Kathrine Ref : 20/546-2 Deres ref : Dato : Svar p\u00e5 sp\u00f8rsm\u00e5l om forenklede tekniske krav ved bruksendring fra tilleggsdel til hoveddel - TEK17 \u00a7 1-2 (8) Vi viser til e-post fra deg 22.01.2020. Du sp\u00f8r om boligen fortsatt kan ansees \u00e5 v\u00e6re fra f\u00f8r 01.07.2011, og om forenklede tekniske krav etter TEK17 \u00a7 \u00e5ttende ledd kan benyttes ved bruksendring av et areal som ikke tidligere har v\u00e6rt del av boenheten, men som man f\u00f8rst s\u00f8ker om \u00e5 innlemme i boenheten. Unntakene i TEK17 \u00a7 1-2 (8) gjelder ved bruksendringer i boliger som ble oppf\u00f8rt f\u00f8r TEK10 tr\u00e5dte i kraft, det vil si boliger der det ble s\u00f8kt om oppf\u00f8ring f\u00f8r 1. juli 2011. Vi opererer ikke med flere oppf\u00f8ringsdatoer. Bygningens oppf\u00f8rings\u00e5r vil som regel v\u00e6re utgangspunktet, med mindre det er etablert nye boenheter, eller det er foretatt en hovedombygging. TEK17 \u00a7 1-2 (8) gjelder videre bare bruksendring av rom \u00abinnenfor en boenhet\u00bb. Fellesareal i kjeller eller p\u00e5 loft regnes som oftest ikke \u00e5 v\u00e6re i boenheten. Dette betyr at relevante tekniske krav m\u00e5 ivaretas dersom det s\u00f8kes \u00e5 innlemme et slikt areal i en eksisterende boenhet. For eksempel vil det stilles krav om en romh\u00f8yde p\u00e5 2,2 meter jf. TEK \u00a7 12-7 annet ledd. Dersom relevante tekniske krav er ivaretatt slik at innlemming av arealet kan godkjennes, kan de forenklede reglene i \u00a7 1-2 (8) benyttes dersom det senere s\u00f8kes om bruksendring av disse arealene fra tilleggsdel til hoveddel. Vennlig hilsen Ida Halstvedt Gundersen R\u00e5dgiver Dokumentet er godkjent elektronisk og har derfor ikke h\u00e5ndskrevne signaturer. Plan- og bygningsetaten Kari Seglem Larsen V\u00e5r referanse: KLAGE-2024/14078-4 Saksbehandler: Daniel Holm\u00e5s Aalerud Dato: 28.06.2024 Svar p\u00e5 henvendelse vedr. omgj\u00f8ringsbegj\u00e6ring Eiendom : Gnr 164 Bnr 1003 Adresse : Sverres gate 12 Tiltakshaver : MINE PROSJEKT S12 AS Tiltaket : Bruksendring fra tilleggsdel til hoveddel 1. Saken Gjelder Vi viser til deres henvendelse av 13.06.2024 vedr\u00f8rende v\u00e5r tilbakemelding p\u00e5 begj\u00e6ring om omgj\u00f8ring datert 11.06.2024. Henvendelsen ber oss om \u00e5 vurdere begj\u00e6ringen p\u00e5 nytt. Vi forst\u00e5r det slik at dere ber om f\u00f8lgende: - Dere fremmer at det har v\u00e6rt intern tilkomst mellom arealene p\u00e5 loft og i kjeller for de respektive boenhetene. o Det sluttes at \u00abEtter dette m\u00e5 arealene anses \u00e5 tilh\u00f8re boenhetene i f\u00f8rste og andre etasje ved at det er intern tilkomst s\u00e6rlig hva gjelder arealene i kjeller som det ogs\u00e5 legges til grunn i deres brev av 11. juni.\u00bb - Det presenteres en tidligere epostutveksling som gjelder kommunens forst\u00e5else av regelverket vedr. tekniske krav ved bruksendring fra tilleggsdel til hoveddel. o Praksisen er da slik at kommunen har akseptert innlemming av arealer og bruksendring i samme sak, forutsatt at tekniske krav til romh\u00f8yde jf. TEK17 \u00a7 12-7 er ivaretatt for sp\u00f8rsm\u00e5let om innlemming. - Det framsettes da at s\u00f8knaden som gjelder loftet uansett ikke skulle v\u00e6rt avsl\u00e5tt da dette arealet oppfyller krav til minste romh\u00f8yde p\u00e5 2,2 meter. 2. Beslutning Saken reiser sp\u00f8rsm\u00e5l om hvordan vurderingen som framg\u00e5r av svar p\u00e5 begj\u00e6ring om omgj\u00f8ring datert 11.06.2024 forholder seg til kommunens tidligere praksis. S\u00f8knaden er vurdert med bakgrunn i de opplysningene som forel\u00e5 p\u00e5 vedtakstidspunktet. Sett ut fra dette kan vi ikke se at tidligere praksis skulle tilsi noe annet resultat i saken. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Vi opprettholder da konklusjonen om at en begj\u00e6ring om omgj\u00f8ring ikke kan tas til f\u00f8lge jf. fvl. \u00a7 35(1) lit. c. 3. V\u00e5r vurdering Hva gjelder kommunens praksis vil vi opprettholde den tidligere forst\u00e5elsen av regelverket, og opplever at denne er i samsvar med tolkningen som framg\u00e5r av brevet fra DIBK som dere viser til. Det vil si at innlemmelse av nytt areal i boenheten m\u00e5 ha tilfredsstillende romh\u00f8yde jf. TEK17 \u00a7 12-7. Hva gjelder sp\u00f8rsm\u00e5let om arealene p\u00e5 hhv. kjeller og loft inng\u00e5r i under- og overliggende boenheter med bakgrunn i etablert intern tilkomst, er tilstanden for enhetene mindre sikker. Eiendommen er nylig seksjonert1. Presumpsjonen er da at boligseksjonene omfatter lovlig etablerte boenheter etter plan- og bygningsloven jf. eiersl \u00a7 7(3). Utgangspunktet er da at den enkelte bruksenheten skal omfatte en lovlig etablert boenhet p\u00e5 tidspunkt for s\u00f8knad om seksjonering. Departementet har i en tolkningsuttalelse2 vurdert at: \u00abEierseksjonsloven \u00a7 7 tredje ledd sier at \u00abhver seksjon\u00bb m\u00e5 v\u00e6re en lovlig etablert boenhet. Form\u00e5let med bestemmelsen er \u00e5 hindre at det opprettes \u00abulovlige\u00bb seksjoner som blir omsettelige og kan pantsettes, og med dertil risiko for tap b\u00e5de for kj\u00f8pere og panthavere. S\u00e5 lenge det er en lovlig etablert boenhet knyttet til seksjonen/bruksenheten, mener departementet, i likhet med kommunen, at kommunen ikke kan avsl\u00e5 seksjoneringss\u00f8knaden. Dette gjelder selv om bruksenheten ogs\u00e5 skulle inneholde ulovlig etablerte (tilleggs)deler.\u00bb For saken som gjelder Sverres gate 12 er sp\u00f8rsm\u00e5let da hvorvidt arealene i kjeller og p\u00e5 loft som inng\u00e5r i bruksenhetene, er lovlig etablert som del av boenhetene. Med bakgrunn i at dette forholdet ikke kan dokumenteres, er Plan- og bygningsetaten fortsatt av den oppfatning at det blir riktig \u00e5 betegne forholdet som et sp\u00f8rsm\u00e5l om innlemming av nytt areal til de over- og underliggende boenhetene. Sp\u00f8rsm\u00e5let om innlemming av kjelleretasjen stiller seg da likt n\u00e5 som etter den tidligere henvendelsen da romh\u00f8yden her ikke er tilstrekkelig for innlemming av arealet i den overliggende boenheten jf. TEK17 \u00a7\u00a7 1-2(8) jf. 12-7. Hva gjelder sp\u00f8rsm\u00e5let om innlemming av areal p\u00e5 loft til underliggende boenhet, er det n\u00e5 levert tegninger som m\u00e5lsetter takh\u00f8yde for loftsetasje til 2,3 meter. Dette er tilfredsstillende h\u00f8yde for \u00e5 innlemme arealet i den underliggende boenheten. I den opprinnelige s\u00f8knaden er det opplyst om en takh\u00f8yde p\u00e5 2,1 meter: 1 V\u00e5r /sak OPPM-2022/22490 og 202133833 2 Sak18/3430-2 Saksnummer KLAGE-2024/14078 Side 2 av 3 De nye tegningene som er levert opplyser om en takh\u00f8yde p\u00e5 2,3 meter: Som det framg\u00e5r av tegningene, er m\u00e5lingene foretatt i forskjellige deler av rommet. H\u00f8yden p\u00e5 2,3 meter er angitt for et rom som syntes \u00e5 ha h\u00f8yere takh\u00f8yde enn punktet hvor det tidligere er angitt 2,1 meter. Slik vi forst\u00e5r deres henvendelse framsettes det at tiltaket da skulle v\u00e6rt godkjent jf. TEK17 \u00a7 12-7 (2) lit. d. om at \u00abDeler av et rom kan ha lavere h\u00f8yde der dette ikke p\u00e5virker rommets tiltenkte funksjon\u00bb. Det er ikke fastsatt noen grense for hvor stor del av rommet som kan ha lavere h\u00f8yde. Kommunen har imidlertid anledning til \u00e5 foreta materielle vurderinger av hvorvidt den tiltenkte funksjonen til rommet blir tilstrekkelig ivaretatt med oms\u00f8kt romh\u00f8yde3. Det fremmes da i deres epost av 13.06.2024 at \u00abBasert p\u00e5 dette skulle det ikke etter kommunens praksis som nevnt over v\u00e6rt gitt avslag p\u00e5 s\u00f8knaden for loftsarealet, da dette oppfyller krav om minste romh\u00f8yde etter TEK17 \u00a7 12-7 annet ledd ved innlemming av arealet som nevnt over.\u00bb Dette er imidlertid ikke forhold som har framg\u00e5tt av s\u00f8knaden. Det er ansvarlig s\u00f8ker som har ansvar for at s\u00f8knaden har de n\u00f8dvendige opplysningene for \u00e5 vurdere dette forholdet jf. SAK10 \u00a7 12-2 lit. c jf. pbl. \u00a7 21-2. Det framst\u00e5r da som at det ogs\u00e5 etter kommunens tidligere praksis skulle v\u00e6rt gitt avslag p\u00e5 s\u00f8knaden, gitt de opplysningene som forel\u00e5 p\u00e5 det tidspunkt saken ble behandlet. Dersom innlemming og bruksendring oms\u00f8kes p\u00e5 nytt vil kommunen kunne ta stilling til dette forholdet gjennom den ordin\u00e6re saksbehandlingen. Vi har da ikke funnet grunnlag for \u00e5 endre utfallet av vurderingen som framg\u00e5r av v\u00e5r beslutning datert 11.06.2024. Med hilsen Plan- og bygningsetaten Daniel Holm\u00e5s Aalerud saksbehandler Vivian Meyer seksjonsleder Dette dokumentet er godkjent elektronisk. 3 Ot.prp.nr. 45 (2007-2008) s. 342 Saksnummer KLAGE-2024/14078 Side 3 av 3 "
}