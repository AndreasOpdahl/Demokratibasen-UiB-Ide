{
  "dokument_id": "adb108f6-528c-56c5-aeb4-7ac8c9a69915",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 163 fra Katrine N\u00f8dtvedt (MDG) til byutviklingsbyr\u00e5den om parkeringsplass mellom Alle Helgens gat",
  "url": "https://bergen.kommune.no/politikere-utvalg/api/fil/bk360/11425790/Svar-pa-skriftlig-sporsmal-nr-163-fra-Katrine-Nodtvedt-MDG-til-byutviklingsbyraden-om-parkeringsplass-mellom-Alle-Helgens-gat",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/156243-3 Saksbehandler: Malene Nesse Gr\u00f8nningen Fra Dato: 24. oktober 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 163 fra Katrine N\u00f8dtvedt (MDG) til byutviklingsbyr\u00e5den om parkeringsplass mellom Alle Helgens gate 5 og Manufakturhuset - Utvalg for milj\u00f8 og byutvikling Mellom Alle Helgens gate 5 og Manufakturhuset ligger det i dag en parkeringsplass. Sp\u00f8rsm\u00e5l til byr\u00e5den: 1. Hvem disponerer disse plassene i dag? 2. Hvem har adgang til bruk av plassene? 3. Disponeres noen av disse plassene av byr\u00e5der personlig? 4. Disponeres noen av plassene av ansatte i Bergen kommune?\u00bb Svar fra byr\u00e5den: Innledningsvis vil byr\u00e5den for ordens skyld p\u00e5peke at ansvaret for den aktuelle parkeringsplassen ligger hos Etat for bygg og eiendom, og dermed byr\u00e5dsavdeling for finans. Parkeringsplassen mellom Allehelgensgate 5 og Manufakturhuset benyttes prim\u00e6rt til \u00e5 dekke tjenstlige behov for virksomheten i r\u00e5dhuskvartalet. Plassen benyttes b\u00e5de til uniformerte tjenestebiler (bl.a. knyttet til byggdrift og parkdrift), men ogs\u00e5 for ansatte som m\u00e5 benytte privat bil i tjenesten. Privat bil i tjeneste er aktuelt for flere ansatte som i dag har lokaler i Allehelgensgate 5 eller tilliggende bygg, bl.a. Barnevernvakten, Bergen kompetanse- senter for l\u00e6ringsmilj\u00f8, Bufetat og Bystyrets kontor (ifm. vielser). De som inng\u00e5r i kommunens vaktg\u00e5ende beredskapsordning, herunder byr\u00e5der og kommunaldirekt\u00f8rer, har adgang til plassen, men ingen av parkeringsplassene er personlige. I tillegg benyttes plassen av eksterne h\u00e5ndverkere som har oppdrag for kommunen i R\u00e5dhuskvartalet. Det foreligger i dag ingen alternative l\u00f8sninger for denne typen parkering andre steder i sentrum, og parkeringsbehovet m\u00e5 uansett l\u00f8ses. Noen \u00e5r frem i tid vil denne parkeringsplassen falle bort for lengre tid, da den er regulert som riggomr\u00e5de for bybanen mot \u00c5sane. N\u00e5r den tid kommer m\u00e5 det finnes en ny l\u00f8sning for parkering av tjenestebiler i sentrum. Christine Kahrs \u2013 Byr\u00e5d for byutvikling Dokumentet er godkjent elektronisk. "
}