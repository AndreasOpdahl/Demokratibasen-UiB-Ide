{
  "dokument_id": "bf07b41b-08a2-506b-9842-4bf64f04de25",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Linn Kristin Langley-Rasmussen Eng\u00f8 (AP) om tilskudd til utstyr og praktiske l\u00e6ringsarenaer - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/12554586/Svar-pa-skriftlig-sporsmal-fra-Linn-Kristin-Langley-Rasmussen-Engo-AP-om-tilskudd-til-utstyr-og-praktiske-laeringsarenaer-Utvalg-for-barnehage-skole-og-idrett",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2025/156306-3 Saksbehandler: Laila Revheim Samset Fra Dato: 6. mai 2025 Byr\u00e5d for barnehage og skole Svar p\u00e5 skriftlig sp\u00f8rsm\u00e5l fra Linn Kristin Langley-Rasmussen Eng\u00f8 (AP) om tilskudd til utstyr og praktiske l\u00e6ringsarenaer - Utvalg for barnehage, skole og idrett Representant Linn Kristin Langley-Rasmussen Eng\u00f8 (AP) har den 22.04.2025 sendt inn f\u00f8lgende skriftlige sp\u00f8rsm\u00e5l: Sp\u00f8rsm\u00e5l til byr\u00e5den: Tilskudd til utstyr og praktiske l\u00e6ringsarenaer Bergen kommune har gjennom den statlige ordningen tilskudd til utstyr og praktiske l\u00e6ringsarenaer 5.-10. trinn f\u00e5tt innvilget 7 835 640 mill. kr. for 2025. \u00abBergen kommune har 81 skoler med ulike l\u00e6ringsareal og utstyr for \u00e5 drive praktisk, variert og relevant l\u00e6ringsarbeid. Etat for skole har bedt skolene beskrive hva de trenger for \u00e5 forbedre de praktiske l\u00e6ringsarenaene og gi mulighet for mer utforskende, praktiske og elevaktive arbeidsm\u00e5ter. Bergensskolene har to viktige utviklingsomr\u00e5der i denne perioden; elevmedvirkning og digitale ferdigheter. Skolene beskriver flere tiltak innen ulike omr\u00e5der som kan styrke arbeidet i fag og tverrfaglig, for \u00e5 n\u00e5 m\u00e5l i skolens planer: Uteskole og skolehage \u2013 b\u00e5lpanne, lavvo, stormkj\u00f8kken, turutstyr, utstyr til feltarbeid, paller, drivhus, kompostbinge. Fysisk aktiv l\u00e6ring inne og ute \u2013 sjakk- og bordtennisbord, l\u00f8yper rundt skolen, materiell for fysisk aktiv l\u00e6ring, verkt\u00f8y og instrumenter \u2013 musikkinstrumenter, lys og lyd, sl\u00f8ydverkt\u00f8y, symaskin, laserkutter, 3D-printer, utstyr til film og podkast, konkretiseringsmateriell \u2013 utstyr til fors\u00f8k og utforsking, fysisk tilrettelegging \u2013 m\u00f8bler, oppgradere rom. Ber om en oversikt over hvordan kommunen ser for seg \u00e5 fordele 7,83 mill. kr\u00bb. Svar fra byr\u00e5den: Gjennom den statlige tilskuddsordningen fikk Bergen kommune for 2025 tildelt totalt kr 7 835 624. Etat for skole mottok s\u00f8knader om midler fra til sammen 51 skoler, og alle skolene som s\u00f8kte har n\u00e5 f\u00e5tt tildelt midler og er informert om hvilke bel\u00f8p den enkelte skole har f\u00e5tt. Det totale s\u00f8knadsbel\u00f8pet fra skolene var st\u00f8rre enn den statlige tildelingen, og m\u00e5ten en har valgt \u00e5 tildele midler p\u00e5 er at alle skoler som har s\u00f8kt har f\u00e5tt et grunntilskudd 50 000 kr + ca. 300 kr per elev. De skolene som s\u00f8kte om et mindre bel\u00f8p enn dette har f\u00e5tt innvilget det bel\u00f8pet de s\u00f8kte om. Leirskolen i H\u00e5landsdalen, som ikke har et fast antall elever, har f\u00e5tt tildelt et bel\u00f8p p\u00e5 f\u00e5r 200 000 kr. Det er et vilk\u00e5r at skolene bruker disse midlene til utstyr og praktiske l\u00e6ringsarenaer i l\u00f8pet av skole\u00e5ret 2025/26. Kommuner skal i utgangspunktet ikke rapportere til Utdanningsdirektoratet p\u00e5 bruken av tilskuddet til utstyr og l\u00e6ringsarenaer p\u00e5 5.-10.trinn, men direktoratet kan be om opplysninger for \u00e5 belyse m\u00e5loppn\u00e5else i henhold til kriteriene for hva tilskuddet kan brukes til. Christian Haugen - Byr\u00e5d for barnehage og skole Dokumentet er godkjent elektronisk. "
}