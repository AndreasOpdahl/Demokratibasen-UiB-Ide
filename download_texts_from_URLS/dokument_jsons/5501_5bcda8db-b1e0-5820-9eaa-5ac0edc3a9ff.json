{
  "dokument_id": "5bcda8db-b1e0-5820-9eaa-5ac0edc3a9ff",
  "doc_type": "case_presentation",
  "kommune": 5501,
  "tittel": "Kommunedelplan for kultur 2024 - 2032. H\u00f8ringsutgave.",
  "url": "https://innsyn.tromso.kommune.no/application/getMoteDokument?dokid=2001735520",
  "tekst": "Arkivsaksnr. 24/09696-1 Saksbehandler David Moen Saksgang M\u00f8tedato Eldrer\u00e5det 03.06.2024 Kommunalt r\u00e5d for mennesker med nedsatt 03.06.2024 funksjonsevne Likestillingsutvalget 04.06.2024 Mangfolds- og integreringsutvalget 04.06.2024 Ungdomsr\u00e5det 04.06.2024 Helse- og velferdsutvalget 05.06.2024 Milj\u00f8-, idrett-, kultur- og 05.06.2024 samfunnsutviklingsutvalget Oppvekst- og utdanningsutvalget 07.06.2024 Kommunedelplan for kultur 2024 - 2032. H\u00f8ringsutgave. Kommunedirekt\u00f8rens innstilling til vedtak: H\u00f8ringsversjon av Kommunedelplan for kultur 2024 \u2013 2032 vedtas og sendes ut p\u00e5 offentlig h\u00f8ring i minimum seks uker. Stig Tore Johnsen Kari Henriksen Kommunedirekt\u00f8r Direkt\u00f8r, Avdeling for oppvekst, utdanning og kultur 1 Hva saken gjelder Kommunedelplan for kultur 2024 \u2013 2032 (heretter Kulturplanen) beskriver Troms\u00f8 kommune sine overordnede m\u00e5l og strategier for kulturfeltet i \u00e5rene som kommer. Planen erstatter Kommunedelplan for kultur 2017 \u2013 2022: S\u00e5 og spire lokalt \u2013 vokse internasjonalt. Kulturplanen er forankret i Planstrategi for Troms\u00f8 kommune og utarbeidet p\u00e5 grunnlag av Planprogram for Kommunedelplan for kultur 2024-2031 (MIKS sak 28/23). Saksutredning Kulturplanen er en konkretisering \u2013 i et kulturperspektiv \u2013 av Troms\u00f8 kommune sitt overordnede m\u00e5l om en b\u00e6rekraftig utvikling. Planen skal ogs\u00e5 bidra til \u00e5 oppfylle kulturlovens form\u00e5l om \u00e5 legge til rette for et bredt spekter av kulturvirksomheter, slik at alle har mulighet til \u00e5 delta i kulturaktiviteter og oppleve et mangfold av kulturuttrykk. Retninger og ambisjoner for det videre arbeidet er strukturert i tre hovedm\u00e5l, med underliggende delm\u00e5l og strategier, som til sammen skal danne grunnlag for en b\u00e6rekraftig og mangfoldig utvikling av kulturfeltet i Troms\u00f8 kommune. De tre hovedm\u00e5lene er: \u2022 Styrket kulturell infrastruktur \u2022 \u00d8kt deltagelse og mangfold i kulturlivet \u2022 Attraktivt og relevant kultursentrum i den arktiske regionen Medvirkning Det er blitt gjennomf\u00f8rt flere interne og eksterne medvirkningsprosesser, som oppsummert har best\u00e5tt av: \u2022 Skriftlige innspill og dialogm\u00f8ter med enhetsledere og ansatte i kulturseksjonen \u2022 Dialogm\u00f8ter med Seksjon for samfunn, innovasjon og n\u00e6ring, Seksjon for byutvikling og Seksjon for utemilj\u00f8 og mobilitet, samt en workshop med MIKS-utvalget og en intern strategi-workshop med avdelingsledere i hele seksjon for kultur \u2022 18 \u00e5pne \u00abkulturdialoger\u00bb om ulike temaomr\u00e5der \u2022 Skriftlige innspill Planens struktur For \u00e5 sikre at kulturplanen blir et anvendelig arbeidsdokument har det v\u00e6rt et m\u00e5l \u00e5 gj\u00f8re den s\u00e5 kompakt og oversiktlig som mulig. Derfor har det meste av utredninger, statistikker og statusbeskrivelser blitt samlet i et tilh\u00f8rende kunnskapsgrunnlag (vedlagt). Formuleringen av m\u00e5l og strategier i hoveddokumentet er utformet p\u00e5 en slik m\u00e5te at de skal v\u00e6re relevant p\u00e5 tvers av enheter og fagomr\u00e5der. Derfor benevnes ingen konkrete akt\u00f8rer. Troms\u00f8 kommunes planstruktur er innordnet slik at nye tiltak meldes i Handlingsprogrammet (budsjett- og \u00f8konomiplanen). Derfor har kulturplanen ikke en egen handlingsdel. De tre hovedm\u00e5lene \u2013 med delm\u00e5l - 1. Styrket kulturell infrastruktur o God kulturell infrastruktur ligger som en forutsetning for de to andre hovedm\u00e5lene i Kulturplanen. Med kulturell infrastruktur menes strukturer som legger til rette for b\u00e5de deltagelse, produksjon og formidling av kunst, kultur og kulturarv. Universell utforming og b\u00e6rekraftig utvikling skal v\u00e6re underliggende 2 perspektiver i arbeidet med \u00e5 videreutvikle den kulturelle infrastrukturen i Troms\u00f8. Blant de hyppigste innspillene fra kultursektoren i forbindelse med planarbeidet, var behov for tilskuddsordninger, egnede lokaler, gode informasjonsl\u00f8sninger, og tilrettelegging for samarbeid, kunnskapsdeling og dialog. \u25aa Delm\u00e5l: 1.1 Tilby treffsikre tilskuddsordninger som bidrar til aktivitet, profesjonalitet og bredde 1.2: Styrke tilgangen p\u00e5 egnede lokaler for deltagelse, produksjon og formidling 1.3: Informasjon om tjenester og kulturtilbud skal v\u00e6re oppdatert og tilgjengelig for alle 1.4: Legge til rette for \u00f8kt samarbeid, ytringskultur og b\u00e6rekraftig utvikling i kulturlivet - 2. \u00d8kt deltagelse og mangfold i kulturlivet o Deltagelse i kulturlivet har mange positive ringvirkninger i samfunnet. Det kan bidra til \u00f8kt livskvalitet og v\u00e6re direkte helsefremmende med terapeutisk effekt. Det kan brukes til \u00e5 forebygge utenforskap, utjevne forskjeller og bygge fellesskap. Alle skal ha mulighet til \u00e5 oppleve og delta i kunst- og kulturaktiviteter \u2013 uavhengig av bosted, alder, kj\u00f8nn, \u00f8konomi, etnisitet, spr\u00e5k eller funksjonsevne. Det er derfor viktig \u00e5 kontinuerlig identifisere barrierer for deltagelse og hvem som faller utenfor. I tillegg til \u00e5 n\u00e5 nye grupper med eksisterende tilbud, er det ogs\u00e5 viktig \u00e5 fornye og utvikle nye tilbud \u2013 i dialog med innbyggerne \u2013 for \u00e5 sikre bredde og relevans for flere. \u25aa Delm\u00e5l: 2.1: Alle skal ha mulighet til \u00e5 delta i kulturlivet 2.2: Frivilligheten skal v\u00e6re er en viktig ressurs for kulturlivet 2.3: Styrke arbeidet med mangfold, inkludering og medvirkning - 3. Attraktivt og relevant kultursentrum i den arktiske regionen o Et rikt kulturliv bidrar til attraktivitet og bolyst. Troms\u00f8 kommune har en h\u00f8y kunstnertetthet sammenlignet med andre kommuner. For \u00e5 opprettholde det rike kulturlivet er det viktig \u00e5 legge godt til rette for at kunstnere og kulturarbeidere blir i kommunen. For at kunsten og kulturen skal v\u00e6re attraktiv og relevant for flest mulig, b\u00f8r b\u00e5de ut\u00f8vere, uttrykk og innhold gjenspeile befolkningen \u2013 slik at alle har noen eller noe \u00e5 kjenne seg igjen i. \u25aa Delm\u00e5l: 3.1: Troms\u00f8 skal v\u00e6re en attraktiv kunst og kulturby som speiler befolkningen 3.2: Kunst og kultur skal bidra til stedsutvikling og lokal identitet 3.3: Troms\u00f8 skal v\u00e6re en internasjonalt orientert kulturby 3.4: Troms\u00f8s kulturarv skal l\u00f8ftes som en identitetsskapende ressurs for fremtiden 3.5 Troms\u00f8 skal v\u00e6re en synlig akt\u00f8r og samarbeidspartner i forsoningsarbeidet Videre prosess Kulturplanen legges ut p\u00e5 h\u00f8ring 12. juni. Av hensyn til fellesferien settes h\u00f8ringsfristen til 1. september. Etter merknadsbehandling legges saken frem for innstillende behandling i MIKS- utvalget 24. september, og til endelig behandling i kommunestyrem\u00f8tet 16. oktober. 3 \u00d8konomi Kulturplanen inneholder ingen tiltak med assosierte midler, og medf\u00f8rer derfor i seg selv ingen \u00f8konomiske konsekvenser. Konklusjon Kulturplanen har p\u00e5 en god m\u00e5te kombinert f\u00f8ringer og innspill til m\u00e5l- og strategiformuleringer som skal gi retning for Troms\u00f8 kommunes kulturpolitikk fram mot 2032, og anbefales lagt ut p\u00e5 offentlig h\u00f8ring i minimum seks uker. Vedtakskompetanse Milj\u00f8-, idretts-, kultur- og samfunnsutvalget Vedlegg UU Kunnskapsgrunnlag kommunedelplan for kultur 2024-2031 Vurdering av kulturell infrastruktur i Troms\u00f8_LINK Arkitektur UU - h\u00f8ringsutkast - Kommunedelplan for kultur 2024-2032 ferdig 4 "
}