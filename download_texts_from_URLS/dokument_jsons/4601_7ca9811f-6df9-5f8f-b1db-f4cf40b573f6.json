{
  "dokument_id": "7ca9811f-6df9-5f8f-b1db-f4cf40b573f6",
  "doc_type": "case_presentation",
  "kommune": 4601,
  "tittel": "H\u00f8ringer som fagbyr\u00e5dene anbefaler at Bergen kommune ikke avgir h\u00f8ringsuttalelse til",
  "url": "https://bergen.kommune.no/politikere-utvalg/api/fil/bk360/12097199/Framstilling-Horinger-som-fagbyradene-anbefaler-at-Bergen-kommune-ikke-avgir-horingsuttalelse-til",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/63633-7 H\u00f8ringer som fagbyr\u00e5dene anbefaler at Bergen kommune ikke avgir h\u00f8ringsuttalelse til Hva saken gjelder: I pkt.7.3.1 annet avsnitt i Reglement for bystyret og bystyreutvalgene 2023 \u2013 2027 st\u00e5r det f\u00f8lgende: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret.\u00bb I Byr\u00e5dets fullmakter pkt.2.10.1 st\u00e5r det f\u00f8lgende: \u00abByr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det.\u00bb I de tilfeller forretningsutvalget vedtar at en h\u00f8ringsuttalelse avgis av byr\u00e5det, st\u00e5r det som hovedregel i vedtaket at \u00abByr\u00e5det avgir eventuelt h\u00f8ringssvar til \u00abH\u00f8ring....\u00bb Det er da opp til byr\u00e5det \u00e5 vurdere om de \u00f8nsker \u00e5 avgi en h\u00f8ringsuttalelse eller ikke. Byr\u00e5d for byutvikling har i vedlagte skriv foresl\u00e5tt at det ikke avgis h\u00f8ringsuttalelse til f\u00f8lgende to h\u00f8ringer: 1. \u00abH\u00f8ring av forskrifter under lakse- og innlandsfiskeloven\u00bb. Forretningsutvalget har i m\u00f8te 29. oktober 2024 i sak 345/24 fattet f\u00f8lgende vedtak: Byr\u00e5det avgir eventuelt h\u00f8ringssvar til \u00abH\u00f8ring av forskrifter under lakse- og innlandsfiskloven\u00bb p\u00e5 vegne av Bergen kommune. 2. \u00abH\u00f8ring av utkast til forskrift om sivil statsluftfart med ubemannet luftfart\u00f8y\u00bb. Forretningsutvalget har i m\u00f8te 28. januar 2025 i sak 28/25 fattet f\u00f8lgende vedtak: Byr\u00e5det avgir eventuelt h\u00f8ringssvar til \u00abH\u00f8ring av utkast til forskrift om sivil statsluftfart med ubemannet luftfart\u00f8y\u00bb p\u00e5 vegne av Bergen kommune. Begrunnelsene for ikke \u00e5 avgi h\u00f8ringsuttalelse fremkommer av vedleggene til saken. \u00d8konomiske konsekvenser: Ikke relevant for saken. 1 Byr\u00e5dsleders vurdering og anbefaling/konklusjon: Byr\u00e5dsleder anbefaler byr\u00e5det \u00e5 slutte seg til byr\u00e5d for byutvikling sine forslag med de begrunnelser som fremkommer av vedlagte dokumenter. Vedtakskompetanse: Byr\u00e5dets fullmakter pkt. 2.7 vedtatt av Bergen bystyre 27. november 2024 i sak 462/24: 2.7. Byr\u00e5dets myndighet som folkevalgt organ Byr\u00e5det har myndighet til \u00e5 ut\u00f8ve politisk skj\u00f8nn innenfor alle omr\u00e5der av sine fullmakter, hvor adgang til \u00e5 ut\u00f8ve et slikt skj\u00f8nn ikke eksplisitt er avgrenset. Byr\u00e5dsleder innstiller til byr\u00e5det \u00e5 fatte f\u00f8lgende vedtak: Bergen kommune avgir ikke h\u00f8ringsuttalelse til f\u00f8lgende to h\u00f8ringer: - H\u00f8ring av forskrifter under lakse- og innlandsfiskeloven - H\u00f8ring av utkast til forskrift om sivil statsluftfart med ubemannet luftfart\u00f8y Begrunnelsen fremkommer av vedleggene til saken. Dato: 18. februar 2025 Marte Joan Monstad Fung. Byr\u00e5dsleder Dokumentet er godkjent elektronisk. Vedlegg: 1. Anbefaler ikke h\u00f8ringssvar til h\u00f8ring av forskrifter under lakse- og innlandsfiskeloven 2. Anbefaler ikke h\u00f8ringssvar til h\u00f8ring av utkast til forskrift om sivil statsluftfart med ubemannet luftfart\u00f8y 2 "
}