{
  "dokument_id": "10d2bf07-7693-57c1-9bb0-4c1f350f38f1",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Katrine Berg N\u00f8dtvedt (MDG) om Villfyllingsprosjekt - Utvalg for milj\u00f8 og byutvikling - Innsendt: 28.3.2025",
  "url": "https://bergen.kommune.no/politikere-utvalg/api/fil/bk360/12575731/Svar-pa-skriftlig-sporsmal-fra-Katrine-Berg-Nodtvedt-MDG-om-Villfyllingsprosjekt-Utvalg-for-miljo-og-byutvikling-Innsendt-28-3-2025",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/145944-3 Saksbehandler: Malene Nesse Gr\u00f8nningen Fra Dato: 14. april 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l fra Katrine Berg N\u00f8dtvedt (MDG) om Villfyllingsprosjekt - Utvalg for milj\u00f8 og byutvikling - Innsendt: 28.3.2025 Tidligere har det blitt jobbet med et villfyllingsprosjekt p\u00e5 tvers av byr\u00e5dsavdelinger og etater, blant annet knyttet til ulovlige skogsbilveier. Sp\u00f8rsm\u00e5l til byr\u00e5den: Jobbes det fremdeles aktivt med dette fra byutviklingsbyr\u00e5den? Svar fra byr\u00e5den: Villfyllingsprosjektet representanten viser til, munnet ut i en rapport som ble ferdigstilt i februar 2023. Prosjektet var viktig for \u00e5 systematisere og forbedre kommunens felles innsats om villfyllinger. Etter ferdigstilling av rapporten har byr\u00e5det arbeidet videre med anbefalingene i rapporten. Det har v\u00e6rt viktig \u00e5 tydeliggj\u00f8re ansvar og prosesser, og prosedyrer og rutiner gjennomg\u00e5s og oppdateres fortl\u00f8pende for \u00e5 v\u00e6re i tr\u00e5d med rapportens anbefalinger. Plan- og bygningsetaten har en s\u00e6rlig rolle i villfyllingsarbeidet i kommunen som ber\u00f8rer mange av etatens tjenester og oppgaver. Etaten vil i l\u00f8pet av \u00e5ret opprette et eget forum for villfyllinger, som formaliserer samarbeidet i kommunen ytterligere. Videre ser etaten p\u00e5 muligheten for \u00e5 ansette en dedikert massekoordinator, som vil kunne bidra til \u00e5 heve kompetansen og oppmerksomheten p\u00e5 sakene ytterligere. Dette forutsetter ekstern finansiering. Eivind N\u00e6vdal-Bolstad \u2013 Byr\u00e5d for byutvikling Dokumentet er godkjent elektronisk. "
}