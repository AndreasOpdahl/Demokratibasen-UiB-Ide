{
  "dokument_id": "5869234e-6d16-5444-981f-0619857966f6",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 06032024, Sak 83/24, ASSS Statistikk og analyse 2023",
  "url": "https://bergen.kommune.no/politikere-utvalg/api/fil/bk360/10060556/Innstilling-vedtak-ASSS-Statistikk-og-analyse-2023",
  "tekst": "ASSS Statistikk og analyse 2023 Bergen bystyre behandlet saken i m\u00f8tet 06.03.2024 sak 83/24 og fattet f\u00f8lgende vedtak: Bystyret tar redegj\u00f8relsen som gjelder ASSS analyse og statistikk 2023 til orientering. Merknad 1 ASSS statistikk og analyse 2023 viste at brutto driftsutgifter pr. plass i institusjon i Bergen for personer over 67 \u00e5r er blant de laveste av ASSS-kommunene, med 10 % under gjennomsnittet. Etatsdirekt\u00f8ren har p\u00e5pekt at Etat for sykehjem er ca. 400 mill. Kr. unna gjennomsnittet for 2022. Byr\u00e5det b\u00f8r ha s\u00e6rlig oppmerksomhet rettet mot dette, og det vil v\u00e6re n\u00f8dvendig med snarlige tiltak for \u00e5 \u00f8ke bemanningen p\u00e5 sykehjemmene. Kontrollutvalgets revisjon av to sykehjem avdekket ogs\u00e5 avvik som ble knyttet til lav grunnbemanning. Merknad 2 Bystyret ser med bekymring p\u00e5 at Bergen i 2022 har den lengste st\u00f8nadslengden p\u00e5 sosialhjelp blant mennesker mellom 18-24 \u00e5r i ASSS nettverket. Bystyret mener at utdanning og arbeid er den beste veien ut av fattigdom, og at tiltak m\u00e5 settes inn tidlig. Utdanningsinstitusjoner og arbeidsplasser er ogs\u00e5 viktige sosiale m\u00f8tearenaer. Bystyret ber byr\u00e5det styrke arbeidet med \u00e5 hjelpe flere i denne aldersgruppen inn i utdanning eller arbeidslivet slik at de kan klare seg selv \u00f8konomisk. Merknad 3 Bystyret merker seg at det i ASSS-rapporten er anf\u00f8rt: \u00abInvesteringer til veidekker ligger langt under snittet. Dette skyldes i hovedsak at disse midlene blir bevilget over driftsbudsjettet. Kommunen har gjennomf\u00f8rt tilstandskartlegging av veinettet og har identifisert et betydelig vedlikeholdsetterslep for \u00e5 f\u00e5 en tilfredsstillende veistandard.\u00bb Bystyret tilkjennegir at det de siste \u00e5tte \u00e5rene, under det tidligere Ap-byr\u00e5det, har veivedlikehold v\u00e6rt nedprioritert. Bystyret \u00f8nsker n\u00e5 \u00e5 jobbe for at vedlikeholdsetterslepet p\u00e5 de kommunale veiene m\u00e5 tas igjen raskere, med s\u00e6rlig prioritering av trygge skoleveier, og ber byr\u00e5det f\u00f8lge opp p\u00e5 egnet m\u00e5te. Bergen bystyres behandling F\u00f8lgende representanter tok ordet: Kjersti Pettersen (H), Richard Martin Laloo Storevik (A), Christine Henriksen \u00d8degaard (MDG), Mailiss Solheim-\u00c5kerblom (R), Thor Hakon Bakke (MDG). Merknader fremsatt i bystyret: Kjersti Pettersen (H) fremsatte p\u00e5 vegne av H, FrP, BL, INP, Sp og PP f\u00f8lgende merknader: Merknad 1 ASSS statistikk og analyse 2023 viste at brutto driftsutgifter pr. plass i institusjon i Bergen for personer over 67 \u00e5r er blant de laveste av ASSS-kommunene, med 10 % under gjennomsnittet. Etatsdirekt\u00f8ren har p\u00e5pekt at Etat for sykehjem er ca. 400 mill. Kr. unna gjennomsnittet for 2022. Byr\u00e5det b\u00f8r ha s\u00e6rlig oppmerksomhet rettet mot dette, og det vil v\u00e6re n\u00f8dvendig med snarlige tiltak for \u00e5 \u00f8ke bemanningen p\u00e5 sykehjemmene. Kontrollutvalgets revisjon av to sykehjem avdekket ogs\u00e5 avvik som ble knyttet til lav grunnbemanning. Merknad 2 Bystyret ser med bekymring p\u00e5 at Bergen i 2022 har den lengste st\u00f8nadslengden p\u00e5 sosialhjelp blant mennesker mellom 18-24 \u00e5r i ASSS nettverket. Bystyret mener at utdanning og arbeid er den beste veien ut av fattigdom, og at tiltak m\u00e5 settes inn tidlig. Utdanningsinstitusjoner og arbeidsplasser er ogs\u00e5 viktige sosiale m\u00f8tearenaer. Bystyret ber byr\u00e5det styrke arbeidet med \u00e5 hjelpe flere i denne aldersgruppen inn i utdanning eller arbeidslivet slik at de kan klare seg selv \u00f8konomisk. Merknad 3 Bystyret merker seg at det i ASSS-rapporten er anf\u00f8rt: \u00abInvesteringer til veidekker ligger langt under snittet. Dette skyldes i hovedsak at disse midlene blir bevilget over driftsbudsjettet. Kommunen har gjennomf\u00f8rt tilstandskartlegging av veinettet og har identifisert et betydelig vedlikeholdsetterslep for \u00e5 f\u00e5 en tilfredsstillende veistandard.\u00bb Bystyret tilkjennegir at det de siste \u00e5tte \u00e5rene, under det tidligere Ap-byr\u00e5det, har veivedlikehold v\u00e6rt nedprioritert. Bystyret \u00f8nsker n\u00e5 \u00e5 jobbe for at vedlikeholdsetterslepet p\u00e5 de kommunale veiene m\u00e5 tas igjen raskere, med s\u00e6rlig prioritering av trygge skoleveier, og ber byr\u00e5det f\u00f8lge opp p\u00e5 egnet m\u00e5te. Christine Henriksen \u00d8degaard (MDG) fremsatte p\u00e5 vegne av MDG f\u00f8lgende merknader: Merknad 1 ASSS viser at Bergen ligger under landsgjennomsnittet ift utgifter pr innbygger p\u00e5 hjemmetjenester (5-8%) som hjemmesykepleien. Dette kan indikere at denne tjenesten er presset og har begrensede ressurser. Hjemmesykepleien vil v\u00e6re i f\u00f8rstelinjen i st\u00f8rre og st\u00f8rre grad da vi har en minkende dekningsgrad av sykehjemsplasser. Det er derfor sv\u00e6rt viktig \u00e5 sikre at denne tjenesten har tilstrekkelig grunnbemanning b\u00e5de med tanke p\u00e5 kompetanse og menneskelige ressurser. Bystyret ber derfor byr\u00e5det sikre \u00f8kt og kompetent bemanning i hjemmesykepleien ved \u00e5 \u00f8ke ressursbruken i hjemmetjenestene. Merknad 2 N\u00e5r det gjelder dekningsgrad for minoritetsspr\u00e5klige barn, ligger Bergen p\u00e5 82,7 %. Dette er et stykke under snittet p\u00e5 88,4 %. Det foreg\u00e5r en nasjonal satsing p\u00e5 \u00f8kt barnehagedeltakelse for minoritetsspr\u00e5klige barn, fordi slik deltagelse er avgj\u00f8rende for barns spr\u00e5kutvikling. Bystyret ber byr\u00e5det intensivere arbeidet med \u00e5 informere om og legge til rette for \u00f8kt barnehagedeltagelse for minoritetsspr\u00e5klige barn i Bergen. Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknad: ASSS-analysen viser at Bergen ligger markert lavere enn gjennomsnittet for storbyene n\u00e5r det gjelder brutto driftsutgifter for en institusjonsplass for personer over 67 \u00e5r. Etatsdirekt\u00f8ren har p\u00e5pekt at Etat for sykehjem mangler 400 mill. kr. for \u00e5 n\u00e5 opp p\u00e5 gjennomsnittet for 2022. Byr\u00e5det b\u00f8r ha s\u00e6rlig oppmerksomhet rettet mot dette, og det vil v\u00e6re n\u00f8dvendig med snarlige tiltak for \u00e5 \u00f8ke bemanningen p\u00e5 sykehjemmene. Votering: Innstillingen ble vedtatt enstemmig. Merknad 1 \u2013 3 fra H, FrP, BL, INP, Sp og PP, fremsatt av Kjersti Pettersen (H), ble vedtatt med 37 stemmer (H, FrP, BL, INP, KrF, Sp, PP) Merknad 1 fra MDG, fremsatt av Christine Henriksen \u00d8degaard (MDG), fikk 14 stemmer (SV, MDG, R) og var dermed falt. 2 Merknad 2 fra MDG, fremsatt av Christine Henriksen \u00d8degaard (MDG), fikk 30 stemmer (A, SV, MDG, V, R) og var dermed falt Merknad fra R, fremsatt av Mailiss Solheim-\u00c5kerblom (R), fikk 16 stemmer (SV, MDG, R, KrF) og var dermed falt. Bergen bystyre behandlet saken i m\u00f8tet 31.01.2024 sak 24/24 og fattet f\u00f8lgende vedtak: Saken ble utsatt. Bergen bystyre behandlet saken i m\u00f8tet 22.11.2023 sak 31/23: Saken ble utsatt. Utvalg for finans, kultur og n\u00e6ring behandlet saken i m\u00f8tet 08.11.2023 sak 6/23 og avga f\u00f8lgende innstilling: Med unntak av merknader er utvalgets innstilling og bystyrets vedtak likelydende. Utvalg for milj\u00f8 og byutvikling hadde saken til orientering i m\u00f8tet 09.11.2023 sak 7/23: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret. Utvalg for helse og sosial hadde saken til orientering i m\u00f8tet 08.11.2023 sak 7/23: Utvalg for helse og sosial tok saken til orientering. Utvalg for finans, kultur og n\u00e6ring innstiller til bystyret. Utvalg for barnehage, skole og idrett hadde saken til orientering i m\u00f8tet 07.11.2023 sak 7/23 Utvalg for barnehage, skole og idrett tok saken til orientering. Utvalg for finans, kultur og n\u00e6ring innstiller til bystyret. Byr\u00e5det som forretningsministerium behandlet saken i m\u00f8tet 19.10.2023 sak 401/23 Byr\u00e5det som forretningsministerium innstiller til bystyret \u00e5 fatte f\u00f8lgende vedtak: Bystyret tar redegj\u00f8relsen som gjelder ASSS analyse og statistikk 2023 til orientering. 3 "
}