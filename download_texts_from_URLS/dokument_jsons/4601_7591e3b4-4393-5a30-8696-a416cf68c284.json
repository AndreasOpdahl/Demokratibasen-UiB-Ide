{
  "dokument_id": "7591e3b4-4393-5a30-8696-a416cf68c284",
  "doc_type": "case_attachment",
  "kommune": 4601,
  "tittel": "Kommunalt r\u00e5d for personer med funksjonsnedsettelses innspill til Storaneset, Arna. Fastsetting av planprogram",
  "url": "https://bergen.kommune.no/politikere-utvalg/api/fil/bk360/10280951/Kommunalt-rad-for-personer-med-funksjonsnedsettelses-innspill-til-Storaneset-Arna-Fastsetting-av-planprogram",
  "tekst": " Kommunalt r\u00e5d for personer med funksjonsnedsettelse Til Intern korrespondanse Utvalg for milj\u00f8 og byutvikling/Bystyret V\u00e5r referanse: 2024/05173-46 Saksbehandler: Ragnhild Hvoslef Kr\u00fcger Fra Dato: 19. april 2024 Kommunalt r\u00e5d for personer med funksjonsnedsettelse Kommunalt r\u00e5d for personer med funksjonsnedsettelses innspill til Storaneset, Arna. Fastsetting av planprogram KRPF behandlet saken i m\u00f8te 16. april, sak 64/24. R\u00e5det har ingen konkrete forslag til saken, men vil gjerne komme med en mer generell kommentar som vi \u00f8nsker skal f\u00f8lge saken. KRPF opplever ofte at universell utforming (uu) og tilgjengelighet er d\u00e5rlig beskrevet i ulike planer i Bergen kommune, spesielt reguleringsplaner eller planer for nye bygg. Vanligvis st\u00e5r det bare \u00abUniversell utforming etter TEK17\u00bb eller alternativt \u00abPrinsippene for universell utforming skal legges til grunn ......\u00bb. Ikke noe mer beskrivelse av hvordan dette skal sikres og hva som kan gj\u00f8res for at det blir enda bedre universelt utformet enn minimumskravet i TEK17, noe menneskerettighetsbyen Bergen b\u00f8r klare. KRPF er usikker p\u00e5 om dette skyldes for d\u00e5rlige bestillinger, for d\u00e5rlig kunnskap eller lavt ambisjonsniv\u00e5 i forhold til universell utforming, men h\u00e5per dette kan bedre seg i fremtiden. Det er viktig \u00e5 v\u00e6re bevisst p\u00e5 at ogs\u00e5 bestillingene m\u00e5 inneholde en god beskrivelse av hva en forventer videre i forhold til uu for at uu i planomr\u00e5det skal bli best mulig ivaretatt i hele prosessen, fra ide til fullf\u00f8rt prosjekt. R\u00e5det har tidligere pr\u00f8vd \u00e5 sende denne tilbakemeldingen til byr\u00e5dsavdelingen og til byr\u00e5den uten \u00e5 ha f\u00e5tt noe svar. De som skriver planer m\u00e5 ta inn over seg at disse skal leses av mange som ikke har spesiell kompetanse p\u00e5 universell utforming. Det er derfor viktig at b\u00e5de kravene til universell utforming og hvordan man har tenkt \u00e5 oppfylle dem blir beskrevet godt. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: "
}