{
  "dokument_id": "19046a0a-acfe-5373-b96d-4efa62fbb92d",
  "doc_type": "case_attachment",
  "kommune": 4601,
  "tittel": "Uttalelse fra Fagforbundet vedr\u00f8rende konkurranseutsetting av to sykehjem",
  "url": "https://bergen.kommune.no/politikere-utvalg/api/fil/bk360/11665789/Uttalelse-fra-Fagforbundet-vedrorende-konkurranseutsetting-av-to-sykehjem",
  "tekst": "Uttalelse fra Fagforbundet vedr\u00f8rende konkurranseutsetting av to sykehjem Her er hoved\u00e5rsakene: For det f\u00f8rste s\u00e5 gir kommunen gode og n\u00f8dvendige tjenester gjennom det offentlige, og vi er av den oppfatning av at dette b\u00f8r fortsette. I byr\u00e5dsaken st\u00e5r det at hensikten med konkurranseutsetting er \u00f8kt mangfold, kvalitet og innovasjon. Byr\u00e5det b\u00f8r heller satse p\u00e5 \u00e5 utvikle kvalitet og innovasjon, p\u00e5 de sykehjemmene vi har i kommunens regi. V\u00e5re medlemmer er godt dedikerte tjenesteytere, som er kreative medarbeidere ute i sykehjemmene, i forhold til \u00e5 finne l\u00f8sninger i en travel hverdag. De er opptatt av faget sitt. Kvalitet og innovasjon, henger sammen med yrkesstolthet. Det er utfordringer med \u00e5 rekruttere tilstrekkelig med ansatte, og vi mener at det heller enn \u00e5 privatisere, s\u00e5 b\u00f8r kommunen s\u00f8rge for \u00e5 sikre god bemanning p\u00e5 sykehjemmene som kommunen har i dag. Kommunen m\u00e5 s\u00f8rge for at det er nok folk p\u00e5 jobb, til \u00e5 holde p\u00e5 kompetanse, og slik Fagforbundet ser det, s\u00e5 er ikke dette forenelig med det \u00f8konomiske tapet hver enkelt medarbeider vil ha hvis byr\u00e5det velger et kommersielt firma til \u00e5 overta disse sykehjemmene. Vi \u00f8nsker oss folkevalgte som tar ansvar for fellesskapsl\u00f8sningene. Det er sv\u00e6rt store l\u00f8nnsforskjeller fra KS sin tariffavtale, hvis en g\u00e5r over til en tariffavtale som tariffavtalen NHO 481. S\u00e6rlig utsatt er helsefagarbeideren og assistentenes pensjon hvis kommersielle akt\u00f8rer vinner anbudet. Kommunen betaler ca. vel 18% brutto i tjenestepensjon, mens bransjestandarden for kommersielle sykehjem p\u00e5 NHO-omr\u00e5det er 2% av bruttol\u00f8nn i innskuddspensjon, og innskuddspensjon som dere nok vet varer til medarbeideren er 77 \u00e5r, etter dette blir de minstepensjonister. kontra til tjenestepensjon som er livslang. Slik vi har i kommunen. Pensjonsavtalene som er bransjestandard for kommersielle sykehjem f\u00f8rer til tap av uf\u00f8redekning og tap av s\u00e6raldersgrense. Det utgj\u00f8r vesentlige \u00f8konomiske tap for lavl\u00f8nte arbeidstakere. N\u00e5r det gjelder l\u00f8nn, kan vi jo ogs\u00e5 henvise til erfaringer fra Oslo, der medarbeidere fikk vesentlig h\u00f8yere l\u00f8nn etter at kommersielt drevne sykehjem, ble re-kommunalisert, noen opptil kr. 100.000.- i \u00e5ret Som eksempel er en begynnerl\u00f8nn p\u00e5 sykepleier l\u00f8nn kr. 70.000.- mindre enn i KS sin tariffavtale, og en helsefagarbeider vil ha inntil kr. 50.000.- mindre i begynnerl\u00f8nn. Vi har vel alle noen venner og familie som arbeider p\u00e5 sykehjem, og er det disse vilk\u00e5rene byr\u00e5det vil gi medarbeidere som driver god omsorg i tjeneste for bergen kommunes innbyggere? For de kommersielle selskapene skal ha fortjeneste, og for \u00e5 tjene penger, m\u00e5 det tas inn p\u00e5 noe, og det er l\u00f8nn og pensjon for ansatte. Og hvor g\u00e5r disse pengene? Til et konsern i utlandet? Videre tenker vi at det vil bli vanskelig \u00e5 rekruttere kvalitet hvis l\u00f8nnen blir s\u00e5pass mye lavere i to av sykehjemmene enn i de \u00f8vrige i Bergen kommune. Hvem tenker vi da skal ta seg av de eldre og syke p\u00e5 disse sykehjemmene som blir prioritert? For de med formell kompetanse er det naturlig \u00e5 tro at de vil velge etter l\u00f8nn. Vi er ikke lenger Florence Nightingale, og hvem blir da igjen til \u00e5 jobbe der? Her b\u00f8r byr\u00e5det tenke p\u00e5 om dette da vil bli annenrangs sykehjem? Fagforbundet stiller bare sp\u00f8rsm\u00e5let. Det vil ogs\u00e5 kreve mye administrativt arbeid, n\u00e5 i denne tid, der det har v\u00e6rt mye ansettelsesstopp i administrasjonen. Hver enkelt medarbeider som i dag arbeider ved sykehjemmet som blir privatisert, har krav p\u00e5 \u00e5 f\u00e5 en utredning p\u00e5 tap av l\u00f8nn og pensjon, ved virksomhetsoverdragelse. Det er et m\u00f8ysommelig arbeid. Hvis byr\u00e5det likevel velger \u00e5 g\u00e5 for konkurranseutsetting, s\u00e5 anbefaler Fagforbundet \u00e5 g\u00e5 for ideelle akt\u00f8rer, i den samme avtaleform som Bergen kommune allerede har med ideelle sykehjem i dag. Dette vil gi ansatte sammenlignbare l\u00f8nns og pensjonsvilk\u00e5r, og redusere inntekts og pensjonstap for de lavl\u00f8nte. H\u00e5per dere folkevalgte tar med Fagforbundets innspill og anbefaling, n\u00e5r dette skal stemmes over. For Fagforbundet Conny Lamberg Konserntillitsvalgt "
}