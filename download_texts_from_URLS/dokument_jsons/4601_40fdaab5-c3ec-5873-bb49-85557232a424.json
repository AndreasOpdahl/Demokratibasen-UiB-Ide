{
  "dokument_id": "40fdaab5-c3ec-5873-bb49-85557232a424",
  "doc_type": "case_attachment",
  "kommune": 4601,
  "tittel": "Fagnotat",
  "url": "https://bergen.kommune.no/politikere-utvalg/api/fil/bk360/11390367/Fagnotat",
  "tekst": " Plan- og bygningsetaten REGULERINGSFORSLAG TIL Fagnotat OFFENTLIG ETTERSYN V\u00e5r referanse: PLAN-2022/20633-16 Saksbehandler: Gudrun Elisabet Stefansdottir Dato: 27.08.2024 Forslag til detaljregulering til offentlig ettersyn Fana, Gnr. 13, Bnr. 366 m. fl., Paradis S2 og S3, Reguleringsplan arealplan-ID 70400000 Om planforslaget Multiconsult Norge AS og Link Arkitektur AS foresl\u00e5r p\u00e5 vegne av Opphus AS detalj- regulering for et omr\u00e5de p\u00e5 Paradis i Fana bydel. Planomr\u00e5det utgj\u00f8r 15,9 daa, og er lokalisert sentralt p\u00e5 Paradis. Bybaneholdeplass Paradis og bussholdeplasser ligger i f\u00e5 minutters gangavstand. Plasseringen og utformingen av ny bebyggelse tar utgangspunkt i omr\u00e5dereguleringsplanen for Paradis sentrum. Videre kreves det omlegging av kryssomr\u00e5det for fylkesveinettet, og ny kommunal adkomstvei fra Storetveitvegen til planomr\u00e5det. Eksisterende bebyggelse blir delvis revet. Det planlegges \u00e5 etablere et offentlig torg, inntil 50 boligenheter, forretninger, kontorer og areal for offentlig og privat tjenesteyting. Figur 1: Planomr\u00e5det ved Paradiskrysset Planomr\u00e5det har en beliggenhet som gir mulighet for fortetting i tr\u00e5d med overordnete f\u00f8ringer. I kommuneplanens arealdel (KPA) er planomr\u00e5det delvis innenfor sentrumsform\u00e5l Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN og delvis innenfor byfortettingssone. Plan- og bygningsetaten vurderer planforslaget for \u00e5 v\u00e6re i tr\u00e5d med b\u00e5de KPA og kommuneplanens samfunnsdel (KPS). Omr\u00e5dereguleringsplan Paradis Plan-Id 60760000 gjelder for planomr\u00e5det. Planforslaget er i hovedsak i tr\u00e5d med vedtatt omr\u00e5dereguleringsplan, men fraviker p\u00e5 enkelte punkt. Avvikene kommer frem under vurdering av planforslaget. Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Planprosess og medvirkning Det ble varslet oppstart den 29.09.2020. Komplett planforslag til behandling ble mottatt den 07.06.2024. Det er avholdt flere arbeids- og underveis m\u00f8ter med plan- og bygningsetaten under utarbeidelse av planforslaget. Bymilj\u00f8etaten har kommet med innspill i prosessen. Med bakgrunn i dr\u00f8ftelser ble planomr\u00e5det utvidet to ganger. Uttalelser og merknader fra naboer og h\u00f8ringsparter kommer frem i merknadsskjema for oppstart planarbeid, datert 03.12.2020, begrenset h\u00f8ring av utvidelse av planomr\u00e5det, datert 22.09.2021, og begrenset h\u00f8ring av utvidet planomr\u00e5de datert 23.08.2022. Figur 2: Planomr\u00e5det er utvidet i 2021 og i 2022 Utvidelsene av planomr\u00e5det i 2021 hadde bakgrunn i at fylkesveien ble medtatt innenfor plangrensen. Utvidelsen i 2022 hadde bakgrunn i planlagt etablering av offentlig snarvei mellom planomr\u00e5det og Storetveitvegen. Gangveien er regulert i omr\u00e5dereguleringsplan for Paradis sentrum, men det var \u00f8nskelig at tras\u00e9en ved gjennomf\u00f8ring ble tilpasset eksisterende forhold. Merknader til kunngj\u00f8ring og varsling av oppstart Til varsel om oppstart ble det mottatt 5 private merknader og 16 uttalelser fra h\u00f8rings- instanser. Disse er oppsummert og kommentert av forslagsstiller i merknadsskjema datert 03.12.2020. Materialet er gjennomg\u00e5tt og vurderes som dekkende. Saksnummer PLAN-2022/20633 Side 2 av 15 I uttalelsene og merknadene blir det i hovedtrekk pekt p\u00e5 f\u00f8lgende: Private merknader \u2022 Foresl\u00e5tte h\u00f8yder b\u00f8r reduseres med \u00e9n etasje og ikke g\u00e5 utover omr\u00e5dereguleringsplanens bestemmelser koteh\u00f8yde +52. \u2022 Siktlinjer for bakenforliggende eiendommer m\u00e5 sikres. \u2022 Hensynet til myke trafikanter m\u00e5 vektlegges i st\u00f8rre grad. \u2022 Adkomst for utrykking- og renovasjonskj\u00f8ret\u00f8y m\u00e5 sikres i byggeperioden. \u2022 Fjellskrenter m\u00e5 sikres. \u2022 Forurensing m\u00e5 unng\u00e5s. H\u00f8ringsinstanser \u2022 Eierskap, forvalting og drift av offentlige areal m\u00e5 v\u00e6re avklart ved rammes\u00f8knad. \u2022 Det m\u00e5 tilrettelegges og sikres bl\u00e5gr\u00f8nne strukturer. \u2022 Ny offentlig vei m\u00e5 f\u00f8lge veinormalen med en bredde p\u00e5 minimum 5,0 meter og fortausbredde p\u00e5 2,5 meter, med veiutvidelse i sving og snuplass i enden av en offentlig vei. \u2022 Forutsetter at planforslaget forholder seg til byggegrenser mot offentlige veier. \u2022 Ny bebyggelse m\u00e5 hensynta kulturminneverdiene p\u00e5 Paradis. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende belyst og l\u00f8st. Vi slutter oss i utgangspunktet til hovedform\u00e5let og hovedgrepet i planforslaget. Plan- og bygningsetaten har imidlertid noen merknader. Disse kommer frem under vurdering av planforslaget. Dette er forel\u00f8pige vurderinger. V\u00e5r endelige anbefaling vil komme frem av fagnotatet til sluttbehandling. Arealstrategi og plangrunnlag Planforslaget er i hovedsak i tr\u00e5d med overordnete planer KPA, KPS og omr\u00e5deregulerings- plan for Paradis sentrum Plan-Id 60760000. Planomr\u00e5det ligger b\u00e5de innenfor sentrums- omr\u00e5de og byfortettingssone i KPA2018. Planforslaget st\u00f8tter opp under kommunens m\u00e5l om b\u00e6rekraftig utvikling i menneskelig skala, kompakt og arealeffektiv by, samt fortetting med kvalitet. Planomr\u00e5det er avsatt med hensynssone (H570), r\u00f8d og gul st\u00f8ysone fra veitrafikkst\u00f8y (H210 og H220), og konsesjonsomr\u00e5de for fjernvarme (H410). Omr\u00e5dereguleringsplanen for Paradis sentrum ble vedtatt i 2014 og gjelder foran KPA2018 med unntak av noen utvalgte tema som handel (\u00a7 21) og st\u00f8y (\u00a7 22). Samtidig supplerer KPA2018 omr\u00e5dereguleringsplanen med kvalitetskrav. Kvalitetskravene omhandler blant annet arkitektur, boligkvaliteter og uteoppholdsarealer. Vestland fylkeskommune har p\u00e5g\u00e5ende reguleringsprosess for Tunvegen, Plan-Id 65020000, som detaljerer og sikrer gjennomf\u00f8ring av veisystemet, gang- og sykkelvei og anleggs- omr\u00e5der. Saksnummer PLAN-2022/20633 Side 3 av 15 Arkitektonisk utforming og utvikling til et urbant lokalsenter Et viktig tema i planprosessen har v\u00e6rt \u00e5 finne en balansegang mellom fortetting med store bygningsvolum og tilpasning til dagens str\u00f8kskarakter. Blokkbebyggelse med endret skala og utforming lar seg ofte ikke tilpasses eldre sm\u00e5skala boligbebyggelse. I omr\u00e5deregulerings- planen for Paradis er det vedtatt at omr\u00e5det skal utvikles til et bymessig omr\u00e5de med brede fortau der fasadeliv m\u00f8ter fortauet, og bruk av \u00e5pne inviterende f\u00f8rste etasjer. Det skal tilrettelegges for arealer som inviterer til felles bruk for befolkningen, herunder felles uteoppholdsarealer, byrom og torg. Figur 3: Illustrasjon av planforslaget med omgivelser (Paradis Hage/Michelsen illustrert \u00f8verst t.v. er ikke oppf\u00f8rt). I prosessen ved utarbeidelse av planforslaget har forslagstiller vurdert planforslaget opp mot nylig oppf\u00f8rte bygg i omr\u00e5det, nylig vedtatte planer, samt planer i prosess. Samtidig er det lagt vekt p\u00e5 \u00e5 gi omr\u00e5det en egen identitet. Det er sikret i bestemmelse 2.2 Estetisk utforming at alle bygg, byrom, samferdselsanlegg og \u00f8vrige utomhusanlegg skal ha h\u00f8y kvalitet i formgivning og materialbruk. Videre er det stilt krav om at elementer fra str\u00f8ket skal brukes for \u00e5 gi historisk forankring og samtidig skal det v\u00e6re et urbant formspr\u00e5k. Tradisjonelle bygningsmaterialer som mur og tre skal benyttes i st\u00f8rst mulig grad. Farger p\u00e5 bygg skal v\u00e6re harmoniske og i tr\u00e5d med omkringliggende omgivelser. Det skal ikke benyttes reflekterende materialer p\u00e5 fasader eller tak. For utforming av bebyggelsen med tilh\u00f8rende uteoppholdsarealer er det utarbeidet formings- veileder. Det er sikret i bestemmelsene at denne skal ligge til grunn for utforming innen planomr\u00e5det. Formingsveilederen viser materialkvalitet, oppbygging av volumer, tak- l\u00f8sninger, innglassing, m.m. Saksnummer PLAN-2022/20633 Side 4 av 15 Figur 4: Illustrasjon av forslag til Figur 5: Illustrasjon av forslag til bebyggelse sett fra s\u00f8r bebyggelse sett fra vest Plan- og bygningsetaten st\u00f8tter det foresl\u00e5tte plangrepet og den arkitektoniske utformingen som kommer frem i planmaterialet. Forslagstiller har vist vilje til god formgivning, og det er sikret viktige kvaliteter i bestemmelsene, slik som variasjon i bredder, h\u00f8yder og takutforming p\u00e5 bebyggelsen, samt materialbruk, uteoppholdsareal og terrengbearbeiding. Vi gj\u00f8r oppmerksom p\u00e5 at illustrasjonene som f\u00f8lger planen er veiledende, eksempelvis er det vist i illustrasjoner gr\u00f8nne tak p\u00e5 alle byggene, mens det er sikret at 30% av takflatene har gr\u00f8nne tak. Selv om en del kvalitetskrav er sikret i bestemmelsene m\u00e5 det p\u00e5regnes endringer ved detaljprosjektering og gjennomf\u00f8ring. Utnyttelsesgrad og byggeh\u00f8yder Omr\u00e5dereguleringsplanen har maksimum h\u00f8yde p\u00e5 kote +57 i delomr\u00e5de S2 og kote +52 i S3 og maks byggeh\u00f8yde +10 meter i BK2. De fastsatte byggeh\u00f8ydene er i tr\u00e5d med maks koteh\u00f8yde satt i omr\u00e5dereguleringsplanen, men avviker fra krav om maks 4 etasjer, der \u00f8verste etasje skal v\u00e6re tilbaketrukket. Det vises til kap. 5.3 i planbeskrivelsen der forslagstiller argumenterer for avvikene. Plan- og bygningsetaten vurderer at planforslaget viser en god variasjon i utforming av bygningsvolumene, der bl.a. ogs\u00e5 gesimsh\u00f8yden for KBA1-3 er sikret i bestemmelsene. Av denne grunn vurderes det at avviket kan tillates. Bestemmelse 3.1.1.j. \u00abJuridiske h\u00f8ydelinjer i plankartet har en fleksibilitet p\u00e5 inntil 2 meter horisontalt, under forutsetning at hovedtrekkene i planen ikke endres, og det ikke har nevneverdig betydning for andre parter eller interesser.\u00bb Plan- og bygningsetaten foresl\u00e5r \u00e5 endre bestemmelsen til mindre fleksibilitet ettersom 2 meter i horisontalforskyvning vurderes \u00e5 kunne gi for stor usikkerhet n\u00e5r det gjelder utforming og konsekvenser for naboer. Fleksibilitet p\u00e5 inntil \u00e9n meter horisontalt kan aksepteres under forutsetning av maksimal koteh\u00f8yde innenfor delomr\u00e5det ikke blir overskredet. Det vises til forslag til vedtak. Utnyttelsesgraden overstiger til en viss grad omr\u00e5dereguleringsplanens bestemmelser. Det st\u00f8rste avviket gjelder for BK1 som foresl\u00e5s med %-BRA=309%. Omr\u00e5det ligger innenfor delomr\u00e5de BK2 i omr\u00e5dereguleringsplanen som har samlet %-BRA=100%. I tillegg overstiger KBA1 og KBA2 utnyttelsesgraden med ca. 25% h\u00f8yere utnyttelsesgrad enn omr\u00e5de- reguleringsplanen legger opp til. Det vises for \u00f8vrig til planbeskrivelsen kap. 5.3, der forslag til utnyttelsesgrad, beregning og argumentasjon fra forslagstiller kommer frem. Saksnummer PLAN-2022/20633 Side 5 av 15 Omr\u00e5det Paradis er sm\u00e5kuppert og terrenget stiger en del mot nord. Siktlinjer er vist i planbeskrivelsen der det fremkommer at foresl\u00e5tte utnyttelse og h\u00f8yder har noen innvirkning p\u00e5 bakenforliggende bebyggelse. Avvikene har innvirkning p\u00e5 sol- og skyggeforhold p\u00e5 uteoppholdsareal grunnet \u00f8kt volum. Dette gjelder i hovedsak internt i planomr\u00e5det. Plan- og bygningsetatens vurderer likevel at foresl\u00e5tte bygningsvolumer er akseptable, og at avvikene fra omr\u00e5dereguleringsplanen kan tillates. Dette begrunnet i at planforslaget har h\u00f8ye kvaliteter, og at det er \u00f8nskelig med en variasjon i byggeh\u00f8yder og volum. Videre vil forslag til utnyttelse kunne bidra til at flest mulig kan bo tett p\u00e5 lokalsenteret Paradis, med det gatelivet dette skaper, og de urbane kvalitetene som det planlegges for. Plan- og bygningsetaten vurderer at takformen som er foresl\u00e5tt bidrar til \u00e5 dempe virkningen av bebyggelsen fra gateplan, og at avvikene derfor kan aksepteres. Figur 6: Oppriss og snitt gjennom planomr\u00e5det - r\u00f8d strek viser maks h\u00f8yde i omr\u00e5deregulerings- planen. Endring i etasjeh\u00f8yde i f\u00f8rste etasje I omr\u00e5dereguleringsplanen for Paradis er det krav om at f\u00f8rste etasje mot offentlig gate skal v\u00e6re 4,5 meter h\u00f8y for \u00e5 sikre byliv og arealer til publikumsrettet virksomhet. I l\u00f8pet av prosessen har man sett at det blir utfordrende \u00e5 l\u00f8se h\u00f8ydeforskjellene mot Storetveitvegen og adkomst mellom torg, g\u00e5rdsrom og gate med denne h\u00f8yden mot offentlig torg. Figur 7: Illustrasjon av bebyggelsen etasje mot Figur 8: Bakenforliggende vei/gatetun torget, og torget. ligger h\u00f8yere enn arealene ved torget. Saksnummer PLAN-2022/20633 Side 6 av 15 Dersom etasjeh\u00f8yden \u00f8kes til 4,5 meter i det aktuelle omr\u00e5det vil dette p\u00e5virke negativt overgangssonen mellom fortau og uteomr\u00e5der. For deler av bebyggelsen som vender mot torget (KBA2) er det derfor foresl\u00e5tt 4 meter i stedet for 4,5. Plan- og bygningsetaten har ikke merknad til dette. Bokvalitet og uteoppholdsareal Det planlegges for variasjon i boligst\u00f8rrelser. Noen boliger vil v\u00e6re gjennomg\u00e5ende med gode lysforhold, og det er ogs\u00e5 en intensjon om at noen leiligheter g\u00e5r over to plan jf. planbeskrivelsen. Kun gjennomg\u00e5ende leiligheter er sikret i bestemmelsene, med bakgrunn i st\u00f8ysituasjonen i omr\u00e5det. Det tilrettelegges for flere fellesarealer innenfor planomr\u00e5det bl.a. felleskj\u00f8kken, sykkel- rom og takterrasse. Innen delomr\u00e5de BK1-3 planlegges det multirom og verksted. I tillegg til felles uteoppholdsarealer p\u00e5 bakkeplan skal det etableres felles uteoppholdsareal p\u00e5 tak. Felles takterrasse innenfor KBA3 ligger skjermet mot st\u00f8y og har gode solforhold. Varierte fellesrom vurderes for \u00e5 v\u00e6re et positivt tiltak for bokvaliteten, s\u00e6rlig tilrettelegging av arealer rettet mot ungdommer. Det er bestemmelser til utforming, og kvalitetskrav til opparbeiding av uteoppholdsarealer p\u00e5 bakkeplan og p\u00e5 tak. Figur 9: Illustrasjon av fellesrom i planomr\u00e5det Soldiagrammer viser at de beste solforholdene ligger i delomr\u00e5der BK1-3. Planforslaget legger opp til at beboerne kan benytte alle fellesomr\u00e5dene innenfor planen. Planforslaget legger til rette for minimum 7 m2 privat uteoppholdsareal og 15 m2 felles uteoppholdsareal per boenhet. Dette tilsvarer 22 m2 per boenhet. Kravene til minimums st\u00f8rrelser p\u00e5 uteoppholdsarealer f\u00f8lger av omr\u00e5dereguleringsplan for Paradis vedtatt i 2014. Omr\u00e5dereguleringsplanen g\u00e5r foran KPA2018 og planforslaget er dermed innenfor vedtatt Saksnummer PLAN-2022/20633 Side 7 av 15 plan. Kravene er derimot lavere enn i KPA2018 der minste uteoppholdsareal har \u00f8kt til 40 m2 i byfortettingssone og 25 m2 i sentrumssone. Planomr\u00e5det har en sentral beliggenhet p\u00e5 Paradis der det skal tilrettelegges for et offentlig torg og sm\u00e5skalaforretninger mot torget. If\u00f8lge omr\u00e5dereguleringsplanen for Paradis kan offentlig torg medregnes i uteoppholdsarealer for sentrumsomr\u00e5der. I planprosessen er det imidlertid besluttet at dette ikke gjelder for planforslaget, til tross for at deler ligger innenfor sentrumsform\u00e5l, grunnet st\u00f8ysituasjonen p\u00e5 torget. Samtidig vil torget v\u00e6re et positivt bidrag til hele omr\u00e5det, med beliggenhet og plassering som sikrer gode solforhold. Vi ber om innspill i h\u00f8ringen fra Bymilj\u00f8etaten vedr\u00f8rende utformingen av det offentlige torget. Parkering til garasjeanlegg Takterrasse, KBA3 Figur 10: Sol og skygge den 21. juni kl. 18:00 Plan- og bygningsetaten vurderer det som uheldig at planforslaget ikke i st\u00f8rre grad ser til kvalitetskrav i KPA2018 n\u00e5r det gjelder minimumskravet for uteoppholdsarealer. Plan- og bygningsetaten aksepterer likevel forslaget med begrunnelse i planomr\u00e5dets beliggenhet og n\u00e6rhet til torg, samt at det er lett tilgjengelige friluftsomr\u00e5der i n\u00e6rheten. Adkomstvei og snuhammer Veiarealene i planforslaget er i hovedsak tr\u00e5d med omr\u00e5dereguleringsplanen. I forbindelse med utarbeidelse av omr\u00e5dereguleringsplanen er det utarbeidet formingsveileder datert 11.10.2016 for de offentlige veiarealene med tilh\u00f8rende infrastruktur. Det er sikret i bestemmelsene at formingsveilederen legges til grunn for utforming av arealene. Deler av fylkesvegen som er omfattet av planomr\u00e5det blir regulert i denne planen. Forslagsstiller har v\u00e6rt i dialog med fylkeskommunen om \u00e5 regulere vegarealet i henhold til gjeldende krav. Adkomstvei (kommunal vei) Adkomstveien o_SK1 er regulert i omr\u00e5dereguleringsplan Paradis. Veien har f\u00e5tt endret utforming fra omr\u00e5dereguleringsplanen i planforslaget ved at det n\u00e5 foresl\u00e5s gatetun regulert som o_SK1. Bymilj\u00f8etaten har i prosessen v\u00e6rt skeptisk til at veien reguleres som gatetun begrunnet i trafikksikkerhet, og har foresl\u00e5tt at det reguleres snusl\u00f8yfe i enden av den offentlige veien. Snusl\u00f8yfe vil v\u00e6re arealkrevende og g\u00e5 ut over utbyggingsform\u00e5let innenfor Saksnummer PLAN-2022/20633 Side 8 av 15 delomr\u00e5de KBA3. Det er i prosessen kommet fram til at snumuligheten sikres ved renovasjonspunkt, o_KV3. Se figur 13, 14 og 15 under. Paradisleitet er planlagt regulert som delvis offentlig og delvis felles privat. Den offentlige delen av veien foresl\u00e5s fra krysset Storetveitveien til og med snuhammer ved renovasjonsomr\u00e5de f_RA1-2 og KBA3. Innenfor det offentlige form\u00e5let ivaretas hele snubevegelsen for lastebil p\u00e5 12 meter. Innkj\u00f8ringer til felles parkeringskjellere er tilknyttet offentlig vei. Parkering til underjordisk garasjeanlegg skjer etter krysset fra Storetveitvegen i vest til kjeller i delomr\u00e5de KBA1-2 og i underetasje for felt BK1-3 og f_UTE. Figur 11: Ny adkomst til planomr\u00e5det sett Figur 12: Adkomst til planomr\u00e5det sett fra torget i fra Storetveitvegen s\u00f8r Under forutsetning av tilstrekkelig trafikksikkerhet vurderer plan- og bygningsetaten at bilfrie offentlige gater og gatetun, der biltrafikk skjer p\u00e5 fotgjengernes premisser, kan v\u00e6re en god l\u00f8sning i byfortettingsomr\u00e5der. Gatetun med en annen overflate enn tilst\u00f8tende gater, der det tilrettelegges for lek kan v\u00e6re en berikelse for bomilj\u00f8et, s\u00e6rlig for ungdommer som ofte har relativt begrensede muligheter til lek og utfoldelse innenfor nye boligomr\u00e5der. Plan- og bygningsetaten st\u00f8tter forslaget slik det n\u00e5 ligger til grunn, men ber om innspill til foresl\u00e5tte l\u00f8sning. Det er relativt liten trafikk p\u00e5 veien og under forutsetning av at trafikk- sikkerhet er tilstrekkelig ivaretatt mener etaten at arealene b\u00f8r kunne deles med flere brukergrupper. Renovasjon Plan- og bygningsetaten og BIR har prim\u00e6rt anbefalt at det etableres et stasjon\u00e6rt anlegg som kan betjene flere delomr\u00e5der og eiendommer innenfor omr\u00e5dereguleringsplanen. Omr\u00e5dereguleringsplanen har ikke avsatt areal for stasjon\u00e6rt anlegg. Det har ikke v\u00e6rt vilje hos forslagstillere til \u00e5 sette av n\u00f8dvendig areal for fellesl\u00f8sninger innenfor noen av feltene innen omr\u00e5dereguleringsplanens grenser. L\u00f8sningen for avfallsh\u00e5ndtering p\u00e5 Paradis er derfor basert p\u00e5 lokale nedgravde kontainere for det enkelte delomr\u00e5de/prosjekt. Et viktig prinsipp for avfallsh\u00e5ndtering er \u00e5 legge den p\u00e5 de minst attraktive arealene. I dette tilfellet har forslagsstiller foresl\u00e5tt arealet som ligger i nord\u00f8st. I l\u00f8pet av prosessen har det v\u00e6rt uenigheter med BIR om avsatt st\u00f8rrelse p\u00e5 snuhammeren og hensynet til trafikk- sikkerhet. Saksnummer PLAN-2022/20633 Side 9 av 15 For \u00e5 komme videre med denne l\u00f8sningen ble det avholdt et avklaringsm\u00f8te med plan- og bygningsetaten den 06.12.2023. Plan- og bygningsetaten innhentet uttalelse fra Bymilj\u00f8etaten. Det ble gitt signal om at forslagstiller kunne g\u00e5 videre med en l\u00f8sning som inneb\u00e6rer h\u00f8yrerygging. L\u00f8sningen er i etterkant av m\u00f8tet tegnet ut i detalj i veitegninger og RTP. Planforslaget er revidert iht. l\u00f8sningen. Det er testet ut flere alternativer. I de siste rundene med dialog har forslagsstiller vist en l\u00f8sning som inneb\u00e6rer at renovasjonsbilene rygger inn i snuhammeren mot h\u00f8yre. Dette krever mindre areal og vurderes \u00e5 v\u00e6re tilstrekkelig da renovasjonsbilene henter avfall en gang i uken. Se figur 14 og 15. Figur 13: Areal avsatt til renovasjon i planomr\u00e5det vist med r\u00f8d prikk BIR har ikke gitt positiv uttalelse til foresl\u00e5tte l\u00f8sning og skriver i e-post den 6. juni 2024 til forslagstiller: \u00abBer om at RTP revideres til kun \u00e5 vise snusekvens med rygging mot venstre (fjern fra RTP snusekvens som viser rygging mot h\u00f8yre). Alle sporingskurver (L) skal v\u00e6re innenfor veibane og skal ikke v\u00e6re i konflikt med hindringer. Vennligst bekreft at sporingskurve (L) er inkludert overbygg og ikke vil komme i konflikt med hindringer, da sporingskurve er veldig tett p\u00e5 containerplatform og vegg\u00bb Figur 14: Forslag til l\u00f8sning med Figur 15: Alternativ med venstrerygging som er h\u00f8yrerygging. Her kj\u00f8rer \u00f8nsket av BIR. Her vil renovasjonsbilen renovasjonsbilen frem forbi posisjonere seg rett inn i snuhammeren ved snuhammeren og deretter rygger til f\u00f8rste innkj\u00f8ring f\u00f8r den m\u00e5 rygge opp i veien, h\u00f8yre. kj\u00f8re rett fram og s\u00e5 rygge inn igjen i snuhammeren. Saksnummer PLAN-2022/20633 Side 10 av 15 Det har v\u00e6rt jobbet med ulike l\u00f8sninger og avb\u00f8tende tiltak for \u00e5 gi en god renovasjons- l\u00f8sning, uten \u00e5 klare \u00e5 im\u00f8tekomme BIR sine anbefalinger. Til tross for manglende positiv uttale fra BIR legger plan- og bygningsetaten planforslaget ut til offentlig ettersyn for \u00e5 innhente tilbakemeldinger og innspill. Etaten vurderer at l\u00f8sningen med h\u00f8yrerygging b\u00f8r v\u00e6re tilstrekkelig begrunnet i antallet hentesekvenser, og at forslaget som BIR foretrekker medf\u00f8rer totalt sett flere snuoperasjoner for renovasjonsbilen. Dersom BIR ikke anbefaler forslaget til renovasjonsl\u00f8sning i RTP, inneb\u00e6rer dette en usikkerhet om gjennomf\u00f8ring, drift og arealbruk. Plan- og bygningsetaten forutsetter at en f\u00e5r en l\u00f8sning for renovasjon som aksepteres av BIR f\u00f8r 2. gangs behandling av planforslaget. Sykkel- og bilparkering Planomr\u00e5det ligger i gangavstand til bybaneholdeplass Paradis. Fylkesveien i og gjennom Paradis sentrum er planlagt med endret veisystem, bredere fortau og sykkelfelt. Deler av endringen av fylkesveien er gjennomf\u00f8rt de siste \u00e5rene, bl.a. Statsminister Michelsens veg fra planomr\u00e5det mot Paradis skole. Det ligger s\u00e5ledes godt til rette for gange og sykkel til skolen, i tr\u00e5d med kommuneplanens samfunnsdel. Det foresl\u00e5s 3,0 parkeringsplasser per 100 m2 bolig for sykkel, (noe som ligger over kravet i KPA), og 2,5 plasser for sykkel innen felt BK4 (eksisterende boliger). Det er positivt at det tilrettelegges for h\u00f8y andel sykkelparkeringsplasser. Forslaget gir mulighet for parkering av st\u00f8rre sykler som lastesykler og sykkelvogner. Det tilrettelegges for bilparkering under bakken. Parkeringsdekningen varierer mellom felt og er lavest for delomr\u00e5de KBA1-3 der minimumskravet er 0,3 og maksimumskravet 0,4 per 100 m2 bolig. I felt BK4 (eksisterende boliger) er kravet minimum 0,6 og maks 1,2 parkerings- plasser per 100 m2 bolig i iht. til krav i KPA. Plan- og bygningsetaten st\u00f8tter forslag om h\u00f8y parkeringsdekning for sykler og lav parkeringsdekning for bil med bakgrunn i den umiddelbare n\u00e6rheten til bybanen. Naturmangfold Kunnskapsgrunnlaget bygger p\u00e5 registreringer i omr\u00e5det med blant annet registreringer fra Artsdatabankens artskart og Naturbase. Det er utarbeidet naturmangfoldrapport datert 29.09.2021. Planomr\u00e5det har hageanlegg med store tr\u00e6r, bl.a. to store b\u00f8ketr\u00e6r. Den ene blodb\u00f8ken har 3,4 meters stammekrets. Det er i tillegg to store almetr\u00e6r. Naturmangfoldloven (nml.) \u00a7\u00a7 8 til 12 er vurdert og svart ut i nevnte naturmangfoldrapport og planbeskrivelsen pkt. 8.6.3. Plan- og bygningsetaten st\u00f8tter vurderingene i planmaterialet og vurderer at planforslaget ivaretar hensynet til natur, gr\u00f8ntomr\u00e5der og naturmangfold. Kunnskapsgrunnlaget er vurdert som tilstrekkelig, jf. nml \u00a7 8. Det f\u00f8lger av dette at f\u00f8re-var- prinsippet i nml. \u00a79 ikke kommer til anvendelse. Vurderingene har tatt innover seg den samlede belastningen \u00f8kosystemet er, eller vil bli utsatt for, jf. nml. \u00a7 10. Store tr\u00e6r i felt BK1-4 skal s\u00e5 langt som mulig bevares jf. bestemmelse 2.3.8. Dersom det ikke er mulig \u00e5 bevare de to kartlagte, st\u00f8rre almetr\u00e6rne innenfor felt BK1-4, kan disse tas ned. Saksnummer PLAN-2022/20633 Side 11 av 15 Minimum to av de kartlagte, mindre almetr\u00e6rne som ikke kan bevares p\u00e5 sitt n\u00e5v\u00e6rende voksested skal flyttes til egnet sted i utomhusanlegget. Der skal det settes av tilstrekkelig areal til at de kan utvikle seg til st\u00f8rre tr\u00e6r. jf. RIM-NOT-001, datert 01.10.2021. Dette er sikret i bestemmelse 2.3.8. Grunnet planomr\u00e5dets beliggenhet i senteromr\u00e5det p\u00e5 Paradis aksepterer plan- og bygnings- etaten at store tr\u00e6r fjernes. Det er sikret i bestemmelsene at det skal beplantes nye tr\u00e6r, og bestemmelsene \u00e5pner opp for beplantning av tr\u00e6r. Det vises til illustrasjonsplanen der det kun fremkommer nye tr\u00e6r. Vi foresl\u00e5r at beplantning av tr\u00e6r sikres ytterligere i bestemmelsene. Skole- og barnehage Planomr\u00e5det ligger i opptaksomr\u00e5det for Paradis barneskole og Storetveit ungdomsskole. Steinerskolen p\u00e5 Storetveit ligger ogs\u00e5 i n\u00e6rheten. Det ligger barnehager i g\u00e5- og sykkel- avstand fra planomr\u00e5det; Paradis barnehage, Lekehagen familiebarnehage og Tryllefl\u00f8yten Steinerbarnehage. Kapasitet p\u00e5 barnehager og skoler vil v\u00e6re avhengig av demografiske svingninger. Per dags dato er det full barnehagedekning i bydelen. Av skolebruksplanen fremg\u00e5r det at antatt \u00f8kning i elevtall er l\u00f8st p\u00e5 kort og lang sikt. Grunnskoleelever har rett til \u00e5 g\u00e5 p\u00e5 den skolen som er n\u00e6rmest, eller den skolen i n\u00e6rmilj\u00f8et de sokner til. Vi vurderer dette som tilstrekkelig ivaretatt i planforslaget. Barn og unges interesser Det skal tilrettelegges for varierende boligst\u00f8rrelser der minimum 50% av leilighetene skal v\u00e6re over 80 m2 BRA, egnet for familier. Uteoppholdsarealene herunder lekeplasser for barn og unge vurderes for \u00e5 v\u00e6re relativt knappe n\u00e5r det gjelder plassering, adkomst og st\u00f8rrelse innen planomr\u00e5det. Det er gangavstand til Paradis barneskole og Storetveit ungdomsskole, og barnehager i relativ n\u00e6rhet til planomr\u00e5det. Det er ogs\u00e5 relativt kort gangavstand til naturomr\u00e5der som omr\u00e5det rundt Eikelundstj\u00f8rna. I de siste \u00e5rene har adkomsten for myke trafikanter fra Paradis mot Paradis skole blitt forbedret i regi av Vestland fylkeskommune med bredere fortau og sykkelvei. Utvidelse av Storetveit ungdomsskole er under planlegging. Barn og unges interesser vurderes i hovedsak \u00e5 v\u00e6re ivaretatt i planforslaget. St\u00f8y Deler av foresl\u00e5tt bebyggelse har beliggenhet i sentrumssonene iht. KPA2018. Delomr\u00e5de KBA1 og deler av KBA2 ligger imidlertid innenfor byfortettingssone. Denne delen har krav om lavere grenseverdi p\u00e5 Lden enn de omr\u00e5dene som ligger innenfor sentrumssonen. Planomr\u00e5det ligger innenfor b\u00e5de r\u00f8d og gul st\u00f8ysone. Bestemmelsene sikrer kompenserende tiltak. Det vises til bestemmelse 2.5. Det stilles krav om at alle boenheter skal ha minimum halvparten av oppholdsrom og minst ett soverom mot stille side. Det tillates unntak for st\u00f8ykrav for bebyggelse som ligger i byfortettingssone i KPA. Planomr\u00e5det m\u00e5 sees i en sammenheng, og avviket gjelder kun for en mindre del av planomr\u00e5det. Det er sikret i bestemmelsene at uteoppholdsarealer sikres tilfredsstillende st\u00f8y- og solforhold. Plan- og bygningsetaten har ikke merknad til foresl\u00e5tte bestemmelser om st\u00f8y. Saksnummer PLAN-2022/20633 Side 12 av 15 Universell utforming Prinsippene om universell utforming (UU) og tilgjengelighet skal legges til grunn for planleggingen, jf. TEK17. Krav om universell tilgjengelighet gjelder b\u00e5de i forhold til byggverk og uteareal. Vi vurderer krav til universell utforming som ivaretatt i planforslaget. Klima Bebyggelsen planlegges innenfor allerede opparbeidete flater, og forutsetter riving av syv boliger. Regulert veiareal frigj\u00f8res ved gjennomf\u00f8ring og omlegging av fylkesveien i tr\u00e5d med omr\u00e5dereguleringsplan Paradis. I planprosessen har riving av eksisterende bebyggelse, ombruk og klimagassberegninger v\u00e6rt en del av dr\u00f8ftelsen. Omr\u00e5dereguleringsplanen legger ikke opp til bevaring av bygg innenfor planomr\u00e5det. Ett bygg skal likevel bevares og foresl\u00e5s ombygget til flere boenheter. Det vises til vedlagte klimagassberegninger sist revidert 23.06.2023. Klimagassberegningene viser at prosjekterte bygg oppn\u00e5r 32 % reduksjon av klimagassutslipp sammenlignet med referansebyggene som gir en total reduksjon p\u00e5 omtrent 5700 tonn CO2-ekvivalenter. Plan og bygningsetaten har ikke stilt krav om bestemmelser om fossilfrie/nullslipps anleggsplasser da det ikke er hjemmel for dette i loven. Forslagstiller anbefales likevel \u00e5 stille krav om utslippsfri byggeplass, og at kj\u00f8ret\u00f8y for betong- og massetransport b\u00f8r ha som m\u00e5l \u00e5 v\u00e6re utslippsfrie. Plan- og bygningsetaten anbefaler at det blir utarbeidet gjenbruks- kartlegging til s\u00f8knad om rammetillatelse. Ombruk er ikke sikret i forslag til bestemmelser. Det foresl\u00e5s at dette blir sikret s\u00e5 langt det lar seg gj\u00f8re ved gjennomf\u00f8ring av prosjektet. Ny bebyggelse skal ha vegetasjon p\u00e5 minimum 30% p\u00e5 tak. Dette utgj\u00f8r 570 m2 gr\u00f8nne tak som if\u00f8lge bestemmelse 2.3.7 skal beplantes med stedegne arter, eksempelvis vestlandsk blomstereng. Det skal benyttes tradisjonelle bygningsmaterialer som mur og tre. Murer innen planomr\u00e5det skal utf\u00f8res i naturstein, eller ved gjenbruk fra materialer i planomr\u00e5det. Masseuttak og skj\u00e6ringer Planforslaget legger opp til masseuttak og skj\u00e6ringer. Dette i hovedsak grunnet ny adkomstvei til planomr\u00e5det fra Storetveitvegen (som regulert i omr\u00e5dereguleringsplanen), og parkeringsanlegg under bakken. Adkomst til parkeringskjeller planlegges i underetasjen til felt BK1 og f_UTE med heis til fellesarealer, og i kjeller i KBA1-2. Bestemmelsene stiller krav om masseh\u00e5ndteringsplan. Behov for masseutskifting er forel\u00f8pig ikke kartlagt. Terrengbehandling og vegetasjon er sikret i bestemmelse 2.3. Energi Planomr\u00e5det ligger innenfor konsesjonsomr\u00e5de for fjernvarme. Energibruk er sikret i bestemmelse 2.7. Gjennomf\u00f8ring Gjennomf\u00f8ring av planforslaget er avhengig av gjennomf\u00f8ring av planlagte endringer p\u00e5 fylkesveinettet, i tr\u00e5d med omr\u00e5dereguleringsplanen. Kun deler av fylkesveinettet er ferdigstilt. Finansieringen dekkes delvis av Vestland fylkeskommune og delvis gjennom utbyggingsavtaler. Det m\u00e5 p\u00e5regnes inng\u00e5else av utbyggingsavtale for \u00e5 innfri rekkef\u00f8lge- krav knyttet til teknisk infrastruktur og offentlig byrom. Forslagstiller er orientert om dette. Saksnummer PLAN-2022/20633 Side 13 av 15 Vedtak: 1. I medhold av plan- og bygningsloven \u00a7 12-11, og i henhold til delegert myndighet, sendes f\u00f8lgende forslag til detaljregulering p\u00e5 h\u00f8ring og legges ut til offentlig ettersyn: a. Detaljregulering, Fana, Gnr.13, Bnr.366 m. fl., Paradis S2 og S3, Reguleringsplan, arealplan-ID 70400000 vist p\u00e5 plankart, datert 07.06.2024 b. Tilh\u00f8rende reguleringsbestemmelser, datert 06.06.2024 2. Som forutsetninger for det videre planarbeidet legges f\u00f8lgende til grunn: a. Det m\u00e5 foreligge positiv uttale fra BIR til renovasjonsteknisk plan (RTP) f\u00f8r 2. gangs behandling av planforslaget. b. \u00ab3.1.1.j. Juridiske h\u00f8ydelinjer i plankartet har en fleksibilitet p\u00e5 inntil 2 meter horisontalt, under forutsetning at hovedtrekkene i planen ikke endres, og det ikke har nevneverdig betydning for andre parter eller interesser.\u00bb Endres til: Juridiske h\u00f8ydelinjer i plankartet har en fleksibilitet p\u00e5 inntil 1 meter horisontalt, under forutsetning av maksimal koteh\u00f8yde innenfor delomr\u00e5det ikke blir overskredet. c. Tr\u00e6r skal sikres ytterligere i bestemmelsene. Plan- og bygningsetaten Aslaug Aalen Avdelingsleder Tarje I. Wanvik Etatsdirekt\u00f8r Dette dokumentet er godkjent elektronisk. Vedlegg: Plankart, datert 07.06.2024 Reguleringsbestemmelser, datert 06.06.2024 Planbeskrivelse, datert 07.06.2024 Merknadsskjema oppstart, datert 03.12.2020 Merknadsskjema begrenset h\u00f8ring / utvidet planomr\u00e5de, datert 22.09.2021 Merknadsskjema begrenset h\u00f8ring / utvidet planomr\u00e5de, datert 23.08.2022 Merknader samlet, datert 01.09.2022 Illustrasjonsplan 1:500, datert 22.03.2024 Illustrasjonsplan 1:750, datert 22.03.2024 3-d illustrasjoner, datert 22.03.2024 Arkitektonisk redegj\u00f8relse, datert 22.03.2024 Saksnummer PLAN-2022/20633 Side 14 av 15 Formingsveileder, datert 06.06.2024 Stedsanalyse, datert 01.09.2022 Oppriss, datert 22.03.2024 Soldiagram mars, datert 22.03.2024 Soldiagram mai, datert 22.03.2024 Soldiagram juni, datert 22.03.2024 Uteoppholdsarealer, datert 22.03.2024 Illustrasjon byggeh\u00f8yder, datert 07.06.2024 Illustrasjon bestemmelsesomr\u00e5der, datert 05.06.2024 Illustrasjon byggegrenser, datert 05.06.2024 Snitt og oppriss del 1, datert 22.03.2024 Snitt og oppriss, del 2, datert 22.03.2024 Landskapssnitt, datert 22.03.2024 Kommunikasjon og parkering, datert 22.03.2024 Klimagassberegninger, datert 23.06.2023 ROS-analyse, datert 20.03.2024 Grunnforurensning, datert 01.10.2021 Luftkvalitetsvurdering, datert 01.10.2021 Naturmangfoldvurdering, datert 29.09.2021 Skredfarevurdering, datert 01.10.2021 Kulturminnedokumentasjon BK2, datert 16.08.2023 Kulturminnedokumentasjon, datert 01.03.2023 RTP notat, datert 14.08.2023 Gjennomgang av uttalelse RTP til BIR, datert 14.08.2023 Uttalelse fra BIR til RTP, datert 22.09.2023 Renovasjonsteknisk plan (RTP), datert 16.05.2024 e-post fra BIR til renovasjonsteknisk plan, datert 07.06.2024 VA-rammeplan datert 19.10.2022 Uttalelse fra Bergen Vann til VA-rammeplan, datert 15.11.2022 St\u00f8yfaglig utredning, datert 04.07.2023 Byggetrinn vei, Statens vegvesen, datert 28.04.2017 Vegtegning F001, datert 06.07.2023 Vegtegning C001, datert 04.03.2024 Fullstendig dokumentoversikt og saksgang, se https://www.bergen.kommune.no/omkommunen/offentlig-innsyn/innsynplanogbyggesak saksnr: PLAN-2022/20633 Saksnummer PLAN-2022/20633 Side 15 av 15 "
}