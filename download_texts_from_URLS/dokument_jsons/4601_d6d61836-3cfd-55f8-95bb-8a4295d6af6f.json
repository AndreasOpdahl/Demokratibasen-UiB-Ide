{
  "dokument_id": "d6d61836-3cfd-55f8-95bb-8a4295d6af6f",
  "doc_type": "case_presentation",
  "kommune": 4601,
  "tittel": "Innf\u00f8ring i Bergen kommunes planarbeid",
  "url": "https://bergen.kommune.no/politikere-utvalg/api/fil/bk360/9744156/Framstilling-Innforing-i-Bergen-kommunes-planstruktur",
  "tekst": " Ungdomsr\u00e5det Saksframstilling V\u00e5r referanse: 2024/11717-1 Saksbehandler: Birgitte Teglgaard J\u00f8rgensen Innf\u00f8ring i Bergen kommunes planarbeid Hva saken gjelder: P\u00e5l Bj\u00f8rseth, Seksjon for strategi og utvikling ved Byr\u00e5dsleders avdeling, kommer i m\u00f8tet for \u00e5 gi r\u00e5det en innf\u00f8ring i hvordan kommunen arbeider med planer. Dere vil bli kjent med, og forst\u00e5 forskjellen mellom, strategiplan, temaplan og handlingsplan. Det ligge ren kort forklaring i Ungdomsr\u00e5det / Google-Drive. Instruks for samfunnsplanlegging i Bergen kommune (planinstruks) er vedlagt denne saken Dere vil bli kjent med Bergen kommunes planstruktur og -instruks. P\u00e5l er ogs\u00e5 blitt bedt om \u00e5 si noe om det forest\u00e5ende arbeide med rullering av kommuneplanen, og hvordan r\u00e5det vil bli involvert i dette. Les mer om hva en kommeplan er, under saksutredning. Forslag til vedtak: Saken legges frem uten forslag til vedtak Dato: 23. januar 2024 Ingvild R\u00f8rtveit Digernes - leder Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. Vedlegg: - Instruks for samfunnsplanlegging i Bergen kommune (planinstruks) 1 Saksutredning Hva er en Kommuneplan? Kommuneplanen har to deler \u2013 en samfunnsdel (KPS) og en arealdel (KPA). Kommuneplanen samfunnsdel (KPS) er en plan og visjon for hvordan man \u00f8nsker at det skal v\u00e6re \u00e5 bo og leve i kommunen. Elementer i en slik plan kan v\u00e6re: 1. Framtidsplan: Hva slags by \u00f8nsker man at det skal v\u00e6re? Hvordan vil man at folk skal ha det der? 2. M\u00e5l og verdier: Samfunnsdelen inneholder ogs\u00e5 m\u00e5l og verdier. Hvordan oppn\u00e5 framtidsplanen, og verdier er hva man synes er viktig og riktig for samfunnet. 3. Hvordan bruke byen: Det sier ogs\u00e5 noe om hvordan man \u00f8nsker at byen skal brukes. Hvor skal det v\u00e6re boliger, skoler, parker, butikker, osv. Hvor det skal bygges er regulert i kommuneplanens arealdel (KPA). 4. Milj\u00f8 og b\u00e6rekraft: Samfunnsdelen tar ogs\u00e5 hensyn til milj\u00f8et og b\u00e6rekraft. Hvordan kan man bygge og utvikle omr\u00e5det p\u00e5 en m\u00e5te som tar vare p\u00e5 naturen og ressursene v\u00e5re? 5. Medvirkning fra innbyggerne: Ofte er det ogs\u00e5 medvirkning fra folk som bor i kommunen. De f\u00e5r muligheten til \u00e5 si sin mening om hva de synes er viktig for stedet sitt. S\u00e5, kommuneplanens samfunnsdel er egentlig en plan som sier hvordan man \u00f8nsker at fremtiden skal v\u00e6re i en kommune, hva man synes er viktig, og hvordan man kan f\u00e5 til det p\u00e5 en god m\u00e5te. Kommuneplanens arealdel (KPA) er en kartlegging eller plan for hvordan man \u00f8nsker \u00e5 bruke og utnytte ulike omr\u00e5der innenfor kommunen. Hvor vil kommunen ha hus, veier, parker, skoler, industriomr\u00e5der og andre typer omr\u00e5der. Elementer i en slik plan kan v\u00e6re: 1. Boligomr\u00e5der: Arealdelen viser hvor man skal bygge boliger. Det kan v\u00e6re alt fra leiligheter til hus. Den forteller ogs\u00e5 hvor det skal v\u00e6re plass for gr\u00f8nne omr\u00e5der rundt boligene, som parker eller lekeplasser. 2. N\u00e6ringsomr\u00e5der: Det viser hvor det er greit \u00e5 ha butikker, restauranter, og andre typer bedrifter. Slik kan man planlegge for et variert og funksjonelt samfunn hvor folk har lett tilgang til det de trenger. 3. Veier og infrastruktur: Arealdelen inkluderer ogs\u00e5 planer for veier, kollektivtransport, sykkelstier, og annen infrastruktur. Dette hjelper til med \u00e5 sikre at folk kan bevege seg enkelt og effektivt rundt i kommunen. Dette omr\u00e5det deles med fylkeskommunen, men kommunen har ansvar for noen deler. 4. Industri- og arbeidsomr\u00e5der: Det viser hvor man kan plassere industriomr\u00e5der og jobbmuligheter, for \u00e5 skape arbeidsplasser og st\u00f8tte \u00f8konomien i omr\u00e5det. 2 5. Natur- og friluftsomr\u00e5der: Arealdelen tar ogs\u00e5 hensyn til naturen og hvor det er viktig \u00e5 bevare gr\u00f8nne omr\u00e5der eller omr\u00e5der med spesiell naturverdi. 6. Sikkerhet og risiko: Noen ganger tar arealdelen ogs\u00e5 hensyn til omr\u00e5der som kan v\u00e6re utsatt for naturkatastrofer, som oversv\u00f8mmelser. Det hjelper til med \u00e5 planlegge trygge omr\u00e5der for boliger og andre fasiliteter. 3 "
}