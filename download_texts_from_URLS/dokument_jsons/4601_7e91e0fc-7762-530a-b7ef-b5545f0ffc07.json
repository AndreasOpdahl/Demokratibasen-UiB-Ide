{
  "dokument_id": "7e91e0fc-7762-530a-b7ef-b5545f0ffc07",
  "doc_type": "case_attachment",
  "kommune": 4601,
  "tittel": "FO innspill sammensl\u00e5ing 230924",
  "url": "https://bergen.kommune.no/politikere-utvalg/api/fil/bk360/11449239/FO-innspill-sammenslaing-230924",
  "tekst": "Belen Birkenes Kommunaldirekt\u00f8r BBSM FO viser til informasjons og dr\u00f8ftingsm\u00f8te 17 september; hvor organisasjonene blir invitert til uttalelse f\u00f8r politisk beslutning om sammensl\u00e5ing av Bergenhus Nav og \u00c5rstad Nav kontor. FO vil f\u00f8rst og fremst ber\u00f8mme arbeidsgivers h\u00e5ndtering av prosess samt grundig beslutningsgrunnlag. V\u00e5rt inntrykk er at det har v\u00e6rt \u00e5pne prosesser for medvirkning av b\u00e5de tillitsvalgt, verneombud og enkelte ressurspersoner i enhetene. Det er likevel viktig for oss \u00e5 anerkjenne at enkelte medlemmer i FO ikke har denne opplevelsen, og at all bekymring for om grunnlaget ikke har v\u00e6rt godt nok eller basert p\u00e5 ukorrekte opplysninger blir svart ut s\u00e5 snart beslutningen er fattet V\u00e5r kommentar til saken er basert p\u00e5 innspill fra tillitsvalgte og enkelt medlemmer i disse to enhetene. Vi har bedt om, men ikke mottatt innspill fra \u00f8vrige kommunale enheter i denne etaten. Majoriteten av de som har tatt seg tid til \u00e5 kommentere \u00f8nsker ikke en endring fra to til en enhet. FO vil uansett beslutning delta i \u00e5 effektuere beslutningen, og mange av v\u00e5re medlemmer er opptatt av ulike detaljer i den eventuelle kommende organisering. FO leste noe vesentlig ut av alle innspillene og vil gjerne si at Historien om Marianne Amundsen glemmer vi aldri. Det nye kontoret trenger historien om Marianne FO er opptatt av \u2022 Tydelig og forst\u00e5elig informasjon. Klare informasjonslinjer og invitasjon til prosess b\u00e5de fra tillitsvalgte, verneombud og evt enkelte ressurspersoner \u2022 Tidlig avklare prosess rundt ny ledelse p\u00e5 enheten \u2022 Hvordan sikre at det beste fra hver enhet fortsatt vil v\u00e6re en del av det daglige arbeidet med brukere. Dette spesielt knyttet til det sosialfaglige arbeidet, samarbeid og kommunikasjon p\u00e5 tvers av brukere \u2022 Hvordan sikre at tilgjengelighet for brukere ikke svekkes i ny organisering og hvordan indentifisere negative konsekvenser for brukere slik at en kan forebygge fremfor \u00e5 reparere. \u2022 Hvordan sikre at stort nok og robust mottak som kan h\u00e5ndtere en st\u00f8rre og sammensatt gruppe av mottakere av tjenester. Her under et \u00f8nske om at det er fastansatte i mottak som yter tjenester i motsetning til at dette rullerer etter en vaktliste. \u2022 Hvordan forebygge utagering og \u00f8kt kriminalitet som f\u00f8lge av sammensl\u00e5ing. \u2022 Hvordan forebygge en fragmentert tjeneste med endring i terskler for \u00e5 f\u00e5 hjelp \u2022 Hvordan sikre kompetanse og mulighet til \u00e5 v\u00e6re settekontor dersom det oppst\u00e5r kriser \u2022 Hvordan sikre at alle tjenester f\u00e5r sin plass i det nye nav kontoret \u2022 hvordan sikre at kompetanse og arbeidsmetoder blir videref\u00f8rt dersom ansatte er i motstand i en omstillingsprosess \u2022 sikre nok samtalerom med utgangspunkt i reelle forhold. \u2022 hvordan sikre at strukturer i de ulike enhetene ikke tas vekk f\u00f8r en har vurdert om det kan v\u00e6re hensiktsmessig \u00e5 ta det med videre. \u2022 hvordan jobbe konstruktivt med spenningsforholdet mellom sikkerhet (HMS) og relasjonsarbeid, ettersom dette kanskje er vektet ulikt i de ulike kontorene. \u2022 Hvordan sikre at ansatte ikke slutter \u2022 Sikre kapasitet oppimot antall brukere inne til enhver tid` \u2022 sikre gode og grundige prosesser dersom en ser for seg \u00e5 endre organisering av tjenestene i tiden fremover. F eks bo oppf\u00f8lging osv. \u2022 innhente erfaringer fra andre tjenester som er lokalisert i M\u00f8llendal. Spesielt med tanke p\u00e5 sikkerhet i forhold til arbeidsreiser. I dette ogs\u00e5 en bekymring for at flere av brukene tar buss og bybane og vil kunne skape en utrygg reise for andre. \u2022 Sikre kompetent og tilgjengelig ledelse. Risiko vurdere antall ansatte under hver avdelingsleder. \u2022 Sikre at ansatte er \u00e5pne for nye kollegaer og kanskje andre m\u00e5ter \u00e5 jobbe p\u00e5. Hvordan sikre medvirkningsplikt p\u00e5 en god m\u00e5te \u2022 Hindre \u00e5 splitte gode fagmilj\u00f8er \u2022 Grundige prosesser f\u00f8r en evt endrer avdelingene, herunder avdelingsledere. \u2022 Gj\u00f8re gode kartlegginger av behov for handicap plasser Kulepunktene er ikke satt opp i prioritert rekkef\u00f8lge og vi er sv\u00e6rt gjerne med i innspillsrunden om viktige prioriteringer etter vedtaket er fattet Ta gjerne kontakt dersom det er uklarheter i v\u00e5r henvendelse Med vennlig hilsen Renathe Remes \u00d8en Hovedtillitsvalgt i FO klubben Bergen kommune 90280783 "
}