{
  "dokument_id": "eaf22cc4-0cc0-5ad1-8419-598c57f933ac",
  "doc_type": "case_attachment",
  "kommune": 4601,
  "tittel": "Fagnotat av 8. 11.23 - H0810 To nye sykehjem: Verifikasjonsrapport sykehjem 1 - flerbruksbygg Haugatun sykehjem og barnehage - 08.11.2023",
  "url": "https://bergen.kommune.no/politikere-utvalg/api/fil/bk360/9346951/Fagnotat-av-8-11-23-H0810-To-nye-sykehjem-Verifikasjonsrapport-sykehjem-1-flerbruksbygg-Haugatun-sykehjem-og-barnehage-08-11-2023",
  "tekst": " Etat for utbygging Til Fagnotat Seksjon for strategisk eiendomsforvaltning V\u00e5r referanse: 2020/64332-1 (Arbeidssted) Saksbehandler: Aud Merethe Alme Dato: 8. november 2023 Fra Etat for utbygging Fagnotat - H0810 To nye sykehjem: Verifikasjonsrapport sykehjem 1 - flerbruksbygg Haugatun sykehjem og barnehage - 08.11.2023 Hva saken gjelder: Etat for utbygging har gjennomf\u00f8rt en verifikasjon for et flerbruksbygg p\u00e5 Haugatun som best\u00e5r av et sykehjem (100 plasser) og ny l\u00f8sning for eksisterende Haugatun barnehage (90 plasser). F\u00f8lgende bestillinger ligger til grunn: \u2022 Byr\u00e5dsavdeling for eldre, helse og omsorg (tidligere Byr\u00e5dsavdeling for helse og omsorg) bestiller konseptvalgnotat (KVN) for to nye sykehjem, datert 15.02.23 (jf. 2020/49284-13) \u2022 Byr\u00e5dsavdeling for barnehage og skole (tidligere Byr\u00e5dsavdeling for barnehage, skole og idrett) bestiller konseptvalgnotat (KVN) for fremtidig l\u00f8sning for Haugatun barnehage, datert 14.02.2022 (jf. 22-252) Politiske saker: Byr\u00e5dsavdeling for eldre, helse og omsorg sin plan, \u00abOmsorg med kunnskap\u00bb, fremg\u00e5r det at Bergen kommune vil bygge nytt sykehjem, prim\u00e6rt i Laksev\u00e5g bydel. Av bystyrevedtak i m\u00f8te 20.05.2021, sak 154/21, pkt. 4 i tilknytning til rullering av planen, fremg\u00e5r: \u2022 \u00abBystyret ber byr\u00e5det allerede n\u00e5 arbeide for \u00e5 avklare lokalisering av et nytt sykehjem etter 2027.\u00bb Av handlings- og \u00f8konomiplan 2024-2027 \u2013 Innst. 1 fremg\u00e5r at det er behov for ombygging av Haugatun Barnehage for \u00e5 tilfredsstille myndighetskrav og opprettholde dagens antall barnehageplasser. Fra 2024-27 er det satt av 9,9 mill. Budsjettposten skal dekke kostnader til planlegging og utvikling av prosjektet. For tomtes\u00f8k til to nye sykehjem fremg\u00e5r det i samme budsjettdokument at byr\u00e5det foresl\u00e5r at budsjettet styrkes med kr. 3.400.000 i 2024 til dekning av de resterende utgiftene. Fagetatens vurdering: Form\u00e5let med prosjektet er \u00e5 avklare lokasjon og konsept for to sykehjem. Det er stort behov for flere sykehjemsplasser i kommunen v\u00e5r. P\u00e5 grunn av fremdrift ble det derfor besluttet \u00e5 forsere utredningen for det ene sykehjemmet (sykehjem 1) med en verifisering p\u00e5 egnet lokasjon med plass til et sykehjem p\u00e5 mellom 90-150 plasser. I kommunens portef\u00f8lje av bygninger og tomter, utpekte S\u00f8reidtunet (nr. Gnr./Bnr. 35/338) og Haugatun (Gnr/Bnr. 124/180 og 390) seg. Styringsgruppe helsebygg valgte i april 2023 \u00e5 g\u00e5 videre med tomten p\u00e5 Haugatun med sykehjem og barnehage i et flerbruksbygg, der barnehagen foresl\u00e5s plassert omtrent der den ligger i dag. Byr\u00e5dsavdeling for barnehage og skole ble involvert i prosjektet, og sammen med dem ble prosjektutl\u00f8sende behov, samfunnsm\u00e5l og effektm\u00e5l revidert. Midlertidig erstatningsbarnehage for dagens Haugatun barnehage er pr. dags dato definert utenfor prosjektavgrensningen. Det er planlagt at Olsvik barnehage ferdigstilles, slik at eksisterende Olsvikparken og Gr\u00f8nntulien barnehager oppgraderes slik de kan v\u00e6re erstatningsbarnehager n\u00e5r eksisterende Haugatun rives. Kort om eiendommen (gnr/bnr 124/180 og 390): Tomtene ligger i bydel Laksev\u00e5g, Loddefjord\u00e5sen. Eiendommen er godt plassert i etablert omr\u00e5de med variert form\u00e5l og servicetilbud. Bergen kommune eier tomten. Tomtene ligger i gr\u00f8nne omgivelser, med gode sol- og utsiktsforhold, og har enkel tilkomst med kollektivtrafikk. Det er ogs\u00e5 stort potensial for synergivirkning med nytt sykehjem under planlegging like \u00f8st for tomten (Nytt Frieda Fasmers Minne). I dag brukes bygningene bl.a. av Haugatun barnehage, driftsenhet vest og renholdere i Etat for bygg og eiendom, hjemmesykepleien og Loddefjord helsestasjon. Omr\u00e5det er regulert til offentlig form\u00e5l og utgj\u00f8r ca. 17 000 m2 inkl. Haugatun. Kommuneplanens form\u00e5l er sentrumsform\u00e5l/byfortettingssone og form\u00e5l i reguleringsplanen er offentlig bebyggelse. Planen ble vedtatt i 1994. Dagens bebyggelse best\u00e5r av to relativt identiske bygg og en barnehage p\u00e5 hhv. 1 195 m2 og 1 208 m2 BTA. If\u00f8lge Etat for bygg og eiendom er bygningsmassen foreldet og har et stort vedlikeholdsbehov. Om barnehagen fremg\u00e5r f\u00f8lgende av gjeldende barnehagebruksplan: \u00abHaugatun barnehage tilfredsstiller ikke gjeldende forskriftskrav, og barnehagens godkjente leke- og oppholdsareal st\u00e5r i fare for \u00e5 bli betydelig redusert dersom ikke gjennomf\u00f8res en ombygging av barnehagen. Fremdrift, omfang og utforming av ombyggingen av Haugatun barnehage er avhengig av utfallet av den p\u00e5g\u00e5ende omr\u00e5dereguleringen for Loddefjord\u00e5sen.\u00bb Behovsanalyse: Det er gjennomf\u00f8rt en forenklet behovsanalyse for \u00e5 utlede behov, m\u00e5l og krav for prosjektet som har p\u00e5virket hvilken tomt vi gikk videre samt utarbeidet konsept for l\u00f8sning. Prosjektutl\u00f8sende behov skal beskrive hva som utl\u00f8ser \u00e5 planlegge et konkret tiltak til et bestemt tidspunkt. Med grunnlag i behovsanalysen, er det prosjektutl\u00f8sende behovet for flerbruksbygget med sykehjem og barnehage formulert slik: \u2022 \u00abDet er underdekning p\u00e5 sykehjemsplasser i Bergen kommune. Dette gjelder b\u00e5de langtids- og korttidsplasser. Ventelistene er \u00f8kende og det er kritisk \u00e5 f\u00e5 ferdigstilt sykehjemsprosjekter for \u00e5 m\u00f8te det \u00f8kende behovet. Som f\u00f8lge av bruk av tomt Haugatun m\u00e5 antall barnehageplasser erstattes for \u00e5 opprettholde bydelsdekningen.\u00bb Vi gjennomf\u00f8rte en forenklet akt\u00f8r- og interessentanalyse, hvor de viktigste normative og ettersp\u00f8rselsbaserte behovene er kartlagt. Dette resulterte i f\u00f8lgende konkrete m\u00e5l og krav: Tabell 1 Samfunnsm\u00e5l og effektm\u00e5l Samfunnsm\u00e5l: Haugatun flerbruksbygg skal v\u00e6re et sykehjem og barnehage med omsorg, lek og l\u00e6ring, og v\u00e6re en attraktiv arbeidsplass i Loddefjord. Effektm\u00e5l: Indikatorer: Effektm\u00e5l flerbruksbygg Indikatorer flerbruksbygg Flerbruksbygget gir lavere fotavtrykk Identifiserte flerbruk- og sambruksarealer er og sikre flerbruk og sambruk av mest tilgjengelig for bruk av b\u00e5de sykehjem og mulig areal p\u00e5 tvers av tjenester og barnehage gjennom avtalt bruk, (for eksempel aktiviteter. bibliotek, m\u00f8terom, personalgarderober, flerbruksrom, kafe). Lavere fotavtrykk ved felles personalgarderober, tekniske rom. Flerbruksbygget skal gi et godt og trygt Gode tilbakemeldinger p\u00e5 milj\u00f8 for sykehjemsbeboerne, barn og medarbeiderunders\u00f8kelser, ansatte og samtidig skape gode foreldreunders\u00f8kelser i barnehage hva gjelder m\u00f8teplasser som ogs\u00e5 gagner byggets kvaliteter. Arbeidsm\u00e5l: 75% av de spurte kommunens \u00f8vrige innbyggere er godt forn\u00f8yd med byggets kvaliteter. Gode gjennom ulike aktiviteter og tilbud. tilbakemeldinger fra p\u00e5r\u00f8rende p\u00e5 sykehjemmet. Flerbruksbygget skal bygges som et Det avsettes arealer til aktiviteter og tilbud. Dette hjerte i n\u00e6rmilj\u00f8et. defineres i romprogrammet. Rom som er tilrettelagt for sambruk kan vurderes registrert i \u00abAktiv Bergen\u00bb. Effektm\u00e5l sykehjem Indikatorer flerbruksbygg Oppn\u00e5 synergier med Frieda Fasmers Stordriftsfordeler og synergier ved \u00e5 ha et Minne, administrativt (evt. felles langtids- og et korttidssykehjem i umiddelbar ledelse), gjennom renovasjon og n\u00e6rhet av hverandre. - felles energisentral, rekruttering og ansatte renovasjonsl\u00f8sning/s\u00f8ppelsug, felles p\u00e5 sykehjemmene. energisentral, felles administrasjon og evt. ledelse. (Lavere driftskostnader %reduksjon% mindre administrasjon. Beskrives n\u00e6rmere i senere prosjektfase n\u00e5r l\u00f8sning er modnet. \u00d8ke kapasitet p\u00e5 antall Reduserte ventelister. sykehjemsplasser i Bergen kommune med minst 90 plasser. Effektm\u00e5l barnehage Indikatorer barnehage Tilstrekkelig antall barnehageplasser i Sikre \u00e5rlig bydelsvis barnehagedekning ved \u00e5 bydelen. opprettholde antallet barnehageplasser Barnehagens utearealer skal Deler av bygget og uteomr\u00e5det kan brukes av tilgjengeliggj\u00f8res for allmennheten og nabolaget utenfor \u00e5pningstiden. Spesielt v\u00e6re attraktive m\u00f8teplasser for uteomr\u00e5dene skal v\u00e6re attraktive til fritidsbruk bydelen. utenom \u00e5pningstiden. Tabell 2 Absolutte krav Nr. Absolutte krav Beskrivelse og begrunnelse A1 90 plasser langtidssykehjem Sykehjemmet skal minimum kunne huse 90 langtidspleiende. Gjelder ved bruk av tomten p\u00e5 Haugatun. Uteareal 2160 kvm, innvendig 875 kvm (netto), parkeringsareal, tekniske rom kommer i tillegg i henhold til A3 Barnehage for 90 barn funksjonsprogram. Erstatningsbarnehage m\u00e5 l\u00f8ses av kommunen og er utenfor prosjektet. Tabell 3 Viktige krav Nr. Viktige krav Beskrivelse og begrunnelse V1 20 forsterkede plasser Det skal etableres 20 forsterket skjermede plasser med mulighet for gruppeinndeling og krav til oppholdsrom og kj\u00f8kkeninndeling for de ulike gruppene. Selv om nedre grense for antall plasser er satt til 90, har bestiller et \u00f8nske V2 100-150 plasser om flere plasser. Det unders\u00f8kes muligheter for \u00f8kning av antall plasser i videre prosjektering i neste fase. V3 N\u00e6rhet til offentlig transport 10 min gangavstand til kollektiv. V4 Minimum 9 m\u00e5l tomt Tomten m\u00e5 minimum v\u00e6re 9 m\u00e5l og ha gode solforhold. Deler av fellesarealene skal ha et sambruk mellom barnehage og sykehjem, V5 Samhandling og arealbruk eks bibliotekskrok (ubetjent). V6 Klima og milj\u00f8 Prosjektet skal f\u00f8lge klima- og milj\u00f8strategien til Bergen kommune. Tomt med lav reguleringsrisiko for raskere og smidigere V7 Reguleringsrisiko prosjektgjennomf\u00f8ring. Utbygging av Frieda Fasmer, ny Loddefjord skole og koordinering med PBE V8 Koordinering tilgrensende prosjekter ang\u00e5ende omr\u00e5deplan for Loddefjord. Foresl\u00e5tt konsept for flerbruksbygg sykehjem og barnehage p\u00e5 Haugatun Ett konsept for flerbruksbygget er utviklet for \u00e5 verifisere at det det blir plass til minimum 90 sykehjemsplasser og 90 barnehageplasser. I konseptet er det blitt plass til 100 sykehjemsplasser. Romprogram for 100 sykehjemsbeboere og 90 barnehageplasser er lagt til grunn. Programmert netto funksjonsareal er 7648m2, hvorav 1044m2 er barnehage og 6604m2 sykehjem. Skissert BTA er 14291m2. Prosjektet er i veldig tidlige fase og planl\u00f8sninger er ikke optimalisert. B/N-faktor vil bli lavere etter hvert som prosjektet utvikler seg. Likevel vil den trolig bli h\u00f8yere enn i en mange sammenlignbare sykehjemprosjekter, fordi tomtens avlange form fordrer en organisering av bygget som gir relativt mer kommunikasjonsareal. Konseptet er ytterligere beskrevet i verifikasjonsrapporten, samt vedlegg 6 Stedsanalyse. I en usikkerhetsanalyse er det utarbeidet basiskalkyle, gjennomf\u00f8rt usikkerhetsanalyse og gjort klimagassberegning/LCA-analyse av konseptet. Dette har gitt f\u00f8lgende resultater: Tabell 4 Anbefalte \u00f8konomiske rammer Det er tatt utgangspunkt i erfaringstall, norsk prisbok og erfaringer fra andre tilsvarende prosjekter med sykehjem og barnehage i Bergen kommune. Usikkerheten er forholdsvis stor p\u00e5 et s\u00e5 tidlig stadium. Forutsetninger for grunnkalkylen fremg\u00e5r av kapittel 8 i verifikasjonsrapporten og vedlegg 5 Rapport usikkerhetsanalyse Haugatun. Tabell 5 Totalt klimagassutslipp for referansebygg med og uten transport. Analyseperiode 60 \u00e5r. Utslipp fra riving av eksisterende bygg er satt opp som egen post. Medvirkning: Vi har hatt en forenklet behovs- og interessentkartlegging hvor vi har prioritert \u00e5 intervjue Byr\u00e5dsavdeling for eldre, helse og omsorg, Byr\u00e5dsavdeling for barnehage og skole, Etat for sykehjem, Etat for vurdering og rehabilitering, Strategisk eiendom, Etat for bygg og eiendom, Plan- og bygningsetaten, Ungdomsr\u00e5det, Eldrer\u00e5det og Byantikvaren. En utvidet prosjektgruppe har medvirket til behov, m\u00e5l og krav. I etterkant av styringsgruppem\u00f8te helsebygg i april 2023, inviterte vi PBE til et m\u00f8te for \u00e5 f\u00e5 deres vurdering av planen og skissene for flerbruksbygg p\u00e5 Haugatun. Plan- og bygningsetaten var i store trekk positive til bruk av Haugatun, men de \u00f8nsket en st\u00f8rre grad av bygatepreg for veien forbi sykehjemmet. Likelydende underlag for verifikasjonsrapporten ble fremlagt for styringsgruppen for Byr\u00e5dsavdeling for barnehage og skole 25.08.23 og styringsgruppe helsebygg 11.09.23. Begge ga sin tilslutning til planen om flerbruksbygg med sykehjem og barnehage p\u00e5 Haugatun. Intern h\u00f8ringsrunde er gjennomf\u00f8rt og vi fikk innspill fra begge byr\u00e5dsavdelingene. Formaliteter og mindre justeringer er gjort i verifikasjonsrapporten. Her nevnes: Byr\u00e5dsavdeling for eldre, helse og omsorg: \u2022 Bestiller mener det b\u00f8r settes 100 plasser i stedet for 90 som nedre plasstall: Vi har latt 90 st\u00e5 som en nedre grense i verifikasjonsrapporten, da dette tallet er lagt til grunn for bestillingen. Vi har imidlertid presisert i verifikasjonsrapporten at det er \u00f8nskelig fra bestiller sin side et sykehjem med 100-150 plasser. \u2022 Ordet \u00abhjerte\u00bb i n\u00e6rmilj\u00f8et m\u00e5 komme frem i videre planlegging og tekst: Her har vi presisert i f\u00f8ringer for neste fase at fellesarealer som skal deles mellom sykehjem og barnehage m\u00e5 konkretiseres og sees i sammenheng med oppn\u00e5else av vedtatt effektm\u00e5l knyttet til flerbruksbygget som et hjerte i n\u00e6rmilj\u00f8et. \u2022 Hva er m\u00e5ling av bes\u00f8kstall p\u00e5 offentlig tjenesteyting? Ny formulering i m\u00e5lindikator: Rom som er tilrettelagt for sambruk kan vurderes registrert i \u00abAktiv Bergen\u00bb. Byr\u00e5dsavdeling for barnehage og skole: \u2022 De opplyser om at i forslag til \u00f8konomiplan 2024-2027 er det foresl\u00e5tt ferdigstillelse av Olsvik barnehage i 2027. Barnehagen vil gi inntil 98 barnehageplasser. Det foresl\u00e5s \u00e5 overf\u00f8re driften av Olsvikparken barnehage og Gr\u00f8ntulien barnehage til det planlagte nye bygget n\u00e5r det st\u00e5r ferdig. Gr\u00f8ntulien og Olsvikparken kan brukes som erstatningslokaler ved rehabilitering av andre barnehager i bydelen alternativt avvikles n\u00e5r Olsvik barnehage er ferdigstilt. Denne vurderingen vil bli gjort ut fra behov for barnehageplasser i omr\u00e5det. Erstatningsbarnehage er p.t. ikke en del av prosjektet for nytt sykehjem og barnehage, men er en avgj\u00f8rende forutsetning for rivning av Haugatun barnehage og for bygging av nytt flerbruksbygg. I f\u00f8ringer for neste fase blir det spesielt viktig tidlig \u00e5: \u2022 Definere et driftskonsept og optimalisere funksjons- og arealprogram opp mot effektm\u00e5let om at flerbruksbygget skal v\u00e6re \u00abet hjerte i n\u00e6rmilj\u00f8et\u00bb. \u2022 Avklare synergier mot nytt Frieda Fasmers Minne (ev. felles energisentral, logistikk og renovasjon mm). \u2022 Legge til rette for bred medvirkning og tidlig involvering av bl.a. PBE, Byantikvaren, Byarkitekten, Bymilj\u00f8etaten med flere for \u00e5 utrede hvordan flerbruksbygget kan realiseres. \u2022 Gjennomf\u00f8re ombrukskartlegging, analyse av tomt/eksisterende bygningsmasse opp mot funksjonene sykehjem/barnehage. \u2022 Det m\u00e5 utarbeides en trafikkanalyse for \u00e5 vise endringer i trafikkbildet som f\u00f8lge av flerbruksbygget. Fagetatens anbefaling: Etat for utbygging anbefaler \u00e5 g\u00e5 videre med konsept for flerbruksbygg p\u00e5 Haugatun for sykehjem og barnehage. KPA 2018 tar opp at \u00e5 samlokalisere og fremme sambruk av offentlige bygninger og utvide eksisterende anlegg er et m\u00e5l for kommunen. P\u00e5 Haugatun ser vi betydelige sambruksmuligheter for nabolag som f.eks. kirke, sykehjem, skole, barnehager samt lokale lag og foreninger. Byr\u00e5dsavdeling for eldre, helse og omsorg skriver i planen \u00abOmsorg med kunnskap\u00bb at de \u00f8nsker \u00e5 legge til rette for generasjonsm\u00f8ter i sykehjemmene. Av Klosterhagen- erkl\u00e6ringen fremg\u00e5r det at byr\u00e5det vil v\u00e6re positive til prosjekter som \u00e5pner for at unge og eldre samlokaliseres, som for eksempel Oksen\u00f8ya i B\u00e6rum. I tillegg bidrar konseptet p\u00e5 Haugatun til at Bergen kommune utnytter kommunale tomter og utdatert bygningsmasse, jf. Gr\u00f8nn strategi. Samlet sett kan Haugatun \u2013 flerbruksbygg sykehjem og barnehage bidra til at kommunen n\u00e5r egne m\u00e5l om \u00e5 samlokalisere, sambruke og utvide eksisterende anlegg. Med hilsen Etat for utbygging Willy Andre Gjesdal Kathrine Ve Direkt\u00f8r Avdelingsleder Dokumentet er godkjent elektronisk. Vedlegg: 0. Verifikasjonsrapport Sykehjem 1 rev. 01_06.11.2023 1. Vedlegg - Haugatun - Tomteanalyse 2. Vedlegg - S\u00f8reidtunet \u2013 Tomteanalyse 3. Vedlegg - Bestilling KVN BEHO 4. Vedlegg - Bestilling KVN Haugatun barnehage 5. Vedlegg - Rapport usikkerhetsanalyse Haugatun 6. Vedlegg - Stedsanalyse Haugatun 7. Vedlegg - LCA "
}