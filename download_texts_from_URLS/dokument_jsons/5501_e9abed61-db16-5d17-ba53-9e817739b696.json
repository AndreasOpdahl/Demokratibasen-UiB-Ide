{
  "dokument_id": "e9abed61-db16-5d17-ba53-9e817739b696",
  "doc_type": "case_attachment",
  "kommune": 5501,
  "tittel": "Vedlegg 1 - S\u00f8knad om driftstilskudd for 2024 fra DBT",
  "url": "https://innsyn.tromso.kommune.no/application/getMoteDokument?dokid=2001870725",
  "tekst": " DyrebeskyttelsenNorge TROMS\u00d8 Troms\u00f8 kommune Klima, Milj\u00f8 og Landbruk v/Bo Eide R\u00e5dhuset 9299 Troms\u00f8 15.10.24 S\u00d8KNAD OM DRIFTSST\u00d8TTE FOR 2024 TIL DYREBESKYTTELSEN NORGE TROMS\u00d8 Dyrebeskyttelsen Norge Troms\u00f8 s\u00f8ker herved Troms\u00f8 kommune om et \u00e5rlig tilskudd p\u00e5 kr. 100 000 for 2024. OmDBT Dyrebeskyttelsen Norge Troms\u00f8 (DBT) er en ideell organisasjon som drives utelukkende p\u00e5 frivillig innsats. DBTs arbeid er holdningsskapende i forhold til dyrehold. Vi driver informasjonsarbeid bl.a. om fordelene ved \u00e5 ID-merke, vaksinere, kastrere katter, samt viktigheten av ID-merking og vaksinering av hund. Vi deler oppdatert informasjon om dyrehold og gir r\u00e5d og veiledning. Vi opplever at sv\u00e6rt mange av Troms\u00f8s innbyggere \u00f8nsker \u00e5 hjelpe n\u00f8dstilte dyr. I l\u00f8pet av fjor\u00e5ret mottok vi flere tusen henvendelser, om alt fra hjeml\u00f8se katter, skadet vilt, l\u00f8shunder, eide dyr som trenger nye hjem, dyrevernsaker osv. I l\u00f8pet av 2023 hadde vi mer enn 350 dyr innom i v\u00e5re fosterhjem .. DBT har til enhver tid mer enn 120 aktive fosterhjem for katter, sm\u00e5dyr og hunder. DBT har store utlegg til veterin\u00e6rutgifter, dyrefor, kattesand, drift av hjelpesenteret og andre kostnader. V\u00e5rt samfunnsbidrag DBTs innsats er til stor fordel for Troms\u00f8 kommune. De siste \u00e5rene har vi bist\u00e5tt Mattilsynet og kommunen i flere dyrevernsaker, b\u00e5de i forhold til katter, hunder og andre dyr. Vi har tatt overtatt ansvaret for mange dyr som tidligere eier ikke har v\u00e6rt i stand til \u00e5 ta vare p\u00e5. DBT spiller en viktig rolle i bekjempelsen av store forekomster av hjeml\u00f8se og forvillede katter. Dette fordi vi fanger inn og finner nye hjem til forlatte og u\u00f8nskede huskatter for \u00e5 unng\u00e5 etablering av store kolonier av slike. Vi har spart Troms\u00f8 kommune for store ressurser opp igjennom \u00e5rene. Vi mener at DBT burde bruke mest mulig av sin tid til \u00e5 hjelpe dyr, ikke til \u00e5 fremskaffe \u00f8konomiske midler. Vi vil dessuten p\u00e5st\u00e5 at denne holdningen st\u00f8ttes av sv\u00e6rt mange av Troms\u00f8 kommunes innbyggere, ettersom veldig mange av de som kontakter oss, faktisk tror at driften v\u00e5r er offentlig finansiert og at vi som arbeider i DBT er l\u00f8nnet av kommunen. Dyrebeskyttelsen Norge Troms\u00f8 - Postboks 493, 9255 Troms\u00f8 Tlf.: 905 24 047 / 970 12 141 E-post: dyrebeskyttelsen.lromso@gmail.com - Internett: www.dyrebeskyttelsen-lromso.no Org.nr.: 985 227 209 - Kontonr.: 6420 05 49994 DyrebeskyttelsenNorge TROMS\u00d8 De \u00e5rene vi har mottatt driftst\u00f8tte fra Troms\u00f8 kommune har vi kunnet fokusere mer p\u00e5 dyrevernarbeid i stedet for snu og vende p\u00e5 hver en krone, og det er slik vi mener det b\u00f8r v\u00e6re med tanke p\u00e5 at vi faktisk gj\u00f8r en viktig jobb for Troms\u00f8 kommune. Vi mottar mange henvendelser fra b\u00e5de kommunalt ansatte og privatpersoner om vanskj\u00f8tsel og mishandling av dyr. Enkelte mennesker som bor i kommunalt eide lokaler b\u00e5de flytter ifra og/eller vanskj\u00f8tter og mishandler sine dyr, og da blir DBT kontaktet. Vi har overtatt b\u00e5de hunder, katter, marsvin, kaniner, \u00f8rkenrotter og andre sm\u00e5dyr fra sosialklienter, rusmisbrukere, psykiatriske pasienter og andre som er under kommunens ansvarsomr\u00e5de. DBT hjelper b\u00e5de dyr og mennesker P\u00e5 hjelpesenteret (HS) v\u00e5rt har vi per i dag ca. 60 aktive frivillige som tar vakter, og steller for dyrene som bor der. Vi \u00f8nsker \u00e5 v\u00e6re en \u00e5pen og inkluderende organisasjon, det det skal v\u00e6re plass for alle slags mennesker. Mange av de frivillige p\u00e5 HS er folk som har havnet utenfor arbeidslivet av ulike \u00e5rsaker, og som dermed er uf\u00f8retrygdet eller mottar AAP. Hos DBT f\u00e5r de komme og bidra n\u00e5r formen er god, mens de f\u00e5r tilrettelegging og forst\u00e5else for at de i perioder ikke kan ta vakter p\u00e5 grunn av d\u00e5rlig helse. Vi f\u00f8ler at dette er en vinn-vinn situasjon for b\u00e5de dyrene og menneskene. Vi har et samarbeid med Kriminalomso rgen i Troms\u00f8 og tar imot folk som skal avtjene samfunnsstraff p\u00e5 Hjelpesenteret v\u00e5rt. I tillegg til alle de voksne frivillige som tar vakter, har vi en juniorvaktgruppe (ungdommer mellom 13 og 18 \u00e5r) som hjelper til p\u00e5 hjelpesenteret. I 2021 inngikk DBT et samarbeid med interesseorganisasjonen Mental Helse Ungdom og NAV. Sammen fors\u00f8ker vi \u00e5 sysselsette unge mennesker som sliter psykisk og som har falt utenfor arbeidslivet, gjennom dyreassistert arbeidstrening p\u00e5 Hjelpesenteret v\u00e5rt. Mange frivillige drar lasset sammen Totalt med styret og administrasjonen, vakter p\u00e5 hjelpesenteret, fosterhjem, sj\u00e5f\u00f8rer og andre frivillige best\u00e5r DBT av om lag 200 frivillige, b\u00e5de i Troms\u00f8 og rundt omkring i hele Troms. Vi h\u00e5per at Troms\u00f8 kommune tilgodeser DBT med driftst\u00f8tte for 2024 med kr. 100 000. D y r e b e s k y t t e l s e n Norge Troms\u00f8: For Therese Simonsen Rye (styreleder) Vedlegg: Dyrebeskyttelsen Norge Troms\u00f8s \u00e5rsmelding og regnskap for 2023 Dyrebeskyttelsen Troms\u00f8s budsjett for 2024 Dyrebeskyttelsen Norge Troms\u00f8 - Postboks 493, 9255 Troms\u00f8 - TIf.: 905 24 047 / 970 12 141 E-post: dyrebeskyttelsen.tromso@gmail.com - Internett: www.dyrebeskyttelsen-lromso.no Org.nr.: 985 227 209 - Kontonr.: 6420 05 49994 "
}