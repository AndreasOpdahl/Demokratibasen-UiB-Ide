{
  "dokument_id": "3a3eb1fb-6255-5ec3-bcbe-6dcf33cc61ed",
  "doc_type": "case_presentation",
  "kommune": 5501,
  "tittel": "Revidering Kommunalt reglement for bosetting og kvalifisering av nybosatte flyktninger",
  "url": "https://innsyn.tromso.kommune.no/application/getMoteDokument?dokid=2001618732",
  "tekst": "Arkivsaksnr. 24/02228-2 Saksbehandler May-Britt Stensj\u00f8 Miri Saksgang M\u00f8tedato Helse- og velferdsutvalget 06.03.2024 Unntatt offentlighet, jf. offl. \u00a7 5 Revidering Kommunalt reglement for bosetting og kvalifisering av nybosatte flyktninger Kommunedirekt\u00f8rens innstilling til vedtak: Reglement for bosetting og kvalifisering av nybosatte flyktninger i Troms\u00f8 kommune vedtas Reglement for bosetting og kvalifisering til introduksjonsprogram av nybosatte flyktninger i Troms\u00f8 kommune vedtas Mari Enoksen Hult Magne Nicolaisen Konst. kommunedirekt\u00f8r Direkt\u00f8r for avd. Helse-og Omsorg 1 Hva saken gjelder Saken gjelder endring av \u00abReglement for bosetting og kvalifisering av nybosatte flyktninger i Troms\u00f8 kommune\u00bb. Ny tittel for reglementet er \u00abReglement for bosetting og kvalifisering til introduksjonsprogram av nybosatte flyktninger i Troms\u00f8 kommune\u00bb (i det f\u00f8lgende omtalt som \u00abreglementet\u00bb) Saksutredning Gjeldende reglement ble vedtatt for \u00e5 sikre nybosatte flyktninger (heretter ogs\u00e5 betegnet som \u201cdeltakere\u201d) \u00f8konomiske st\u00f8nader allerede ved bosetting i Troms\u00f8 kommune. Ved bosetting har den enkelte deltaker ikke f\u00e5tt personnummer, bankkort osv., som deltaker i utgangspunktet m\u00e5 ha for \u00e5 s\u00f8ke st\u00f8nader hos NAV. St\u00f8nadene jfr. reglementet blir utbetalt sjablongmessig. Det vil si at de i hovedsak ikke er behovspr\u00f8vd, og forutsetter ikke s\u00f8knad. Perioden for de fleste ytelsene i reglementet er fra bosetting til utbetaling av f\u00f8rste introduksjonsst\u00f8nad. Deretter m\u00e5 den enkelte deltaker s\u00f8ke til NAV ved behov for st\u00f8nader. Dette form\u00e5let og avgrensningen for ytelsene er i det vesentlige videref\u00f8rt i nytt foresl\u00e5tt reglement. Gjeldende reglement ble i hovedsak utarbeidet og vedtatt i 2015. I denne tiden bosatte Flyktningtjenesten hovedsakelig overf\u00f8ringsflyktninger, og et vesentlig lavere antall flyktninger. I 2021 bosatte Troms\u00f8 kommune 83 personer. I 2022 \u2013 2024 har Kommunen i skrivende stund bosatt 930 flyktninger, ikke medregnet familiegjenforente. Erfaringer med overf\u00f8ringsflyktninger er at de er mindre selvstendig, trenger tettere oppf\u00f8lging av koordinator i Flykntingetjenesten, har f\u00e5 ressurser til \u00e5 etablere boligen sin selv og de ankommer med sv\u00e6rt f\u00e5 eiendeler og lite \u00f8konomiske ressurser. Flyktningsituasjonen er etter invasjonen i Ukraina har blitt en annen. Det er n\u00e5 en massefluktsituasjon hvor det er gitt kollektiv beskyttelse til ukrainere jfr. utlendingsloven \u00a7 34. Til forskjell fra \u00f8vrige deltakere, har de med kollektiv beskyttelse jfr. \u00a7 34 rett, men ikke plikt til deltakelse i introduksjonsprogram jfr. Integreringsloven kap. 6A. Videre har personer som har fullf\u00f8rt videreg\u00e5ende skole i hjemlandet et kortere introduksjonsprogram. Denne forskjellen er hovedsakelig av hensyn til at de fleste ukrainere har mer medbrakt kompetanse, og en forventning om at det kan raskere starte i arbeid. Endringene i foresl\u00e5tt reglement tar h\u00f8yde nevnte forskjeller i lovene, i tillegg til en rekke andre hensyn. Oppsummert er endringene i regelverket i det vesentlige begrunnet av f\u00f8lgende: a. Vesentlig \u00f8kning i antall deltakere, og \u00f8kning i Troms\u00f8 kommune sine utgifter til st\u00f8nader b. Redusere kostnader til etablering av boliger og vakanse c. Ressurssvake overf\u00f8ringsflyktninger d. Redusere gunstigere behandling av flyktninger sammenlignet med kommunens \u00f8vrige innbyggere som s\u00f8ker sosialst\u00f8nad e. Redusere kommunens kostnader til dekning av husleie ved transport av bost\u00f8tte f. F\u00f8lge opp Stortingets forskjellsbehandling av deltakere med midlertidig kollektiv beskyttelse ved frav\u00e6r av plikt til introduksjonsprogram jfr. utlendingsloven \u00a7 34 jfr. integreringsloven \u00a7 37 c) (1) (1). g. Presisert og utvidet adgang til \u00e5 forf\u00f8lge urettmessig utbetalt st\u00f8nad h. Forenklet og mer presist regelverk 2 N\u00e6rmere om endringene i foresl\u00e5tt reglement a. Krigen i Ukraina og midlertidig kollektiv beskyttelse jfr. utlendingsloven \u00a7 34 har medf\u00f8rt en vesentlig \u00f8kning av flyktninger bosatt i Troms\u00f8 kommune. Dette har gjort det n\u00f8dvendig \u00e5 effektivisere regelverket og begrense kostnader som g\u00e5r utover gjeldende sosialst\u00f8nadsnorm. b. Kostnadene og Kommunens ressursbruk p\u00e5 etablering i boliger reduseres jfr. reglementet punkt 1.1. Troms\u00f8 kommune kan spare penger p\u00e5 vakanse i p\u00e5vente av varer, m\u00f8bler og inventar, ved at det nye regelverket gir utvidet hjemmel til \u00e5 kreve at deltakere selv etablerer boligen jfr. reglementet punkt 1.1. Ved selvetablering utbetales det st\u00f8nad til etablering. Videre sparer FT ressurser ved at f\u00e6rre bestillinger, leveringer og reklamasjoner m\u00e5 h\u00e5ndteres, tas imot og f\u00f8lges opp av FT sine ansatte. c. Overf\u00f8ringsflyktninger gis utvidet rett til etablering av boliger f\u00f8r bosetting, da disse erfaringsmessig har mer begrensede ressurser og kompetanse til \u00e5 etablere boligen p\u00e5 egenh\u00e5nd. Erfaringsmessig ankommer ogs\u00e5 overf\u00f8ringsflyktninger med vesentlig f\u00e6rre eiendeler og kl\u00e6r. Av samme grunn er overf\u00f8ringsflyktninger i foresl\u00e5tt regelverk gitt noe h\u00f8yere st\u00f8nad til kl\u00e6r. d. Forvaltningsrettslig prinsipp forbyr forskjellsbehandling av innbyggere som ikke er saklig begrunnet. Foresl\u00e5tt regelverk reduserer forskjellsbehandlingen av deltakere som mottar st\u00f8nad sammenlignet med \u00f8vrige innbyggere som s\u00f8ker sosialst\u00f8nad. Kostnader til transport inng\u00e5r i Troms\u00f8 kommunes gjeldende sosialst\u00f8nadsnorm for livsopphold. Gjeldende reglement gir derfor i realiteten dobbel st\u00f8nad til transport jfr. punkt 7 jfr. punkt. 15. I foresl\u00e5tt reglement reduseres denne forskjellsbehandlingen til det minimum som er praktisk gjennomf\u00f8rbart for FT, ved at det kun gis st\u00f8nad til transport ved periodekort de f\u00f8rste 30 dagene. Se foresl\u00e5tt reglement punkt 3.1. Deltakerne er avhengig av transport mellom bopel, sentrum og Flyktningtjenesten f\u00f8rste dag etter bosetting, og frem til de selv kan kj\u00f8pe/fylle p\u00e5 busskort. St\u00f8nad til f\u00f8rstegangs legeunders\u00f8kelse er fjernet fra foresl\u00e5tt reglement, begrunnet av at deltakere f\u00e5r gratis legeunders\u00f8kelse hos Flyktninghelsetjenesten. Tidfestingen av flere st\u00f8nader i gjeldende reglement er knyttet opp mot det enkelte kalender\u00e5r per utbetaling. Dette resulterer i tilfeldigheter for hvilke deltakere som f\u00e5r to utbetalinger og hvilke som f\u00e5r \u00e9n utbetaling. Det nye reglementet utelukker denne tilfeldige forskjellsbehandlingen ved at tidfestingen knyttes opp mot forrige utbetaling, ikke kalender\u00e5r. Se eksempelvis aktivitetsst\u00f8tte jfr. kap. 3. De fleste st\u00f8nader er ikke behovspr\u00f8vd. I den grad FT vurderer behovspr\u00f8vingen som lovlig, har behovspr\u00f8vingen i foresl\u00e5tt regelverk f\u00e5tt tydeligere, flere og mer relevante vilk\u00e5r for den enkelte st\u00f8nad. Se s\u00e6rlig foresl\u00e5tt reglement kap. 4. e. B\u00e5de gjeldende og foresl\u00e5tt reglement gir st\u00f8nad til husleie frem til utbetaling av f\u00f8rste introduksjonsst\u00f8nad. De fleste deltakere oppfyller vilk\u00e5r for bost\u00f8tte. I foresl\u00e5tt regelverk stilles det vilk\u00e5r for st\u00f8nad til husleie at bost\u00f8tten betales til FT. Se punkt 2.2 i foresl\u00e5tt regelverk. f. Stortinget har gitt midlertidig kollektiv beskyttelse jfr. utlendingsloven \u00a7 34. Disse deltakerne er gitt rett, men ikke plikt til deltakelse i introduksjonsprogram jfr. integreringsloven \u00a7 37 c) (1) (1). Videre har de ikke obligatorisk digital oppl\u00e6ring. De fleste flyktninger med opphold jfr. \u00a7 34 har ogs\u00e5 videreg\u00e5ende skole fra f\u00f8r, noe som resulterer i et kortere introduksjonsprogram. 3 Foresl\u00e5tt regelverket f\u00f8lger opp Stortingets forskjellsbehandling i relasjon introduksjonsprogram. Kun deltakere med plikt til deltakelse i introduksjonsprogram og plikt til digital oppl\u00e6ring, gis st\u00f8nad til PC. Se foresl\u00e5tt reglement punkt 4.6. Denne gruppen har ogs\u00e5 lengre introduksjonsprogram sammenlignet med gruppen som er gitt kollektiv beskyttelse jfr. \u00a7 34. g. Gjeldende regelverk har ikke egen hjemmel til \u00e5 forf\u00f8lge urettmessig utbetalte st\u00f8nader, slik at eventuelt krav m\u00e5 f\u00f8lge av bakgrunnsretten. I foresl\u00e5tt reglement er dette tydeligere, forenklet og konkretisert med egen hjemmel til \u00e5 forf\u00f8lge urettmessig utbetalt st\u00f8nad. Hjemmelen er lignende sosialtjenesteloven \u00a7 23, men med ogs\u00e5 med presisert adgang til \u00e5 motregne i st\u00f8nader. h. Regelverket er p\u00e5 mange omr\u00e5der forenklet, gitt et tydeligere spr\u00e5k, mer relevante vilk\u00e5r knyttet opp mot den enkelte st\u00f8nad, og forkortet fra 10 sider til knappe 8 sider. Konklusjon Med bakgrunn i ovennevnte redegj\u00f8relse foresl\u00e5s det at reglementet vedtas. Vedtakskompetanse Helse-og Velferdsutvalget Vedlegg \u2022 Reglement for bosetting og kvalifisering til introduksjonsprogram av nybosatte flyktninger i Troms\u00f8 kommune Reglement for bosetting og kvalifisering til introduksjonsprogram av nybosatte flyktninger i Troms\u00f8 kommune til politisk sak 4 "
}