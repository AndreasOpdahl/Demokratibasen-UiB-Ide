{
  "dokument_id": "1dee9164-80de-5e1f-a14a-7aea9d2a20c9",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 46 fra Katrine N\u00f8dtvedt (MDG) om bilfri bylivsprosjektene - UMBY",
  "url": "https://bergen.kommune.no/politikere-utvalg/api/fil/bk360/9535472/Svar-pa-skriftlig-sporsmal-nr-46-fra-Katrine-Nodtvedt-MDG-om-bilfri-bylivsprosjektene-UMBY",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2023/275358-3 Saksbehandler: Malene Nesse Gr\u00f8nningen Fra Dato: 14. desember 2023 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 46 fra Katrine N\u00f8dtvedt (MDG) om bilfri bylivsprosjektene - UMBY Bakgrunn: Industri- og n\u00e6ringspartiet og Bergenslisten foresl\u00e5r \u00e5 avslutte bilfri bylivsprosjekter for \u00e5 saldere budsjettet fra 2024 og utover. Disse prosjektene har blant annet som form\u00e5l \u00e5 bedre forholdene for HC-parkering. Videre har representanten f\u00e5tt tilbakemelding p\u00e5 at dagens HC-plasser ofte er for sm\u00e5. Sp\u00f8rsm\u00e5l til byr\u00e5den: Representanten ber om en oversikt som viser situasjonen for HC-parkering, f\u00f8r og etter, i omr\u00e5der hvor det planlegges og bygges ut bilfri bylivsprosjekter. Representanten ber om at oversikten inneholder antall dedikerte HC-parkeringsplasser i de aktuelle omr\u00e5dene f\u00f8r og etter prosjektene som planlegges/bygges. Vil bilfri bylivsprosjektene \u00f8ke fremkommeligheten og/eller parkeringsmulighetene for personer med nedsatt funksjonsevne, for eksempel de som bruker kj\u00f8ret\u00f8y som kvalifiserer til HC-kort? Finnes det bilfri bylivsprosjekter som er planlangt, men som kan avsluttes uten at inng\u00e5tte kontrakter utfordres/brytes? Hvis ja, hvilke? Kjenner byr\u00e5den til utfordringene med st\u00f8rrelsene p\u00e5 HC-plassene? Svar fra byr\u00e5den: 1) HC-parkering Nyg\u00e5rdsh\u00f8yden 2) HC-parkering Nedre Nyg\u00e5rd 3) HC-parkering B\u00f8hmergaten/L\u00f8vstakken 4) Kontrakter 5) Generell info om m\u00e5let med prosjektene 1) Gatebruksplan for Nyg\u00e5rdsh\u00f8yden Se oversikt i \u00abgatebruksplanbeskrivelsen for Nyg\u00e5rdsh\u00f8yden\u00bb s. 30, kap. 3.5 Parkering om dagens situasjon og s. 47, kap. 4.7 Anbefalt parkering om fremtidig situasjon. Alle eksisterende HC-parkeringsplasser beholdes, og noen flere etableres. Link til dokumenter: Bergen kommune - M\u00f8ter og sakskart politiske utvalg Det er viktig \u00e5 understreke at fordelingen av tilgjengelige parkeringsplasser vil kunne endres mellom ulike grupper ved behov, f.eks. etablere flere HC-parkeringsplasser hvis beboere i omr\u00e5det s\u00f8ker om tilrettelagt plass. Det er ogs\u00e5 mulig \u00e5 etablere nye HC-parkeringsplasser i gatetun ved behov. Ny parkering p\u00e5 Nyg\u00e5rdsh\u00f8yden 2 eksisterende HC-parkeringsplasser i Johannes Bruns gate videref\u00f8res 2 nye HC-parkeringsplasser i Fosswinckels gate 2 eksisterende HC-parkeringsplasser i All\u00e9gaten videref\u00f8res 2 eksisterende HC-parkeringsplasser i Str\u00f8mgaten videref\u00f8res 2 eksisterende HC-parkeringsplasser i Parkveien videref\u00f8res HC-parkeringsplasser p\u00e5 Haakon Sheteligs plass videref\u00f8res. 2) Nedre Nyg\u00e5rd 2 eksisterende HC-parkeringsplasser i Daniel Hansens gate videref\u00f8res 3 eksisterende HC-parkeringsplasser i Nyg\u00e5rdsgaten videref\u00f8res 3 nye HC-parkeringsplasser skal tilrettelegges for i Jonas Reins gate, ved Rema1000 HC-parkeringsplasser i Hans Tanks gate (gatetun) videref\u00f8res. Utfordring med st\u00f8rrelsen p\u00e5 HC-plassene har ikke v\u00e6rt problematisert i forprosjektene. Vi f\u00f8lger gjeldende regelverk. 3) B\u00f8hmergaten/L\u00f8vstakken N\u00e5r det gjelder prosjektet \u00abBilfri bydel B\u00f8hmergaten/L\u00f8vstakksiden\u00bb er HC-plasser omtalt i s\u00f8knaden om rammetillatelse slik: Det settes av HC-plasser ihht behov, omfang vurderes og innarbeides i forbindelse med detaljering/realiseringen av prosjektet. Alle parkeringsplasser innenfor prosjektomr\u00e5det er kantparkering og kan merkes som HC- plass. Det er ikke lagt opp til at hver enkelt sone-parkeringsplass markeres, men ved reservering til HC b\u00f8r dette gj\u00f8res. I andre gateprosjekt har det blitt merket opp HC-plasser etter behov fra beboere, alts\u00e5 n\u00e6r der det bor beboere med rett til HC-plass. Slik er det ogs\u00e5 tenkt i B\u00f8hmergaten/L\u00f8vstakksiden-prosjektet. Det er i dag ingen oppmerkede HC-plasser innenfor prosjektomr\u00e5det, men like utenfor, se kart under. Det er i prosjektet ikke diskutert st\u00f8rrelse p\u00e5 HC-plasser, men gjeldende regelverk f\u00f8lges. \u00abBilfri bydel\u00bb inneb\u00e6rer ikke et totalforbud mot privatbil, men at man gradvis skal \u00f8ke arealet til gange, sykkel, opphold og lek. Dette vil gj\u00f8re omr\u00e5det tryggere og mer attraktivt for myke trafikanter. For \u00e5 gj\u00f8re det trafikksikkert \u00e5 ferdes gjennom omr\u00e5det etableres det sammenhengende fortau og ny belysning som tilfredsstiller dagens krav. Belysning, m\u00f8blering, avfallsh\u00e5ndtering og skilting samles i en m\u00f8bleringssone for \u00e5 skape en hindringsfri gangsone p\u00e5 fortauet og sikre universell tilgjengelighet. Dette muliggj\u00f8r ogs\u00e5 rasjonell drift av gangarealet. Det skal ogs\u00e5 legges til rette for el-biler og \u00f8kt bruk av delebiler i omr\u00e5det. Det skal fortsatt v\u00e6re mulig \u00e5 kj\u00f8re bil og parkere innenfor prosjektets avgrensning. (https://kart.bergen.kommune.no/) 4) Ang\u00e5ende kontrakter B\u00f8hmergaten/L\u00f8vstakken Bystyret har fattet gjennomf\u00f8ringsvedtak for prosjektet B\u00f8hmergaten/L\u00f8vstakken. Prosjektet er et samarbeid med Bergen vann, og anbudet skal legges ut av Bergen vann i disse dager. I den grad prosjektet skal stoppes vil BV sin fornyelse av ledninger sannsynligvis stoppe opp og en del m\u00e5 prosjekteres p\u00e5 nytt. Det er mulig kostnadene for Bergen vann sin del av prosjektet vil bli h\u00f8yere enn kostnadene samarbeidsprosjektet har stipulert. Arealdisponeringen p\u00e5 overflaten vil sannsynligvis tilbakef\u00f8res til det som er pr dd. Nyg\u00e5rd/Nyg\u00e5rdsh\u00f8yden Prosjektene p\u00e5 nedre Nyg\u00e5rd/Nyg\u00e5rdsh\u00f8yden er et samarbeidsprosjekt med BIR infrastruktur og Bergen vann. Deler av dette arbeidet er ferdig prosjektert og forventes lagt ut p\u00e5 anbud i l\u00f8pet av vinteren. I den grad prosjektet skal stoppes, hva gjelder BMEs innsats, vil sannsynligvis BIRs og BVs prosjekter i noen grad m\u00e5tte omprosjekteres, og kostnadene sannsynligvis bli h\u00f8yere for gjenv\u00e6rende parter. Arealdisponeringen p\u00e5 overflaten vil sannsynligvis tilbakef\u00f8res til det som er pr dd. 5) Om m\u00e5let med \u00abbilfri bylivsprosjektene\u00bb \u00abBilfri bylivsprosjektene\u00bb er prosjekter for gateopprustning som har som form\u00e5l \u00e5 bedre sikkerhet og fremkommelighet for g\u00e5ende og syklende i omr\u00e5det, bedre tilgjengelighet for personer med nedsatt funksjonsevne og legge til rette for delebiler/mobilpunkt, byrom og gr\u00f8nne m\u00f8teplasser mm. Anbefalte l\u00f8sninger prioriterer g\u00e5ende og syklende samtidig som n\u00f8dvendig hverdagslogistikk blir ivaretatt. \u00abBilfri bydel\u00bb inneb\u00e6rer ikke et totalforbud mot privatbil og at alle biler blir fjernet, men at biltrafikken i omr\u00e5dene blir redusert. Prosjektene gir ogs\u00e5 bedre fremkommelighet for utrykningskj\u00f8ret\u00f8y. N\u00e5r det gjelder L\u00f8vstakksiden kan vi legge til at Solheim nord, som B\u00f8hmergate-prosjektet er en del av, har v\u00e6rt et prioritert omr\u00e5de for \u00abomr\u00e5desatsingen\u00bb i Bergen kommune. Bystyret i Bergen definerer omr\u00e5desatsing som en helhetlig og sammenhengende innsats i et avgrenset geografisk omr\u00e5de. De geografiske omr\u00e5dene blir prioritert etter kunnskapsgrunnlag fra blant annet Folkehelserapporter som blir gitt ut jevnlig. Omr\u00e5desatsingen bidrar med midler til gateopprustnings-prosjektet \u2013 dette har omr\u00e5desatsingen i BBU mer informasjon om. Christine Kahrs - Byr\u00e5d for byutvikling Dokumentet er godkjent elektronisk. "
}