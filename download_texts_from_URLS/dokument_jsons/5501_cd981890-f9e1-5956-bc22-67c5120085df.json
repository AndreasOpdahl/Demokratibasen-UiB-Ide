{
  "dokument_id": "cd981890-f9e1-5956-bc22-67c5120085df",
  "doc_type": "case_attachment",
  "kommune": 5501,
  "tittel": "Krav om lovlegkontroll av formannskapssak 169",
  "url": "https://innsyn.tromso.kommune.no/application/getMoteDokument?dokid=2001929270",
  "tekst": "Troms\u00f8 kommune ved ordf\u00f8rer Kopi Politisk sekretariat Troms\u00f8 21.11.24 Krav om lovlegkontroll av formannskapssak 169/24 Vi ber om lovlegkontroll av sak 169/04 i formannskapet. Grunnlaget for kontroll er basert p\u00e5 saksframlegget sin definisjon av idrettsanlegg. I \u00abRetningslinjer for servering-, tobakk- og alkoholh\u00e5ndtering Bevilgningsperioden 2024 \u2013 2028\u00bb st\u00e5r det i punkt 1.6: \u00abAlkoholfrie soner etableres i alle store byrom og parker, for eksempel Stortorget, Strandtorget, Telegrafbukta, Kongeparken osv., og i publikumsarealer som er \u00e5pne for allmennheten p\u00e5 idrettsarenaer.\u00bb I saksframlegget skriv administrasjonen: \u00abDefinisjon p\u00e5 et idrettsanlegg/ stadion er et anlegg som er kringsatt med tribuner, der folk kan sitte eller st\u00e5. Et idrettsanlegg er med tribuner til bes\u00f8kende(ordb\u00f8kene.no).\u00bb Dette er for det f\u00f8rste ikkje korrekt. Eit s\u00f8k p\u00e5 idrettsanlegg p\u00e5 ordb\u00f8kene.no gjev dette tilslaget: For s\u00f8k p\u00e5 idrettsarena er det ikkje tilslag i ordb\u00f8kene. Men det framst\u00e5r riktig at i vanleg forst\u00e5ing av ordet s\u00e5 er idrettsanlegg og idrettsarena det same. Legg og merke til at slal\u00e5mbakke spesifikt er tatt med i d\u00f8met i definisjonen. For det andre meiner vi at argumentasjonen er ein openberr omg\u00e5ing av kommunestyrets intensjon i retningslinjene. S\u00e6rleg fordi ordet stadion ikkje er i bruk i retningslinjene, men blir lagt til av administrasjonen i denne saka. Vi meiner derfor at formannskapet har g\u00e5tt utanfor den myndet formannskapet har i og med at tildeling av skjenkel\u00f8yve m\u00e5 vere i tr\u00e5d med retningslinjene gjeve av kommunestyret som overordna organ. Med venleg helsing P\u00e5l Julius Skogholt, SV Peder Joakimsen, R Barbara V\u00f6gele, MDG "
}