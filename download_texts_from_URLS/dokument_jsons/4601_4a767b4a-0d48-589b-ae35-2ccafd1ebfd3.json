{
  "dokument_id": "4a767b4a-0d48-589b-ae35-2ccafd1ebfd3",
  "doc_type": "case_attachment",
  "kommune": 4601,
  "tittel": "Stadfesting gnr 158 bnr 772 anmodning om omgj\u00f8ring.pdf",
  "url": "https://bergen.kommune.no/politikere-utvalg/api/fil/bk360/10095306/Stadfesting-gnr-158-bnr-772-anmodning-om-omgjoring-pdf",
  "tekst": " V\u00e5r dato: V\u00e5r ref: 05.03.2024 2023/6731 Deres dato: Deres ref: HARRIS ADVOKATFIRMA AS AVD BERGEN Saksbehandler, innvalgstelefon v/advokat Marianne Aadland Sandvik Ove Midtb\u00f8, 5764 3176 Postboks 4115 Sandviken 5835 BERGEN Bergen kommune, gbnr. 158/772 \u2013 Solheimslien 56. Anmodning om omgj\u00f8ring. Ombygging og p\u00e5bygg p\u00e5 eksisterende betongkonstruksjon til boligform\u00e5l Vi viser til v\u00e5rt vedtak datert 16.10.2023, sak 2023/6731, og til deres anmodning om omgj\u00f8ring 17.11.2023. Beslutning Statsforvalteren i Vestland har vurdert kravet om omgj\u00f8ring, men kan ikke se at det er grunnlag for et annet resultat i saken. Statsforvalteren tar derfor ikke begj\u00e6ringen til f\u00f8lge, og vi st\u00e5r ved vedtaket datert 16.10.2023, sak 2023/6731. Sakens bakgrunn Den underliggende saken gjelder s\u00f8knad om tillatelse og dispensasjoner, for ombygging og p\u00e5bygg p\u00e5 eksisterende betongkonstruksjon til boligform\u00e5l p\u00e5 gbnr. 158/772 i Bergen kommune. Bergen kommune v/Byr\u00e5dsavdeling for utvikling ga tillatelse og dispensasjon fra reguleringsplan nr. 10980100 om arealform\u00e5l vei og fortau, reguleringsplan nr. 10980300 \u00a7 2.1 om BYA utnyttelse og byggeh\u00f8yde og byggegrense mot kommunal vei p\u00e5 n\u00e6rmere vilk\u00e5r i vedtak 27.09.2022, sak 2022/54350. Vedtaket ble p\u00e5klaget av Solheimslien Borettslag 13.10.2022. Statsforvalteren tok klagen til f\u00f8lge i vedtak 16.10.2023, sak 2023/6731, og omgjorde Bergen kommunes vedtak om tillatelse og dispensasjoner i saken. Hovedbegrunnelsen for omgj\u00f8ringsvedtaket var at oms\u00f8kt dispensasjon fra \u00a7 2.1 i bestemmelsene til reguleringsplan nr. 10980300 om utnyttelsesgrad, innebar en vesentlig tilsidesettelse av de hensynene som bestemmelsen skulle ivareta. Vi konkluderte derfor med at det ene av de to rettslige vilk\u00e5rene for \u00e5 kunne gi dispensasjon fra bestemmelsen om utnyttelsesgrad i reguleringsplan nr. 10980300 ikke var oppfylt. P\u00e5 vegne av tiltakshaver, har dere i brev 17.11.2023 anmodet om at vi gj\u00f8r om vedtaket i klagesaken. Hovedbegrunnelsen for omgj\u00f8ringsbegj\u00e6ringen kan oppsummeres med at dere mener at overskridelsen av utnyttelsesgraden p\u00e5 131,5 m2 BYA ikke medf\u00f8rer at det blir mindre uteoppholdsareal rundt bygningen, slik det er lagt til grunn i v\u00e5rt vedtak 16.10.2023. Dere anf\u00f8rer at E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 parkeringsareal under bakkeniv\u00e5 ikke skal medregnes i utnyttelsesgraden, og at faktisk overskridelse i realiteten utgj\u00f8r ca. 23 m2. Videre at overskridelsen i hovedsak skyldes privat uteoppholdsareal p\u00e5 balkonger, og derfor heller ikke beslaglegger uteoppholdsareal rundt bygningen. Dere gj\u00f8r gjeldende at vilk\u00e5rene for dispensasjon etter plan- og bygningsloven \u00a7 19-2 derfor er oppfylt. Vi viser ellers til den utfyllende begrunnelsen for omgj\u00f8ringsbegj\u00e6ringen i brevet av 17.11.2023. Regelverk Etter forvaltningsloven \u00a7 35 kan Statsforvalteren omgj\u00f8re eget vedtak dersom endringen ikke er til skade for noen som vedtaket retter seg mot eller direkte tilgodeser. Statsforvalteren kan ogs\u00e5 omgj\u00f8re dersom melding om vedtaket ikke har kommet fram til vedkommende, og vedtaket heller ikke er kunngjort offentlig, eller dersom vedtaket er ugyldig. Avslag p\u00e5 begj\u00e6ringer om omgj\u00f8ring regnes ikke som enkeltvedtak, og kan derfor ikke p\u00e5klages etter reglene i forvaltningsloven kapittel VI. Statsforvalterens vurdering Vi har gjennomg\u00e5tt anf\u00f8rslene i omgj\u00f8ringsbegj\u00e6ringen, og har gjort en konkret vurdering av om det fremkommer nye opplysninger som tilsier en endring eller omgj\u00f8ring av v\u00e5rt vedtak i klagesaken. Dere gj\u00f8r gjeldende at det er forhold i saken som dere mener ikke er tilstrekkelig belyst ved v\u00e5r behandling av klagesaken. Det anf\u00f8res at overskridelsen av BYA i den aktuelle saken ikke inneb\u00e6rer at det blir mindre uteoppholdsareal p\u00e5 eiendommen, da mesteparten av arealet som er medregnet i BYA, ca. 108 m2, er under bakkeniv\u00e5. Dere viser videre til at arealet p\u00e5 bakkeniv\u00e5 skal brukes til uteoppholdsareal og vil ha gode kvaliteter, herunder at det skal opparbeides til bruk for mindre barn. Videre at overskridelsen av BYA er knyttet til balkonger, som gir privat uteoppholdsareal. Dere gj\u00f8r derfor gjeldende at utnyttelsesgraden etter dette bare overskrides med ca. 23 m2, og at prosjektet samlet sett har ca. 57 m2 mer uteoppholdsareal enn n\u00f8dvendig. Side: 3/4 Ved v\u00e5r gjennomgang av omgj\u00f8ringsbegj\u00e6ringen, legger vi fremdeles til grunn at regulert utnyttelsesgrad er overskredet, og at oms\u00f8kt tiltak blant annet krever dispensasjon fra gjeldende reguleringsplan n\u00e5r det gjelder utnyttelsesgrad. Selv om det ikke er fremkommet direkte nye opplysninger i omgj\u00f8ringsbegj\u00e6ringen knyttet til utnyttelsesgraden som ikke var kjent ved v\u00e5r behandling av klagesaken, st\u00f8tter vi anf\u00f8rslene og presiseringene i omgj\u00f8ringskravet om at den delen av BYA som ligger under bakkeniv\u00e5 (ca. 108 m2), ikke er naturlig \u00e5 ta med i beregningen av den samlede utnyttelsesgraden for tiltaket. Sp\u00f8rsm\u00e5let blir hvorvidt dette har betydning for dispensasjonsvurderingen og utfallet i klagesaken. I v\u00e5rt vedtak 16.10.2023, la vi til grunn at en overskridelse av utnyttelsesgraden p\u00e5 131,5 m2 innebar en vesentlig tilsidesettelse av form\u00e5let bak bestemmelsen. Hvorvidt en overskridelse av utnyttelsesgraden p\u00e5 bare ca. 23 m2 kan sies \u00e5 v\u00e6re en vesentlig tilsidesettelse av form\u00e5let bak den aktuelle bestemmelsen, ser vi kan v\u00e6re noe mer tvilsomt. Da vi konkluderte med at det ene av to rettslige vilk\u00e5r for dispensasjon ikke var oppfylt, gikk vi ikke n\u00e6rmere inn p\u00e5 hvorvidt det andre vilk\u00e5ret for dispensasjon var oppfylt i vedtaket v\u00e5rt 16.10.2023. Det vil si at vi ikke gjorde en vurdering av hvorvidt fordelene ved en dispensasjon fra utnyttelsesgraden som oms\u00f8kt fremstod som klart st\u00f8rre enn ulempene. Statsforvalteren fastholder tidligere vurderinger av at en dispensasjon fra regulert utnyttelsesgrad som oms\u00f8kt, vil f\u00f8re til en overutnyttelse av tomten sett hen til omgivelsene. Uavhengig av \u00e5rsaken til overskridelsen, vil det etter v\u00e5rt syn v\u00e6re en klar ulempe for omgivelsene at det \u00e5pnes for en mer omfangsrik bygningsmasse enn det gjeldende reguleringsplan \u00e5pner for p\u00e5 den aktuelle eiendommen. Anf\u00f8rslene om at overskridelsen av utnyttelsesgraden i hovedsak skyldes at det skal etableres balkonger til boenhetene, er vurdert og hensyntatt i v\u00e5rt tidligere vedtak. Vi fastholder v\u00e5rt tidligere standpunkt om at privat uteoppholdsareal i form av balkonger ikke vil avb\u00f8te de negative konsekvensene som overskridelsen f\u00e5r for sentrale hensyn som bestemmelsen om utnyttelsesgrad skal ivareta. Det m\u00e5 som nevnt i v\u00e5rt tidligere vedtak kunne forventes at den samlede bygningsmassen, inkludert privat uteoppholdsareal i form av balkonger mm., skal v\u00e6re innenfor den utnyttelsesgraden som f\u00f8lger av gjeldende reguleringsplan. Etter en samlet vurdering kan vi ikke se at de anf\u00f8rte fordelene ved at utnyttelsesgraden blir overskredet, er godtgjort \u00e5 v\u00e6re klart st\u00f8rre enn ulempene i denne saken. Det vil si at begge de rettslige vilk\u00e5rene for dispensasjon i plan- og bygningsloven \u00a7 19-2 fra regulert utnyttelsesgrad, uansett ikke er oppfylt for det oms\u00f8kte tiltaket. I denne sammenhengen vil vi ogs\u00e5 presisere at oms\u00f8kt tiltak er avhengig av flere dispensasjoner fra gjeldende reguleringsplaner og arealbruk i omr\u00e5det. Vi registrerer blant annet at det i omgj\u00f8ringsbegj\u00e6ringen er anf\u00f8rt at prosjektet samlet sett har ca. 57 m2 mer uteoppholdsareal enn n\u00f8dvendig. Til dette vil vi p\u00e5peke at det er stilt kritiske sp\u00f8rsm\u00e5l i forbindelse med behandlingen av s\u00f8knaden blant annet at man m\u00e5 krysse en vei for \u00e5 komme seg til planlagt uteoppholdsareal for prosjektet. Da vi fastholder at de rettslige vilk\u00e5rene for \u00e5 dispensere fra regulert utnyttelsesgrad ikke er oppfylt, finner vi ikke grunn til \u00e5 g\u00e5 n\u00e6rmere inn p\u00e5 hvorvidt vilk\u00e5rene for dispensasjon er oppfylt for de \u00f8vrige delene av tiltaket som er i strid med gjeldende reguleringsplaner og vedtatt arealbruk. Oppsummering Vi har vurdert begj\u00e6ringen om omgj\u00f8ring, men kan ikke se at det er grunnlag for et annet resultat i klagesaken. Statsforvalteren avsl\u00e5r derfor kravet om omgj\u00f8ring. Side: 4/4 En beslutning om \u00e5 ikke omgj\u00f8re et vedtak er ikke et enkeltvedtak. Det er derfor ikke klagerett p\u00e5 denne avgj\u00f8relsen, jf. forvaltningsloven \u00a7\u00a7 28, jf. 2 f\u00f8rste ledd bokstav b. Med hilsen Anne Kjersti Sande Jorunn Fosse Fidjest\u00f8l fagdirekt\u00f8r seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN "
}