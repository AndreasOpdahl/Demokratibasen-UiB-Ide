{
  "dokument_id": "8bf7da79-2fd5-5dd9-8d62-6808ec34f4ec",
  "doc_type": "case_minutes",
  "kommune": 4601,
  "tittel": "Saksprotokoll , 12032024, Sak 34/24, Byr\u00e5dens halvtime: byr\u00e5d for byutvikling",
  "url": "https://bergen.kommune.no/politikere-utvalg/api/fil/bk360/10143514/Innstilling-vedtak-Byradens-halvtime-byrad-for-byutvikling",
  "tekst": "Byr\u00e5dens halvtime: byr\u00e5d for byutvikling Kommunalt r\u00e5d for personer med funksjonsnedsettelse behandlet saken i m\u00f8tet 12.03.2024 sak 34/24 og fattet f\u00f8lgende vedtak: F\u00f8lgende brev sendes til byr\u00e5d for byutvikling Plan for universell utforming Det er p\u00e5 h\u00f8y tid at plan for universell utforming ferdigstilles og r\u00e5det er spent p\u00e5 resultatet. Som en del av budsjettarbeidet for 2025 b\u00f8r man se p\u00e5 mulighetene for \u00e5 opprette en stilling som ansvarlig/koordinator for universell utforming. Dette er et stort fagomr\u00e5de og r\u00e5dets erfaring er at det er sv\u00e6rt ulik forst\u00e5else for det og kompetanse p\u00e5 det i kommunen. R\u00e5det har ved flere anledninger p\u00e5pekt at universell utforming beskrives for d\u00e5rlig i kommunens planer. Planene skal leses og f\u00f8lges av mange, ogs\u00e5 av de som ikke har fagkompetanse i universell utforming. Det er derfor ikke tilstrekkelig at man skriver at \u00abuniversell utforming forutsettes ivaretatt\u00bb slik vi ofte ser. R\u00e5det forventer at planen f\u00f8lges opp b\u00e5de med en kompetanseplan for universell utforming og for et nettverk i kommunen, som kan bidra til bevisstgj\u00f8ring og kompetansedeling. Det er viktig at man i dette arbeidet har med seg et bredt syn p\u00e5 universell utforming som ogs\u00e5 inkluderer for eksempel digitale tjenester. Inkludering i arbeidslivet R\u00e5det setter pris p\u00e5 at byr\u00e5den snakker s\u00e5 varmt om \u00e5 f\u00e5 s\u00e5 mange som mulig i arbeid. Men, det krever at noen enkle virkemidler er p\u00e5 plass. Det er forstemmende at offentlig sektor er s\u00e5 mye mindre flink enn privat sektor p\u00e5 \u00e5 ansette personer med funksjonsnedsettelse. KRPF har tidligere i \u00e5r sendt en henvendelse ang\u00e5ende planlegging av arbeidsplasser uten noen parkeringsplasser for ansatte. Ogs\u00e5 p\u00e5 steder som planlegges med parkeringsplasser blir det gjort klart at disse bare skal v\u00e6re for bes\u00f8kende. Og at man \u00abvil legge til rette\u00bb dersom det blir ansatt en person som trenger HC-parkering. R\u00e5det mener at dette ikke er godt nok. I det \u00f8yeblikket det blir mye ekstraarbeid ved \u00e5 ansette en person med en funksjonsnedsettelse vil mange arbeidsplasser vegre seg for \u00e5 gj\u00f8re det. Arbeidsplasser b\u00f8r planlegges p\u00e5 en slik m\u00e5te at de er universelt utformet og at det er lett \u00e5 ansette en person som trenger tilrettelegging. En start her vil v\u00e6re at alle kommunale arbeidsplasser planlegges med HC-plasser for ansatte. Kommunalt r\u00e5d for personer med funksjonsnedsettelses behandling Byr\u00e5d for byutvikling, Christine Kahrs informerte. 2 "
}