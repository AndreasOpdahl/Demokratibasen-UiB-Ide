{
  "dokument_id": "9cbfdcbf-699f-5fa3-ba17-986755bc987e",
  "doc_type": "case_presentation",
  "kommune": 4601,
  "tittel": "Statusmelding for sykehjem, behandlingssentre og allmennmedisinsk sengepost 2024",
  "url": "https://bergen.kommune.no/politikere-utvalg/api/fil/bk360/12442090/Framstilling-Statusmelding-for-sykehjem-behandlingssentre-og-allmennmedisinsk-sengepost-2024",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/149179-1 Statusmelding for sykehjem, behandlingssentre og allmennmedisinsk sengepost 2024 Hva saken gjelder: Denne statusmeldingen orienterer om tjenester som gis i langtidssykehjem, behandlingssentre og kommunal allmennmedisinsk sengepost (KAS). Tjenestetilbudet er organisert i Etat for behandlingssentre og sykehjem. I f\u00f8rste kapittel presenteres utviklingsarbeid i sykehjemsetaten i 2024. I kapittel to beskrives resultater i tjenesteproduksjonen, og storbykommunene sammenlignes p\u00e5 bakgrunn av KOSTRA-tall. Svar p\u00e5 vedtak og flertallsmerknader behandlet i Bergen bystyre 04.09.2024 sak 282/24 Statusmelding for sykehjem, behandlingssentre og kommunal allmennmedisinsk sengepost 2023, blir svart ut i kapittel 3. Byr\u00e5dets vurdering og anbefaling/konklusjon: Bergen st\u00e5r i likhet med resten av kommune-Norge overfor store utfordringer i helse- og omsorgstjenestene. Flere eldre har behov for helsehjelp, samtidig som det blir f\u00e6rre yrkesaktive til \u00e5 m\u00f8te behovene. Mangel p\u00e5 helsepersonell krever bedre ressursutnyttelse, samt tiltak for \u00e5 beholde og rekruttere ansatte. Etat for behandlingssentre og sykehjem har h\u00f8yt sykefrav\u00e6r, rekrutteringsvansker og store vikarutgifter. Ved utgangen av 2024 var 88 \u00e5rsverk ubesatt i kommunale sykehjem, noe som f\u00f8rte til \u00f8kt bruk av overtid og vikarer. Etaten er derfor valgt som pilot i kommunens n\u00e6rv\u00e6rsprosjekt. For \u00e5 avhjelpe situasjonen styrket byr\u00e5det grunnbemanningen med 40 mill. kroner i 2024. Midlene gikk til fast ansettelse av servicemedarbeidere, som overtar praktiske oppgaver og frigj\u00f8r tid for fagpersonell til pasientbehandling. Sykehjemsetaten deltar i flere utviklingsprosjekter som vurderer oppgavedeling og endringer i kompetansebehov. Kompetansesammensetningen i tjenesten er endret for \u00e5 sikre at helsepersonell f\u00e5r brukt sin kompetanse best mulig. Helsefagarbeidere og assistenter overtar oppgaver sykepleiere tidligere utf\u00f8rte. KS sitt mentorprogram gir nyansatte god oppf\u00f8lging og oppl\u00e6ring. Helsefagarbeidere har f\u00e5tt utvidet ansvar, noe som frigj\u00f8r tid og gir sykepleiere mulighet til \u00e5 bruke sin kompetanse mer m\u00e5lrettet. Dette er viktige grep for \u00e5 rekruttere og beholde ansatte i tjenesten. Begrunnelse for framleggelse til bystyret: Reglement for byr\u00e5det, vedtatt av Bergen bystyre i sak 463/24 i m\u00f8te 27. november 2024, punkt 4.1: \u00abByr\u00e5det skal jevnlig informere bystyrets organer om: 1 a) sitt arbeid innenfor de omr\u00e5der hvor byr\u00e5det er delegert beslutningsmyndighet. c) oppn\u00e5dde resultater og avvik p\u00e5 m\u00e5l, strategier og tjenesteproduksjon. d) status p\u00e5 oppf\u00f8lging/iverksetting av vedtak fattet i bystyrets organer.\u00bb Byr\u00e5det innstiller til bystyret \u00e5 fatte f\u00f8lgende vedtak: Bystyret tar Statusmelding for sykehjem, behandlingssentre og allmennmedisinsk sengepost 2024 til orientering. Dato: 20. mai 2025 Christine B. Meyer Marte J. Monstad Byr\u00e5dsleder Byr\u00e5d for eldre, helse og omsorg Dokumentet er godkjent elektronisk. 2 Innhold 1 Status p\u00e5 arbeid i sykehjem...................................................................................................4 1.1 Bruker og p\u00e5r\u00f8rendemedvirkning....................................................................................4 1.2 Aktivitet og frivillighet.......................................................................................................5 1.3 Mat, m\u00e5ltider og ern\u00e6ring. ..............................................................................................5 1.4 Psykisk helse ..................................................................................................................6 1.5 Ressurskrevende brukere ...............................................................................................7 1.6 Sansetap .........................................................................................................................7 1.7 Bemanning i tjenestene...................................................................................................7 1.7.1 Utfordringsbildet .......................................................................................................7 1.7.2 Rekrutteringstiltak .....................................................................................................8 1.7.3 Heltid ........................................................................................................................9 1.7.4 Kompetanse ...........................................................................................................10 1.7.5 Arbeidsmilj\u00f8 ............................................................................................................11 1.7.6 Tiltak for \u00e5 redusere sykefrav\u00e6r .............................................................................11 1.8 Tjenesteutvikling ...........................................................................................................11 1.8.1 Organisering og oppgavedeling..............................................................................11 1.8.2 Aldringshuben.........................................................................................................11 2 Status p\u00e5 tjenesteproduksjon, resultater og avvik ...............................................................12 2.1 Tjenesteproduksjon og resultater ..................................................................................12 2.2 Utbygging og omstilling av institusjonssektoren............................................................13 2.2.1 N\u00f8kkeltall ................................................................................................................14 2.3 Sammenligning med andre storbykommuner ...............................................................15 2.3.1 Legetjeneste p\u00e5 sykehjem ......................................................................................15 2.3.2 Legevakttjeneste for sykehjem ...............................................................................16 2.4 Avvik og u\u00f8nskede hendelser .......................................................................................16 3 Svar p\u00e5 vedtak og flertallsmerknader ..................................................................................18 3.1 Statusmelding for sykehjem, behandlingssentre og kommunal allmennmedisinsk sengepost 2023...................................................................................................................18 3.2 Bergen bystyre behandlet saken i m\u00f8tet 04.09.2024 sak 282/24 og fattet f\u00f8lgende vedtak og flertallsmerknader som skal svares ut ................................................................18 3 Saksframstilling: 1 Status p\u00e5 arbeid i sykehjem 1.1 Bruker og p\u00e5r\u00f8rendemedvirkning Kommunen arbeider b\u00e5de p\u00e5 individ- og systemniv\u00e5 for \u00e5 sikre at brukere og p\u00e5r\u00f8rendes \u00f8nsker og behov blir ivaretatt n\u00e5r tjenester gis. P\u00e5 individniv\u00e5 legges det vekt p\u00e5 \u00e5 tilrettelegge for den enkeltes behov. P\u00e5 systemniv\u00e5 innhentes det jevnlig tilbakemeldinger blant annet gjennom bruker- og p\u00e5r\u00f8rendeunders\u00f8kelser. Resultatene brukes aktivt for \u00e5 forbedre tjenestene. P\u00e5r\u00f8rendeunders\u00f8kelsen 2024 BkStyring Etat for behandlingssentre og sykehjem gjennomf\u00f8rer \u00e5rlig en p\u00e5r\u00f8rendeunders\u00f8kelse p\u00e5 de kommunale og private-ideelle sykehjemmene. Figur 1 under, viser at deltakelsen i p\u00e5r\u00f8rendeunders\u00f8kelsene har \u00f8kt fra 40 prosent i 2020 til 56 prosent 2023. Svarprosenten falt med 4 prosent fra 2023 til 2024. Figur 1 Svarprosent i p\u00e5r\u00f8rendeunders\u00f8kelsen i perioden 2020-2024 Unders\u00f8kelsen innhenter informasjon om p\u00e5r\u00f8rende sine opplevelser av hvordan den eller de som de er p\u00e5r\u00f8rende for, ivaretas p\u00e5 sykehjemmene. Sk\u00e5ren g\u00e5r fra 5 \u00abhelt enig\u00bb til 1 \u00abhelt uenig.\u00bb I 2024 deltok 809 p\u00e5r\u00f8rende i unders\u00f8kelsen. Sp\u00f8rsm\u00e5lene gjelder medisinsk oppf\u00f8lging, helse, mattilbud, aktivitetstilbud, og hvor forn\u00f8yd p\u00e5r\u00f8rende er med sykehjemmet totalt sett. Unders\u00f8kelsen har ogs\u00e5 sp\u00f8rsm\u00e5l om samarbeid med personalet, opplevelsen av \u00e5 v\u00e6re velkommen som p\u00e5r\u00f8rende p\u00e5 sykehjemmet, og om de har tillit til at de ansatte har tilstrekkelig kompetanse Resultatene fra unders\u00f8kelsen viser at p\u00e5r\u00f8rende alt i alt er forn\u00f8yd med sykehjemstilbudet. Gjennomsnittet p\u00e5 hvor forn\u00f8yd de p\u00e5r\u00f8rende er, har ligget p\u00e5 4,14 i de siste fem \u00e5rene, og i 2024 var resultat 4,17.Sykehjemmene sk\u00e5rer h\u00f8yest p\u00e5 hvor velkommen p\u00e5r\u00f8rende er (4,58), og p\u00e5 hvor hjemlig og hyggelig stemning det er p\u00e5 avdelingene (4,18). P\u00e5r\u00f8rende er mindre forn\u00f8yd med informasjonen om- og fra- brukerr\u00e5dene (2,93 og 2,65), men viser likevel en liten bedring sammenlignet med \u00e5rene f\u00f8r. De er ogs\u00e5 mindre forn\u00f8yd med 4 aktivitets- og kulturtilbudet (3,34), men ogs\u00e5 her er det en liten bedring sammenlignet med 2023 (3,24). Langtidssykehjemmene har egne brukerr\u00e5d som m\u00f8tes minimum tre ganger \u00e5rlig. Brukerr\u00e5dets oppgave er \u00e5 v\u00e6re et r\u00e5dgivningsorgan for ledelsen, og skal engasjere seg for at sykehjemmet blir et godt sted \u00e5 v\u00e6re. De bidrar ogs\u00e5 til planlegging og iverksetting av velferds- og trivselstiltak. Brukerr\u00e5dene har fem til ni medlemmer og kan v\u00e6re sammensatt av b\u00e5de beboere, p\u00e5r\u00f8rende, eldrer\u00e5det, aktivitets og frivillighetskoordinator, frivillig ved enheten, interesseorganisasjoner, samt ansatte og ledelse ved det enkelte sykehjemmet. 1.2 Aktivitet og frivillighet Etat for behandlingssentre og sykehjem har utviklet konseptet Hver dag hele livet for \u00e5 skape gode dager for beboerne p\u00e5 sykehjemmene i Bergen. M\u00e5let er \u00e5 gi meningsfulle aktiviteter gjennom hverdagslige gj\u00f8rem\u00e5l, sosiale samlinger og tilpassede opplevelser. Det er laget en prosedyre med aktivitetstips som avdelingene kan bruke som inspirasjon. Denne satsingen er spesielt viktig for beboere med kognitiv svikt eller demens. Sykehjemmene har egne aktivitets- og frivillighetskoordinatorer som planlegger og gjennomf\u00f8rer aktiviteter basert p\u00e5 beboernes \u00f8nsker og behov. De lager halv\u00e5rlige aktivitetsplaner med et variert tilbud, som klubbkvelder, generasjonsm\u00f8ter, filmvisninger, feiring av merkedager, h\u00f8st- og sommerfester. Musikkaktiviteter er ogs\u00e5 en viktig del av milj\u00f8arbeidet. Kompetansesenteret for demens og psykisk helse hos eldre har musikkterapeuter som brukes terapeutisk for \u00e5 forbedre livskvaliteten til beboere med Huntingtons sykdom, rusrelaterte skader, demens og psykiske sykdommer. De er en viktig ressurs og samarbeidspartner i den tverrfaglige pasientbehandlingen. De tar ogs\u00e5 imot henvisninger fra andre sykehjem og bidrar med veiledning. Frivillige og p\u00e5r\u00f8rende spiller en viktig rolle i \u00e5 skape gode opplevelser for beboerne. Med deres hjelp kan sykehjemmene gjennomf\u00f8re flere aktiviteter enn det de ansatte alene har kapasitet til. Bergen kommune st\u00f8tter blant annet dette arbeidet gjennom tilskudd til R\u00f8de Kors Bergen. Midlene brukes til frivillighetstiltak rettet mot eldre, blant annet p\u00e5 sykehjem. Bes\u00f8ksvenn, bes\u00f8ksvenn med hund, og dagsturer til R\u00f8de kors hytten Kvila ved Fanafjorden, er eksempler p\u00e5 sosiale tilbud som skapes med disse midlene. 1.3 Mat, m\u00e5ltider og ern\u00e6ring. Gode m\u00e5ltids\u00f8yeblikk, tilpasset og god n\u00e6ringsrik mat, er viktig for beboernes helse og livskvalitet. Det er et m\u00e5l at hver enkelt f\u00e5r et innbydende og individuelt tilpasset mat- og ern\u00e6ringstilbud. For \u00e5 styrke og kvalitetssikre arbeidet med god ern\u00e6ringspraksis er det viktig med erfaringsdeling og ideutveksling i sykehjemsetaten. Dette skjer p\u00e5 ulike arenaer, og i januar 2024 m\u00f8ttes de sykepleiefaglige konsulentene fra kommunale og private-ideelle sykehjem der alternativer til den faste middagen var tema. I p\u00e5r\u00f8rendeunders\u00f8kelsen 2024 (jf. avsnitt 1.1) svarte 77 prosent at de var enig eller helt enig i p\u00e5standen om at den de er p\u00e5r\u00f8rende til er forn\u00f8yd med maten (3,84). Det tilsvarer en liten oppgang fra 2023. (3,81). Middagsm\u00e5ltidene som serveres skal baseres p\u00e5 beboernes \u00f8nsker, samt h\u00f8ytids- og \u00e5rstidsvariasjoner. Alle skal tilbys en \u00f8nskekostmeny dersom de ikke \u00f8nsker oppsatt middag. En \u00f8nskekostmeny er en tilpasset meny som tar hensyn til individuelle preferanser og behov, ofte brukt i helsevesenet for \u00e5 sikre at pasienter f\u00e5r i seg n\u00f8dvendig n\u00e6ring. Et eget smakspanel har smakt p\u00e5 middager, samt gjennomg\u00e5tt og gitt innspill p\u00e5 meny fra Matvarehuset AS hvert halv\u00e5r i 2024. Smakspanelet best\u00e5r av kokker fra de kommunale 5 sykehjems kj\u00f8kkenene, klinisk ern\u00e6ringsfysiolog fra Byr\u00e5dsavdeling for eldre, helse og omsorg, representant fra Eldrer\u00e5det og r\u00e5dgiver i Etat for behandlingssentre og sykehjem. I 2024 har det v\u00e6rt et ekstra fokus p\u00e5 kompetanseheving i matomsorg av nyansatte servicemedarbeidere. Det har v\u00e6rt gjennomf\u00f8rt fagdager med oppl\u00e6rling i matfaglig arbeid, blant annet om hvordan tilrettelegge for individuelle behov og \u00f8nsker, samt viktigheten av riktig sluttilberedning av mat p\u00e5 postkj\u00f8kken for \u00e5 sikre god kvalitet. Viktige oppgaver som servicemedarbeiderne utf\u00f8rer er mattilberedning, servering, assistanse under m\u00e5ltid og tilrettelegging for et hyggelig m\u00e5ltidsmilj\u00f8. Alle beboere skal ha utfylt matkort, hvor beboerens preferanser, \u00f8nsker og behov for spesialkost er beskrevet. I 2024 var dette registret hos 88 prosent av beboerne. 23 prosent var registrert til \u00e5 v\u00e6re i risiko for underern\u00e6ring. En vurdering av risiko for underern\u00e6ring skal inng\u00e5 i behandlings- og oppf\u00f8lgingstilbudet til alle sykehjemsbeboere. Dersom en beboer er i ern\u00e6ringsmessig risiko, benyttes risikotavler for \u00e5 gi god og systematisk oppf\u00f8lging. God ern\u00e6ringsstatus er viktig for beboernes helse og livskvalitet. Aldring og ern\u00e6ring, samt tiltak for \u00e5 forebygge og behandle undern\u00e6ring, har v\u00e6rt tema for undervisning i enhet for sykehjemsmedisin, og alle sommervikarer har hatt innf\u00f8ring i etatens rutiner rundt mat og ern\u00e6ringsoppf\u00f8lging. I tillegg ble det arrangert fagdag i aldring og ern\u00e6ring til 2. \u00e5rs helsefagarbeidere i Bergen kommune, etter \u00f8nske fra helsefagarbeiderne selv. 1.4 Psykisk helse Sykehjemsbeboere har i \u00f8kende grad utfordringer knyttet til psykisk helse, rus \u2013 ofte i kombinasjon med demens. Etat for behandlingsentre og sykehjem har et psykisk helseteam som er etablert som en del av Kompetansesenter \u2013 demens og psykisk helse i eldre \u00e5r. I 2024 ble teamet styrket med \u00e9n stilling og best\u00e5r n\u00e5 av en psykiatrisk sykepleier, en psykolog og en psykologspesialist. Teamet arbeider med forebygging, kompetanseutvikling og alderspsykiatriske problemstillinger, og sikrer at pasientenes behov for psykiske helsetjenester i spesialisthelsetjenesten blir sett og fulgt opp. Blant teamets faste oppgaver er undervisning i ABC \u2013 Psykiske lidelser hos eldre og veiledning til spesialiserte sykehjemsavdelinger. I 2024 holdt de blant annet p\u00e5r\u00f8rendekurs i samarbeid med Bergen kommune og Bergen demensforening, samt internundervisning og fagdager for behandlingssentre og sykehjem. Teamet veileder ansatte og bist\u00e5r i enkeltsaker. De fleste henvendelsene gjelder vanlige alderspsykiatriske tilstander som depresjon, angst, atferdsforstyrrelser og psykiske symptomer ved demens (APSD). Teamet leder Psykisk helsenett, et nettverk med over 50 ressurspersoner fra kommunale behandlingssentre, sykehjem og fem private ideelle institusjoner. Gruppen er tverrfagligsammensatt, og ressurspersonene har ansvar for \u00e5 fremme psykisk helse p\u00e5 sine institusjoner. Helseteamet arrangerer tre fagdager i \u00e5ret, og i 2024 var hovedtemaet milj\u00f8terapi. Representanter fra Alderspsykiatrisk avdeling ved HUS deltar p\u00e5 fagdagene. To ganger i \u00e5ret bes\u00f8ker teamet alle sykehjem og behandlingssentre for \u00e5 f\u00f8lge opp ressurspersonene og deres arbeid. P\u00e5 disse m\u00f8tene deltar ogs\u00e5 institusjonenes fagkonsulenter. 6 1.5 Ressurskrevende brukere Utviklingen de siste \u00e5rene viser en \u00f8kende kompleksitet i pasientgruppen ved kommunens behandlingssentre og sykehjem. Det er en tydelig \u00f8kning i antall hendelser med vold og trusler med h\u00f8y alvorlighetsgrad. Det er i hovedsak knyttet til pasienter med demens med alvorlige adferdsforstyrrelser og psykiske symptomer ved demens (APSD). M\u00e5lgruppen trenger tilbud p\u00e5 en forsterket avdeling, men antall s\u00f8knader overstiger antall spesialplasser Bergen kommune har per i dag. Behovet for plasser viser seg tydelig gjennom en betydelig \u00f8kning p\u00e5 utgifter til ressurskrevende brukere og manglende kapasitet medf\u00f8rer risiko for b\u00e5de pasientene selv, medpasienter og ansatte. N\u00e5r personer med alvorlige atferdsforstyrrelser plasseres p\u00e5 ordin\u00e6re avdelinger, \u00f8ker risikoen for vold og trusler mot b\u00e5de personale og andre beboere. Flere sykehjem har m\u00e5ttet benytte vektertjenester for \u00e5 opprettholde et forsvarlig bo- og arbeidsmilj\u00f8, og det har v\u00e6rt en \u00f8kning i antall hendelser der psykiatrisk akuttmottak (PAM), Olaviken alderspsykiatriske sykehus og politiet har m\u00e5ttet bist\u00e5. Utgifter p\u00e5 vektertjenester \u00f8kte fra 769 000 kroner i 2016 til 8,4 millioner i 2024. Den kraftige \u00f8kningen i utgifter til vektertjenester gjenspeiler en pasientgruppe med behov for individuelt tilrettelagte tiltak for \u00e5 ivareta b\u00e5de egne og ansattes sikkerhet. Kostnadene knyttet til ekstra bemanning for \u00e5 h\u00e5ndtere ressurskrevende brukere i kommunale institusjoner \u00f8kte fra 9 millioner kroner i 2016 til om lag 41 millioner kroner i 2024. Den st\u00f8rste \u00f8kningen kom mellom 2022 og 2023, blant annet som f\u00f8lge av en \u00f8kt timesats p\u00e5 n\u00e6r 67 prosent. 1.6 Sansetap Beboere med syns- og h\u00f8rselstap f\u00e5r tilrettelagt oppf\u00f8lging p\u00e5 behandlingssentre og sykehjem. Synspedagoger og ergoterapeuter kan gi r\u00e5d om tilpasninger med teknologiske og praktiske hjelpemidler, samt tilrettelegging av milj\u00f8et. Ansatte med s\u00e6rlig kompetanse p\u00e5 h\u00f8rsel og synsutfordringer f\u00f8lger opp pasienter og beboere, og n\u00f8dvendige hjelpemidler benyttes for \u00e5 sikre god kommunikasjon og tilrettelegging. De nyeste institusjonene, er tilrettelagt for h\u00f8rselstiltak som lydforsterkningsanlegg, teleslynge mv. En teleslynge overf\u00f8rer lyd tr\u00e5dl\u00f8st til h\u00f8reapparater, slik at tale blir klarere og bakgrunnsst\u00f8y reduseres. For de eldre sykehjemmene foreligger det s\u00e5 langt ikke en plan for tilsvarende tilrettelegging, men der benyttes andre h\u00f8rselsforsterkende hjelpemidler ved behov. Om b\u00e5de syn og h\u00f8rsel blir sterkt svekket blir behovet for et tilrettelagt bomilj\u00f8 og spesiell kommunikasjonskompetanse n\u00f8dvendig. Bergen kommune har egne sykehjemsplasser p\u00e5 Signo Konow senter for personer med ervervet d\u00f8vblindhet som har 21 plasser. Plassene er fordelt p\u00e5 tre ulike grupper: En gruppe for mennesker med demens, en gruppe for tegnspr\u00e5klige d\u00f8ve sykehjemsbeboere og en gruppe for d\u00f8vblindblitte. 1.7 Bemanning i tjenestene 1.7.1 Utfordringsbildet Etat for behandlingssentre og sykehjem har rekrutteringsutfordringer. Det er s\u00e6rlig vanskelig \u00e5 rekruttere helsefagarbeidere og sykepleiere. Dette er det redegjort for i sak 8/25, Bemanningssituasjonen i kommunale behandlingssentre og sykehjem. For \u00e5 m\u00f8te disse rekrutteringsutfordringene bevilget byr\u00e5det 40 millioner til \u00e5 \u00f8ke grunnbemanningen med servicemedarbeidere. Dette f\u00f8rte til ansettelse av omtrent 55 7 \u00e5rsverk med servicemedarbeidere i kommunale behandlingssentre og sykehjem, samt rundt 19 \u00e5rsverk i de private-ideelle institusjonene. Antallet \u00e5rsverk i de private-ideelle institusjonene er et estimat, beregnet med utgangspunkt i fordelingen av midlene og estimerte l\u00f8nnskostnader. Servicemedarbeidere utf\u00f8rer praktiske oppgaver som ikke krever helsefaglig utdanning. Ved \u00e5rsslutt i 2024 var det 88,7 vakante \u00e5rsverk ved de kommunale sykehjemmene. Tallet p\u00e5 turnover i etaten var p\u00e5 14,7 prosent som er en nedgang p\u00e5 2,7 prosent fra 2023. Fram mot 2030 vil 150 \u00e5rsverk med helsefaglig kompetanse g\u00e5 av med pensjon i sykehjemstjenesten. I 2024 var gjennomsnittlig sykefrav\u00e6r i Etat for behandlingssentre og sykehjem p\u00e5 13,5 prosent. Dette er en \u00f8kning med 0,6 prosentpoeng sammenlignet med \u00e5ret f\u00f8r. B\u00e5de korttids- og langtidsfrav\u00e6ret har \u00f8kt siste \u00e5ret. H\u00f8yt sykefrav\u00e6r og ubesatte stillinger medf\u00f8rte at tjenestene m\u00e5tte bruke overtid og innleie av vikarer for \u00e5 l\u00f8se bemanningssituasjonen. I 2024 har etaten hatt cirka 38 000 overtidstimer og kj\u00f8pt vikartjenester for cirka 94 mill. kr. Figur 2 Bel\u00f8p vikartjenester i Etat for behandlingssentre og sykehjem 1.7.2 Rekrutteringstiltak Byr\u00e5dsavdeling for eldre, helse og omsorg jobber med rekrutteringstiltak i henhold til avdelingens Strategisk rekrutteringsplan og Strategisk plan for utvikling av heltidskultur. Praksisplasser \u2013 en viktig rekrutteringsarena For \u00e5 tiltrekke nye ansatte er det viktig \u00e5 vise fram tjenestene som en attraktiv arbeidsplass. Behandlingssentrene, sykehjemmene og KAS1 spiller en sentral rolle i utdanning og rekruttering ved \u00e5 tilby et stort antall praksisplasser til studenter, elever og l\u00e6rlinger. For skole\u00e5ret 2024/2025 har om lag 454 sykepleiestudenter, 44 vernepleierstudenter og rundt 449 VG1/VG2-elever f\u00e5tt tildelt praksisplass. I tillegg er sykehjemmene praksissted for studenter innen klinisk ern\u00e6ring, farmasi, medisin, tannpleie og ergoterapi. 1 Kommunal allmennmedisinsk sengepost 8 I 2024 ble det arrangert en fagdag for 2. \u00e5rs helsefagarbeiderl\u00e6rlinger. Av 84 deltakere meldte 77 interesse for \u00e5 jobbe videre i kommunen etter \u00e5 ha f\u00e5tt fagbrev. 30 l\u00e6rlinger \u00f8nsket \u00e5 jobbe i sykehjemmene. For tredje \u00e5ret p\u00e5 rad arrangerte Bergen kommune en fagsamling for helsefagarbeider- l\u00e6rlinger. L\u00e6rlingene fikk informasjon om jobbmuligheter i kommunen. Hele 91 prosent av de inviterte meldte sin interesse for jobb i kommunehelsetjenesten etter best\u00e5tt fagpr\u00f8ve. Bergen kommune arrangerte sin f\u00f8rste karrieredag for assistenter i helse- og omsorgstjenestene h\u00f8sten 2024. Dette er et viktig tiltak i arbeidet for \u00e5 beholde ansatte. 36 assistenter fra ulike tjenester deltok. Temaet for dagen var veien til fagbrev som helsefagarbeider, og deltakerne fikk informasjon om ulike veier til fagbrevet, inkludert praksiskandidatordningen, helsefagteoriundervisning, helseassistentrollen, spr\u00e5kkrav og fagbrev p\u00e5 jobb. Markedsf\u00f8ring av tjenestene Det jobbes systematisk med \u00e5 markedsf\u00f8re kommunen som en god arbeidsgiver. Etatene i Byr\u00e5dsavdeling for eldre, helse og omsorg har etablert en rekrutteringspatrulje som best\u00e5r av ni jobbambassad\u00f8rer. Dette er sykepleiere, vernepleiere og helsefagarbeidere som representerer kommunens helse- og omsorgstjenester p\u00e5 messer og skolebes\u00f8k p\u00e5 ungdomsskoler og videreg\u00e5ende skoler. M\u00e5let er \u00e5 m\u00f8te og inspirere unge mennesker til \u00e5 velge en karriere innen helsesektoren. Bergen kommune har ogs\u00e5 laget flere filmklipp som viser hvordan det er \u00e5 jobbe som sykepleier og helsefagarbeider i kommunen. Elever i ungdoms- og videreg\u00e5ende skole, b\u00e5de de i helse- og oppvekstklasser og de som g\u00e5r p\u00e5 studieretninger som kvalifiserer til et bachelorl\u00f8p, opps\u00f8kes aktivt. Bergen kommune har ogs\u00e5 rekrutterings- og profileringstiltak inn mot sykepleierstudenter, vernepleierstudenter og andre studentgrupper. 1.7.3 Heltid Bergen kommune har en strategi for heltidskultur der hele og faste stillinger skal v\u00e6re normen. Den gjennomsnittlige stillingsandelen per 31.12.24 var p\u00e5 77,8 prosent i sykehjem. Innen 2027 er m\u00e5let at gjennomsnittlig stillingsandel har \u00f8kt til 80 prosent. Etatene tilstreber \u00e5 \u00f8ke opp deltidsstillinger til heltidsstillinger. Dette mener vi vil gi bedre kvalitet i tjenestene. For brukerne medf\u00f8rer det at de forholder seg til f\u00e6rre ansatte. For medarbeiderne er det viktig av hensyn til l\u00f8nns- og pensjonsrettigheter, og for arbeidsgiver er heltidspolitikk viktig for \u00e5 utnytte personalressursene bedre. Figur 3, viser antall ansatte og gjennomsnittlig stillingsprosent i Etat for behandlingsentre og sykehjem i perioden 2018-2024. Figuren viser at gjennomsnittlig stillingsprosent har \u00f8kt med n\u00e6r 19 prosentpoeng i perioden, og antall ansatte i heltidsstillinger har \u00f8kt med hele 63 prosentpoeng. 9 Figur 13 Antall ansatte og stillingsprosent i Etat for sykehjem i perioden 2018-2024. Kilde: Bk styring Sykehjemmene har erfart at det har v\u00e6rt langt f\u00e6rre s\u00f8kere til ledige stillinger i 2024, og det har v\u00e6rt spesielt krevende \u00e5 rekruttere sykepleiere og helsefagarbeidere. Etat for behandlingssentre og sykehjem har innf\u00f8rt tiltak og satt i gang prosjekter som skal gi mer effektiv drift. 21 kommunale sykehjem har innf\u00f8rt \u00e5rsturnus, og 21 sykehjem har innf\u00f8rt langvakter. Langvakter og \u00e5rsturnus gir ansatte st\u00f8rre fleksibilitet og forutsigbarhet. Medarbeidere f\u00e5r mulighet til \u00e5 komme med \u00f8nsker n\u00e5r turnus utarbeides, og de f\u00e5r p\u00e5 et tidlig tidspunkt oversikt over egen ferie- og fritid. For arbeidsgiver gir langtidsvakter f\u00e6rre vaktskifter og dermed mer effektiv drift. Ledere rapporterer at de totalt sett bruker mindre tid p\u00e5 \u00e5 utarbeide vaktplaner n\u00e5r de har \u00e5rsturnus. 1.7.4 Kompetanse I rullert Strategisk kompetanseplan er det lagt vekt p\u00e5 \u00e5 oppdatere utfordringsbildet kommunen st\u00e5r overfor og tiltak i planen er utvidet i egen handlingsplan som gjelder for siste del av planperioden (2024- 2027). Etatene har egne kompetanseplaner som skal baseres p\u00e5 denne. Demens er en sykdom som forekommer hos sv\u00e6rt mange sykehjemspasienter. Derfor er det viktig at ansatte har god kompetanse om demens. Oppl\u00e6ringsverkt\u00f8yet Demensomsorgens ABC, utviklet av Nasjonal kompetansetjeneste for aldring og helse, benyttes for \u00e5 heve kompetansen om demenssykdommer, demensforl\u00f8pet og personsentrert demensomsorg. I 2024 deltok 82 ansatte p\u00e5 kurset. Andre kurs og utdanningsprogram gjennomf\u00f8rt i 2024 for etatens ansatte er: - Desentralisert sykepleie - Videreutdanninger h\u00f8yere niv\u00e5/master/ledelse - Fagskoleutdanning - VGS, fag og yrkesoppl\u00e6ring - Helseteori AOF for praksiskandidater - Velferdsteknologiens ABC - Spr\u00e5koppl\u00e6ring B1 og B2 - MAP2 - Motiverende intervju3 - Etikk-kurs 2 MAP st\u00e5r for M\u00f8te med aggresjonsproblematikk. Et oppl\u00e6ringsprogram for forebygging og h\u00e5ndtering av aggresjons- og voldsproblematikk innenfor helse- og sosialsektoren. 3 En anbefalt samtalemetode for \u00e5 motivere til adferdsendring 10 1.7.5 Arbeidsmilj\u00f8 Etaten bruker KS sitt mentorprogram, som er en systematisk og planlagt oppf\u00f8lging av nyansatte. Sykepleiere, vernepleiere og helsefagarbeidere i full stilling f\u00e5r en erfaren mentor som f\u00f8lger dem opp i ett \u00e5r. Hensikten er \u00e5 trygge nyansatte faglig og sosialt. Mentorprogrammet ble gradvis innf\u00f8rt 2024 i samtlige enheter i Byr\u00e5dsavdeling for eldre, helse og omsorg, og fortsetter i 2025. 1.7.6 Tiltak for \u00e5 redusere sykefrav\u00e6r Etat for behandlingssentre og sykehjem samarbeider med NAV Arbeidslivssenter for \u00e5 redusere sykefrav\u00e6r. Arbeidslivssenteret benytter flere verkt\u00f8y i dette arbeidet, og et av dem er HelseIArbeid \u2013 samarbeid helsetjenesten og Nav - nav.no . M\u00e5let med HelseIArbeid er \u00e5 forebygge muskel- og skjelettplager samt lettere psykiske helseplager. I 2024 startet tre sykehjem med dette tiltaket. I l\u00f8pet av 2024 har flere enheter i etaten f\u00e5tt bistand fra NAV Arbeidslivssenter. St\u00f8tten har blant annet omfattet kompetanseheving for ledere innen sykefrav\u00e6rsarbeid, kurs for ansatte om rettigheter og plikter ved sykdom, samt oppl\u00e6ring for ledergrupper og arbeidsmilj\u00f8grupper (AMG) i partssamarbeid. For \u00e5 styrke innsatsen mot sykefrav\u00e6r startet Bergen kommune opp N\u00e6rv\u00e6rsprosjektet i august 2024. Prosjektet har som m\u00e5l \u00e5 redusere frav\u00e6r og skape en bedre arbeidshverdag for de ansatte. Tiltakene inkluderer oppl\u00e6ring av ledere i god personaloppf\u00f8lging, st\u00f8tte til ansatte med tilpassede arbeidsoppgaver og tydelig kommunikasjon om forventninger og arbeidsforhold. M\u00e5let er \u00e5 \u00f8ke trivselen og redusere belastningene som kan f\u00f8re til sykefrav\u00e6r. Etat for behandlingssentre og sykehjem er pilot i prosjektet, og deltar aktivt i flere av arbeidsgruppene. N\u00e6rv\u00e6rsprosjektet har blant annet utviklet nyttige webinar for ledere. Webinaret \u00abSykefrav\u00e6r, tilrettelegging og annet passende arbeid\u00bb og webinaret \u00abLeders ansvar og oppgaver i oppf\u00f8lging av sykmeldte\u00bb skal tas av alle ledere med personalansvar i egen enhet. Disse skal bidra til at enhetene jobber mer effektivt og m\u00e5lrettet med sykefrav\u00e6rsoppf\u00f8lging. 1.8 Tjenesteutvikling 1.8.1 Organisering og oppgavedeling KS-prosjektet T\u00f8rn ser p\u00e5 hvordan fordeling av oppgaver, organisering av arbeidstid og kompetanseheving kan bidra til en mer b\u00e6rekraftig helsesektor med tanke p\u00e5 helsepersonell. L\u00f8v\u00e5sen sykehjem deltar i prosjektet og Skjoldtunet behandlingssenter har tatt i bruk t\u00f8rn-metodikk. Her pr\u00f8ves nye former for oppgavedeling ut p\u00e5 alle avdelingene p\u00e5 sykehjemmet, gjennom hele d\u00f8gnet. Prosjektet startet i februar 2024 og avsluttes mars 2025. 1.8.2 Aldringshuben Bergen kommune er samarbeidspartner i Alrek helseklynge som er et m\u00f8tested mellom forsknings- og utdanningsmilj\u00f8, innbyggere og kommunens tjenester. Aldringshuben er et tiltak i regi av Etat for behandlingssentre og sykehjem og Etat for hjemmebaserte tjenester som skal skape en struktur for tjenesteutvikling basert p\u00e5 bruker- og p\u00e5r\u00f8rendemedvirkning og involvering av medarbeidere i tjenestene. P\u00e5r\u00f8rende ut\u00f8ver betydelige ansvars- og omsorgsoppgaver overfor sine n\u00e6rmeste og utgj\u00f8r en sentral del av v\u00e5rt samfunns totale omsorgsressurs. If\u00f8lge en rapport fra SSB er uformell, ul\u00f8nnet hjelp og tilsyn i Norge beregnet til \u00e5 utgj\u00f8re omtrent 140 000 \u00e5rsverk. Til sammenligning utgj\u00f8r kommunale omsorgstjenester rundt 142 000 \u00e5rsverk. 11 Kommuner har ansvar for \u00e5 sikre p\u00e5r\u00f8rendemedvirkning b\u00e5de p\u00e5 tjeneste- og systemniv\u00e5. Dette inneb\u00e6rer at kommunen m\u00e5 etablere systemer og rutiner som legger til rette for informasjon og dialog med p\u00e5r\u00f8rende. Aldringshuben i Bergen kommune har sammen med ansatte i kommunehelsetjenesten laget refleksjonsfilmer som baserer seg p\u00e5 ansattes erfaringer. H\u00f8sten 2024 ble to nye filmer produsert; P\u00e5r\u00f8rendesamarbeid- Personsentrert omsorg og P\u00e5r\u00f8rendesamarbeid i praksis og Demens i familien (om \u00e5 v\u00e6re p\u00e5r\u00f8rende). Filmene er et samarbeidprosjekt mellom p\u00e5r\u00f8rende og ansatte i bergen kommune, Utviklingssenter for sykehjem og hjemmetjenester i Vestland (Hordaland) og H\u00f8gskolen VID. P\u00e5r\u00f8rendesamarbeid I 2024 fikk alle etatene i byr\u00e5dsavdelingen i oppdrag \u00e5 lage et system for god oppf\u00f8lging av p\u00e5r\u00f8rende, i tr\u00e5d med anbefalinger i den nasjonale p\u00e5r\u00f8rendeveilederen. H\u00f8sten 2024 startet arbeidet med \u00e5 utarbeide et felles system for p\u00e5r\u00f8rendesamarbeid i samhandling med brukerrepresentanter, p\u00e5r\u00f8rende og ansatte. Oppdraget ble ledet av en arbeidsgruppe best\u00e5ende av representanter fra etatene og utviklingssenter for sykehjem og hjemmetjenester Vestland (USHT). Arbeidsgruppen skal levere en overordnet rutine med anbefaling til implementering og videre arbeid for politisk forankring i 2025. Forskningsprosjekt K2A Om lag 60 prosent av norske sykehjemspasienter innlegges i sykehus \u00e5rlig, og over 20 prosent re-innlegges innen 30 dager. Innleggelser fra sykehjem til sykehus er forbundet med stor risiko og mye lidelse for skr\u00f8pelige pasienter, og sv\u00e6rt mange opplever alvorlige fysiske og/eller psykiske plager forbundet med innleggelsene.4 Etat for behandlingssentre og sykehjem deltar i forskningsprosjektet From knowledge to Action (K2A). M\u00e5let for prosjektet er \u00e5 forbedre praksis for pasientoverf\u00f8ringer mellom sykehjem, legevakt og akuttmottak. Prosjektperioden er fra 2021 til mai 2025, og finansieres av Norges forskingsr\u00e5d. 2 Status p\u00e5 tjenesteproduksjon, resultater og avvik 2.1 Tjenesteproduksjon og resultater I 2024 disponerte Bergen kommune 2413 sykehjemsplasser, 267 omsorg pluss-boliger og 35 omsorgssenter-plasser, fordelt p\u00e5 kommunale og private-ideelle institusjoner. Om lag 20 prosent av sykehjemsplassene er korttids- og rehabiliteringsplasser p\u00e5 behandlingssentre. 109 s\u00f8kere ventet p\u00e5 langtidsplass i desember 2024. Dette er en \u00f8kning p\u00e5 28 fra \u00e5ret f\u00f8r. De fleste av s\u00f8kerne hadde plass ved et behandlingssenter i p\u00e5vente av langtidsplass. Gjennomsnittlig botid for dem som bor i langtidssykehjem er ca. 1,5 \u00e5r, og gjennomsnittsalderen for langtidsbeboere p\u00e5 sykehjem har \u00f8kt de siste fire \u00e5rene.5 Figur 3 under, viser at pasientene p\u00e5 sykehjemmene har hatt en \u00f8kende pleietyngde kombinert med fallende funksjonsniv\u00e5 i perioden fra 2019 til 2023. Fra 2023 til 2024er det en 4 Kilde: Mange pasientoverf\u00f8ringer av syke eldre kan unng\u00e5s - H\u00f8gskulen p\u00e5 Vestlandet (hvl.no) 5 Gjennomsnittsalder for kvinner har \u00f8kt fra 86,7 \u00e5r til 88 \u00e5r, og menn fra 81,5 \u00e5r til 83 \u00e5r. 12 nedgang i pleietyngde. Nedgangen er ikke signifikant, og det er n\u00f8dvendig med flere m\u00e5linger for \u00e5 se om det er en trend. En mulig forklaring kan v\u00e6re at det er flere med demens som f\u00e5r langtidsplass i forhold til de med somatisk sykdom. Somatiske hjelpebehov sl\u00e5r ut mer p\u00e5 gjennomsnittlig pleietyngde m\u00e5lt i Hult\u00e8n-skalaen. Figur 24 Gjennomsnittlige pleietyngde i perioden fra 2019 til 2023. Kilde: GBD 2.2 Utbygging og omstilling av institusjonssektoren Bergen kommune har over lang tid hatt en omfattende satsing p\u00e5 b\u00e5de forbedring av eksisterende sykehjem og bygging av nye. Sykehjemmene som n\u00e5 bygges, gir et stort kvalitetsl\u00f8ft til eldreomsorgen i Bergen. Rommene p\u00e5 sykehjem blir st\u00f8rre og mer tilrettelagt b\u00e5de for beboerne og personalet. Helseteknologi skaper nye muligheter, ogs\u00e5 p\u00e5 sykehjem. Den bidrar til en enklere hverdag for personer med nedsatt funksjonsevne, samtidig som den effektiviserer og letter arbeidsdagen for helsepersonell. Bruk av lokaliseringsteknologi gir beboerne st\u00f8rre frihet til \u00e5 bevege seg trygt rundt. For \u00e5 \u00f8ke sykehjemskapasiteten og dermed redusere ventelisten p\u00e5 langtidsplass i sykehjem, er flere sykehjemsprosjekter under planlegging og gjennomf\u00f8ring. Hordnestunet i Fana bydel ble rehabilitert i 2024 og \u00e5pnet for 20 beboere i januar 2025. Beboerne er flyttet fra midlertidige lokaler i B-sykehuset. I samme bydel utredes muligheten for \u00e5 bygge et nytt sykehjem ved siden av Odinsvei sykehjem. I \u00c5sane bydel bygges et nytt behandlingssenter med 100 plasser p\u00e5 tomten til Midtbygda sjukeheim. I \u00c5rstad bydel er de 30 beboerne ved Slettemarken sykehjem flyttet midlertidig til Storetveit sykehjem i p\u00e5vente av et nytt sykehjemsbygg. Dette har gitt en netto \u00f8kning p\u00e5 21 nye plasser. N\u00e5r Slettemarken sykehjem rives, vil det erstattes med et nytt sykehjem; Fager\u00e5shjemmet, med 100 plasser, Dette gir en ytterligere \u00f8kning p\u00e5 49 plasser. I Loddefjord bydel skal det bygges et nytt sykehjem med 90 plasser (Loddefjord\u00e5sen) p\u00e5 nabotomten til Frieda Fasmers minne. I tillegg skal det bygges et nytt sykehjem i samme omr\u00e5de med 100 sengeplasser (Haugatun). Det planlegges ytterligere et sykehjem med 100\u2013150 plasser, og aktuelle tomter vurderes. For \u00e5 \u00f8ke tempoet i utbyggingen av nye sykehjemsplasser vil byr\u00e5det gjennomf\u00f8re en ekstern utlysning etter et sykehjem med inntil 200 plasser i l\u00f8pet av 2. halv\u00e5r i 2025. I tillegg har Bergen kommune inng\u00e5tt en intensjonsavtale med Stiftelsen Betanien Bergen om \u00e5 13 realisere et nytt sykehjem ved ombruk og ombygging av to eksisterende bygg. Det vil gi 100 nye plasser. 2.2.1 N\u00f8kkeltall Tabell 1 under, viser n\u00f8kkeltall p\u00e5 de forskjellige kategorier av sykehjemsopphold og sammenligningstall p\u00e5 ventelister og ventetid, til sykehjemsplass for de fire siste \u00e5rene. Type tjeneste 2020 2021 2022 2023 2024 Antall brukere p\u00e5 korttidsopphold p\u00e5 behandlingssenter 2152 2258 2528 2484 2569 Antall rehabiliteringsopphold 738 739 819 893 982 Antall brukere p\u00e5 akuttplass Fyllingsdalen behandlingssenter 115 50 177 177 117 Antall brukere p\u00e5 kommunal mottaksavdeling - KAS 670 654 613 862 818 Antall brukere med innvilget langtidsplass i sykehjem 910 839 941 933 963 Antall brukere med avslag p\u00e5 langtidsplass i sykehjem 82 89 112 153 95 Antall brukere p\u00e5 venteliste hjemme6 til langtidsplass i 10 15 15 13 19 sykehjem Antall brukere p\u00e5 venteliste i korttidsplass til langtidsplass i 23 78 108 66 90 sykehjem Antall dager ventetid innvilget langtidsplass i sykehjem 35,4 44 49 45 41,1 Tabell 1 N\u00f8kkeltall p\u00e5 kategorier av sykehjemsopphold, ventelister og ventetid Kilde: Etat for vurdering og rehabilitering Antallet brukere p\u00e5 korttidsopphold ved behandlingssentrene \u00f8kte noe etter flyttingen av Slettemarken sykehjem til Storetveit sykehjem. Denne \u00f8kningen skyldes opprettelsen av 21 flere korttidsplasser ved Storetveit. Det er et stort fokus p\u00e5 rehabilitering slik at flere kan klare \u00e5 bo hjemme lenger. Tallene p\u00e5 tildelte rehabiliteringsopphold i 2024 viser en \u00f8kning sammenlignet med 2023. Beleggsprosenten for de 16 akuttplassene ved Fyllingsdalen behandlingssenter var 55,6 prosent for hele avdelingen, som omfatter b\u00e5de akutt- og mottaks senger. Gjennomsnittlig liggetid i akuttsengene var rundt \u00e9n uke, men oppholdenes varighet varierte med opptil 25 d\u00f8gn mellom det korteste og lengste oppholdet. For mottakssengene ved Fyllingsdalen var gjennomsnittlig liggetid litt over \u00e9n uke, med en variasjon p\u00e5 opptil 34 d\u00f8gn. De fleste oppholdene varte i 2\u20135 d\u00f8gn, men enkelte langvarige opphold trakk gjennomsnittet opp. Tallene fra 2024 viser en nedgang i antall brukere av opphold ved Helsehuset i de 17 sengene p\u00e5 den kommunale mottaksavdelingen (KAS). Gjennomsnittlig liggetid gjennom \u00e5ret var om lag 8 d\u00f8gn. De som tildeles opphold p\u00e5 behandlingssentre er generelt mer skr\u00f8pelige og har behov for lengre opphold. Vedlikehold og oppussing av beboerrom ved behandlingssentrene gav ogs\u00e5 en midlertidig reduksjon i antall korttidsplasser. 6 Etat for vurdering og rehabilitering understreker at de som venter i eget hjem f\u00e5r forsvarlig hjelp. 14 Det var f\u00e6rre avslag p\u00e5 s\u00f8kere til langtidsplass i 2024 som ikke fyller kriteriene for langtidsopphold i sykehjem. Det ble innvilget 30 flere langtidsopphold p\u00e5 sykehjem sammenlignet med 2023. Samtidig ble ventetiden for plass redusert med om lag 4 dager. 2.3 Sammenligning med andre storbykommuner Pr. 1. januar 2024 hadde 11,1 prosent av innbyggerne 80 \u00e5r og eldre i Bergen langtidsplass p\u00e5 sykehjem. Dette er den h\u00f8yeste andelen av ASSS7 kommunene. Dette henger sammen med at Bergen, nest etter B\u00e6rum kommune ogs\u00e5 har den eldste befolkningen, her m\u00e5lt som andelen av befolkningen 90 \u00e5r eller eldre. Figur 5 viser andelen innbyggere p\u00e5 80 \u00e5r og eldre som har institusjonsopphold i fire norske storbyer. Alle fire byene har hatt en jevn nedgang i andelen eldre med institusjonsopphold over tid. Stavanger, Bergen og Trondheim ligger n\u00e6rmere hverandre i andel eldre p\u00e5 institusjonsopphold. Forskjellene mellom disse tre byene er sm\u00e5, men alle ligger over Oslo. Oslo har en relativt ung befolkning, og har den laveste andelen i 2024. Statistikken her kan p\u00e5virkes av flere faktorer. Byer med en yngre aldersprofil vil naturlig ha f\u00e6rre eldre over 80 \u00e5r, og dermed en lavere andel i institusjoner. Demografiske endringer, som bedre helse blant eldre og \u00f8kt levealder uten behov for institusjonsplass, reduserer behovet for institusjonstjenester. Nedgangen i institusjonsopphold kan ogs\u00e5 skyldes \u00f8kt satsing p\u00e5 hjemmebaserte tjenester, omsorgsboliger eller andre tiltak som gj\u00f8r at eldre kan bo hjemme lenger. Dette er en \u00f8nsket dreining, med m\u00e5l om at flere f\u00e5r helsehjelp i eget hjem dersom de trenger det. Figur 35 Andel innbyggere 80 \u00e5r og eldre med institusjonsopphold (prosent), utviklingstrekk for perioden 2015- 2024. Kilde: ssb.no, tabell 12209 2.3.1 Legetjeneste p\u00e5 sykehjem Sykehjemslegen har ansvar for den medisinske oppf\u00f8lgingen av beboerne, inkludert diagnostisering og behandling av sykdommer. Rundt halvparten av sykehjemslegene er spesialister. 7ASSS st\u00e5r for Aggregerte Styringsdata for Samarbeidene Storkommuner, og omfatter de 12 mest folkerike kommunene i Norge. 15 I 2024 var det 39,4 lege\u00e5rsverk til sammen p\u00e5 kommunale behandlingssentre og sykehjem, og \u00e5tte \u00e5rsverk p\u00e5 Kommunal allmennmedisinsk sengepost (KAS). Sykehjemslegene h\u00e5ndterer \u00f8kende kompleksitet i medisinske problemstillinger. Tilstander som ble behandlet i spesialisthelsetjenesten tidligere, behandles n\u00e5 i kommunene. Pasienter skrives raskere ut fra sykehus, ofte med behov for til dels avanserte behandlingstiltak. For at pasientene skal f\u00e5 god og forsvarlig oppf\u00f8lging, er tilgjengelighet av legetjenester en viktig del av sykehjemstilbudet. Legedekning m\u00e5 sees p\u00e5 som en indikator p\u00e5 hvilken kapasitet sykehjemmet har til \u00e5 f\u00f8lge opp pasientenes medisinske problemstillinger. Figur 6 viser utviklingen i antall legetimer per uke per beboer i sykehjem i fire norske byer fra 2015 til 2024. De fire storbykommunene har hatt en \u00f8kning i legetimer per beboer i sykehjem fra 2019 og fremover, men med forskjeller mellom kommunene. Oslo ligger lavest, mens Stavanger og Bergen har hatt st\u00f8rst \u00f8kning. Bergen har lagt p\u00e5 samme antall legetimer i 2023 og 2024. Figur 4 Legetimer per uke per beboer i sykehjem. Kilde https://www.ssb.no/statbank/table/12209/ 2.3.2 Legevakttjeneste for sykehjem Sykehjemslegevakten har som hovedoppgave \u00e5 betjene sykehjemmene med legetjenester utenom ordin\u00e6r arbeidstid og p\u00e5 dag/kveld i helgene. Det er et eget vaktlag med sykehjemsleger som betjener sykehjemslegevakten. Palliativ og eldremedisinsk legevakt (PELV), gir hjelp til hjemmeboende palliative pasienter og pasienter i livets siste fase. Etter kl.21 i ukedagene og etter kl.20 i helg/h\u00f8ytid g\u00e5r alle henvendelser fra sykehjemmene og hjemmetjenestene via Bergen legevakt, som rykker ut med legebilen til palliative pasienter p\u00e5 kveld/ natt n\u00e5r det er n\u00f8dvendig. 2.4 Avvik og u\u00f8nskede hendelser Etat for behandlingssentre og sykehjem har fokus p\u00e5 kvalitet og meldekultur. For \u00e5 sikre kontinuerlig forbedring oppfordres ansatte til \u00e5 melde avvik og u\u00f8nskede hendelser, slik at man kan l\u00e6re av dem. Sykehjemmene holder daglige tavlem\u00f8ter og gjennomf\u00f8rer pasientsikkerhetsvisitter for \u00e5 identifisere risiko og forbedringsmuligheter. Visittene skal \u00f8ke bevisstheten om pasientsikkerhet og fremme en \u00e5penhetskultur. Temaet tas ogs\u00e5 opp i de \u00e5rlige driftsoppf\u00f8lgingene for kommunale og private-ideelle sykehjem. 16 Det registreres ulike typer avvik i tjenestene, og i avvikssystemet kategoriseres avvikene i fem ulike kategorier: Brudd p\u00e5 lov og forskrift, brudd p\u00e5 regelverk, brudd p\u00e5 interne prosedyrer, brudd p\u00e5 avtale, og fravik. Kategorien fravik viser til planlagte, godkjente og risikovurderte avvik fra en prosedyre, forskrift eller andre krav. Dette skjer gjerne for \u00e5 oppn\u00e5 en \u00f8nsket forbedring. Det kan v\u00e6re situasjoner som gj\u00f8r at det var n\u00f8dvendig \u00e5 fravike en prosedyre, og da kan dette registreres som et planlagt avvik, alts\u00e5 fravik. Utvikling i antall meldinger om avvik i Etat for behandlingssentre og sykehjem er presentert i tabell 2 under. Tabellen viser at det i 2024 ble meldt inn til sammen 8310 meldinger. Om lag halvparten av det som meldes inn i avvikssystemet, viser seg ved n\u00e6rmere gjennomgang ikke \u00e5 v\u00e6re avvik, men andre former for observasjoner eller u\u00f8nskede hendelser. Disse blir registrert og inng\u00e5r i statistikken over totalt antall meldinger per \u00e5r. Totalt antall meldinger viser en \u00f8kning p\u00e5 148 meldinger sammenlignet med 2023. Type avvik / \u00e5r 2021 2022 2023 2024 Brudd p\u00e5 avtale 215 409 316 304 Brudd p\u00e5 interne prosedyrer 2658 2986 2656 2674 Brudd p\u00e5 lov og forskrift 587 733 753 1028 Brudd p\u00e5 regelverk 169 129 142 164 Fravik 191 243 Avvik totalt 3629 4257 4058 4413 Meldinger som er vurdert ikke \u00e5 v\u00e6re avvik 4722 4645 4104 3897 Alle meldinger totalt 8351 8902 8162 8310 Tabell 2. Avvik og u\u00f8nskede hendelser i Etat for sykehjem i 2024 Kategoriene som har de fleste rapporterte hendelser og avvik er innen legemiddelh\u00e5ndtering, fysisk vold og uhell og arbeidsulykker. Flest meldte avvik er knyttet til legemiddelh\u00e5ndtering. Hoved\u00e5rsakene skyldes uoppmerksomhet eller personlig feil hos ansatte eller at prosedyre ikke er fulgt, s\u00e6rlig gjelder dette ved utdelingen av medisiner. Tallene fra 2024 viser en \u00f8kning p\u00e5 301 (3329-3028) rapporterte avvik i fra \u00e5ret f\u00f8r. Vold og trusler utgj\u00f8r det st\u00f8rste risikoomr\u00e5det innen helse, milj\u00f8 og sikkerhet p\u00e5 sykehjem og behandlingssentre. Hovedtyngden av avvik meldt om fysisk vold, trusler og trakassering skjer ved spesialavdelinger innen rus og psykiatri. Tallene fra 2024 viser en \u00f8kning fra 1195 avvik i 2023 til 1357 avvik i 2024.Trusler og trakassering \u00f8kte fra 548 tilfeller til 727. For \u00e5 bygge opp ressurser i m\u00f8te med aggresjon kurses ansatte i MAP som er et oppl\u00e6ringsprogram for \u00e5 redusere vold og trusler i tjenesten. I kategorien uhell og arbeidsulykker inng\u00e5r fall, nesten utelukkende for beboere, men ogs\u00e5 for ansatte. I 2023 var antall rapporterte avvik 1449, der de fleste gjaldt fall. Tallene for 2024 var totalt p\u00e5 1085 avvik, som viser en nedgang i antall avvik i denne kategorien. Etat for behandlingssentre og sykehjem jobber n\u00e5 med et planverk for helse, milj\u00f8 og sikkerhet (HMS), som omfatter kartlegging av risiko for vold og trusler med p\u00e5f\u00f8lgende tiltak p\u00e5 de risikoelementer som er aktuelle. Avdelingslederne har ansvar for \u00e5 behandle avvik, iverksette tiltak og forebygge gjentakelse. Tiltakene avhenger av \u00e5rsaken til avviket. 17 For \u00e5 hindre lignende feil, skal avdelingsleder sikre at alle som h\u00e5ndterer legemidler f\u00e5r n\u00f8dvendig oppl\u00e6ring og f\u00f8lger gjeldende rutiner. Bergen kommune har, sammen med Helse Vest, v\u00e6rt pilot for innf\u00f8ring av Pasientens legemiddelliste (PLL) i perioden 2020-2023. Prosjektet har bidratt til bedre pasientsikkerhet og kvalitet i medikamenth\u00e5ndteringen. Leger og annet helsepersonell har n\u00e5 tilgang til en felles liste som viser pasientens legemiddelinformasjon, p\u00e5 tvers av behandlingsniv\u00e5er og geografi. Prosjektet ble avsluttet i f\u00f8rste kvartal 2024, men innf\u00f8ringen av PLL fortsetter i samarbeid med sykehus og DigiVestland8. For informasjon om systemtilsyn, vises det til \u00e5rlig melding om systemtilsyn fra Statsforvalteren med helse- og omsorgstjenestene i BEHO for 2024. 3 Svar p\u00e5 vedtak og flertallsmerknader 3.1 Statusmelding for sykehjem, behandlingssentre og kommunal allmennmedisinsk sengepost 2023 3.2 Bergen bystyre behandlet saken i m\u00f8tet 04.09.2024 sak 282/24 og fattet f\u00f8lgende vedtak og flertallsmerknader som skal svares ut 1. Bystyret tar Statusmelding for sykehjem, behandlingssentre og kommunal allmennmedisinsk sengepost 2023 til orientering 2. Bystyret ber om at f\u00f8lgende inkluderes i neste statusmelding for sykehjem, behandlingssentre og kommunal allmennmedisinsk sengepost: Hvordan h\u00f8rselsutfordringer og synsutfordringer (sansetap) blir ivaretatt for beboere p\u00e5 sykehjem, behandlingssentre og den kommunale allmennmedisinske sengeposten. Svar p\u00e5 vedtak 2. Viser til avsnitt 1.5 Sansetap, side 6. Merknad 1 Bystyret ber byr\u00e5det beskrive behovet for flere sykehjemsplasser i Bergen b\u00e5de n\u00e5 og i fremtiden mer utfyllende i fremtidige statusmeldinger. Svar merknad 1 I perioden 2025 - 2040 forventes antallet innbyggere 80-89 \u00e5r \u00e5 \u00f8ke med om lag 67 prosent (6850 personer), og innbyggere 90 \u00e5r og eldre ventes \u00e5 \u00f8ke med om lag 85 prosent (2200 personer), sammenlignet med 1. januar 2024. Flere eldre gir \u00f8kt ettersp\u00f8rsel etter helse- og omsorgstjenester og sykehjemsplasser. Dekningsgraden for de neste 5, 10 og 15 \u00e5rene p\u00e5 sykehjemsplasser i Bergen kommune dersom byggeprosjektene som byr\u00e5det har foresl\u00e5tt i Handlings og \u00f8konomiplan (H\u00d8P) gjennomf\u00f8res, presenteres i tabell 1. Dekningsgrad defineres her som prosentandelen sykehjemsplasser i forhold til antall innbyggere over 80 \u00e5r. SSBs framskrivinger (middelalternativet) fra juni i \u00e5r er lagt til grunn for befolkningsutviklingen. En dekningsgrad for sykehjemsplasser p\u00e5 20 prosent vil si at kommunen til enhver tid kan gi held\u00f8gnstilbud til 1 av 5 innbyggere i det gjeldende aldersegmentet. 8 DigiVestland er et samarbeid mellom 40 kommuner i Vestland fylke som fokuserer p\u00e5 digitalisering av offentlige tjenester 18 \u00c5rstall 2025 2030 2035 2040 Antall innbyggere 80 + 13 343 16 560 18 993 21 899 Antall 2413 2586 3176 3176 sykehjemsplasser Dekningsgrad plasser 18,1% 15,6% 16,7% 14,5% Tabell 3. Dekningsgrad plasser Antall sykehjemsplasser \u00f8ker med til sammen 1739 plasser n\u00e5r Midtbygda sykehjem, nytt sykehjem som erstatter Frieda Fasmers minne og Fager\u00e5shjemmet st\u00e5r ferdig f\u00f8r 2030. Grunnet befolkningsveksten i aldersgruppen 80+ vil dekningsgraden reduseres med 2,5 prosent i 2030. Summeres plassene i de planlagte byggeprosjektene som skal st\u00e5 ferdig etter 2030 og frem til 2035, vil det tilf\u00f8re Bergen kommune ytterligere 590 nye sykehjemsplasser2. Denne tilveksten av plasser \u00f8ker dekningsgraden med 1,1 prosentpoeng i 2035, men reduseres med 2,2 prosentpoeng frem til 2040, grunnet forventet befolkningsvekst i aldersgruppen 80+. Det understrekes imidlertid at en eventuell avvikling av eldre sykehjemsbygg vil p\u00e5virke dekningsgraden negativt. Rehabilitering og avvikling av sykehjem er ikke tatt med i beregningene. Det foreligger per i dag ikke nye byggeprosjekter som vil gi nye sykehjemsplasser etter 2035. Viser ellers til punkt 2.2 Utbygging og omstilling av institusjonssektoren side 12 og 13. Merknad 2 Bystyret ber byr\u00e5det sikre at arbeidet med ern\u00e6ring l\u00f8ftes tydeligere frem i fremtidige statusmeldinger. Svar merknad 2 Viser til punkt 1.3 Mat, m\u00e5ltider og ern\u00e6ring. Merknad 3 Bystyret ber byr\u00e5det beskrive mer hvordan kommunale og ideelle sykehjem samarbeider og hvordan samarbeidet med ideelle sykehjem er opp mot kommunen. Svar merknad 3 De private ideelle sykehjemmene har en sentral posisjon i Bergen kommune, og det er en tett og god dialog med de kommunale behandlingssentrene og sykehjemmene. Samarbeidet er forankret i avtaler som sikrer at de ideelle sykehjemmene er en integrert del av kommunens omsorgstilbud. For \u00e5 fremme en helhetlig tiln\u00e6rming til drift og utvikling, inviteres enhetslederne ved de ideelle sykehjemmene til felles lederm\u00f8ter med kommunale enhetsledere to ganger i \u00e5ret. I tillegg deltar sykepleiefaglige konsulenter fra ideelle sykehjem p\u00e5 fagm\u00f8ter, noe som legger til rette for kunnskapsdeling og kvalitetsforbedring p\u00e5 tvers av institusjonene. De ideelle sykehjemmene har ogs\u00e5 tilgang til kommunens fagprosedyrer, slik at praksis er i tr\u00e5d med gjeldende retningslinjer. 9 Midtbygda 100 plasser, nytt Frieda Fasmers minne gir netto 24 nye plasser, Fager\u00e5shjemmet gir netto 49 nye plasser. 19 For \u00e5 styrke beredskapen inviteres ideelle sykehjem til \u00e5 delta i kommunens beredskaps\u00f8velser, og i krevende situasjoner yter kommunen st\u00f8tte og bistand. Merknad 8 Bystyret ber byr\u00e5det oppklare og omtale hvor mange ansatte som utgj\u00f8r det palliative teamet i fremtidige meldinger. Svar p\u00e5 merknad 8 Det palliative teamet best\u00e5r av to sykepleiere med palliativ videreutdanning og to leger med erfaring innen palliativ medisin som deler en stilling. Teamet er samlokalisert med Kommunal allmennmedisinsk sengepost. Merknad 10 Bystyret ber byr\u00e5det om \u00e5 presentere resultatene fra psykisk helseteam i kommende statusmeldinger. Svar p\u00e5 merknad 10 Viser til punkt 2.1.5 i statusmeldingen - Psykisk helsearbeid. 20 "
}