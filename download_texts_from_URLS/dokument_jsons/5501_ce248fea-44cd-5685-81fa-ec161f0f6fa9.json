{
  "dokument_id": "ce248fea-44cd-5685-81fa-ec161f0f6fa9",
  "doc_type": "case_presentation",
  "kommune": 5501,
  "tittel": "S\u00f8knader n\u00e6rmilj\u00f8 og frivillighet ",
  "url": "https://innsyn.tromso.kommune.no/application/getMoteDokument?dokid=2002029362",
  "tekst": "Arkivsaksnr. 25/05635-1 Saksbehandler Gro Agnethe Stokke Saksgang M\u00f8tedato Milj\u00f8-, idrett-, kultur- og 06.05.2025 samfunnsutviklingsutvalget S\u00f8knader n\u00e6rmilj\u00f8 og frivillighet Kommunedirekt\u00f8rens innstilling til vedtak: Tilskuddene til n\u00e6rmilj\u00f8 og frivillighet fordeles slik det kommer frem i tabell i saksfremlegget Stig Tore Johnsen Kari Henriksen Kommunedirekt\u00f8r Direkt\u00f8r Avdeling for oppvekst, utdanning og kultur 1 Hva saken gjelder Troms\u00f8 kommune gir tilskudd til ulike n\u00e6rmilj\u00f8- og frivillighetstiltak gjennom hele \u00e5ret, og denne s\u00f8knadsordningen har ingen s\u00f8knadsfrist. Troms\u00f8 kommune tilskuddsordninger utgj\u00f8r en stor del av Troms\u00f8 kommunes bidrag for \u00e5 gj\u00f8re Troms\u00f8 til en god kulturby, og tilskuddet som gis p\u00e5 denne tilskuddsordningen bidrar til \u00e5 \u00f8ke aktiviteter innen kulturtiltak b\u00e5de i distrikt, i bydeler og i sentrumsn\u00e6re omr\u00e5der. Form\u00e5let med tilskuddsordningen er \u00e5 stimulere til lokale tiltak innen kultur som gir \u00f8kt inkludering og deltakelse i n\u00e6rmilj\u00f8ene. Barn og unges medvirkning vektlegges. Troms\u00f8 kommune gir st\u00f8tte til arrangementer og tiltak som er i tr\u00e5d med form\u00e5let. Det er et m\u00e5l at tiltaket retter seg mot barn og unge. Ved saksbehandling av s\u00f8knadene vurderes det blant annet i hvilken grad oms\u00f8kte tiltak retter seg mot barn og unge, og i hvilken grad tiltaket gjennomf\u00f8res via dugnad/frivillighet. Videre vektlegges det at tilskuddsordningen treffer bredt, b\u00e5de n\u00e5r det gjelder distrikt, Troms\u00f8 sentrum og de ulike bydelene. Flere av s\u00f8kerne har s\u00f8kt om aktivitetstilskudd via n\u00e6rmilj\u00f8 og frivillighet tidligere, dette gjelder eksempelvis Barnas dager ved FN \u2013 Sambandet, Polarshow, Troms\u00f8 barnefilmklubb og Musikkfest Troms\u00f8. Forslag til fordeling av tilskudd er foresl\u00e5tt omtrent p\u00e5 samme niv\u00e5 som tidligere \u00e5r. Noen nye tiltak det s\u00f8kes om, er s\u00f8knad fra Mors mat, Impro Troms\u00f8, Foreldrer\u00e5dets arbeidsutvalg ved Ramfjord skole, Stiftelsen Fargespill, Svarte Natta, FAU Skittenelv skole og barnehage og Eidtun bygdehusforening. Det er avsatt 1 386 000,- i tilskudd p\u00e5 s\u00f8knadsordningen \u00abN\u00e6rmilj\u00f8 og frivillighet\u00bb, og det er tidligere fordelt 724 000,-, p\u00e5 denne tilskuddsordningen, og det gjenst\u00e5r 662 000,- til fordeling i l\u00f8pet av \u00e5ret. S\u00f8knadene viser at det er et forholdsvis stort behov for midler til ulike aktiviteter og n\u00e6rmilj\u00f8tiltak, men at det er begrensede midler til fordeling i forhold til behovet det s\u00f8kes midler om. Det har kommet 11 s\u00f8knader i denne omgang, og det er s\u00f8kt om til sammen 1 274 000,-, og det innstilles p\u00e5 \u00e5 fordele 662 000,- i denne saken. Det innstilles p\u00e5 \u00e5 gi tilskudd til 9 s\u00f8kere, og to avslag da disse s\u00f8knadene faller utenom denne s\u00f8knadsordningen. Om forslag til fordeling vedtas, er tildelingen over tilskuddsordningen n\u00e6rmilj\u00f8 og frivillighet fordelt for 2025. Denne saksutredningen er et utdrag og sammendrag av de ulike s\u00f8knadene, for ytterligere informasjon se vedlagte s\u00f8knader. 2 Forslag til fordeling S\u00f8ker S\u00f8ker om Forslag til innstilling 1) Barnas dager ved FN 75 000,- 75 000,- - Sambandet 2) Polarshow 10 000,- 10 000,- 3) Mors mat 250 000,- Avslag 4) Impro Troms\u00f8 160 000,- 80 000,- 5) Foreldrer\u00e5dets 35 500,- 35 000,- arbeidsutvalg ved Ramfjord skole 6) Troms\u00f8 24 000,- 22 000,- barnefilmklubb 7) Musikkfest Troms\u00f8 160 000,- 160 000,- 8) Stiftelsen Fargespill 300 000,- 100 000,- avd. Troms\u00f8 9) Svarte Natta 30 000,- Avslag 10) FAU Skittenelv skole 180 000, 140 000,- og Barnehage 11) Eidtun 50 000,- 40 000,- bygdehusforening SUM 1 274 000,- 662 000,- Saksutredning S\u00f8knader til vurdering 1)Barnas dager ved FN \u2013 Sambandet s\u00f8ker om 75 000,- i tilskudd til gjennomf\u00f8ring av Barnas dager som er et \u00e5rlig arrangement som arrangeres i samarbeid med FN \u2013 Sambandet, Redd Barna, Troms\u00f8 Idrettsr\u00e5d, og med Troms\u00f8 kommune som en part i arrangementet. FN Sambandet, Redd Barna og Troms\u00f8 idrettsr\u00e5d har samarbeidet om prosjektet siden 2012. M\u00e5let med Barnas dager er \u00e5 rette s\u00f8kelys p\u00e5 at alle barn har rett p\u00e5 en meningsfull fritid. Barnas dager er en markering av Barnekonvensjonen sin bursdag, med s\u00f8kelys p\u00e5 FNs barnekonvensjon, og arrangementet g\u00e5r over to dager der fokuset er barns rettigheter. Den ene dagen er det et stort arrangement i Troms\u00f8hallen, der over 30 idrettslag, og andre akt\u00f8rer viser frem sitt tilbud rettet mot barn og unge, og barna f\u00e5r mulighet til \u00e5 teste ut ulike aktiviteter gratis. I fjor kom det 650 barn til arrangementet, som f.eks. fikk teste ut kultur, badminton, Taekwondo, og turn. I tillegg er det et sceneshow med ulike fremf\u00f8ringer av lag, foreninger, FN \u2013 Filuren, Bj\u00f8rnis og andre. Den andre dagen ble det i fjor arrangert en aktivitet p\u00e5 Nordnorsk Kunstmuseum, som er en viktig samarbeidspart for s\u00f8ndagsaktiviteten. Det er mange frivillige akt\u00f8rer som bidrar som 3 akt\u00f8rer i arrangementet, blant annet aktivitetsguidene til Troms\u00f8 idrettsr\u00e5d, og frivillige lag og foreninger, som hjelper til med \u00e5 informere og skape aktiviteter p\u00e5 Barnas dag. M\u00e5lgruppa for arrangementet er alle barn mellom 3 \u2013 12 \u00e5r, og det er et m\u00e5l \u00e5 spesielt n\u00e5 de barna som ikke har en fritidsaktivitet, slik at de blir kjent med mangfoldet av ulike fritidsaktiviteter b\u00e5de innen kultur og idrett i Troms\u00f8samfunnet. Vurdering: Barnas dager er et viktig \u00e5rlig arrangement som setter s\u00f8kelys p\u00e5 barns rett til fritid, og FNs barnekonvensjon. Arrangementet treffer bredt, og gjennomf\u00f8res hvert \u00e5r. Innstilling til vedtak: S\u00f8knaden fra FN Sambandet \u2013 Barnas dager, im\u00f8tekommes med 75 000,- 2)Polarshow Sommerlyst skole, s\u00f8ker om 10 000,- i tilskudd til utgifter knyttet til skolerevyen ved Sommerlyst ungdomsskole. Revyen har eksistert siden 1970. Denne skolerevyen er et sosialt tiltak for elevene ved skolen, og bygger p\u00e5 grunnprinsipper om demokratiske og \u00e5pne prosesser, inkludering, fellesskap, trygghet og sikkerhet. Foreningen har til form\u00e5l \u00e5 fremme et godt skolemilj\u00f8 ved Sommerlyst skole og skal f\u00f8lge Sommerlyst skoles vedtatte prinsipper for elevarrangementer: involvering av skolens r\u00e5dsorganer, demokratiske og \u00e5pne prosesser, inkludering og fellesskap, trygghet og sikkerhet. Se vedlegg for utfyllende detaljer. Form\u00e5let skal oppn\u00e5s gjennom f\u00f8lgende aktiviteter: scenekunst og revyaktivitet. M\u00e5lgruppen for prosjektet er skolens elever, og disse er i alderen 13 - 16 \u00e5r. Polarshow er et fellesskapsprosjekt med s\u00f8kelys p\u00e5 inkludering, milj\u00f8 og elevstyrt aktivitet. Over \u00e5r har revyen v\u00e6rt godt bes\u00f8k av b\u00e5de ungdom og voksne fremhever de i sin s\u00f8knad. Polarshow har en lang tradisjon, er den eldste ungdomsskolerevyen i Troms\u00f8, og ble for noen \u00e5r siden etablert som egen organisasjon. I \u00e5r har revyen premiere 10. april, og skal spille forestillinger 10. - 12. april. Hvert \u00e5r deltar rundt 150 elever fra skolen p\u00e5 revyen Vurdering: Polarshow er en skolerevy som har eksitert siden 1970 tallet, og er et sv\u00e6rt viktig tiltak som har som form\u00e5l \u00e5 fremme et godt skolemilj\u00f8 ved Sommerlyst skole. Innstilling til vedtak: S\u00f8knaden fra Polarshow ved Sommerlyst skole im\u00f8tekommes med 10 000,- i tilskudd. 3)Mors mat AS s\u00f8ker om 250 000,- i tilskudd til drifte restauranten i en oppstartsfase. Restauranten holder hus i den gamle Auneg\u00e5rden. S\u00f8ker viser til at Auneg\u00e5rden er et fantastisk 4 bygg med mye historie, men at det er et dyrt bygg \u00e5 drifte. De \u00f8nsker \u00e5 servere tradisjonsmat, b\u00e5de samisk og norsk som et konsept. De fremhever at de er opptatt av \u00e5 dele historien til Auneg\u00e5rden med sine kunder. De s\u00f8ker om midler til \u00e5 dekke husleia. Vurdering: S\u00f8knaden fra Mors mat AS dreier seg om et tilskudd for \u00e5 dekke utgifter til husleie til restaurantdrift. S\u00f8knadsordningen er ikke rettet mot denne type n\u00e6ringstiltak, og med utgangspunkt i dette foresl\u00e5s det \u00e5 gi avslag p\u00e5 s\u00f8knaden. Innstilling til vedtak: S\u00f8knad fra Mors mat AS gis avslag 4)Impro Troms\u00f8 s\u00f8ker om 160 000,- i tilskudd til for \u00e5 f\u00e5 muligheten til \u00e5 spille gratis familieforestillinger i Improteater i Troms\u00f8 Sentrum en l\u00f8rdag i m\u00e5neden. Troms\u00f8 Impro er en frivillig forening som \u00f8ver ubetalt, og som har jobbet frem gode avtaler for leie av \u00f8vingslokale og det er mulig \u00e5 f\u00e5 leie gratis lokale p\u00e5 Bankhj\u00f8rnet om de kan tilby forestillinger gratis til publikum. Troms\u00f8 Impro har lyst til \u00e5 spille for barn og barnefamilier for \u00e5 gi liv til sentrum, og for \u00e5 kunne gi kulturopplevelser i en dyrtid der kultur nedprioriteres av mange familier fremhever de i sin s\u00f8knad. De viser til at de \u00f8nsker \u00e5 levere et profesjonelt og godt scenisk produkt derfor s\u00f8ker de st\u00f8tte til \u00e5 gi honorar til improvisat\u00f8rene som skal spille forestillingene. De fremhever at dette kan bidra til et levende bysentrum. De planlegger \u00e5 ha forestillinger en l\u00f8rdag hver m\u00e5ned. De vektlegger at alle improvisat\u00f8rene nedlegger en betydelig dugnadsinnsats med tanke p\u00e5 administrativt arbeid, planlegging av kurs og \u00f8vinger, egentrening og kursing/utdanning med mer. Impro Troms\u00f8 viser til i sitt budsjett at de s\u00f8ker 100% finansiering i tilskudd fra Troms\u00f8 kommune, men alle akt\u00f8rene legger ned betydelige dugnadstimer, som planlegging, administrativt arbeid, \u00f8vinger, egentrening, kursing og utdanning. Vurdering: Tiltaket det s\u00f8kes tilskudd til, kan v\u00e6re med p\u00e5 \u00e5 bidra til at flere kan oppleve kultur gratis. Innstilling til vedtak: S\u00f8knaden fra Impro Troms\u00f8 im\u00f8tekommes med 80 000,- i tilskudd 4)Foreldrer\u00e5dets Arbeidsutvalg ved Ramfjord skole: s\u00f8ker 35 500,- i tilskuddsmidler til \u00e5 kj\u00f8pe inn lydanlegg til bruk p\u00e5 ulike arrangement. M\u00e5let med dette, er \u00e5 ha et mobilt musikkanlegg som kan benyttes p\u00e5 ulike arrangement i Ramfjorden, som for eksempel 17. mai feiring, og andre arrangement i lokalsamfunnet rettet mot barn, ungdom og familier. De viser til at en egenandel til kj\u00f8p av lydanlegget, vil g\u00e5 utover aktiviteter for barna, derfor s\u00f8ker de om 5 tilskudd fra Troms\u00f8 kommune. Denne investeringen er viktig for \u00e5 kunne gjennomf\u00f8re gode arrangement for lokalsamfunnet. Vurdering: Tiltaket det s\u00f8kes tilskudd til, vil v\u00e6re viktig for \u00e5 kunne gjennomf\u00f8re ulike arrangement og aktiviteter for barn og unge i Ramfjorden. Innstilling til vedtak: S\u00f8knaden fra Foreldrer\u00e5dets Arbeidsutvalg ved Ramfjord skole im\u00f8tekommes med 35 000,- i tilskudd 5)Troms\u00f8 Barnefilmklubb s\u00f8ker om 24 000,- i tilskudd til \u00e5 \u00f8ke aktiviteten i Troms\u00f8 sentrum. De s\u00f8ker om st\u00f8tte til Troms\u00f8 barnefilmklubb sin visning under Stumfilmdagene i Troms\u00f8 p\u00e5\u030a Cinemateket Verdensteateret. De samarbeider regelmessig med stumfilmfestivalen, og de fremhever at det er sv\u00e6rt viktig \u00e5 kunne formidle stumfilm i kinoen Verdensteateret ettersom den ble bygd nettopp for dette formatet. \u00c5 kunne gi nye generasjoner barn den opplevelsen det er \u00e5 oppleve stumfilm, er en helt s\u00e6regen mulighet for filmformidling argumenterer de for i sin s\u00f8knad. De skal vise filmen Sirkus (1928) som er regissert av selveste Charlie Chaplin, som ogs\u00e5 spiller hovedrollen. Musikken fremf\u00f8res av Norges eneste profesjonelle stumfilmmusiker Kjetil Schander Luhr, og det vil v\u00e6re en klassisk stumfilm lydbilde. Troms\u00f8 Barnefilmklubb s\u00f8ker om tilskudd til \u00e5 gi en opplevelse slik det kunne v\u00e6rt \u00e5 ha sett filmen da den kom ut for nesten 100 \u00e5r siden. Det fremheves i s\u00f8knaden at de gir ett antall gratisbilletter til organisasjonen L\u00f8rdag kl.2. Vurdering: Tiltaket det s\u00f8kes om dreier seg om \u00e5 \u00f8ke aktiviteten i Troms\u00f8 sentrum gjennom \u00e5 vise film som en aktivitet. Troms\u00f8 Barnefilmklubb viser til at de vil gi bort et antall gratisbilletter. Innstilling til vedtak: S\u00f8knaden fra Troms\u00f8 Barnefilmklubb im\u00f8tekommes med 22 000,- i tilskudd. 6)Musikkfest Troms\u00f8 s\u00f8ker om 160 000,- i tilskudd til gjennomf\u00f8ring av det \u00e5rlige musikkarrangementet som retter seg mot Troms\u00f8s befolkning med en dag og gratis konserter og musikkopplevelser. Arrangementet retter seg mot alle, og inkluderer ulike genre og musikkutrykk, som pop, klassisk, elektronisk musikk. I \u00e5r er det 10 \u00e5r siden Musikkfest Troms\u00f8 ble arrangert for f\u00f8rste gang. Alle musikkscenene vil v\u00e6re plassert utend\u00f8rs, og v\u00e6re lett tilgjengelig for publikum, og innen en g\u00e5avstand imellom de ulike musikkscenene. 6 Arrangementet arrangeres den 17 august, og Musikkfest Troms\u00f8 opplyser i sin s\u00f8knad at de er godt i gang med planleggingen. Det planlegges \u00e5 bruke disse lokasjonene som scener, B\u00e5rstua- Skansen, Bardus, Prelaten, Bakg\u00e5rden ved Mack, Strandtorget, Kaia Scene, Legoloftet (bakg\u00e5rden), Musikkpaviljongen og Rakettkiosken. Musikkfest Troms\u00f8 samler hele Troms\u00f8s befolkning med en dag fylt med gratis musikkopplevelser. Arrangementet er et samarbeid mellom Tvibit, lokale musikere, frivillige og det lokale n\u00e6ringslivet. Ved \u00e5 bruke ulike byrom og arenaer i Troms\u00f8 sentrum f\u00e5r Troms\u00f8s befolkning og tilreisende en dag med gratis konserter spredt over hele Troms\u00f8 sentrum. Vurdering: Musikkfest Troms\u00f8 er et viktig arrangement som gjennomf\u00f8res som et viktig n\u00e6rmilj\u00f8tiltak hvert \u00e5r. Musikkfesten retter seg mot alle, dette inkluderer b\u00e5de, barn, ungdom og familier. Arrangementet er gratis. Innstilling til vedtak: S\u00f8knad fra Musikkfest Troms\u00f8 im\u00f8tekommes med 160 000,- i tilskudd 7)Stiftelsen Fargespill Avdeling Troms\u00f8 s\u00f8ker om 300 000,- i driftsmidler til drift av Fargespill Troms\u00f8. I s\u00f8knaden viser de til aktiviteter som gjennomf\u00f8res p\u00e5 Tvibit, p\u00e5 Grab, og et SFO - tilbud p\u00e5 Gyllenborg skole. De viser til at de \u00f8nsker et jevnlig samarbeid med innf\u00f8ringsklassen p\u00e5 SFO, voksenoppl\u00e6ringa, og ulike foreninger i byen som for eksempel Somalisk forening. Det fremheves at s\u00f8ker \u00f8nsker at eventuelle midler vil kunne sikre disse aktivitetene. Stiftelsen Fargespill AS opplyser om at de er et gratis kulturtilbud for barn og ungdom, og et viktig integreringsprosjekt. De viser til i sin s\u00f8knad at de er en lokalavdeling av den landsdekkende Stiftelsen Fargespill, som startet i Bergen i 2004. Prosjektet retter seg mot barn med en annen bakgrunn enn norsk, men norske barn er ogs\u00e5 velkommen i aktivitetene. Fargespillmetoden baserer seg p\u00e5 medvirkning fra de unge, som f\u00e5r erfaring i \u00e5 lede, og l\u00e6re av hverandre. Vurdering: S\u00f8knaden fra Stiftelsen Fargespill Avdeling Troms\u00f8 favner mange ulike tiltak, og er et viktig n\u00e6rmilj\u00f8tiltak for barn og unge. Denne s\u00f8knadsordningen er ikke rettet mot drift av organisasjoner, men er et aktivitetstilskudd. Med bakgrunn i dette innstilles det p\u00e5 \u00e5 gi et aktivitetstilskudd til ulike kulturtiltak som Fargespill gjennomf\u00f8rer. Innstilling til vedtak: S\u00f8knaden fra Stiftelsen Fargespill im\u00f8tekommes med 100 000,- i tilskudd 7 8)Svarte Natta s\u00f8ker om 30 000,- i tilskudd til gjennomf\u00f8ringen av mediekonferanse som annethvert \u00e5r trekker 250-300 deltakere til Troms\u00f8. Denne s\u00f8knaden har kommet som en \u00e5pen s\u00f8knad til Troms\u00f8 kommune, og er registrert p\u00e5 seksjon for kultur. S\u00f8ker fremhever at denne konferansen er blant de st\u00f8rste i Norge, og det er sannsynligvis kun mediekonferansen SKUP i T\u00f8nsberg som er st\u00f8rre i antall deltakere. Under konferansen i 2023 var det rundt 280 p\u00e5meldte. I \u00e5r avholdes konferansen ved The Edge i Troms\u00f8, 24. - 26. oktober. Denne s\u00f8knaden har kommet som en \u00e5pen s\u00f8knad, og er registrert p\u00e5 seksjon for kultur. S\u00f8ker viser til at st\u00f8ttebel\u00f8pet skal brukes til \u00e5 bidra til et godt faglig innhold for en av landets viktigste m\u00f8teplasser for en fri og uavhengig presse. Svarte Natta viser til at programmet begynner \u00e5 ta form, og et viktig spor er det som skjer rundt oss ute i en urolig verden, og hvordan vi som journalister i nordnorske medier skal forholde oss til dette. De viser til at de planlegger en st\u00f8rre debatt med arbeidstittelen \u201cHvordan forholder vi i nord oss til verdenssituasjonen akkurat n\u00e5?\u201d. De viser til at de planlegger en sesjon med den kvenske avisen Ruijan Kaiku, og at de planlegger en debatt med arbeidstittelen \u201cN\u00e5r er man samisk nok\u201d, i lys av NRKs sak om Sandra Borch og hennes bakgrunn. Vurdering: S\u00f8knaden er sendt til Troms\u00f8 kommune, og er ikke rettet mot en spesiell s\u00f8knadsordning. S\u00f8knaden faller utenom Troms\u00f8 kommune s\u00f8knadsordninger innen kultur og s\u00f8knadsordningen n\u00e6rmilj\u00f8 og frivillighet. Med bakgrunn i dette innstilles det p\u00e5 at s\u00f8knaden avsl\u00e5s. Innstilling til vedtak: S\u00f8knad fra Svarte Natta avsl\u00e5s 9)FAU Skittenelv skole og Barnehage s\u00f8ker om 180 000,- i tilskudd til finansiering av en klatrepyramide og en zip- line ved Skittenelv skole og barnehage for \u00e5 styrke barnas fysiske aktivitet, motorisk utvikling og sosiale samspill. De viser til at dette prosjektet skal bidra til \u00e5 gj\u00f8re omr\u00e5det mer attraktivt for barnefamilier, styrke skolens, og barnehagens rolle som sosiale samlingspunkt, og \u00f8ke trivsel og bo \u2013 og blilyst i Skittenelv og Omegn. De fremhever at dette tiltaket st\u00f8tter opp under Troms\u00f8 kommunes satsing p\u00e5 inkluderende n\u00e6rmilj\u00f8er og folkehelse. FAU Skittenelv skole og barnehage fremhever at dette kan bidra positivt til lokalsamfunnets attraktivitet, og at skolen og barnehagen er en viktig hj\u00f8rnestein i lokalsamfunnet. De fremhever at dette bidrar til \u00e5 skape et variert aktivitetstilbud for barn og unge, og at tiltaket stimulerer til kreativ lek og styrker barnas fysiske ferdigheter. FAU Skittenelv skole og barnehage viser til at de vil gjennomf\u00f8re montering p\u00e5 dugnad. 8 Vurdering: Tiltaket det s\u00f8kes om er et viktig n\u00e6rmilj\u00f8tiltak for Skittenelv, og retter s\u00f8kelys p\u00e5 b\u00e5de trivsel, bo og blilyst. Innstilling til vedtak: S\u00f8knaden fra FAU Skittenelv skole og barnehage im\u00f8tekommes med 140 000,- i tilskudd 10)Eidtun bygdehusforening s\u00f8ker om 50 000,- i tilskudd til bygging av en platting for uteomr\u00e5et til Eidtun bygdehusforening. M\u00e5let er \u00e5 bruke plattingen til utend\u00f8rsaktiviteter som samler og aktiviserer barn og unge i Ersfjord. Eidtun bygdehus er et samlingssted for bygda. Eidtun bygdehusforening viser til at de planlegger 8 \u2013 10 aktiviteter i l\u00f8pet av \u00e5ret, og at plattingen og tilretteleggingen av uteomr\u00e5det, skal benyttes for samlinger og ulike aktiviteter. Eidtun eies og drives av bygdhusforeningen i Ersfjord, og har som m\u00e5l \u00e5 v\u00e6re et viktig sted for arrangement for n\u00e6rmilj\u00f8et og bes\u00f8kende. Vurdering: Tiltaket det s\u00f8kes om retter seg mot \u00e5 aktivisere uteomr\u00e5det til Eidtun bygdehusforening med ulike aktiviteter gjennom \u00e5ret for barn og unge. Innstilling til vedtak: S\u00f8knaden fra Eidtun bygdehusforening im\u00f8tekommes med 40 000 Konklusjon Kommunedirekt\u00f8ren tilr\u00e5r fordeling av tilskudd slik det kommer frem i saksutredningen Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg s\u00f8knader n\u00e6rmilj\u00f8 og frivillighet 1 s\u00f8knader n\u00e6rmilj\u00f8 og frivillighet 2 9 "
}