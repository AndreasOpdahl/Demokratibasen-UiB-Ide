{
  "dokument_id": "2f9a6e72-aa4d-5391-9181-dcee332e1089",
  "doc_type": "case_presentation",
  "kommune": 4601,
  "tittel": "Oversikt over revisjon av reglement for Bergen bystyre og bystyreutvalgene ",
  "url": "https://bergen.kommune.no/politikere-utvalg/api/fil/bk360/12478806/Framstilling-Oversikt-over-revisjon-av-reglement-for-Bergen-bystyre-og-bystyreutvalgene-",
  "tekst": " Forretningsutvalget Saksframstilling V\u00e5r referanse: 2023/46873-47 Saksbehandler: Trine Pettersen Gr\u00f8nbech Oversikt over revisjon av reglement for Bergen bystyre og bystyreutvalgene Hva saken gjelder: I tiden fremover vil det bli fremlagt f\u00f8lgende saker vedr\u00f8rende revisjon av reglement for Bergen bystyre og bystyreutvalgene: Revisjon av reglement for partist\u00f8tten Revisjon av reglement for partist\u00f8tten er klar for \u00e5 legges frem, jf. oppdrag gitt av forretningsutvalget i m\u00f8te den 16. desember 2024. Saken kommer til behandling til Bergen bystyre i dets m\u00f8te den 28. mai 2025 Revisjon av reglement for valgstyret Reglement for valgstyret ligger n\u00e5 som eget kapittel i Reglement for Bergen bystyre og bystyreutvalgene (kap. 8). Det er behov for \u00e5 oppdatere reglementet i samsvar med krav i ny valglov og forskrift til valgloven. Arbeidet var opprinnelig ment som en del av en sak som oppf\u00f8lging av bystyrets vedtak om \u00e5 nedsette en arbeidsgruppe for \u00e5 vurdere endringer i Reglement for Bergen bystyre og bystyreutvalgene. Bystyredirekt\u00f8ren anbefaler n\u00e5 \u00e5 behandle reglement for valgstyret s\u00e6rskilt, og komme tilbake til eventuelle andre endringer i reglementet i egen sak. Saken kommer til behandling til Bergen bystyre i dets m\u00f8te den 28. mai 2025 Revisjon av reglement for klagenemnden Saken blir lagt frem for klagenemnden i dets m\u00f8te i mai 2025, og er planlagt lagt frem for Bergen bystyre i dets m\u00f8te 19. \u2013 20. juni 2025. Revisjon av etiske retningslinjer for folkevalgte i Bergen kommune Etiske retningslinjer for folkevalgte i Bergen kommune skal basere seg p\u00e5 vedtatt standard for etiske retningslinjer i Bergen kommune. Saken m\u00e5 sees i sammenheng med sak om forholdet mellom folkevalgte som arbeidsgiver og ansatte i kommunen, jf. forretningsutvalgets m\u00f8te den 25.03.2025. Bystyredirekt\u00f8ren anbefaler at forslag til etiske retningslinjer blir arbeidet frem politisk gjennom en saksforberedende arbeidsgruppe (arbeidsutvalg). Det blir fremmet en egen oppstartssak om dette f\u00f8r sommeren. 1 Oppstart av arbeid med revisjon av reglement for ny valgperiode 2027 \u2013 2031 I forkant av ny valgperiode vil det bli arbeidet med saker om revisjon av alle gjeldende reglement for Bergen bystyre og bystyreutvalgene. Tradisjonelt har dette arbeidet v\u00e6rt utf\u00f8rt av en tverrpolitisk sammensatt arbeidsgruppe nedsatt av utvalg for fullmakter og politisk styringssystem. N\u00e5 er dette ansvaret lagt til forretningsutvalget og bystyredirekt\u00f8ren anbefaler samme arbeidsform for arbeidet. Bystyredirekt\u00f8ren legger opp til en oppstartssak i august/september 2025. Saken vil inneholde oversikt over hvilke reglement det gjelder og forslag til fremdriftsplan for arbeidet fra november 2025 frem mot endelig vedtak i juni 2027. Forslag til vedtak: Forretningsutvalget tar saken til orientering. Dato: 10. april 2025 Trine Pettersen Gr\u00f8nbech - Bystyredirekt\u00f8r Dokumentet er godkjent elektronisk. 2 "
}