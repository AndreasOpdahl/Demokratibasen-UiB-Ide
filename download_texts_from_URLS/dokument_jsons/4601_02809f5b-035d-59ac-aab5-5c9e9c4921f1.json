{
  "dokument_id": "02809f5b-035d-59ac-aab5-5c9e9c4921f1",
  "doc_type": "case_attachment",
  "kommune": 4601,
  "tittel": "Merknader til forh\u00e5ndsvarsel om innstilling til nytt vedtak",
  "url": "https://bergen.kommune.no/politikere-utvalg/api/fil/bk360/11750319/Merknader-til-forhandsvarsel-om-innstilling-til-nytt-vedtak",
  "tekst": " OSLO \u2013 BERGEN \u2013 TROMS\u00d8 \u2013 TRONDHEIM \u2013 T\u00d8NSBERG \u2013 \u00c5LESUND Eiendomsskattekontoret Bergen, 28. november 2024 Bergen kommune V\u00e5r ref.: 66047.141334 Ansvarlig advokat: Torgeir Fjeldskaar Att: Lillian Vangberg og Sondre V\u00e5genes Michelsen Kun sendt p\u00e5 e-post til: eiendomsskatt@bergen.kommune.no Saksnummer: 2024/164956-1 Finnegaarden 2 A, 3 A og 6 A - Merknader til innstilling til nytt vedtak i Bergen bystyre 1 Innledning Vi viser til Eiendomsskattekontorets innstilling til nytt vedtak om eiendomsskatt for Finnegaarden Hotell & Restauranter AS (\u00abFinnegaarden\u00bb) datert 7. november 2024. Eiendomsskattekontoret innstiller p\u00e5 \u00e5 gi delvis fritak (50 %) for inntekts\u00e5rene 2019-2022, og \u00e5 nekte fritak for inntekts\u00e5rene 2023 og 2024. Finnegaarden har f\u00e5tt frist for \u00e5 inngi merknader til innstillingen til 28. november 2024. Etter Finnegaardens syn f\u00f8lger det av Gulating lagmannsretts dom datert 7. mai 2024 at vedtak om \u00e5 nekte fritak for inntekts\u00e5rene 2023 og 2024 vil v\u00e6re ugyldig (se punkt 2 nedenfor). I tillegg er Finnegaardens syn at det ikke er grunnlag for \u00e5 gi bare delvis fritak for inntekts\u00e5rene 2019-2022 (se punkt 3). 2 Ugyldighet som f\u00f8lge av krav om fredning fra 2023 2.1 Rettstilstanden etter lagmannsrettsdommen Etter Finnegaardens syn har lagmannsretten i v\u00e5r sak avgjort at et krav om fredningsvedtak som vilk\u00e5r for fritak etter eiendomsskatteloven vil v\u00e6re i strid med kravene til saklig og forsvarlig forvaltning. Lagmannsretten tok ikke stilling til om eiendomsskatteloven \u00a7 7 gir kommunene kompetanse til \u00e5 begrense fritak til \u00e5 gjelde visse eiendommer/grupper av eiendommer innenfor kategorien \u00abbygning som har historisk verde\u00bb, jf. dommens del II punkt 1. Retten konkluderte imidlertid med at vilk\u00e5ret \u00abhistorisk verde\u00bb er underlagt full domstolspr\u00f8ving, jf. punkt 2. Det ble uttalt at selv om det legges til grunn at kommunen har kompetanse til \u00e5 begrense fritak til \u00e5 gjelde visse eiendommer/grupper av eiendommer, vil grunnvilk\u00e5ret kunne pr\u00f8ves fullt ut av domstolene. Videre la retten til grunn som \u00abutvilsomt\u00bb at eiendommene oppfyller grunnvilk\u00e5ret for fritak, jf. del III. Eiendommene \u00abst\u00e5r i en s\u00e6rstilling som kulturminne\u00bb, ogs\u00e5 sammenlignet med andre bygg med h\u00f8y SANDS Advokatfirma DA | Nyg\u00e5rdsgaten 95, 5008 Bergen | Org. nr.: NO 960 716 647 MVA Tlf. +47 55 30 10 00 | Faks +47 73 99 27 01 | post@sands.no | www.sands.no #7366714.2 Side 2 av 5 kulturminneverdi. Det uttales deretter at: \u00abFinneg\u00e5rden [st\u00e5r] i en s\u00e6rstilling som kulturminne og tilsier, slik lagmannsretten ser det, at det blir urimelig og vilk\u00e5rlig \u00e5 legge avgj\u00f8rende vekt p\u00e5 sp\u00f8rsm\u00e5let om fredning eller ikke fredning.\u00bb Som kjent er Finnegaardens prinsipale syn at kommunen ikke har hjemmel til \u00e5 gi fritak til visse eiendommer/grupper innenfor kategorien. Dersom kommunen skulle anses \u00e5 ha fritt skj\u00f8nn til en slik innsnevring, m\u00e5 imidlertid innsnevringen ikke v\u00e6re i strid med kravet til saklig og forsvarlig forvaltning. Dette st\u00f8ttes ogs\u00e5 av den juridiske teorien som tar til orde for at kommunene har fritt skj\u00f8nn til \u00e5 bestemme i hvilket omfang fritak skal gis. Gaasemyr skriver for eksempel at: \u00abDet m\u00e5 oppstilles et krav om saklige grunner for ulik behandling av eiendommer i samme kategori (bokstav)\u00bb.1 Det er uttalt direkte i lagmannsrettsdommen at det er urimelig og vilk\u00e5rlig \u00e5 legge avgj\u00f8rende vekt p\u00e5 sp\u00f8rsm\u00e5let om fredning. En innsnevring av fritaket for bygg med \u00abhistorisk verde\u00bb til kun fritak for fredede bygg, vil derfor v\u00e6re i strid med kravet til saklig og forsvarlig forvaltning. Dette utdypes n\u00e6rmere nedenfor. 2.2 N\u00e6rmere om kravet til saklig og forsvarlig forvaltning Der forvaltningen har fritt skj\u00f8nn, kan manglende oppfyllelse av kravet til saklig og forsvarlig forvaltning lede til at vedtaket kjennes ugyldig. Dette beror p\u00e5 en helhetsvurdering, hvor kategorier som vilk\u00e5rlig skj\u00f8nnsut\u00f8velse, kvalifisert urimelig avgj\u00f8relse og usaklig forskjellsbehandling fungerer som hjelpemiddel for vurderingen.2 Vilk\u00e5rlighet inneb\u00e6rer at viktige hensyn er oversett eller at tillagt overdreven vekt, jf. Rt. 1981 side 745 (Isene) side 748. Eventuelle retningslinjer m\u00e5 v\u00e6re forsvarlige ut fra hensynene hjemmelsgrunnlaget skal ivareta, og det m\u00e5 foretas individuelle vurderinger, jf. Rt. 2014 side 310 avsnitt 52 og 59-61. Hensynet bak fritaket for bygg med historisk verdi, m\u00e5 blant annet antas \u00e5 v\u00e6re at eierne av slike bygg har h\u00f8ye kostnader i forbindelse med vedlikehold og krav til materialer mv. fra kulturminnemyndighetene. Fagmyndighetenes vurderinger er at Finnegaardens eiendommer er fredningsverdige, dvs. at eiendommene oppfyller de kvalitative vilk\u00e5rene for fredning. Lagmannsretten peker ogs\u00e5 p\u00e5 at \u00abantikvariske myndigheter er samstemte om at eiendommene tilfredsstiller vilk\u00e5rene for fredning etter kulturminneloven\u00bb, jf. dommens del III. I brev fra Fylkeskonservator datert 23. august 2019 fremg\u00e5r det for eksempel at manglende fredning ikke skyldes kulturminnefaglige vurderinger, men \u00abet sammentreff av omstendigheter som ligger langt tilbake i tid\u00bb. Vi viser ogs\u00e5 til brev fra Vestland Fylkeskommune datert 11. juni 2022 og 19. mai 2023, brev fra Byantikvaren datert 3. april 2002 og 8. mai 2018, og brev fra Riksantikvaren datert 30. april 2020. I lagmannsretten forklarte b\u00e5de Erlend Hofstad (seniorr\u00e5dgiver ved Seksjon for kulturarv i Vestland fylkeskommune, tidligere Fylkeskonservator) og Johanne Elisabeth Gillow (byantikvar) at hvorvidt et fredningsverdig bygg vernes med fredningsvedtak, kan bero p\u00e5 tilfeldigheter. Selv om et bygg har \u00abkulturhistorisk eller arkitektonisk verdi\u00bb etter kulturminneloven \u00a7 15, er det alts\u00e5 ikke n\u00f8dvendigvis slik 1 Ingvild Brandal Gaasemyr, Norsk Lovkommentar: Eigedomsskattelova, note 41, Rettsdata.no. Tilsvarende er lagt til grunn i Stavang, Eigedomsskatt, 1994, s. 58 og 60. 2 Boe, Forsvarlig forvaltning, 2018, s. 88. #7366714.2 Side 3 av 5 at det blir fredet. Manglende fredning kan blant annet skyldes at bygget allerede er tilstrekkelig beskyttet gjennom annet vern, for eksempel ved at det inng\u00e5r i et fredet kulturmilj\u00f8 eller verdensarvomr\u00e5de, er vernet gjennom plan- og bygningsloven eller andre lover, eller st\u00e5r p\u00e5 statlige verneplaner. Det kan ogs\u00e5 skyldes fredningsmyndighetenes kapasitet, eller at et representativt utvalg av lignende eiendommer allerede er fredet. Finnegaardens eiendommer er underlagt strenge reguleringer etter reguleringsplanen og reguleringsbestemmelsene. Hofstad og Gillow uttalte at fredningsvern derfor ikke n\u00f8dvendigvis er strengere enn vernet eiendommene allerede er underlagt. Videre har Finnegaarden h\u00f8ye kostnader for \u00e5 vedlikeholde eiendommene. Ut fra hensynet bak fritaket for bygg med historisk verdi, er det derfor ikke forsvarlig \u00e5 stille krav om fredningsvedtak. Krav om fredningsvedtak blir dermed vilk\u00e5rlig. N\u00e5r det gjelder urimelighet, skal vurderingen gj\u00f8res i lys av bestemmelsen om fritak fra eiendomsskatt, og ikke i et st\u00f8rre perspektiv, jf. Rt. 2002 side 209 p\u00e5 side 227. Eiendommene i saken oppfyller vilk\u00e5rene for fredning, medf\u00f8rer h\u00f8ye vedlikeholdskostnader, og er underlagt strenge regimer for bevaring. Det strider da mot alminnelig rettsoppfatning at fredningsmyndighetenes manglende kapasitet eller andre tilfeldigheter kan medf\u00f8re at eiendommene ikke f\u00e5r samme skattemessige behandling som kvalitativt like eiendommer. Etter Finnegaardens syn vil det ogs\u00e5 foreligge usaklig forskjellsbehandling mellom Finnegaardens eiendommer og fredede eiendommer som innvilges fritak. For at en forskjellsbehandling skal v\u00e6re saklig, m\u00e5 begrunnelsen for forskjellsbehandlingen v\u00e6re relevant i relasjon til hjemmelsgrunnlaget, jf. blant annet Rt. 1974 s. 149 (Sauda) side 156-158. Et fredningsvedtak er begrunnet i vernebehov og kan v\u00e6re tilfeldig, og er derfor ikke relevant i relasjon til det kvalitative vilk\u00e5ret om historisk verdi. Selv der begrunnelsen anses relevant, m\u00e5 begrunnelsen ha tilstrekkelig vekt til \u00e5 rettferdiggj\u00f8re ulik behandling, jf. blant annet Rt. 1963 s. 944 (T\u00e5sen) side 946-947. Ettersom eiendommene klart oppfyller de kvalitative vilk\u00e5rene for fredning, og er underlagt strenge reguleringer, er mangel av fredningsvedtak under enhver omstendighet ikke tilstrekkelig til \u00e5 rettferdiggj\u00f8re at eiendommene stilles annerledes enn eiendommene som innvilges fritak. Dermed vil et vedtak som bygger p\u00e5 vedtekter hvor kun fredede bygg gis fritak, m\u00e5tte anses ugyldig som f\u00f8lge av brudd p\u00e5 kravene til saklig og forsvarlig forvaltning. Dette f\u00f8lger ogs\u00e5 av lagmannsrettsdommen, jf. ovenfor i punkt 2.1. Etter Finnegaardens syn m\u00e5 det heller vurderes om eiendommene oppfyller de kvalitative vilk\u00e5rene for fredning i kulturminneloven \u00a7 15. 3 Ugyldighet som f\u00f8lge av kun delvis fritak for 2019-2022 Et vedtak om kun delvis fritak for inntekts\u00e5rene 2019-2022 vil etter Finnegaardens syn ogs\u00e5 m\u00e5tte anses ugyldig. Det er ikke holdepunkter for at lovgiver har gitt kommunene fritt skj\u00f8nn til \u00e5 gi helt eller delvis fritak i enkelttilfeller. Det er et b\u00e6rende prinsipp at like eiendommer skattlegges likt. Skattlegging er et inngrep overfor borgerne, og rettssikkerhetshensyn gj\u00f8r seg sterkt gjeldende. P\u00e5 skatterettens omr\u00e5de er det ogs\u00e5 mindre grad av #7366714.2 Side 4 av 5 forvaltningsskj\u00f8nn enn forvaltningen ellers.3 Det tilsier at kommunen ikke st\u00e5r fritt til \u00e5 gi fullt fritak for noen eiendommer i kategorien, og delvis fritak for andre. Gaasemyr legger ogs\u00e5 til grunn at: \u00abBestemmelsen hjemler antagelig bare \u00abheilt eller delvis\u00bb fritak for hele eiendomskategorien, jf. likhetsprinsippet\u00bb, og at \u00abUtskrivningsvedtaket m\u00e5 v\u00e6re alminnelig innenfor de aktuelle omr\u00e5dene og for de eiendommene som er nevnt i den aktuelle bokstaven.\u00bb4 Ettersom kommunen gir fullt fritak for de andre eiendommene som omfattes av kategorien, m\u00e5 det ogs\u00e5 gis fullt fritak for Finnegaardens eiendommer. Dersom en domstol skulle legge til grunn at kommunen prinsipielt har fritt skj\u00f8nn til \u00e5 gi delvis fritak for noen eiendommer innenfor kategorien, vil det uansett foreligge brudd p\u00e5 kravet til saklig og forsvarlig forvaltning dersom Finnegaarden bare gis delvis fritak. Vi viser til gjennomgangen ovenfor i punkt 2. Eiendomsskattekontoret viser til at deler av bygningsmassen p\u00e5 eiendommen er gjenoppbygd som kopier p\u00e5 1980-tallet, jf. innstillingens side 3. Videre viser Eiendomsskattekontoret til brevet fra Vestland fylkeskommune datert 19. mai 2023, og hevder at for kopibyggene er fredningsverdigheten mer uklar. I brevet fremg\u00e5r det imidlertid at det er \u00abuvisst om fredning vil v\u00e6re et aktuelt virkemiddel\u00bb for kopibygningene (v\u00e5r understreking). Det uttales ikke noe om hvorvidt de er fredningsverdige, dvs. oppfyller de kvalitative vilk\u00e5rene for fredning. Som nevnt ovenfor i punkt 2.2, kan eiendommer v\u00e6re tilstrekkelig vernet gjennom andre vern, slik at det ikke er behov for virkemiddelet fredningsvern. Fagmyndighetene er samstemte om at eiendommene oppfyller vilk\u00e5rene for fredning, jf. ovenfor i punkt 2.2. I brev fra Fylkeskonservator datert 23. august 2019 vises det blant annet til at nybyggene er viktig som en hensynsfull kontekst for de originale bygningene, og for \u00e5 styrke opplevelsen og forst\u00e5elsen av bygningsmilj\u00f8et de er en del av. Videre fremg\u00e5r det at: \u00abSamlet sett er det ikke grunn til \u00e5 vurdere Finneg\u00e5rden 2 A, 3 A og 6 A vesentlig annerledes som kulturminner enn den \u00f8vrige bebyggelsen p\u00e5 Bryggen. Det tilsier at de har nasjonal kulturminneverdi og dermed tilfredsstiller vilk\u00e5rene for fredning etter kulturminneloven.\u00bb For de nyere eiendommene, presiseres det i brev datert 19. mai 2023 at: \u00abkulturminneverdiene f\u00f8rst og fremst ligger i eksteri\u00f8rene, gjennom deres opplevelsesverdi for det helhetlige milj\u00f8et og bebyggelsesstrukturen.\u00bb Dette inneb\u00e6rer like fullt at de er fredningsverdige. Endringer er ogs\u00e5 gjort i tr\u00e5d med kravene som er stilt fra antikvariske myndigheter, og er hensyntatt i de faglige vurderingene. I byantikvarens brev datert 8. mai 2018 fremg\u00e5r det for eksempel at: \u00abGjenoppbyggingen og restaureringsarbeid av Finneg\u00e5rden 2a og 3a er i tr\u00e5d med Riksantikvarens f\u00f8ringer for de resterende bryggeg\u00e5rdene som er fredet.\u00bb Et vedtak om delvis fritak for inntekts\u00e5rene 2019-2022 vil derfor m\u00e5tte anses ugyldig. 3 Blant annet Zimmer, L\u00e6rebok i skatterett, 9, utgave 2021, s. 38. 4 Ingvild Brandal Gaasemyr, Norsk Lovkommentar: Eigedomsskattelova, note 42 og 7, Rettsdata.no. #7366714.2 Side 5 av 5 4 Avslutning Som gjennomg\u00e5tt ovenfor, er Finnegaardens syn at det m\u00e5 innvilges fullt fritak for inntekts\u00e5rene 2019- 2024. Dersom det treffes vedtak i tr\u00e5d med innstillingen, vil vedtaket etter Finnegaardens syn m\u00e5tte anses ugyldig. Vi ber om \u00e5 bli orientert og \u00e5 f\u00e5 oversendt dokumenter i forbindelse med den videre behandlingen av saken. Med vennlig hilsen SANDS Advokatfirma DA Torgeir Fjeldskaar Partner | Advokat (H) #7366714.2 "
}