{
  "dokument_id": "35c6b899-d665-59ac-8071-255b21c24c42",
  "doc_type": "case_attachment",
  "kommune": 5501,
  "tittel": "4017 FB - Forenklet konseptutredning - godkjent SIG 22.09.23",
  "url": "https://innsyn.tromso.kommune.no/application/getMoteDokument?dokid=2001492529",
  "tekst": "Anskaffelse av kommunale boliger til flyktninger 4017 Flyktningeboliger t Forenklet konseptutredning Prosjektnr. og navn: Saksnummer 4017 Flyktningeboliger 23-78 (prosjektnummer P360) Prosjekteierskap Prosjekteier: Troms\u00f8 kommune v/Sentral investeringsgruppe Representant fra behovsmelder: Kirsti M. Thunberg Byggforvalter: Troms\u00f8bolig KF Prosjektledelse Prosjektleder: Mathias Sletten Prosjektets fase: Utredning ENDRINGSLOGG Versjon Dato Endring Forfatter Godkjent av 1.0 21.09.2023 F\u00f8rste utgave Mathias Sletten SIG 22.09.23 Innholdsfortegnelse 1. Innledning/form\u00e5l 1 2. Tomtevalg 2 2.1. Bymyra (gnr. 118/11) ... 4 2.2. Maskinistvegen (gnr. 116/1) ... 5 2.3. Roald Amundsens gate 8 (gnr. 200/1783 + gnr. 200/4050)... 6 2.4. Tryms veg 9-27 (gnr. 125/327).... 7 2.5. Tindvegen 14-30 (gnr. 17/930).... 8 3. Valg av l\u00f8sninger/strategi 9 3.1. Byggemetode ... 9 3.1.1. Modulbygg.... 9 3.1.2. Tradisjonell bygging.... 9 3.2. Midlertidig/varig etablering ... 10 3.2.1. Varige etableringer ... 11 3.2.2. Midlertidige etableringer ... 12 4. Konklusjon/resultat 13 4.1. Tomtevalg... 13 4.1.1. Involvering av naboer ... 13 4.2. Byggemetode ... 13 4.3. Midlertidig/varig etablering ... 14 1. Innledning/form\u00e5l Krigen i Ukraina har f\u00f8rt til masseflukt ogs\u00e5 til Norge. Troms\u00f8 kommune bosatte til sammen 409 flyktninger i 2022, og er anmodet om \u00e5 bosette ytterligere 630 nye flyktninger i 2023, forventet fordelt med 550 ukrainere og 80 overf\u00f8ringsflyktninger. I tillegg til flyktningstr\u00f8mmen, \u00f8ker antall husstander med behov for midlertidige boliger, med 3-4 ukentlig. Det er stipulert et totalt behov for 360 boliger fordelt p\u00e5 1-2, 2-, 3-, 4-, og 5-roms leiligheter, se tabell under for totalbehov inkl. selvbosetting og allerede bosatte. Familiefordeling og endelig antall er noe usikkert. Grunnet det store antallet flyktninger som kommer, og den manglende kapasiteten p\u00e5 egnede boliger, er det vedtatt midlertidig endring i Plan- og bygningsloven med unntak fra s\u00f8knadsplikt og andre bestemmelser for boliger til flyktninger. Dette \u00e5pner for kort saksbehandling og hurtig etablering for \u00e5 enklere \u00f8ke kapasiteten p\u00e5 slike boliger. Form\u00e5let med denne forenklede konseptutredningen er \u00e5 belyse, og etter beste evne ivareta, hensyn som f\u00f8lger av etableringen av flyktningeboliger basert p\u00e5 Midlertidig forskrift om unntak fra plan- og bygnings/oven f o r \u00e5 h\u00e5ndtere h\u00f8ye ankomster av fordrevne fra Ukraina (FOR-2022-06-08-991). M\u00e5lgruppe Boligtype Antall boliger Kommentar Bostedsl\u00f8se 2-roms leiligheter 10 stk M\u00e5 v\u00e6re enkeltst\u00e5ende 2-roms leiligheter 30 stk Kan ligge samlokalisert 3-roms leiligheter 5 stk Kan ligge samlokalisert og integrert Flyktninger 1-2-roms leiligheter 180 stk Kan ligge samlokalisert og integrert 180-360 personer 3-roms leiligheter 100 stk Kan ligge samlokalisert og integrert 200-400 personer 4-roms leiligheter 30 stk Kan ligge samlokalisert og integrert 90-180 personer Flyktninger 5-Roms leiligheter 5 Stk Kan ligge samlokalisert og integrert 20-40 personer Side 1 2. Tomtevalg Kommunen har vurdert tomter for lokalisering av flyktninger. Grunnet den prek\u00e6re og uforutsette situasjonen har vurderinger av tomter blitt gjort p\u00e5 knapp tid. Vurderingene er i all hovedsak gjort p\u00e5 bakgrunn av forutsetning om midlertidig plassering. For enkelte av tomtene er det vurdert varig plassering. Troms\u00f8 kommune har begrenset tomteportef\u00f8lje, og har f\u00e5 egnede eiendommer til form\u00e5let. Det er mange arealhensyn som gj\u00f8r seg gjeldende for vurderingen av tomtebeskaffenhet, herunder kommunens samlede langsiktige og kortsiktige arealbehov og tomtetekniske forhold. Form\u00e5let med vurderingene er \u00e5 lokalisere egnede tomter for utbygging som hensyntar integrering av beboerne i ordin\u00e6re bomilj\u00f8er. Det er \u00e5pnet for unntak i plan- og bygningsloven for \u00e5 gj\u00f8re det lettere for kommunene \u00e5 etablere midlertidige boliger til flyktninger fra Ukraina. Et av disse unntakene er at reguleringsform\u00e5l ikke er av avgj\u00f8rende betydning. Dette betyr at tomter regulert til blant annet offentlige form\u00e5l kan benyttes til midlertidige boliger for ukrainske flyktninger. Kommunen har vurdert at for \u00e5 dekke det prek\u00e6re behovet for slike boliger s\u00e5 m\u00e5 tomter regulert til annet enn bolig delvis tas i bruk. Ved vurdering av slike tomter har kommune lagt vekt p\u00e5 tomtetekniske forhold, samt sosial- og teknisk infrastruktur. Tomteteknisk er det lagt vekt p\u00e5 at tomtene b\u00f8r v\u00e6re av slik st\u00f8rrelse at det muliggj\u00f8r etableringer av st\u00f8rre omfang for \u00e5 unng\u00e5 for h\u00f8ye riggkostnader. Det er ogs\u00e5 lagt vekt p\u00e5 hvorvidt tomter tidligere har blitt benyttet til utbyggingsform\u00e5l, tomtenes topografi, og om tomtene har helt eller delvis tilrettelagt teknisk infrastruktur. Av teknisk infrastruktur er det vurdert hvorvidt tomten uten uforholdsmessige kostnader kan etableres med veg, gr\u00f8nnstruktur, vann og avl\u00f8p med mer. Vurderingene er gjort overordnet og deretter i tverrfaglig arbeidsgruppe best\u00e5ende av byplan, byggesak, veg, park, idrett og friluftsliv og eiendomsutvikling. For \u00e5 ivareta flyktningenes behov er det ved vurdering vektlagt at tomten er tilstrekkelig tilknyttet sosial infrastruktur slik som n\u00e6rhet til fasiliteter som barnehage, lekeplass, skole og dagligvare, samt n\u00e6rhet til kollektivknutepunkter. Innspill fra seksjon for velferd, arbeid og inkludering opplyste at boligene kan inng\u00e5 i ordin\u00e6re bomilj\u00f8, og at det ikke er behov for s\u00e6rskilte hensyn. I tillegg er det gjort vurderinger knyttet til sosial og teknisk infrastruktur ut fra plan- og eiendomsfaglige hensyn. Tomter med p\u00e5g\u00e5ende prosesser knyttet til regulering, har rettigheter eller tungtveiende interesser som ber\u00f8rer tredjepart, eller har s\u00e6rlig samfunnsmessig betydning er vurdert som lite egnet. Dette blant annet for \u00e5 sikre rask etablering av boligene. Side 2 Tabell under viser tomtene som er valgt i vurderingen av egnede tomter til form\u00e5l flyktningeboliger, og tilh\u00f8rende underpunkter inneholder ytterligere informasjon fra vurderingen. Stedsnavn Gnr/bnr Reguleringsform\u00e5l Areal Bymyra 118/11 Off. bebyggelse, park 2 790 m2 opparbeidet Maskinistvegen 116/1 Barnehage 3 580 m2 Roald Amundsens gate 8 200/1783 Off. bebyggelse 1 3 6 0 m2 Tryms veg 9-27 125/327 Bolig 4 566 m2 Tindvegen 14-30 17/930 Off. bolig/tjeneste 3 073 m2 Side 3 2.1. Bymyra (gnr. 118/11) Tomten gnr. 118/11 p\u00e5 Bymyra har et totalt areal p\u00e5 9 342 m2, hvorav 2 790 m2 er opparbeidet ifm. tidligere etablering av midlertidig skolebygg. Tomten er regulert til offentlig bebyggelse, n\u00e6rmere bestemt brannstasjon og parkareal. Beliggenheten er sv\u00e6rt sentral p\u00e5 toppen av Troms\u00f8ya med umiddelbar n\u00e6rhet til Bymyra barnehage og Sommerlyst skole (8.-10.trinn). Grunnet allerede utf\u00f8rt opparbeidelse av tomten er den sv\u00e6rt velegnet til rask etablering av midlertidig bygg som ikke krever s\u00e6rskilt fundamentering utover komprimert og b\u00e6redyktig grunn. Det foreligger ikke inng\u00e5ende kjennskap til infrastruktur (vann, avl\u00f8p, str\u00f8m, etc.) p\u00e5 tomten som kan benyttes til nyetablering av midlertidige boliger, men tomten for \u00f8vrig vurderes som noenlunde klar for utplassering av modulbygg uten st\u00f8rre inngrep. Tomten har ingen p\u00e5g\u00e5ende reguleringsprosesser, og vurderes for tiden heller ikke for salg. Arealet kan romme mange boenheter, og at tomten er opparbeidet gj\u00f8r den lett tilgjengelig for snarlig oppf\u00f8ring av modulbygg. Tomten er derfor vurdert til godt egnet. P\u00e5 bakgrunn av en helhetlig vurdering, herunder av arealform\u00e5l, anses tomten som egnet til etablering av midlertidige boliger. I 0 0 Fasiliteter Gangavstand Bussholdeplass - Elverh\u00f8y 200 m Dagligvarehandel - Coop Extra Elverh\u00f8y som Barnehage - Bymyra barnehage 450 m Barneskole - Prestvannet skole 1100 m Ungdomsskole - Sommerlyst skole 350 m Side 4 2.2. Maskinistvegen (gnr. 116/1) Eiendommen gnr. 116/1 er en stor og oppdelt eiendom best\u00e5ende av totalt 214,6 daa b\u00e5de \u00f8st og vest for Langnes lufthavn. I dette tilfellet vurderes en andel av eiendommen som er regulert til offentlige form\u00e5l, n\u00e6rmere bestemt barnehage. Omr\u00e5det er totalt ca. 3 500 m2 og ligger rett s\u00f8r for Norlandia Polarreven barnehage, vest for boligbebyggelse i Winston Churchills Veg. Tomteteknisk er tomten preget av til dels tett og ur\u00f8rt vegetasjon. Tilstrekkelig teknisk infrastruktur synes ikke \u00e5 by p\u00e5 uforholdsmessige store kostnader. VAO-infrastruktur er etablert i WC-vegen. Det er for det vesentlige god tilgang til sosial infrastruktur, herunder mange bussforbindelser i omr\u00e5det med avganger til sentrum ca. hvert 20. minutt. Tomten er ikke under regulering, og er ikke aktuell for salg. Det er heller ikke aktuelt \u00e5 etablere barnehage p\u00e5 denne tomten, og den vurderes derfor godt egnet til oppf\u00f8ring av flyktningeboliger. P\u00e5 bakgrunn av en helhetlig vurdering, herunder av arealform\u00e5l, anses tomten som egnet til etablering av midlertidige boliger. (i;!(I.. IT 11 \u00b7 ,,,. It , I' \u2022l n Il Fasiliteter Gangavstand Bussholdeplass - Mortensnes skole 200 m Dagligvarehandel - Coop Prix H\u00e5pet 750 m Barnehage - Norlandia Polarreven bhg 70m Barneskole - Mortensnes skole 150 m Ungdomsskole - Langnes skole 600 m Side 5 2.3. Roald Amundsens gate 8 (gnr. 200/1783 + gnr. 200/4050) Tomten har frem til 2016/17 v\u00e6rt bebygd. Det er stor h\u00f8ydeforskjell p\u00e5 deler av tomten, og uten geoteknisk vurdering kan det ikke besluttes hvor stort areal som er tilgjengelig til bygging etter sikring av skr\u00e5ning. Omr\u00e5det anses godt egnet for etablering av teknisk infrastruktur. Tomten er sentralt beliggende med god sosial infrastruktur, herunder med n\u00e6rhet til lekeplass. Omr\u00e5det er preget av samlokalisering av vanskeligstilte personer, og det bor og oppholder seg mange rusmisbrukere i omr\u00e5det. Etter avklaring hos seksjon for velferd, arbeid og inkludering anses tomten likevel som anvendelig for midlertidig plassering til flyktninger. Tomten er ikke under regulering, og heller ikke egnet for salg. Den vurderes derfor som godt egnet for etablering av flyktningeboliger. P\u00e5 bakgrunn av en helhetlig vurdering, herunder av arealform\u00e5l, anses tomten som egnet til etablering av midlertidige boliger. Det vil i l\u00f8pet av denne perioden vurderes hvorvidt kommunen er tjent med varig plassering av boligene p\u00e5 denne lokaliteten. Dette vil i s\u00e5 fall kreve en ordin\u00e6r reguleringsprosess med sedvanlige krav til gjennomf\u00f8ring, herunder varsling og involvering. Fasiliteter Gangavstand Bussholdeplass - Hansjordnesbukta 220 m Dagligvarehandel - Kiwi Stakkevollvegen 350 m Barnehage - Kvamstykket barnehage 500 m Barneskole - Prestvannet skole 1400 m Ungdomsskole - Sommerlyst skole 1800 m Side 6 2.4. Tryms veg 9-27 (gnr. 125/327) Tryms veg nr. 9-27 ligger \u00f8st p\u00e5 Troms\u00f8ya med n\u00e6rhet til UNN og UiT. Tomten eies av UiT, og har tidligere v\u00e6rt benyttet til personalboliger for ansatte p\u00e5 UiT. Eksisterende bygningsmasse er moden for oppgradering eller rivning. Tomten anses tilstrekkelig tilkoblet sosial infrastruktur, samt lite utfordrende \u00e5 etablere tilstrekkelig teknisk infrastruktur. UiT er interessert i \u00e5 stille t o m t a til disposisjon for flyktningeboliger, som senere kan benyttes til studentboliger eller andre form\u00e5l. P\u00e5 bakgrunn en helhetlig vurdering, herunder av arealform\u00e5l, anses tomten som egnet til etablering av varige boliger. Det b\u00f8r utredes mulighet for h\u00f8yere utnyttelse enn angitt i eldre reguleringsplan. Fasiliteter Gangavstand Bussholdeplass - Bakkehaugvegen 250m Dagligvarehandel - Extra lsrenna 400m Barnehage - Gimle studentbarnehage 750m Barneskole - Stakkevollan skole 1600m Ungdomsskole - Gr\u00f8nn\u00e5sen skole 2 300m Side 7 2.5. Tindvegen 14-30 (gnr. 17/930) Tindvegen nr. 14-30 ligger noe skjermet til med avgrensning mot gr\u00f8ntarealer. Det er god sosial infrastruktur p\u00e5 tomten, herunder med n\u00e6rhet til skole, barnehage, dagligvarehandel og kollektivholdeplass. Eksisterende bebyggelse er i d\u00e5rlig forfatning og skal rives. Tomten ble regulert til kombinert boligform\u00e5l og offentlig/privat tjenesteyting i plan vedtatt i 2020. Reguleringsplanen legger til rette for etablering av 30 boenheter p\u00e5 tomten, i to bygg med tre etasjer hver. Utnyttelsesgraden i reguleringsplanen m\u00e5 etterf\u00f8lges ved etablering av boligene. Etablering av modulenheter b\u00f8r v\u00e6re fleksibel for omgj\u00f8ring til tjenestebase ved senere behov. P\u00e5 bakgrunn av en helhetlig vurdering, herunder av arealform\u00e5l, anses tomten egnet til etablering av varige boliger. .. Fasiliteter Gangavstand Bussholdeplass - \u00c5svegen 310 m Dagligvarehandel - Eurospar Tromsdalen 1000m Barnehage - Tromsdalen barnehage 650 m Barneskole - Tromsdalen skole 650 m Ungdomsskole - Tromstun skole 700 m Side 8 3. Valg av l\u00f8sninger/strategi Overordnede vurderinger av aktuelle l\u00f8sninger for dekning av behov for flyktningeboliger er utf\u00f8rt av Troms\u00f8 kommune. 3.1. Byggemetode Vurderinger av byggemetode og l\u00f8sningsvalg for prosjektet gj\u00f8res med bakgrunn i prosjektets m\u00e5l ift. fremdrift, kvalitet, milj\u00f8 og kostnad. Det vektlegges \u00e5 velge en byggemetode som ikke forhindrer planlagt fremdrift i prosjektet, og som samtidig ivaretar kvalitetsm\u00e5l og fleksibilitet for fremtidig bruk. 3.1.1. Modulbygg Modulbygg som byggemetode er sv\u00e6rt utbredt i byggebransjen internasjonalt, og baserer seg p\u00e5 fabrikkfremstilte moduler som monteres sammen p\u00e5 byggeplass til et ferdig bygg. Metoden kan enten inneb\u00e6re komplette leilighetsmoduler eller modulementer (f.eks. veggelementer, takelementer, osv.) som til sammen utgj\u00f8r et komplett bygg. Modulbygg som byggemetode forkorter monteringstiden p\u00e5 byggeplass vesentlig, og gir rom for \u00e5 gjennomf\u00f8re forberedende arbeider samtidig som modulproduksjon foreg\u00e5r p\u00e5 fabrikk. En annen fordel med denne produksjonsmetoden er at byggene produseres i et kontrollert klima med vesentlig lavere risiko for fuktskader. Flere akt\u00f8rer i markedet har spesialisert seg p\u00e5 denne produksjonsmetoden, og har \u00abferdigl\u00f8sninger\u00bb i sin portef\u00f8lje som kan tilpasses de enkelte brukernes behov. Dette bidrar til \u00e5 korte ned n\u00f8dvendig tidsbruk til prosjektering, men medf\u00f8rer ogs\u00e5 mindre grad av tilpasningsmuligheter i bygget. En annen egenskap som enkelte modulbygg innehar, er muligheten for p\u00e5bygg/tilbygg/flytting av moduler ved endrede behov. Dette \u00e5pner ogs\u00e5 for fremtidig bruk til alternativt form\u00e5l og gir mye rom for tilpasning, ogs\u00e5 etter byggene er satt opp. 3.1.2. Tradisjonell bygging Tradisjonell bygging med tilvirkning av betong- og trekonstruksjoner p\u00e5 byggeplass er en veletablert produksjonsmetode for bygninger i Norge, s\u00e6rlig for boligbygg av mindre komplisert karakter. Metoden gir stor valgfrihet og mye rom for tilpasninger, gitt at beslutninger tas i god tid f\u00f8r arbeidene p\u00e5startes. Metoden krever derfor h\u00f8y grad av modenhet p\u00e5 det prosjekterte underlaget da valg som foretas tidlig i prosessen m\u00e5 hensyntas i byggets fundament og b\u00e6rekonstruksjon. Det er pt. sv\u00e6rt mange akt\u00f8rer som arbeider innen byggproduksjon med tradisjonell bygging som produksjonsmetode, noe som gir muligheter for god konkurranse i markedet. Side 9 I dette prosjektet vil metoden med tradisjonell bygging kunne f\u00f8re til forlenget byggetid og \u00f8kt risiko for byggefeil da det ikke er tilstrekkelig tidsrom til prosjektering av en fullgod l\u00f8sning uten at det g\u00e5r p\u00e5 bekostning av prosjektets fremdriftsm\u00e5l. 3.2. Midlertidig/varig etablering Som nevnt i kapittel 1.2 foreligger det midlertidig forskrift om unntak fra Plan- og bygningsloven for \u00e5 h\u00e5ndtere h\u00f8ye ankomster av fordrevne flyktninger fra Ukraina. Denne midlertidige forskriften fritar enkelte nybygg fra s\u00f8knadsplikten, samt fritas midlertidige bygg og midlertidige bruksendringer fra et utvalg tekniske krav. Det spesifiseres at for varige etableringer gis det kun fritak fra s\u00f8knadsplikten og muligheten til \u00e5 fravike arealform\u00e5l i kommunens arealplan. Se tabell under for hvilke krav som gjelder for hhv. midlertidige og varige etableringer. Aktuelt krav Midlertidig Varig S\u00f8knadsplikt Arealform\u00e5l i arealplan Dokumentasjon (FDV) X Grad av utnytting X Beregnings- og m\u00e5leregler X Universell utforming av uteareal X Parkeringsplass, kj\u00f8readkomst X Forurensning i grunnen X Hensyn til naturtyper X Tilgjengelig boenhet X Utforming av rom (st\u00f8rrelser, m\u00e5l) X Utforming av rekkverk X Sikring av vindu/glass X Ventilasjon X Radonsikring X Lyd, vibrasjoner, lys og utsyn X Fukt og v\u00e5trom X Energi (effektivitet, tiltak, forsyning) X Varme- og kj\u00f8leinstallasjoner X Utforming av heis X Side 10 3.2.1. Varige etableringer Ved varige etableringer vil det m\u00e5tte stilles strenge krav til byggenes tekniske standard og utforming, da de vil brukes til \u00f8vrige form\u00e5l etter behovet for flyktningeboliger reduseres. Sett fra et \u00f8konomisk perspektiv er varig etablering av boliger langt mer kostnadseffektivt enn midlertidige etableringer som f\u00f8lge av h\u00f8ye etablerings-, og demobiliseringskostnader, samt h\u00f8ye leiekostnader. Forenklet vurdering som vist i graf under viser at kj\u00f8p av moduler er mer l\u00f8nnsomt enn leie under den forutsetning av modulene har en levetid p\u00e5 over 15 \u00e5r (184 mnd), noe som vurderes som h\u00f8yst sannsynlig. Merk at den forenklede vurderingen ikke hensyntar kostnader til forvaltning, drift, vedlikehold eller evt. behov for flytting ved kj\u00f8p. Leie vs. kj\u00f8p av moduler (kun investerings- vs. leiekostnad inkl. opp/nedrigg) kr 160000 000 kr 140000 000 kr 120000 000 kr 100000 000 kr 80000 000 kr 60000 000 kr 40000 000 kr 20000 000 kr L L L L co Leie Kj\u00f8p Varig etablering av modulbygg vil i dette tilfellet kun f\u00e5 fritak fra s\u00f8knadsplikt og arealform\u00e5l i arealplan, dog vil byggesak i hvert tilfelle vurdere om hvorvidt tiltaket vanskeliggj\u00f8r gjennomf\u00f8ring av ny arealplan i fremtiden. Tiltaket m\u00e5 tilfredsstille alle \u00f8vrige bestemmelser i TEK. Strengere og flere krav er naturligvis en kostnadsdrivende faktor, men \u00e5pner ogs\u00e5 for \u00f8kt fleksibilitet ift. fremtidig bruk. Fravik fra areal/reguleringsform\u00e5l for tomtene det skal etableres boliger p\u00e5 kan v\u00e6re en fremtidig utfordring om ikke tomtene omreguleres. Det vurderes som hensiktsmessig \u00e5 etablere varige boliger p\u00e5 de tomtene som er regulert til boligform\u00e5l, og kun aktuelt med varige boliger p\u00e5 \u00f8vrige lokasjoner om det gjennomf\u00f8res ordin\u00e6r omregulering. Ved varige etableringer vil Troms\u00f8bolig KFst\u00e5 som eiere av byggene og v\u00e6re ansvarlig for forvaltningen av disse. Side 11 3.2.2. Midlertidige etableringer Fordelen med leie av bygg er at leietaker ikke m\u00e5 planlegge for fremtidig bruk av byggene, og at vedlikeholdsansvaret og risikoen hviler p\u00e5 utleier. Samtidig er leie av bygg sv\u00e6rt kostbart da utleier m\u00e5 regne inn vesentlige kostnader til demobilisering og tilh\u00f8rende opp- og nedrigging. Opparbeidet uteareal, infrastruktur og fundamentering vil etter endt bruk v\u00e6re tiln\u00e6rmet verdil\u00f8st. Midlertidige etableringer vil i dette tilfellet v\u00e6re oppad begrenset til 2 \u00e5rs varighet slik midlertidig forskrift foreligger pt. Midlertidigheten gir rom til \u00e5 fravike tekniske krav i TEK som vist i forrige kapittel, av s\u00e6rlig betydning bla. fritak fra krav til grad av utnytting, radonsikring og universell utforming. Ulempen med midlertidig etablering er at tidsrammen er s\u00e5pass begrenset at det ikke er \u00f8konomisk forsvarlig med kj\u00f8p av moduler om man kun medregner den gjeldende midlertidige perioden. Et alternativ til en ordin\u00e6r leiemodell er kj\u00f8p av moduler til midlertidige etableringer som etter endt midlertidig bruk kan benyttes som ordin\u00e6re boliger p\u00e5 annen tomt, evt. p\u00e5 omregulert tomt hvis aktuelt. En slik modell vil kunne medf\u00f8re \u00f8kte kostnader til nedrigging, transport, evt. mellomlagring og reetablering, men gj\u00f8r at kostnaden kan fordeles over en lengre tidsperiode. Grunnet usikkerheten tilknyttet situasjonen i Ukraina kan det bli aktuelt med lengre varighet enn det midlertidig forskrift \u00e5pner for pt. ved fremtidig endring av forskriften. Side 12 4. Konklusjon/resultat 4.1. Tomtevalg Prosjektet arbeider videre med utgangspunkt i at tomter vist i tabell under benyttes til prosjektets form\u00e5l. For \u00e5 bes\u00f8rge flest mulig boliger raskest mulig prioriteres arbeidet med midlertidig boliger, men det etterstrebes parallelle l\u00f8p for \u00e5 ogs\u00e5 etablere varige boliger. Det bemerkes for ordens skyld at det kan bli aktuelt \u00e5 gjennomf\u00f8re ordin\u00e6re omreguleringsprosesser for de omr\u00e5dene det planlegges med \u00e5 etablere midlertidige boliger om det vurderes som form\u00e5lstjenlig at boligene blir st\u00e5ende varig. En slik prosess vil i s\u00e5 tilfelle f\u00f8lge alle normale krav til involvering av n\u00e6rmilj\u00f8, myndigheter og \u00f8vrige interessenter. Gnr/bnr Adresse Form\u00e5l 17/930 Tindvegen 14-30 Varige boliger 125/327 Tryms veg 9-27 Varige boliger 118/11 Bymyra Midlertidige boliger 116/1 Maskinistvegen Midlertidige boliger 200/1783 Roald Amundsens gate 8 Midlertidige/varige boliger 4.1.1. Involvering av naboer Varige etableringer stiller krav til ordin\u00e6rt nabovarsel der naboer og gjenboere kan komme med innspill som i ordin\u00e6re tiltak, men for midlertidige etableringer er tiltakene unntatt fra nabovarsling. For \u00e5 sikre tilstrekkelig medvirkningsmuligheter og god informasjonsflyt vil det derfor gjennomf\u00f8res dialogm\u00f8ter med representanter for nabolag og \u00f8vrige interessenter for \u00e5 f\u00e5 inn viktige hensyn og innspill som p\u00e5virker n\u00e6romr\u00e5det. Prosjektet vil i tillegg etablere en informasjonsside p\u00e5 kommunens hjemmesider for enkel informasjonsflyt. Det er ogs\u00e5 opprettet en tverrfaglig arbeidsgruppe i kommunen som arbeider med overordnede hensyn som m\u00e5 tas ved etablering av flyktningeboliger p\u00e5 de besluttede lokasjonene, samt hvilken infrastruktur som kreves i n\u00e6romr\u00e5det. 4.2. Byggemetode Prosjektet baserer seg p\u00e5 modulbygg som byggemetode for prosjektet p\u00e5 bakgrunn av \u00f8nsket fremdrift og muligheten for kostnadseffektive standardl\u00f8sninger. Side 13 4.3. Midlertidig/varig etablering Prosjektet g\u00e5r videre med kj\u00f8p av modulbygg, men differensierer om hvorvidt etableringene p\u00e5 de aktuelle tomtene blir varige eller midlertidige. i Tindvegen og Tryms veg og midlertidige boliger p\u00e5 \u00f8vrige lokasjoner. Roald Amundsens gate 8 er enda under vurdering til varig form\u00e5l. For midlertidige etableringer arbeides det videre med en modell der modulbyggene kj\u00f8pes og forberedes for fremtidig alternativ bruk p\u00e5 annen tomt, evt. p\u00e5 omregulert tomt. Side 14 \u00e1 "
}