{
  "dokument_id": "9e9f6164-413b-5c17-8a7c-55953431b2f3",
  "doc_type": "case_presentation",
  "kommune": 4601,
  "tittel": "Representantforslag fra Richard Storevik ang. l\u00f8nns- og arbeidsvilk\u00e5r for ansatte i serveringsbransjen ",
  "url": "https://bergen.kommune.no/politikere-utvalg/api/fil/bk360/10267100/Framstilling-Representantforslag-fra-Richard-Storevik-ang-lonns-og-arbeidsvilkar-for-ansatte-i-serveringsbransjen-",
  "tekst": " Utvalg for finans, kultur og n\u00e6ring Saksframstilling V\u00e5r referanse: 2023/278789-8 Saksbehandler: Frank Wessels Representantforslag fra Richard Storevik (A) ang. l\u00f8nns- og arbeidsvilk\u00e5r for ansatte i serveringsbransjen Hva saken gjelder: Bystyrerepresentanten Richard Storevik (A) har fremmet et representantforslag etter punkt 3.2 i Reglement for Bergen bystyre og utvalgene 2023-2027. Forslaget ble overlevert ordf\u00f8reren i bystyrets m\u00f8te 22.11.23. Forslaget lyder slik: Utelivsbransjen har historisk sett hatt store utfordringer knyttet til l\u00f8nns - og arbeidsvilk\u00e5r for de ansatte. Det er en bransje som i veldig stor grad sysselsetter unge mennesker. Faktisk er n\u00e6r halvparten av de 50 000 ansatte under 25 \u00e5r, og en tredjedel kommer fra andre land enn Norge. Det er ofte slik at de useri\u00f8se akt\u00f8rene i bransjen utnytter sine ansatte og har sv\u00e6rt d\u00e5rlige l\u00f8nns - og arbeidsvilk\u00e5r. Og et tilsyn viste at rundt 80 prosent av bedriftene br\u00f8t arbeidsmilj\u00f8loven p\u00e5 ett eller flere punkt. I januar i 2018 ble minstel\u00f8nnen i serveringsbransjen allmenngjort, som betyr at ansatte i barer, restauranter og andre utesteder har krav p\u00e5 minstel\u00f8nn. Det er kommunen som gir skjenkbevilgning til utestedene, og vi har anledning til \u00e5 stille en rekke krav. I utvalg for finans, kultur og n\u00e6ring sitt m\u00f8te den 08. November svarte byr\u00e5d Digranes at \u201cn\u00e5r det gjelder useri\u00f8se akt\u00f8rer skal vi h\u00e5ndtere det p\u00e5 en like god m\u00e5te som det alltid har v\u00e6rt gjort. Om ikke bedre\u201d. Arbeiderpartiet ser frem til \u00e5 h\u00f8re mer om hvordan byr\u00e5d Digranes skal forbedre l\u00f8nns- og arbeidsvilk\u00e5rene for de ansatte i serveringsbransjen og fremmer derfor f\u00f8lgende punkt til vedtak. Forslag til vedtak 1. Bergen kommune skal utrede hvorvidt vi kan stille krav om tariffavtale for \u00e5 f\u00e5 innvilget s\u00f8knad om skjenkebevilling. 2. Bystyret ber byr\u00e5det fremme en sak om hvordan Bergen kommune kan bidra til mer seri\u00f8se l\u00f8nns- og arbeidsvilk\u00e5r i serveringsbransjen. 1 Forretningsutvalget behandlet saken i m\u00f8tet 12.12.2023 sak 65/23 og fattet f\u00f8lgende vedtak: 1. Representantforlag fra Richard Storevik (A) ang. l\u00f8nns- og arbeidsvilk\u00e5r for ansatte i serveringsbransjen oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest innen 08.05.24. 3. Utvalg for finans, kultur og n\u00e6ring avgir innstilling i saken Et notat med byr\u00e5dets vurdering av forslaget f\u00f8lger vedlagt. Forslagsstillers forslag til vedtak: 1. Bergen kommune skal utrede hvorvidt vi kan stille krav om tariffavtale for \u00e5 f\u00e5 innvilget s\u00f8knad om skjenkebevilling. 2. Bystyret ber byr\u00e5det fremme en sak om hvordan Bergen kommune kan bidra til mer seri\u00f8se l\u00f8nns- og arbeidsvilk\u00e5r i serveringsbransjen. Dato: 16. april 2024 \u00d8ivind Hauge St\u00f8le - fagleder Frank Wessels - seniorr\u00e5dgiver Dokumentet er godkjent elektronisk. Vedlegg: Svar p\u00e5 representantforslag fra Richard Storevik ang. l\u00f8nns- og arbeidsvilk\u00e5r for ansatte i serveringsbransjen. 2 "
}