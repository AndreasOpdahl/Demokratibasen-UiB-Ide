{
  "dokument_id": "f07eb443-2e1a-5695-9f74-81e7552f4915",
  "doc_type": "case_attachment",
  "kommune": 4601,
  "tittel": "Fagnotat datert 29.01.2024 - Thorm\u00f8hlens gate 55, ECHO PROGRAMMERBAR - S\u00f8knad om ny alminnelig skjenkebevilling for alkoholholdig drikk gruppe 1 og 2, inne areal, frem til 30.09.2024",
  "url": "https://bergen.kommune.no/politikere-utvalg/api/fil/bk360/9778247/Fagnotat-datert-29-01-2024-Thormohlens-gate-55-ECHO-PROGRAMMERBAR-Soknad-om-ny-alminnelig-skjenkebevilling-for-alkoholholdig-drikk-gruppe-1-og-2-inne-areal-frem-til-30-09-2024",
  "tekst": " Kontor for skjenkesaker Til Fagnotat BNKI - stab - Seksjon for politiske saker V\u00e5r referanse: 2024/08384-9 Saksbehandler: Sigfinn Bartz-Johannessen Fra Dato: 29. januar 2024 Kontor for skjenkesaker Fagnotat datert 29.01.2024 - Thorm\u00f8hlens gate 55, ECHO PROGRAMMERBAR - S\u00f8knad om ny alminnelig skjenkebevilling for alkoholholdig drikk gruppe 1 og 2, inne areal, frem til 30.09.2024 Kontor for skjenkesaker mottok 16. januar 2024 s\u00f8knad om ny alminnelig skjenkebevilling for alkoholholdig drikk gruppe 1 og 2, inne areal, ved Echo Programmerbar, Thorm\u00f8hlens gate 55. Stedet har beliggenhet i et n\u00e6ringsbygg (studiested). Bevillingss\u00f8ker er Echo programmerbar (forening), org. nr. 927 307 898. Totalt oms\u00f8kt skjenkeareal er 186 kvm, alt innend\u00f8rs. Echo Programmerbar er et studenttilbud, der oppholdsrom/lesesal gj\u00f8res om til bar etter studietid. Det vil v\u00e6re bar med liten matomsetning. Fagetatens anbefaling: A. 1. S\u00f8knaden om ny alminnelig skjenkebevilling for alkoholholdig drikk gruppe 1 og 2, inne areal, ved Echo Programmerbar, Thorm\u00f8hlens gate 55, innvilges. Bevillingshaver er Echo Programmerbar (forening), org. nr. 927 307 898. 2. Styrer for skjenkebevillingen er Lars Bysheim, f. 03.07.00 Stedfortreder for styrer er Stian Munkejord, f. 04.08.01 3. Bevillingen er gitt til et studentsted / bar. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Det skal informeres om at springvann er gratis i alle menyer der det opplyses om andre drikkevarer. Dersom det finnes oppslagstavle for drikkevarer i baren, skal denne inneholde informasjon om at man kan f\u00e5 gratis springvann. 4. Totalt skjenkeareal er 186 kvm, alt innend\u00f8rs. 5. Skjenkestart klokken 16.00, alle dager. B. Bevillingen gis for bevillingsperioden frem til 30.09.2024. C. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: 1. kopi av brukstillatelsen fra bygningsmyndighetene 2. kvittering fra Altinn p\u00e5 at oppstartskjema er innsendt til Mattilsynet 3. bevillingsgebyr m\u00e5 v\u00e6re betalt 4. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart D. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksutredning: Bergen bystyre fattet i sak 378/20 vedtak om at byr\u00e5det skal ha avgj\u00f8relsesmyndigheten i saker som gjelder s\u00f8knader om nye skjenkebevillinger og s\u00f8knader om endringer i eksisterende bevillinger. Alkohollovens \u00a7 1 - 4 b sier at bevilling skal tildeles den for hvis regning virksomheten drives. Bevillingen skal alts\u00e5 gis til den juridiske enhet som har den direkte \u00f8konomiske interessen i, og ansvaret for salget eller skjenkingen av alkohol. Bevillingshaver og andre sentrale personer i virksomheten f.eks. eier, daglig leder eller en som f\u00e5r vesentlige inntekter fra virksomheten, m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 b. I tillegg m\u00e5 disse personer ha en uklanderlig vandel i forhold til skatte- og avgiftslovgivningen. Til hver bevilling skal det utpekes en styrer og en stedfortreder. Det er adgang til \u00e5 s\u00f8ke om at kravet om \u00e5 ha stedfortreder fravikes. For styrer og stedfortreder er det etter alkoholloven ikke s\u00e5 strenge vandelskrav som til eier mfl. Styrer og stedfortreder m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 c. Alkohollovens \u00a7 1 - 7 a lyder slik: \u201cVed vurderingen av om bevilling b\u00f8r gis, kan kommunen blant annet legge vekt p\u00e5 antallet salgs- og skjenkesteder, stedets karakter, beliggenhet, m\u00e5lgruppe, trafikk- og ordensmessige forhold, n\u00e6ringspolitiske hensyn og hensynet til lokalmilj\u00f8et for \u00f8vrig. Det kan ogs\u00e5 legges vekt p\u00e5 om bevillingss\u00f8ker og personer som nevnt i \u00a7 1-7b f\u00f8rste ledd er egnet til \u00e5 ha bevilling.\u201d Reglene om vandel og retningslinjer bidrar til at kommunen har f\u00e5tt eksemplifisert hvilke hensyn det er relevant \u00e5 legge vekt p\u00e5 i forbindelse med behandlingen av en s\u00f8knad om bevilling. Kommunen har ogs\u00e5 f\u00e5tt en mulighet til \u00e5 legge vekt p\u00e5 s\u00f8kers eller andre personers egnethet til \u00e5 drive n\u00e6ring gjennom at det ved vandelsvurderingen kan sees hen til om bevillingshaver og de impliserte partene tidligere har overholdt skatte-, avgifts- og regnskapslovgivningen. S\u00f8knader om nye salgs- og skjenkebevillinger blir rutinemessig oversendt h\u00f8ringsinstansene til uttalelse. S\u00f8knader om endringer i eksisterende bevillinger blir oversendt til politiet og sosialstyret. Etter hvert som beslutningsgrunnlaget blir klart i forhold til den enkelte s\u00f8knad, og saksbehandlerkapasiteten ved Kontor for skjenkesaker tillater det, blir sakene fremmet for byr\u00e5det til avgj\u00f8relse. S\u00f8knadene blir behandlet etter reglene i alkoholloven, retningslinjer vedtatt av Bergen bystyre 24.06.20 og i tr\u00e5d med kommunal praksis. S\u00d8KER: Skjenkestedets navn: Echo Programmerbar S\u00f8knaden gjelder: Ny alminnelig skjenkebevilling for alkoholholdig drikk gruppe 1 og 2, inne areal. Bevillingshaver: Echo Programmerbar (forening), org. nr. 927 307 898 Type virksomhet: Studentsted / bar Styrer: Lars Bysheim, f. 03.07.00 Stedfortreder for styrer: Stian Munkejord, f. 04.08.01 Skjenkeareal: 186 kvm, alt innend\u00f8rs. Politiets uttalelse: Politiet uttaler i brev av 23. januar 2024 at de ikke har merknader til s\u00f8knaden. Sosialtjenestens uttalelse: Etat for sosiale tjenester uttaler i notat av 29. januar 2024 at de stiller seg bak Kontor for skjenkesaker hva gjelder tidspunkt for skjenkestart. De p\u00e5peker p\u00e5 generelt grunnlag betydning av aktiv skjenkekontroll. Om driftskonseptet: Ut fra innkommet s\u00f8knad og befaring p\u00e5 stedet fremst\u00e5r s\u00f8kers konsept \u00e5 bidra til sosialisering og brobygging mellom studenter, l\u00e6rere og aktiviteter dertil knyttet. Fagetatens vurdering: I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1 og 2 ikke kan tildeles i dette tilfellet. Foreliggende s\u00f8knad gjelder skjenkebevilling til et studiested / bar. I kommunens retningslinjer, kap. 4.1, vedtatt av Bergen bystyre 24. juni 2020 i sak 202/20, fremg\u00e5r f\u00f8lgende: \u00abSkjenkebevillinger for alkoholholdig drikk gruppe 1-3 kan tildeles ved f\u00f8lgende konsepter: spisesteder, skjenkesteder med liten eller ingen matservering, hoteller, selskapslokaler og studentsteder. Retningslinjene inneholder f\u00f8lgende definisjon av spisested: \u00abMed \u00abspisesteder\u00bb menes steder hvor det serveres mat. Ved alle spisesteder skal det foreligge et fullverdig mattilbud frem til kl. 22.00. spisesteder som har lukketid tidligere enn kl. 22.00 kan likevel innvilges skjenkebevilling.\u00bb Med bakgrunn i det som skisseres i s\u00f8knaden er det ingenting som tilsier at bevilling ikke kan tildeles i dette tilfellet. Kontor for skjenkesaker var p\u00e5 befaring p\u00e5 stedet 25. januar 2024. Under befaringen ble skjenkearealet gjennomg\u00e5tt, b\u00e5de ved besiktigelse og gjennomgang av s\u00f8knad og tegning. S\u00f8knaden vurderes \u00e5 v\u00e6re i samsvar med de faktiske forhold p\u00e5 stedet. Med bakgrunn i at skjenkearealet er p\u00e5 et studiested, setter Kontor for skjenkesaker f\u00f8ring p\u00e5 at skjenking tidligst kan starte klokken 16.00, alle dager. Kontor for skjenkesaker anbefaler at s\u00f8knaden om ny alminnelig skjenkebevilling for alkoholholdig drikk gruppe 1 og 2, inne areal, ved Echo Programmerbar, Thorm\u00f8hlens gate 55, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Skjenkebevillingen gjelder for det driftskonsept som er oppgitt i s\u00f8knaden og som er godkjent. Bevillingen gjelder frem til 30.09.2024. Med hilsen Kontor for skjenkesaker Terje Gjertsen Sigfinn Bartz-Johannessen leder saksbehandler Dokumentet er godkjent elektronisk. "
}