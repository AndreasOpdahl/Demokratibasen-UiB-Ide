{
  "dokument_id": "1fa3eb00-a4db-555a-88e6-9abaa0803442",
  "doc_type": "case_presentation",
  "kommune": 5501,
  "tittel": "Vedtak om overf\u00f8ring av verdier fra Troms\u00f8 havn KF til Troms\u00f8 kommune ",
  "url": "https://innsyn.tromso.kommune.no/application/getMoteDokument?dokid=2001937228",
  "tekst": "Arkivsaksnr. 24/22555-1 Saksbehandler Magnus Skjelmo Kristiansen Saksgang M\u00f8tedato Formannskapet 30.12.2024 Vedtak om overf\u00f8ring av verdier fra Troms\u00f8 havn KF til Troms\u00f8 kommune Kommunedirekt\u00f8rens innstilling til vedtak: Troms\u00f8 kommune vedtar overf\u00f8ring av verdier for fem millioner fra Troms\u00f8 havn KF i henhold til havnestyrets forslag slik det fremg\u00e5r av vedlegg 1. Stig Tore Johnsen Kommunedirekt\u00f8r 1 Hva saken gjelder Vedtak om overf\u00f8ring av verdier fra Troms\u00f8 havn KF etter forslag fra havnestyret 27. desember 2024. Saksutredning Jamf\u00f8r havne- og farvannslovens \u00a7 32, fjerde ledd, kan uttak av overskudd eller annen utdeling av midler fra kommunal havnevirksomhet organisert som aksjeselskap, interkommunalt selskap eller kommunalt foretak, bare besluttes av virksomhetens eierorgan etter forslag fra styret. Styret i Troms\u00f8 havn KF vedtok i styrem\u00f8te 27.12.24 forslag om \u00e5 overf\u00f8re verdier for fem millioner til Troms\u00f8 kommune. Se vedlagte sakspapirer fra Troms\u00f8 havn KF for ytterligere informasjon. P\u00e5 bakgrunn av styrets forslag anbefaler kommunedirekt\u00f8ren at Troms\u00f8 kommune overf\u00f8ring av verdier for fem millioner i tr\u00e5d med havnestyrets forslag. Vedtak om overf\u00f8ring ville normalt blitt behandlet i kommunestyret. F\u00f8rstkommende ordin\u00e6re kommunestyrem\u00f8te er 12.02.25. For at utbytte skal kunne bokf\u00f8res p\u00e5 regnskaps\u00e5ret 2024, m\u00e5 vedtak om utbytte gj\u00f8res innen utgangen av 2024. I henhold til kommunens delegasjonsreglement punkt 6 har formannskapet myndighet til \u00e5 treffe vedtak i hastesaker etter kommuneloven \u00a7 11-8. Hastesaker omfatter saker hvor det er n\u00f8dvendig \u00e5 treffe et vedtak s\u00e5 raskt at det ikke er tid til \u00e5 innkalle det organet som skulle ha avgjort saken. Kommunedirekt\u00f8ren vurderer at det ikke er tid til \u00e5 innkalle kommunestyret til ekstraordin\u00e6rt m\u00f8te innen 31. desember 2024, og at formannskapet har vedtaksmyndighet jamf\u00f8r kommuneloven \u00a7 11-8. Avstemming i hastesaker etter \u00a7 11-8 skjer i henhold til den ordin\u00e6re regelen om vedtaksf\u00f8rhet og avstemninger i \u00a7 11-9. Det vil si at vedtak treffes med flertallet av de avgitte stemmene. En melding om vedtak som er truffet i medhold av kommuneloven \u00a7 11-8, skal legges fram i det neste m\u00f8tet i det organet som skulle ha avgjort saken. Melding om vedtak legges fram for kommunestyret den 12.02.25. Konklusjon Overf\u00f8ring av verdier for fem millioner fra Troms\u00f8 havn KF vedtas i henhold til havnestyrets forslag slik det fremg\u00e5r av vedlegg 1. Vedtakskompetanse Formannskapet jamf\u00f8r kommuneloven \u00a7 11-8. Vedlegg Havnestyret m\u00f8teprotokoll 27.12.2024 2 "
}