{
  "dokument_id": "0c978dd8-c6a3-57b4-8ef9-d2b1deb7a863",
  "doc_type": "case_presentation",
  "kommune": 4601,
  "tittel": "Valg av representantskapsmedlemmer/styremedlemmer i  Stiftinga Kystkultur no! og Stiftelsen Iskanten Ishall.",
  "url": "https://bergen.kommune.no/politikere-utvalg/api/fil/bk360/12653363/Framstilling-Valg-av-representantskapsmedlemmer-styremedlemmer-i-Stiftelsen-Kulturhuset-USF-Stiftinga-Kystkultur-no-og-Stiftelsen-Iskanten-Ishall",
  "tekst": " Bergen bystyre Saksframstilling V\u00e5r referanse: 2023/243179-121 Saksbehandler: Bjarte K. Fr\u00f8nsdal Valg av representantskapsmedlemmer/styremedlemmer i Stiftelsen Kulturhuset USF, Stiftinga Kystkultur no! og Stiftelsen Iskanten Ishall Hva saken gjelder: Bystyrets kontor har mottatt henvendelse fra Byr\u00e5dsleders avdeling om valg av representantskapsmedlemmer/styremedlemmer til Stiftelsen Kulturhuset USF, Stiftinga Kystkultur no! og Stiftelsen Iskanten Ishall. Disse var ikke lagt ved i byr\u00e5dets sak til bystyret (sak 337/23) den 27.9.23, og det m\u00e5 derfor n\u00e5 oppnevnes medlemmer til disse. Det fremg\u00e5r av vedtektene til Stiftelsen Kulturhuset USF at Bergen kommune sin representant skal v\u00e6re fra byr\u00e5dsavdelingen for kultur, n\u00e6ring, idrett og kirke, jfr. \u00a7 3. Det er dermed byr\u00e5det som skal oppnevne til denne stiftelsen. Byr\u00e5dsleders avdeling er informert om dette. N\u00e5r det gjelder Stiftelsen Iskanten Ishall f\u00f8lger det av stiftelsens vedtekter punkt 5 at Bergen kommune oppnevner 2 styremedlemmer. Bystyret vedtok imidlertid i m\u00f8tet 28.11.2011 sak 261-11 (vedtakspunkt 5, d.) at kommunen skulle avst\u00e5 fra \u00e5 oppnevne representanter i denne stiftelsens styre, og Bergen kommune har ikke hatt representasjon i stiftelsen etter det. \u00ab5. Bergen kommune vil fra neste bystyreperiode ikke oppnevne representanter til f\u00f8lgende styrer, r\u00e5d og utvalg: a. Bergen Media By (stiftelse) \u2013 styre og representantskap b. Nordiske Mediedager (stiftelse) c. Vestlandske Teatersenter d. Stiftelsen Iskanten e. Stiftelsen Vestlandshallen\u00bb Fra saksfremstillingen vedr\u00f8rende Iskanten: \u00abStor-Bergen Boligbyggelag og Bergen kommune var sentrale i etablering av stiftelsen. Oppnevning av representanter fra kommunens side er foretatt byr\u00e5det. En av kommunens plasser i stiftelsens styre er overlatt til Idrettsr\u00e5det i Bergen \u00e5 oppnevne. De to aktuelle representantene ble valgt for fire nye \u00e5r i 2009. Byr\u00e5det anser ikke lenger en tilstedev\u00e6relse i dette styret som en prioritert oppgave fra kommunens side.\u00bb 1 Bystyret b\u00f8r vurdere hvorvidt det er \u00f8nskelig og hensiktsmessig \u00e5 endre dette. Dersom man \u00f8nsker representasjon i stiftelsen, m\u00e5 det aktuelle punktet i bystyrets vedtak fra 2011 oppheves. Bergen bystyre m\u00e5 derfor ta stilling til \u2013 og oppnevne - 3 medlemmer til f\u00f8lgende stiftelser: \u2022 Stiftinga Kystkultur no!, representantskapet (1 medlem), og evt. \u2022 Stiftelsen Iskanten Ishall, styret (2 medlemmer) Det bes fra byr\u00e5dsleders avdeling om at saken forelegges bystyret til behandling i m\u00f8te 27. 5.25 slik at stiftelsen Kystkultur no! kan stille fulltallig til sitt kommende representantskapsm\u00f8te. Stiftelsen Iskanten Ishall har hatt sitt \u00e5rsm\u00f8te, men styreleder har opplyst at de kan kalle inn til et ekstraordin\u00e6rt \u00e5rsm\u00f8te for \u00e5 supplere styret med representanter fra Bergen kommune. Forslag til vedtak: 1. Som medlem til Stiftelsen Kystkultur no! sitt representantskap for resten av valgperioden 2023 - 2027 velges: 1. 2. Bergen bystyre opphever sitt vedtakspunkt 5 d i sak 261/11 fattet i m\u00f8te 28.11.11. Som medlem til Stiftelsen Iskanten Ishall sitt styre for resten av valgperioden 2023 - 2027 velges: 1. 2. 3. Bergen bystyre fastholder sitt vedtak i sak 261/11 den 22.11. og oppnevner ikke medlemmer til Stiftelsen Iskanten Ishall sitt styre. Dato: 22. mai 2025 \u00d8ivind Hauge St\u00f8le - seksjonssjef Bjarte K. Fr\u00f8nsdal - juridisk r\u00e5dgiver Dokumentet er godkjent elektronisk. Vedlegg: Brev fra Byr\u00e5dsleders avdeling, 7. mai 2025. Vedtekter for Stiftelsen Kulturhuset USF, Stiftinga Kystkultur no! og Stiftelsen Iskanten Ishall 2 "
}