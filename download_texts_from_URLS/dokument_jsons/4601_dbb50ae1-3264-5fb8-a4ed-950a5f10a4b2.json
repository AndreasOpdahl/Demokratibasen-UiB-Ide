{
  "dokument_id": "dbb50ae1-3264-5fb8-a4ed-950a5f10a4b2",
  "doc_type": "case_attachment",
  "kommune": 4601,
  "tittel": "VS_ Behov for tilleggsopplysninger BYGG-2024_15939",
  "url": "https://bergen.kommune.no/politikere-utvalg/api/fil/bk360/11722021/VS-Behov-for-tilleggsopplysninger-BYGG-2024-15939",
  "tekst": "Fra: \"Lindseth, Thea\" Sendt: mandag 16. desember 2024 12:15:58 Til: \"Postmottak planogbygg\" <postmottak.planogbygg@bergen.kommune.no> Emne: VS: Behov for tilleggsopplysninger BYGG-2024/15939 Vedlegg: image001.png, image002.png, image003.png Categories: Postmottak PBE Legges til i saken. Utfyllende informasjon fra tiltakshaver. Fra: Sjur Michelsen <sjur.michelsen@gmail.com> Sendt: mandag 16. desember 2024 12:11 Til: Lindseth, Thea <Thea.Lindseth@bergen.kommune.no> Emne: Re: Behov for tilleggsopplysninger BYGG-2024/15939 Hei igjen Sist fredag fikk jeg levert inn nye tegninger som etterspurt. H\u00e5per disse var klargj\u00f8rende ang. terrengprofiler m.m. Gi meg tilbakemelding hvis noe mangler/er uklart. S\u00e5 en ting til som jeg ikke forventer du skal ta stilling til, men som jeg likevel anmoder om blir forelagt bystyret i samband med s\u00f8knaden. Det er de forhold som tidligere nevnt og som bystyret aldri har f\u00e5tt vite at det har blitt feilinformert om. Men det er ogs\u00e5 en annen vinkling i saken som kan v\u00e6re relevant. Den er sp\u00f8rsm\u00e5let om hvorvidt det p\u00e5 noe tidspunkt faktisk har v\u00e6rt fattet et vedtak som omgj\u00f8r boligeiendommen til LNF-form\u00e5l. Jeg har tidligere argumentert med at omgj\u00f8ringen av v\u00e5r boligeiendom til LNFomr\u00e5de/innenfor byfjellsgrensen m\u00e5 ansees ugyldig basert p\u00e5 2 ulike forhold: Feil faktagrunnlag og prosessuelle feil. Jeg mener, etter \u00e5 ha r\u00e5df\u00f8rt meg med uavhengig juridisk ekspertise, at denne konklusjonen er godt juridisk forankret. Men det er ogs\u00e5 mulig \u00e5 argumentere for et annet alternativ, nemlig at bystyret aldri har vedtatt \u00e5 omgj\u00f8re eiendommen til LNF-omr\u00e5de og heller aldri har hatt til hensikt \u00e5 gj\u00f8re dette. N\u00e5r jeg til byr\u00e5dsavdelingen har etterspurt vedtaket som omgjorde v\u00e5r boligeiendom til LNF- omr\u00e5de har jeg f\u00e5tt oppgitt kun ett dokument hvor eiendommen 25/37 er spesifikt nevnt. Det er en formulering i dette dokumentet som det henvises til av r\u00e5dgiver J\u00f8rgen Alrek i byr\u00e5dsavdelingen 24.10.23 for \u00e5 underbygge at vedtaket omfatter v\u00e5r boligeiendom. Dokumentet er vedlegg 10 til KPA 2006. I et 11 siders dokument nevnes eiendommen i en enkelt linje: Sitat: \u00ab25/16, 37 m.fl. uregulert byggeomr\u00e5de til LNF/ grense mellom byggeomr\u00e5de og gr\u00f8ntomr\u00e5de\u00bb. Eiendommen var imidlertid p\u00e5 dette tidspunkt i sin helhet regulert til boligform\u00e5l, og med p\u00e5st\u00e5ende bolighus m./hage. Han henviser ogs\u00e5 til vedlegg 9 til KPA 2006, der han forklarer at ulike eiendommer innenfor plan 11860000 blir ber\u00f8rt av byfjellsgrense og ny LNF-grense. Der st\u00e5r en rekke eiendommer omtalt, men ikke 25/37. Heller ikke passer den til beskrivelsen av de eiendommene som omtales i dette dokumentet. Med andre ord: Etter sin ordlyd gjelder ikke vedtaket for v\u00e5r boligeiendom, og det er heller intet i utredning eller \u00f8vrige dokumenter som tilsier at bystyret p\u00e5 noe tidspunkt har hatt til hensikt \u00e5 omgj\u00f8re boligeiendommen v\u00e5r til et friluftsomr\u00e5de. Det man da st\u00e5r igjen med er fargeleggingen av eiendommen som tilsier at den likevel er en del av et LNF-omr\u00e5de. Det kan da argumenteres med at den p\u00e5f\u00f8rte fargen tilsier en feiltolkning av et vedtak \u2013 som etter sin ordlyd ikke gjelder for v\u00e5r boligeiendom. Jeg tenker at denne mailen, eller i hvert fall overnevnte avsnitt kan vedlegges disp.s\u00f8kneden. Sammen med opplysningene jeg tidligere har oversendt vedr\u00f8rende faktafeil og prosessuelle feil. Da vil bystyret ha mottatt korrekt og relevant informasjon, som for f\u00f8rste gang gir det muligheten til \u00e5 rette opp i de feil som har blitt gjort. Bergen, 16.12.24 Med vennlig hilsen Sjur Michelsen "
}