{
  "dokument_id": "48bdf5f8-ef2f-51b9-b6f3-996b042b0469",
  "doc_type": "case_attachment",
  "kommune": 4601,
  "tittel": "Brev fra Statsforvalteren, datert 19.07.2023",
  "url": "https://bergen.kommune.no/politikere-utvalg/api/fil/bk360/9463946/Brev-fra-Statsforvalteren-datert-19-07-2023",
  "tekst": " V\u00e5r dato: V\u00e5r ref: 19.07.2023 2019/11182 Dykkar dato: Dykkar ref: Bergen kommune Saksbehandlar, innvalstelefon Postboks 7700 Jorunn Fosse Fidjest\u00f8l, 5764 3156 5020 BERGEN Bergen kommune gnr. 106 bnr. 226, Eikeneset. Oversendelse, anmodning om omgj\u00f8ring - nybygg bolig Vi viser til vedlagt brev fr\u00e5 Sweco, dagsett 23.06.2023, som gjeld \u00f8nskje om lemping av vilk\u00e5r om bevaring av furutre, i byggjel\u00f8yve stadfesta av d\u00e5verande Fylkesmannen i Vestland 23.07.2019. Kommunens saksnummer er BYGG-2022/15502. Bergen kommune har i vedtak av 09.06.2023 avvist \u00e5 realitetshandsame s\u00f8knaden fr\u00e5 Sweco om lemping av vilk\u00e5ret. Kommunen viser til at det formelt korrekte i slike tilfelle er \u00e5 handsame saka som eit omgjeringskrav. Kommunen viser vidare til at sidan Fylkesmannen har stadfesta vedtaket i klagesak, s\u00e5 kan ikkje kommunen handsame eit slikt omgjeringskrav. N\u00e5r det gjeld konklusjonen i avvisingsvedtaket om at s\u00f8knaden skal handsamast som eit omgjeringskrav, s\u00e5 er Statsforvaltaren samd i konklusjonen og grunngjevinga for dette, som kommunen har gjeve ei grundig framstilling av. Reglane for lemping utan at vedtaket er ugyldig, blir dei same som for endringar til gunst for parten, jf. forvaltningslova \u00a7 35 bokstav a. Vi vil likevel kome med nokre tilleggsmerknader, som ikkje kjem fram i kommunens avvisingsvedtak. I NOU 2019: 5 s. 413 om ny forvaltningslov, g\u00e5r det fram at det kan tenkjast situasjonar kor dei faktiske forholda endrar seg etter klageinstansens vedtak. I slike tilfelle kan underinstansen ha eit visst h\u00f8ve til \u00e5 gjere ei ny vurdering. Vi viser til NOU 2019: 5 s. 413: \u00abSp\u00f8rsm\u00e5let kan i praksis lettest oppst\u00e5 der omgj\u00f8ring blir aktuelt p\u00e5 grunn av endrete forhold etter at klagesaken ble avgjort. I slike tilfeller ... vil underinstansens omgj\u00f8ring ikke ha preg av en overpr\u00f8ving av klageinstansens standpunkt\u00bb. Det same f\u00f8lgjer av Backer, Naturvern og naturinngrep (1986) s. 818-19. Ogs\u00e5 han knyter ein omgjeringskompetanse til endra forhold etter klageinstansens avgjerd: E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Statens hus, Kaigaten 9, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/2 \u00abN\u00e5r underinstansens omgj\u00f8ringsadgang er i behold, er det f\u00f8rst og fremst med sikte p\u00e5 omgj\u00f8ring fordi forholdene har endret seg. Hvis underinstansens \u00f8nske om \u00e5 omgj\u00f8re bare bunner i at den har skiftet syn p\u00e5 saken, blir omgj\u00f8ringsadgangen mer tvilsom\u00bb. Situasjonen i denne saka er etter v\u00e5rt syn at det har oppst\u00e5tt endra forhold som har vorte kjende etter at vedtaket i klagesaka var avgjort. Dette talar for at kommunen kan vurdere saka p\u00e5 nytt i lys av dei nye opplysningane. Ei slik l\u00f8ysing er ogs\u00e5 den klart mest f\u00f8rem\u00e5lstenlege ved ein endra situasjon, i alle fall i tilfelle der klageinstansen har stadfesta kommunen sitt vedtak. Ei ny, lokal vurdering er d\u00e5 ikkje noko omg\u00e5ing av klageinstansen si avgjerd. D\u00e5verande Fylkesmannen stadfesta i 2019 kommunens vilk\u00e5r, der ein sa seg samd med kommunens vurderingar ut fr\u00e5 dei fakta som l\u00e5g f\u00f8re i saka, og vurderte s\u00e5leis vilk\u00e5ret som sakleg og rimeleg. Statsforvaltaren hadde s\u00e5leis ikkje noko vurderingar som var avvikande eller annleis fr\u00e5 kommunens eigne vurderingar av vilk\u00e5ret. N\u00e5r no den faktiske situasjonen har endra seg, har Statsforvaltaren kome til at dette er eit tilfelle der kommunen sj\u00f8lv har h\u00f8ve til \u00e5 gjere ei ny vurdering av saka, utan at dette vert rekna som ei overpr\u00f8ving av d\u00e5verande Fylkesmannens vedtak. Som nemnt meiner vi at dei lokale bygningsstyremaktene har dei beste f\u00f8resetnadane for \u00e5 vurdere om dei endra forholda tilseier lemping, jf. forvaltningslova \u00a7 35 bokstav a. Avslag eller nekting av ein slik f\u00f8respurnad er for ordens skuld ikkje eit enkeltvedtak med klagerett. Vi sender difor saka til kommunen, for ei vurdering av om vilk\u00e5ret kan lempast. Brevet fr\u00e5 Sweco, og kommunens avvisingsvedtak er vedlagt. Vi reknar med at ytterlegare opplysningar allereie er mottekne i kommunen i samband med s\u00f8knaden om lemping av vilk\u00e5ret. Med helsing Jorunn Fosse Fidjest\u00f8l Arnt Erik Nordheim fung. seksjonsleiar seniorr\u00e5dgjevar Dokumentet er elektronisk godkjent Vedlegg: 1 Anmodning om omgj\u00f8ring av vilk\u00e5r Eikeneset 33.pdf 2 Avvisning av s\u00f8knad. Eikeneset 33, endring av tillatelse.PDF Kopi til: SWECO NORGE AS AVD BERGEN Fantoftvegen 14P 5072 BERGEN "
}