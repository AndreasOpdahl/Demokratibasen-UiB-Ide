{
  "dokument_id": "6ee27e2d-178a-5447-90a0-abdea91f98f7",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 194/24, Endring av retningslinjer for tilskudd til klima- og milj\u00f8tiltak",
  "url": "https://bergen.kommune.no/politikere-utvalg/api/fil/bk360/10720246/Innstilling-vedtak-Endring-av-retningslinjer-for-tilskudd-til-klima-og-miljotiltak",
  "tekst": "Endring av retningslinjer for tilskudd til klima- og milj\u00f8tiltak Bergen bystyre behandlet saken i m\u00f8tet 19.06.2024 sak 194/24 og fattet f\u00f8lgende vedtak: Bystyret vedtar retningslinjer og kriterier for tilskudd til klima- og milj\u00f8tiltak slik de fremkommer i byr\u00e5dets vurdering og anbefaling/konklusjon. Merknad 1 Bystyret ber byr\u00e5det revurdere tilskuddsordningen i forbindelse med H\u00d8P 2025. Merknad 2 Bystyret understreker at utdelinger skal v\u00e6re politisk forankret i tr\u00e5d med byr\u00e5dets vurderinger. Bergen bystyres behandling F\u00f8lgende representanter tok ordet: Rebekka Helle Stensb\u00f8 (H), Helena Haldorsen (A), Andreas Madsen Berg (SV), Christine Henriksen \u00d8degaard (MDG), Trond Tystad (BL), Ingrid Nergaard Fjeldstad (V), Tom-Ove Koteng Monsen (PP), Martin Virkesdal Jonsterhaug (FrP), Anette Strand (H), Reidar Staalesen (A), Thor Haakon Bakke (MDG), Per-Arne Hvidsten Larsen (V), Eduardo Andersen (A), Eline Aresdatter Haakestad (MDG), Janne Gro Nyheim Rasmussen (H), Rune Bakervik (A), Eivind N\u00e6vdal-Bolstad (H), Forslag fremsatt i bystyret: Helene Haldorsen (A) fremsatte p\u00e5 vegne av A f\u00f8lgende alternative forslag: Form\u00e5l Form\u00e5let med tilskuddet er \u00e5 st\u00f8tte organisasjoner som bidrar til m\u00e5let i Gr\u00f8nn strategi om at Bergen skal v\u00e6re et lavutslippssamfunn i 2030. Bergen skal v\u00e6re et lavutslippssamfunn i 2030 ved \u00e5: \u2022 redusere de direkte utslippene s\u00e5 mye som mulig, \u2022 redusere ressursbruken og utvikle en sirkul\u00e6r \u00f8konomi, \u2022 ivareta og styrke naturen i m\u00f8te med klimaendringene, \u2022 og tilpasse oss klimaendringene og omstille samfunnet. M\u00e5lgruppe \u2022 M\u00e5lgruppen for tilskuddet er organisasjoner som har tilstedev\u00e6relse og aktivitet i Bergen kommune. Vilk\u00e5r for \u00e5 motta tilskudd \u2022 Organisasjonen skal v\u00e6re registrert under kategorien \u00abNatur- og milj\u00f8vern\u00bb i Frivillighetsregisteret. Tildeling og fastsettelse av tilskudd \u2022 Tilskuddet tildeles etter en samlet vurdering av organisasjonens medlemstall, eksisterende og planlagt aktivitet i Bergen, aktivitetens omfang, hvordan aktiviteten bidrar til form\u00e5let med tilskuddsordningen, og organisasjonens \u00f8konomistyring. De samme retningslinjene gjelder for fastsettelse av tilskuddets st\u00f8rrelse. Forvaltning av tilskuddsordningen \u2022 Byr\u00e5det avgj\u00f8r hvordan tilskuddsordningen administreres og saksbehandles innenfor de overordnede rammene. Byr\u00e5det kan delegere dette til underliggende organer. \u2022 Byr\u00e5det kan delegere myndigheten til \u00e5 fatte vedtak om tildeling etter tilskuddsordningen til underliggende organer Christine Henriksen \u00d8degaard (MDG) fremsatte p\u00e5 vegne av MDG f\u00f8lgende tilleggsforslag: Bystyret ber byr\u00e5det reversere kuttet i tilskudd til klima- og milj\u00f8tiltak, og utbetale tilskuddene i henhold til retningslinjene Merknader fremsatt i bystyret: Anette Strand (H) fremsatte p\u00e5 vegne av H, FrP, BL, INP, Sp og PP f\u00f8lgende merknad Bystyret understreker at utdelinger skal v\u00e6re politisk forankret i tr\u00e5d med byr\u00e5dets vurderinger. Per Arne Larsen (V) fremsatte p\u00e5 vegne av V f\u00f8lgende merknad: Merknad 1. Bystyret viser til at Bergen i 2023 skal v\u00e6re et lavutslippssamfunn. Kommunens oppgaver er \u00e5 v\u00e6re tilrettelegger for omstillingen, og da er tilskudd til milj\u00f8organisasjoners arbeid et viktig tiltak som gir mye for lite midler. Merknad 2. Viser til saksfremstillingens begrunnelse for framleggelse til bystyret som er Reglement for bystyret og utvalgene 2023-2027 Punkt 5.8.5: Retningslinjer og kriterier for tilskuddsordninger. Her st\u00e5r det at bystyret i f\u00f8rste kvartal \u00e5ret etter kommunevalg skal vedta retningslinjer og kriterier for tilskuddsordninger til lag, organisasjoner og privatpersoner. For \u00e5 rekke dette m\u00e5tte byr\u00e5det i tr\u00e5d med egne frister avgitt saken senest 25. januar, men avga den ikke f\u00f8r omtrent tre m\u00e5neder etter fristen, 18. april. Det er uheldig at byr\u00e5det verken klarer \u00e5 f\u00f8lge reglementet til bystyret eller holde egne frister for fremsendelse til bystyret. Votering: Alternativt forslag fra A fremsatt av Helena Haldorsen (A), fikk 30 stemmer (A, SV, MDG, V, R), og var dermed falt. Innstillingen ble vedtatt enstemmig. Tilleggsforslag fra MDG fremsatt av Christine Henriksen \u00d8degaard (MDG), fikk 32 stemmer (A, SV, MDG, V, R, KrF), og var dermed falt. Merknad fra innstillingen ble vedtatt med 35 stemmer (H, FrP, BL, INP, Sp, PP). Merknad fra H, FrP, BL, INP, Sp og PP fremsatt av Anette Strand (H), ble vedtatt med 35 stemmer (H, FrP, BL, INP, Sp, PP). Merknad 1 og 2 fra V fremsatt av Per-Arne Hvidsten Larsen (V), fikk 32 stemmer (A, SV, MDG, V, R, KrF), og var dermed falt. Utvalg for milj\u00f8 og byutvikling behandlet saken i m\u00f8tet 06.06.2024 sak 173/24 og avga f\u00f8lgende innstilling: Bystyret vedtar retningslinjer og kriterier for tilskudd til klima- og milj\u00f8tiltak slik de fremkommer i byr\u00e5dets vurdering og anbefaling/konklusjon. 2 Merknad Bystyret ber byr\u00e5det revurdere tilskuddsordningen i forbindelse med H\u00d8P 2025. Byr\u00e5det behandlet saken i m\u00f8tet 18.04.2024 sak 108/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknad er byr\u00e5dets og utvalgets innstilling likelydende. 3 "
}