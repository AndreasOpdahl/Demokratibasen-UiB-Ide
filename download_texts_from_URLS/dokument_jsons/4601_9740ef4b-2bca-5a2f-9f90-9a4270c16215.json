{
  "dokument_id": "9740ef4b-2bca-5a2f-9f90-9a4270c16215",
  "doc_type": "case_attachment",
  "kommune": 4601,
  "tittel": "Avslag datert 19.12.2023",
  "url": "https://bergen.kommune.no/politikere-utvalg/api/fil/bk360/10626609/Avslag-datert-19-12-2023",
  "tekst": " Plan- og bygningsetaten Bygg Prosjekt AS V\u00e5r referanse: BYGG-2023/15986-11 Skuteviksbodene 21 Saksbehandler: Nikola Silic Dato: 19.12.2023 5035 BERGEN AVSLAG P\u00c5 S\u00d8KNAD Eiendom : Gnr 36 Bnr 156 Adresse : Ekerdalen 11H Tiltakshaver : Andreas Skogseth Tiltaket : Nytt anlegg/konstruksjon Vi viser til s\u00f8knad mottatt 20.09.2023 og tilleggsdokumentasjon mottatt 09.10.2023. 1. S\u00f8knaden gjelder: \u2022 Anlegging av kai/pir \u2022 Anlegging av flytebrygge med landgang \u2022 Oppf\u00f8ring av natursteinsmur og utfylling av terreng. Tiltaket er allerede realisert. Det er opplyst at deler av tiltaket har f\u00f8lgende m\u00e5l: \u2022 betongkai \u2013 areal ca. 47 m2 \u2022 betongpir \u2013 7,5 x 1,8 m \u2022 landgang \u2013 6,8 x 1,0 m \u2022 flytebrygge \u2013 6,0 x 1,5 m \u2022 natrusteinsmur \u2013 samlet lengde p\u00e5 ca. 22,5 m Tiltaket krever dispensasjon fra: \u2022 kommuneplanens arealdel \u00a7 3.1 med hensyn til plankrav. \u2022 kommuneplanens arealdel \u00a7 6.1.1 med hensyn til byggegrense langs sj\u00f8 \u2022 kommuneplanens arealdel \u00a7 32.2 Bruk og vern av sj\u00f8 og vassdrag \u2022 plan- og bygningslovs \u00a7 29-4 med hensyn til avstand til nabogrense. Det er s\u00f8kt om dispensasjon fra bestemmelser. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 2. VEDTAK S\u00f8knad om tillatelse til: \u2022 Anlegging av kai/pir \u2022 Anlegging av flytebrygge med landgang \u2022 Oppf\u00f8ring av natursteinsmur og utfylling av terreng. avsl\u00e5s, jf. plan- og bygningsloven \u00a7 29-2 Visuelle kvaliteter, kommuneplanens arealdel \u00a7 3.1 Plankrav, \u00a7 6.1.1 Byggegrense langs sj\u00f8 og \u00a7 32.2. Bruk og vern av sj\u00f8 og vassdrag. 2.1. Dispensasjoner S\u00f8knad om dispensasjon fra kommuneplanens arealdel: \u2022 \u00a7 3.1 med hensyn til plankrav. \u2022 \u00a7 6.1.1 med hensyn til byggegrense langs sj\u00f8 \u2022 \u00a7 32.2 Bruk og vern av sj\u00f8 og vassdrag avsl\u00e5s, jf. plan- og bygningsloven \u00a7 19-2. Bygningsmyndigheten tar ikke stilling til s\u00f8knad om dispensasjon fra plan- og bygningslovs \u00a7 29-4 siden s\u00f8knaden avsl\u00e5s med hjemmel i andre bestemmelser. For vurdering av dispensasjon se punkt \u00abDispensasjon som ikke er behandlet\u00bb. 3. BEGRUNNELSE FOR VEDTAKET 3.1. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som bebyggelse og anlegg - \u00f8vrig byggesone (94,6 %) og bruk og vern av sj\u00f8, vassdrag (5,4 %) og den ligger innenfor hensynssonen funksjonell strandsone (68,8 %). Eiendommen er ikke regulert. 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Ansvarlig s\u00f8ker \u2013 Bygg Prosjekt AS 986574174 Ansvarlig s\u00f8ker Tiltaksklasse 1 Ansvarlig Arkitekturprosjektering BYGG PROSJEKT AS 986574174 prosjekterende \u2013 ved godkjenning i Tiltaksklasse 1 ettertid for utf\u00f8rte tiltak Saksnummer BYGG-2023/15986 Side 2 av 9 3.4. Visuelle kvaliteter Det s\u00f8kes om flere tiltak rundt eksisterende naust: etablering av kai, pir, flytebrygge med landgang, oppf\u00f8ring av natursteinsmur og fylling av terreng. Tiltaket er ikke tilpasset terrenget, men medf\u00f8rer fylling i sj\u00f8 og p\u00e5 bakken og innsnevring av bekk. Kystlandskapet i Bergen kommune er visuelt s\u00e5rbart, og bygningsmyndigheten har streng forvaltningspraksis p\u00e5 tiltak i strandsonen. Strandsonen skal ivaretas i et langsiktig perspektiv som en ressurs for lokalmilj\u00f8et med fokus p\u00e5 natur og landskapsopplevelser, biologisk mangfold, friluftsliv og kulturminne. Det er et m\u00e5l og ivareta allmenne interesser og unng\u00e5 uheldig utbygging og privatisering. Bergen har et stort utbyggingspress p\u00e5 sine sj\u00f8 (n\u00e6re) arealer, og kommunen opplever s\u00e6rlig stor ettersp\u00f8rsel for oppf\u00f8ring av naust, kai, utfylling i sj\u00f8 og flytebrygger. Det er derfor s\u00e6rlig viktig \u00e5 ivareta de strandsonekvalitetene som finnes igjen. Bygningsmyndigheten vurderer at anlegging av kai/pir og flytebrygge, og s\u00e6rlig oppf\u00f8ring av natursteinsmur f\u00f8rer en ytterligere privatisering av strandsonen, og etableres p\u00e5 tvers av statlige og regionale intensjoner og f\u00f8ringer for forvaltning av strandsonen. Selv sm\u00e5 tiltak kan utgj\u00f8re en landskapsestetisk endring som bygger ned strandsonen. Tiltaket medf\u00f8rer stort inngrep i natur, b\u00e5de p\u00e5 land og i sj\u00f8, uten \u00e5 pr\u00f8ve \u00e5 tilpasse seg til naturlige omgivelsene. Tver imot, ignorerer man med tiltaket sted hvor det er oms\u00f8kt plassert. I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Etter v\u00e5rt syn er forholdet til visuelle kvaliteter i tiltakets naturlige omgivelser ikke tilstrekkelig ivaretatt. 3.5. Andre uttalelser eller vedtak Bymilj\u00f8etaten har gitt uttalelse datert 21.11.2023 ifm s\u00f8knad om dispensasjon fra plankrav, byggegrense langs sj\u00f8 og bruk og vern av sj\u00f8 og vassdrag: Vurderinger De oms\u00f8kte tiltakene gjelder legalisering av kai/pir i betong, flytebrygge og etablering av hevet natursteinsmur langs bekkel\u00f8p. Tiltakene fremst\u00e5r samlet sett som relativt store inngrep i opprinnelige naturpregede arealer i strandsonen. S\u00f8knad om dispensasjon er basert p\u00e5 bekymringsmelding for tiltakene mottatt av Plan og bygningsetaten i nyere tid. Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Herunder er hensynet til strandsonevernet sentralt for vurdering av den aktuelle saken, da tiltaket i sin helhet ligger innenfor den funksjonelle strandsonen. Her er det et overordnet m\u00e5l \u00e5 ta vare p\u00e5 og videreutvikle kvaliteter knyttet til biologisk mangfold, landskap, kulturminner, bygningsmilj\u00f8 og allmenn ferdsel. Tiltakene er ulovlig utf\u00f8rt og har resultert i utvidelse av tomtearealet, slik det fremkommer av ortofoto (ortofoto 2014 og 2022, nedenfor). Saksnummer BYGG-2023/15986 Side 3 av 9 Det er utf\u00f8rt tilsyn i omr\u00e5det hvor flere ulovlige tiltak p\u00e5 naboeiendommer er avdekket. Det oms\u00f8kte tiltaket skiller seg fra andre ulovlige utf\u00f8rte tiltak i omr\u00e5det ved at kai og pir er etablert ved utfylling av terreng og sj\u00f8bunn, som regnes som ikke \u2013 irreversible tiltak. I tillegg er det fjernet naturlig terreng og vegetasjon langs nausttomt og bekkel\u00f8p. Omr\u00e5det er vist som \u00f8vrig byggesone i KPA 2018, og har byggegrense mot vassdrag og sj\u00f8 som ikke er overholdt (KPA \u00a7 6.1.1, 6.2.2 og 32.2). Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Tiltakene fremst\u00e5r sv\u00e6rt inngripende i opprinnelig terreng p\u00e5 tomten og utenforliggende sj\u00f8omr\u00e5der, og har endret omr\u00e5dets karakter i vesentlig grad. Tiltakene vurderes samlet sett som sv\u00e6rt privatiserende med mulig negativ presedensvirkning. Vi vurderer det ogs\u00e5 som alvorlig at tiltakene er utf\u00f8rt i nyere tid, etter innskjerpet strandsonevern gjorde seg gjeldende i 2008. Bymilj\u00f8etaten vurderer at en retting av inngrepene og tilbakef\u00f8ring vil v\u00e6re positivt for strandsonen og naturmangfoldet. Isolert sett vil trolig ikke allmennhetens tilgjengelighet til strandsonen bedres som f\u00f8lge av en evt. retting siden naboomr\u00e5dene er strekt privatisert. Bymilj\u00f8etaten ser alvorlig p\u00e5 ulovlig utf\u00f8rte tiltak i strandsonen. Vi vurderer at det er sv\u00e6rt uheldig med omfattende utfyllingen i sj\u00f8en da dette har bidratt til nedbygging av strandsonen i strid med strandsonevernet, spredning av partikler og forurensing i sj\u00f8 og beslaglegging av leveomr\u00e5der til ulempe for det marine biologiske mangfoldet. Bymilj\u00f8etatens anbefaling Tiltaket er i strid med bestemmelser i kommuneplanens arealdel \u00a7\u00a7 6.1.1 og 32.2. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19- 2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering frar\u00e5 at det gis dispensasjon for det oms\u00f8kte tiltaket. Statsforvalteren skriver i sin uttalelse til s\u00f8knad om dispensasjon datert 16.11.2023: I denne saken s\u00f8kes det om legalisering av omfattende tiltak som resulterer i nedbygging av strandsonen og legger beslag p\u00e5 n\u00e6re sj\u00f8omr\u00e5de ved Nord\u00e5svannet. Slik arealene rundt naustet er utformet legges det til rette ogs\u00e5 for annen bruk av strandsonen enn oppbevaring av b\u00e5t og vedlikehold av naust. Tiltakene vil derfor virke privatiserende og dermed avvisende p\u00e5 allmennhetens ferdsel langs sj\u00f8en i omr\u00e5det. Det er viktig \u00e5 forhindre tiltak i strandsonen som hindrer allmennhetens ferdsels og oppholdsmuligheter i strandsonen. Strandsonen ved Nord\u00e5svannet er s\u00e6rlig verdifull for friluftsliv og er under sterkt press for nedbygging og privatisering. Tiltakene som oms\u00f8kt vil ytterligere bidra til dette. Kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der som har relativt stor verdi for friluftsliv. Saksnummer BYGG-2023/15986 Side 4 av 9 Tiltakene bidrar til nedbygging og privatisering av strandsonen og vil slik vi ser det v\u00e6re i strid med Statlige planretningslinjer for differensiert forvaltning av strandsonen langs sj\u00f8. Statsforvalteren vil frar\u00e5de at det blir gitt dispensasjon for tiltak som oms\u00f8kt p\u00e5 gnr. 36, bnr. 156 Ekerdalen i Ytrebygda bydel. Bergen Havn har gitt forh\u00e5ndsuttalelse datert 06.11.2023: Ut fra de opplysninger vi har mottatt kan vi ikke se at tiltaket vil v\u00e6re problematisk etter havne- og farvannsloven og vi er innstilt p\u00e5 \u00e5 fatte positivt vedtak i saken. S\u00f8knaden er sendt Fylkeskommunen for uttalelse, det er ikke mottatt noen tilbakemelding. 3.6. Dispensasjon Dispensasjon kan bare gis dersom verken hensynene bak bestemmelsen det s\u00f8kes dispensasjon fra eller hensynene i plan- og bygningslovens form\u00e5lsbestemmelse \u00a7 1-1, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Tiltaket kommer i strid med flere bestemmelser i kommuneplans arealdel: \u00a7 3.1 med hensyn til plankrav: Tiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. \u00a7 6.1.1 om byggegrense langs sj\u00f8 i kommuneplans arealdel: 6.1 Sj\u00f8 6.1.1 Langs sj\u00f8 gjelder f\u00f8lgende minimumsgrenser for tiltak etter pbl \u00a7 1-6: \u2022 \u00d8vrig byggesone og \u00f8vrige arealkategorier: o uregulerte omr\u00e5der: 50 meter Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Saksnummer BYGG-2023/15986 Side 5 av 9 \u00a7 32.2.2 form\u00e5l bruk og vern av sj\u00f8 og vassdrag: 32.2.2 Inngrep og faste installasjoner tillates ikke. Hensynet bak bestemmelsen er \u00e5 unng\u00e5 at strandsonen privatiseres og bygges ned og \u00e5 hindre varige installasjoner i sj\u00f8 slik at sj\u00f8 beholdes fri for ferdsel. Da dispensasjonsvurderingene for tiltaket har sammenfallende tematikk og utfall, er det utarbeidet en samlet begrunnelse i saken. S\u00f8ker begrunner s\u00f8knad om dispensasjon: fra plankrav Det vurderes slik at etablert betongkai og -pir, utlagt flytebrygge med tilh\u00f8rende landgang, etablert natursteinsmur i tilknytning til lederenne med tilh\u00f8rende terrenginngrep er i strid med bestemmelse om plankrav i kommuneplanens arealdel. Utf\u00f8rte tiltak m\u00e5 oppn\u00e5 dispensasjon fra krav til utarbeidelse av reguleringsplan for \u00e5 kunne godkjennes i ettertid. Planlagte tiltak skjer p\u00e5, og i tilknytning til allerede bebygd naust-eiendom, krever ikke opparbeidelse av ny infrastruktur, gir ikke \u00f8kning av antall boenheter eller andre forhold som best avklares i en planprosess. Evt. utarbeidelse av plan for mindre tiltak i tilknytning til eksisterende bebygd nausteiendom vil v\u00e6re meget ressurskrevende i forhold til omfanget av tiltaket b\u00e5de for tiltakshaver og kommunen. Fordelen ved \u00e5 innvilge dispensasjon vil blant annet v\u00e6re at hjemmelshaver kan f\u00e5 lovliggjort tiltak for \u00e5 ivareta og sikre lovlig kai og oppf\u00f8rt naust mot stormflo og fremtidig havstigning, samt ha fort\u00f8yningsmuligheter for egen b\u00e5tpark. Ressursbruken for myndigheter og tiltakshavere ved utarbeidelse av plan vil heller ikke st\u00e5 i forhold til tiltakets st\u00f8rrelse. fra byggegrense langs sj\u00f8 Allmennhetens ferdsel i strandsonen for denne og tilst\u00f8tende eiendommer er allerede sterkt begrenset som f\u00f8lge av lovlig oppf\u00f8rte naust, brygger, bekk / elv osv. Godkjenning i ettertid for utf\u00f8rte tiltak vil ikke endre dette forholdet. Det er i dag allerede en eksisterende tilkomstvei, godkjent mur med lederenne mm. i umiddelbar tilknytning til vassdraget. Det vil derfor ikke v\u00e6re noen inngrep i allmenhetens ferdselsrett eller vassdraget generelt ved \u00e5 innvilge dispensasjon. Eiendommene ligger i ett ca. 10 m bredt belte mellom Nord\u00e5svannet og privat felles atkomstvei, og er bebygd med lovlig oppf\u00f8rt naust med tilh\u00f8rende kai / brygge. Godkjenning av utf\u00f8rte tiltak medf\u00f8rer ikke at eiendommen blir mer vesentlig mer nedbygget enn det de har v\u00e6rt tidligere. Gnr. 36 bnr. 156 er allerede privatisert ved oppf\u00f8rt naust med tilh\u00f8rende kai / brygge. N\u00e5r tiltakene skjer i umiddelbar tilknytning til eksisterende bebyggelse, felles atkomstvei mm. kan vi heller ikke se at hensynet bak bestemmelsen eller lovens form\u00e5lsbestemmelse blir tilsidesatt, og i alle tilfeller ikke i vesentlig. Saksnummer BYGG-2023/15986 Side 6 av 9 fra form\u00e5l bruk og vern av sj\u00f8 og vassdrag S\u00f8knad om dispensasjon fra arealbruksform\u00e5l Bruk og vern av sj\u00f8 og vassdrag gjelder utlagt flytebrygge med tilh\u00f8rende gangbro, deler av betongkai og -pir, natursteins mur i tilknytning til lederenne inklusiv steintrapp og terrenginngrep (utfylling) i sj\u00f8. Det vurderes slik at godkjenning i ettertid for utlagt flytebrygge med tilh\u00f8rende gangbro, deler av betongkai og -pir, natursteins mur i tilknytning til lederenne inklusiv steintrapp og terrenginngrep sj\u00f8 er delvis i strid med de hensynene som bestemmelsen er ment i \u00e5 ivareta, siden tiltakene er plassert i areal hvor varige installasjoner i utgangspunktet ikke er tillatt. Ulempen ved \u00e5 innvilge dispensasjon er at man tillater etablering av tiltak i areal hvor varige tiltak ikke er tillatt. Fordelene ved \u00e5 innvilge dispensasjon vil v\u00e6re tilsvarende som ved s\u00f8knad om dispensasjon fra krav til utarbeidelse av reguleringsplan. Form\u00e5let med bestemmelsen er \u00e5 hindre varige installasjoner i sj\u00f8. Flytebrygge, deler av betongkai og -pir, natursteins mur i tilknytning til lederenne inklusiv steintrapp og terrenginngrep i sj\u00f8 er lokalisert i tilknytning til lovlig bebygd nausteiendom, og i omr\u00e5de hvor det tidligere er etablert installasjoner som kaier, flytebrygger, b\u00e5tfort\u00f8yninger, utfyllinger o.l. All den tid det i senere er etablert tilsvarende tiltak i umiddelbar n\u00e6rhet, kan da ikke se at hensynet bak bestemmelsen eller lovens form\u00e5lsbestemmelse blir vesentlig tilsidesatt i dette tilfellet. En utstrakt bruk av dispensasjoner er med p\u00e5 \u00e5 undergrave kommuneplanen som informasjons og avgj\u00f8relsesgrunnlag. Det er et m\u00e5l og ivareta allmenne interesser og unng\u00e5 uheldig utbygging og privatisering i strandsonen. \u00c5 beslaglegge sj\u00f8n\u00e6re areal og vassdrag med kai, flytebrygge og natursteinsmur gjennom dispensasjon, er i vesentlig strid med de overordnede avklaringer og f\u00f8ringer som skal vurderes i en planprosess. Omfanget av tiltak gj\u00f8res s\u00e6rs viktig i pressomr\u00e5der der det kan v\u00e6re flere motstridende interesser, private s\u00e5 vel som allmenne. I denne saken har Statsforvalteren uttalt at Strandsonen ved Nord\u00e5svannet er s\u00e6rlig verdifull for friluftsliv og er under sterkt press og at tiltaket vil som oms\u00f8kt vil ytterligere bidra til nedbygging og privatisering. Bymilj\u00f8etaten har vurdert det at oms\u00f8kte tiltaket skiller seg fra andre ulovlige tiltak i omr\u00e5det ved at kai og pir er etablert ved utfylling av terreng og sj\u00f8bunn, som regnes som ikke reversible tiltak. I tillegg er det fjernet naturlig terreng og vegetasjon langs nausttomt og bekkel\u00f8p. Oms\u00f8kt tiltak i strandsonen kan ikke tillates ved dispensasjon. Kravet til reguleringsplan m\u00e5 gjelde fullt ut. Vi vektlegger \u00e5 holde en fast praksis for \u00e5 ivareta strandsoneverdier og lovens byggeforbud. Tiltaket vurderes \u00e5 komme i strid med de hensyn bestemmelsene om plankrav, byggegrense langs sj\u00f8, samt form\u00e5let bruk og vern av sj\u00f8 og vassdrag skal ivareta. Bygningsmyndigheten vil i denne sammenheng p\u00e5peke at det er blitt en kraftig innskjerpet praksis p\u00e5 \u00e5 tillate tiltak i strandsonen de siste \u00e5rene, etter p\u00e5trykk fra statlige og regionale myndigheter. Fordelen ved \u00e5 gi dispensasjon er utelukkende av privat karakter, der tiltakshavere kan f\u00e5 utviklet eiendommen som \u00f8nsket. Ulempene vil v\u00e6re av allmenn karakter, ved at strandsone og sj\u00f8speil bygges ned, med \u00f8kt privatisering av strandsone, og ved at det tilrettelegges for en uavklart bruk og arealdisponering i et pressomr\u00e5de med mange interesser. Saksnummer BYGG-2023/15986 Side 7 av 9 Vi viser videre til at statlige og regionale rammer og m\u00e5l skal tillegges s\u00e6rlig vekt i kommunens vurdering av dispensasjoner, og at kommunen ikke b\u00f8r dispensere fra bestemmelser knyttet til strandsonen der en direkte ber\u00f8rt statlig eller regional myndighet har uttalt seg negativt om dispensasjonss\u00f8knaden. I denne saken frar\u00e5der Statsforvalteren at det blir gitt dispensasjon for oms\u00f8kte tiltak. Etter en samlet vurdering vil ikke fordelene v\u00e6re klart st\u00f8rre enn ulempene. 3.7. Dispensasjoner som ikke er behandlet: Tiltaket kommer i strid med plan- og bygningslovs \u00a7 29-4 med hensyn til avstand til nabogrense: Hvis ikke annet er bestemt i plan etter kapittel 11 eller 12, skal byggverk ha en avstand fra nabogrense som angitt i forskrift eller som minst svarer til byggverkets halve h\u00f8yde og ikke under 4 meter. Tiltaket s\u00f8kes plassert: \u2022 betongkai med slipp har minste avstand 0,2 m til felles grense i nord mot gnr. 36 bnr. 317. \u2022 betongpir har minste avstand ca. 3,75 m til samme grense. \u2022 Utf\u00f8rte tiltak strekker seg over b\u00e5de bnr. 156 og 599, slik at minste avstand her er 0 m. \u2022 Oppf\u00f8rt natursteinsmur i forbindelse med lederenne og tilh\u00f8rende terrenginngrep har minste avstand ca. 1,5 m til grense mot gnr. 36 bnr. 113. \u2022 St\u00f8pt betongdekke har minste avstand ca. 1,1 m til felles grense i \u00f8st mot bnr. 2. Da vi ikke godkjenner oms\u00f8kte kai, pir, flytebrygge, forst\u00f8tningsmur og fylling, er ikke s\u00f8knad om dispensasjon fra pbl \u00a7 29-4 behandlet. Dersom vi hadde kunnet godkjenne oms\u00f8kte tiltaket kunne s\u00f8knad om dispensasjon fra pbl \u00a7 29-4 blitt gitt, da de net tiltaket ikke etablerer seg n\u00e6rmere grense enn eksisterende naust, samt under forutsetning at det ikke foreligger nabomerknader for nevnte forhold. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Nikola Silic saksbehandler Trond Haugen seksjonsleder Dette dokumentet er godkjent elektronisk. Kopi til Andreas Skogseth Ekerdalen 11 H 5251 S\u00d8REIDGREND Saksnummer BYGG-2023/15986 Side 8 av 9 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/15986 Side 9 av 9 "
}