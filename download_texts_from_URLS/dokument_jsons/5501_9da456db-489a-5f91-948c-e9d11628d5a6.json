{
  "dokument_id": "9da456db-489a-5f91-948c-e9d11628d5a6",
  "doc_type": "case_presentation",
  "kommune": 5501,
  "tittel": "Videre utvikling av. Seminaret 5 etg",
  "url": "https://innsyn.tromso.kommune.no/application/getMoteDokument?dokid=2001979605",
  "tekst": "Arkivsaksnr. 25/02412-1 Saksbehandler Kine Elisabeth Nordmo-Stykket Saksgang M\u00f8tedato Helse- og velferdsutvalget 26.02.2025 Eldrer\u00e5det 20.02.2025 Videre utvikling av. Seminaret 5 etg Kommunedirekt\u00f8rens innstilling til vedtak: 1. Rapporten om videre utvikling av seminaret 5 etg. tas til orientering 2. Kostnadene til videre utvikling innarbeides i handlingsprogrammet Stig Tore Johnsen Magne Nicolaisen Kommunedirekt\u00f8r Avdelingsdirekt\u00f8r helse- og omsorg 1 Hva saken gjelder Vedlagte rapport beskriver prosessen og vurderingene som ligger til grunn for den videre utviklingen av Seminaret 5. etasje. Troms\u00f8 kommune st\u00e5r overfor \u00f8kende behov for tilpassede omsorgstjenester, og det er n\u00f8dvendig \u00e5 finne b\u00e6rekraftige l\u00f8sninger som ivaretar b\u00e5de brukernes behov og kommunens \u00f8konomiske rammer. Rapporten beskriver mulige alternativer, gir en vurdering av tildelingskriterier for ulike omsorgsniv\u00e5er og en fremdriftsplan for gradvis omstilling av tjenestene. M\u00e5let er \u00e5 sikre en helhetlig og fleksibel omsorgsstruktur som kan m\u00f8te fremtidens utfordringer p\u00e5 en b\u00e6rekraftig m\u00e5te. Saksutredning Videref\u00f8ring av arbeidet med alternativ 2 fra utredningsrapporten om Seminaret 5. etasje er basert p\u00e5 en helhetlig vurdering av kommunens behov for b\u00e6rekraftige og tilpassede omsorgstjenester. Alternativ 2 inneb\u00e6rer en overgang fra sykehjemsplasser til et tilbud om omsorgsbolig+ plasser kombinert med dagaktivitetstilbud. Denne tiln\u00e6rmingen er sett p\u00e5 som en l\u00f8sning som kan m\u00f8te b\u00e5de kortsiktige og langsiktige utfordringer knyttet til demografiske endringer, \u00f8konomisk ressursbruk og behovet for mer fleksible omsorgstilbud. Arbeidet med dette alternativet bygger p\u00e5 f\u00f8lgende sentrale faktorer: 1. Demografisk utvikling: Kommunen st\u00e5r overfor en forventet \u00f8kning i antall eldre og personer med demens. Alternativ 2 gir mulighet for \u00e5 tilpasse omsorgstilbudet til denne utviklingen gjennom etablering av \"omsorgsbolig+\"- enheter og dagaktivitetstilbud som gir fleksible tjenester tilpasset brukernes behov. 2. Behov for differensierte tjenester: Eksisterende omsorgsboliger og sykehjemsplasser oppfyller ikke i tilstrekkelig grad behovene til personer med demens, som ofte krever spesialiserte omgivelser og tett oppf\u00f8lging. Alternativ 2 muliggj\u00f8r en gradvis overgang til et tjenestetilbud der brukerne kan bli boende livet ut, samtidig som de mottar n\u00f8dvendig hjelp og st\u00f8tte. 3. \u00d8konomiske hensyn: Alternativ 2 har potensial til \u00e5 gi mer kostnadseffektive l\u00f8sninger enn tradisjonelle sykehjemsplasser. Overgangen til omsorgsboliger og dagaktivitet kan bidra til \u00e5 redusere presset p\u00e5 andre deler av helsetjenesten, som hjemmetjenester og akutte institusjonsplasser. 4. Tydelig tilbakemelding fra Helse og velferdsutvalget: Arbeidet med Alternativ 2 reflekterer tilbakemeldinger fra Helse og velferdsutvalget om behovet for en tydeligere \u00f8konomisk analyse og en tjenestebeskrivelse som spesifiserer fordelene ved dette alternativet. Konklusjon Arbeidsgruppen anbefaler en gradvis nedtrapping av langtidsplasser i sykehjem kombinert med en kontrollert \u00f8kning av dagsenterplasser til 24, og eventuelt etablering av inntil 8 omsorgsbolig+ plasser. Denne l\u00f8sningen balanserer behovet for fleksible og tilpassede tjenester med de \u00f8konomiske rammene kommunen m\u00e5 forholde seg til. Vedtakskompetanse Helse- og velferdsutvalget 2 Vedlegg Redigert Ferdig Rapport veien videre Seminaret 5.etg 3 "
}