{
  "dokument_id": "b37d394c-6aa9-5a64-9394-a46cfe24b634",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 6 fra Katrine Berg N\u00f8dtvedt (MDG) til byutviklingsbyr\u00e5den ang\u00e5ende fors\u00f8ksprosjekt om redusert fa",
  "url": "https://bergen.kommune.no/politikere-utvalg/api/fil/bk360/11982677/Svar-pa-skriftlig-sporsmal-nr-6-fra-Katrine-Berg-Nodtvedt-MDG-til-byutviklingsbyraden-angaende-forsoksprosjekt-om-redusert-fa",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/39330-3 Saksbehandler: Malene Nesse Gr\u00f8nningen Fra Dato: 27. januar 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 6 fra Katrine Berg N\u00f8dtvedt (MDG) til byutviklingsbyr\u00e5den ang\u00e5ende fors\u00f8ksprosjekt om redusert fartsgrense i byomr\u00e5der - Utvalg for milj\u00f8 og byutvikling I svar p\u00e5 sp\u00f8rsm\u00e5l 147 svarte byr\u00e5den at Bergen kommune var en del av fors\u00f8ksprosjektet til Vestland fylkeskommune om redusert fartsgrense i byomr\u00e5der. Sp\u00f8rsm\u00e5l til byr\u00e5den: 1. Hva er status p\u00e5 prosjektet? 2. Vil byr\u00e5den i samr\u00e5d med fylket vurdere \u00e5 utvide omr\u00e5det for fors\u00f8ket til \u00e5 omfatte flere sentrumsomr\u00e5der i byen, for eksempel hele sentrumskjernen fra Florida til Indre Sandviken?\u00bb Svar fra byr\u00e5den: Vestland fylkeskommune \u00f8nsker \u00e5 etablere en fors\u00f8ksordning for generell fartsgrense 30 km/t i byomr\u00e5der i Vestland, og har vedtatt \u00e5 utrede en slik fors\u00f8ksordning i samarbeid med Bergen og Kinn kommuner. M\u00e5let er \u00e5 redusere risikoen for ulykker og \u00e5 f\u00e5 flere til \u00e5 g\u00e5 og sykle i hverdagen. H\u00f8sten 2024 har kommunen og fylkeskommunen v\u00e6rt i dialog om en fors\u00f8ksordning i Bergen, med \u00f8nske om \u00e5 teste ut en fartsgrense p\u00e5 30 km/t i nye og/eller utvidede omr\u00e5der. Saken ble behandlet i fylkestinget i juni 2024, der den fikk sitt endelige vedtak, i sak PS 60/2024; Utvalgsm\u00f8te. Her ble det ogs\u00e5 vedtatt at; \"Fylkestinget ynskjer \u00e5 s\u00f8ke departementet om etablering av ei fors\u00f8ksordning for generell fartsgrense 30 km/t i eit byomr\u00e5de i Vestland fylke, og ber fylkesdirekt\u00f8ren jobbe fram ein slik s\u00f8knad i samarbeid med aktuelt byomr\u00e5de.\" Status for prosjektet er beskrevet i politisk sak til hovudutval for samferdsel og mobilitet (SAMO) 15. januar 2025. Her blir ogs\u00e5 samarbeidet om \u00e5 utrede en fors\u00f8ksordning med Bergen forankret. Lenke til sak 11/2025; Utvalgsm\u00f8te. Vedtaket i SAMO ble; 1. Hovudutval for samferdsel og mobilitet sluttar seg til arbeidet med \u00e5 greia ut ei fors\u00f8ksordning for generell fartsgrense 30 km/t i samarbeid med Kinn kommune og Bergen kommune. 2. Hovudutval for samferdsel og mobilitet ber direkt\u00f8ren g\u00e5 i aktiv dialog med Statens vegvesen og Kinn og Bergen kommunar for \u00e5 forankra arbeidet med fors\u00f8ksordninga, f\u00e5 fram felles interesser og sikra ein god prosess fram mot godkjenning. Prosjektet m\u00e5 politisk forankrast i kommunane som skal delta. Plan- og bygningsetaten og Bymilj\u00f8etaten vil delta i utformingen av prosjektet, sammen med Vestland fylkeskommune. Statens vegvesen vil ha en sentral rolle som skiltmyndighet for riks- og fylkesvei. N\u00e5r rammene er mer klarlagt, vil det s\u00f8kes politisk forankring i kommunen. Det vil da v\u00e6re naturlig \u00e5 peke p\u00e5 konkrete omr\u00e5der hvor fors\u00f8ksordningen eventuelt anbefales gjennomf\u00f8rt. I arbeidet med \u00e5 klarlegge rammene vil Vestland fylkeskommune knytte til seg ulik fag- og forskningskompetanse, slik at utformingen og utstrekningen av prosjektet blir i tr\u00e5d med m\u00e5l og hensikt. Prosjektutforming og forberedelser til oppstart av fors\u00f8ksordningen vil etter planen skje i 2025, med m\u00e5l om oppstart av pr\u00f8veperioden i 2026. Byr\u00e5den f\u00f8lger med p\u00e5 prosjektet med interesse, og ser frem til \u00e5 f\u00e5 et bedre informasjonsgrunnlag for \u00e5 vurdere om dette er noe Bergen kommune skal delta i. Christine Kahrs \u2013 Byr\u00e5d for byutvikling Dokumentet er godkjent elektronisk. "
}