{
  "dokument_id": "042ac30a-b42f-504e-ad1b-7934efbb7158",
  "doc_type": "case_attachment",
  "kommune": 4601,
  "tittel": "Saksutredning ny kommune til BOF.pdf",
  "url": "https://bergen.kommune.no/politikere-utvalg/api/fil/bk360/10318009/Saksutredning-ny-kommune-til-BOF-pdf",
  "tekst": " Hellebakken 45 5039 Bergen Telefon: 55 39 29 50 E-post: firmapost@bof.no Nettsider: www.bof.no Foretaksnr: 871 426 732 Til : Deltakerkommuner i Bergen og Omland Kommunalt Oppgavefellesskap KO (BOF) Fra : Administrasjonen Dato : Bergen 23. april 2024 S\u00f8knad om tilslutning av en ny deltakerkommune til Bergen og Omland Friluftsr\u00e5d \u2013 Voss herad Vi viser til v\u00e5rt brev datert 11. mai 2023 sendt deltakerkommunene med \u00f8nske om positivt vedtak for de nye deltakerkommunene Fedje, Gulen, Masfjorden og Modalen. Vi kan melde tilbake at alle deltakerkommunene har fattet positivt vedtak, og at Bergen og Omland Friluftsr\u00e5d KO (BOF) fra 01.01.2024 har totalt 16 deltakerkommuner. Milj\u00f8direktoratet oppfordrer alle landets kommuner til \u00e5 delta i friluftsr\u00e5d. Oppfordringen er konkretisert i fylkeskommunens utlysning av tilskuddsmidler h\u00f8sten 2021. Der skriver Vestland fylkeskommune blant annet: For \u00e5 styrke satsingen p\u00e5 friluftsliv i Vestland og for \u00e5 oppn\u00e5 mest mulig hensiktsmessig forvaltning og drift av tilrettelagte friluftsomr\u00e5der, er det et \u00f8nske at flest mulig kommuner er medlem av et friluftsr\u00e5d. Erfaring viser at kommuner som har organisert driften av friluftsomr\u00e5dene i kommunen gjennom et friluftsr\u00e5d f\u00e5r mye mer igjen for pengene enn om de selv skulle st\u00e5tt for driften av disse omr\u00e5dene. Med denne oppfordringen tok administrasjonen som nevnt tidligere kontakt med fem omkringliggende kommuner som da ikke deltok i et friluftsr\u00e5d. Det har v\u00e6rt holdt m\u00f8ter i 2022 og 2023, og BOF har gjennomf\u00f8rt noen mindre prosjekter for disse kommunene for \u00e5 vise litt av v\u00e5r kompetanse. Fire kommuner, Fedje, Gulen, Masfjorden og Modalen s\u00f8kte om deltakelse i 2023, Vedtak ble gjort p\u00e5 representantskapsm\u00f8tet 23.03.2023 med p\u00e5f\u00f8lgende positivt vedtak i alle deltakerkommunene. Dette inneb\u00e6rer alts\u00e5 at de nevnte 4 kommuner ble tatt opp i BOF med virkning fra 01.01.2024. Voss herad, med 1 sine 16.267 innbyggere (pr tredje kvartal 2023), s\u00f8kte ogs\u00e5 om deltakelse i BOF i 2023 (s\u00f8knad datert 24.07.2023) men s\u00f8knaden ankom etter det nevnte representantskapsm\u00f8tet og kommunen ble da informert om at deres s\u00f8knad ville bli behandlet p\u00e5 representantskapsm\u00f8te f\u00f8rst i 2024. S\u00f8knad fra Voss herad er vedlagt dette brev sammen med gjeldende samarbeidsavtale og forslag til ny samarbeidsavtale gjeldende fra 01.01.2025. Forslag til organisering Deltakerkommunenes eierandeler Befolkningsgrunnlaget i BOF sine seksten deltakerkommuner er if\u00f8lge SSB pr 30.09.2023 p\u00e5 455.649 personer. Voss herad hadde p\u00e5 samme tidspunkt en samlet befolkning p\u00e5 16.267 personer. Kommunenes eierandeler i BOF skal iflg Samarbeidsavtalen fastsettes med bakgrunn i befolkningsdata. Nytt befolkningsgrunnlag vil bli 471.916, og vil medf\u00f8re endringer i dagens deltakerkommuner sine eierandeler som vist i tabellen nedenfor: Folketall Eierbr\u00f8k pr Folketall Eierbr\u00f8k pr Endring Kommune 30.09.2022 01.01.2024 30.09.2023 01.01.2025 eierbr\u00f8k Alver 29 835 6,6 % 29 932 6,3 % -0,3 % Ask\u00f8y 29 952 6,6 % 30 078 6,4 % -0,2 % Austevoll 5 313 1,2 % 5 288 1,1 % -0,1 % Austrheim 2 858 0,6 % 2 871 0,6 % 0,0 % Bergen 288 841 63,9 % 291 189 61,7 % -2,2 % Bj\u00f8rnafjorden 25 494 5,6 % 25 933 5,5 % -0,1 % Tysnes 2 915 0,6 % 2 933 0,6 % 0,0 % \u00d8ygarden 39 280 8,7 % 39 566 8,4 % -0,3 % Samnanger 2 506 0,6 % 2 509 0,5 % 0,0 % Vaksdal 3 878 0,9 % 3 865 0,8 % 0,0 % Kvam 8 496 1,9 % 8 517 1,8 % -0,1 % Oster\u00f8y 8 131 1,8 % 8 184 1,7 % -0,1 % Fedje 505 0,1 % 513 0,1 % 0,0 % Gulen 2 236 0,5 % 2 218 0,5 % 0,0 % Masfjorden 1 644 0,4 % 1 678 0,4 % 0,0 % Modalen 373 0,1 % 375 0,1 % 0,0 % Voss 16 267 3,4 % 3,4 % Sum 452 257 100,0 % 471 916 100,0 % 0,0 % Voss herad sin innplassering i regionene Det foresl\u00e5s at Voss herad innplasseres i region \u00ab\u00d8st\u00bb. Deltakelse i Styret Det foresl\u00e5s at styrets sammensetning forblir uendret (ett styremedlem som velges fra hver av de fire regionene og tre styremedlemmer fra Bergen) med 7 medlemmer fra kommunene og i tillegg \u00e9n ansatte-representant. Deltakelse i Representantskapet Det foresl\u00e5s at Voss herad deltar med \u00e9n representant i representantskapet ved at dette blir utvidet fra dagens 19 representanter til 20 representanter (4 representanter fra Bergen og \u00e9n representant fra hver av de seksten andre kommunene). Forslag til ny samarbeidsavtale Vedlagt dette skriv f\u00f8lger gjeldende samarbeidsavtale og forslag til ny samarbeidsavtale. I det nye forslaget er alle endringer markert med gul farge. 2 Administrasjonen og styret til BOF er positive til opptak av nye deltakerkommuner. Representantskapet til BOF er ogs\u00e5 positiv og fattet f\u00f8lgende vedtak i m\u00f8te 21.03.2024: Representantskapet gir sin tilslutning til at Voss herad blir ny deltaker i Bergen og Omland Friluftsr\u00e5d Kommunalt Oppgavefellesskap, med virkning fra 01.01.2025. Representantskapet ber om at den nye kommunens s\u00f8knad og ny samarbeidsavtale sendes ut til alle n\u00e5v\u00e6rende deltakerkommuner for godkjenning. Administrasjonen ber n\u00e5 om at alle deltakerkommuner tar Voss herad sin s\u00f8knad opp til diskusjon i sine respektive kommunestyrer, og anbefaler at det gj\u00f8res vedtak innen 30.09.2024. Forslag til vedtak Kommunestyret i ................... kommune gir med dette sin tilslutning til at Voss herad blir ny deltaker i Bergen og Omland Friluftsr\u00e5d Kommunalt Oppgavefellesskap med virkning fra 01.01.2025. Den nye deltakerkommunens ansvar og forpliktelser f\u00f8lger av samarbeidsavtalen og lov om kommuner og fylkeskommuner (LOV-2018-06-22-83 fra 01.01.2020 \u00abkommuneloven\u00bb). Administrasjonen ber deltakerkommunene orientere oss n\u00e5r kommunen har fattet sitt vedtak samt ordlyd. Med vennlig hilsen Nils K\u00e5re Skoge Dag Seter Styrets leder Daglig leder 3 "
}