{
  "dokument_id": "c228fc92-cf78-5069-8242-e4e6d9158785",
  "doc_type": "case_attachment",
  "kommune": 4601,
  "tittel": "Utbyggingsavtale L\u00f8nningsflaten 28",
  "url": "https://bergen.kommune.no/politikere-utvalg/api/fil/bk360/11559049/Utbyggingsavtale-Lonningsflaten-28",
  "tekst": "Utbyggingsavtale - endelig Dokumentet er signert digitalt av f\u00f8lgende undertegnere: \u2022 BJ\u00d8RN KRISTIAN BRATTEN, signert 11.09.2024 med ID-Porten: BankID \u2022 MORTEN ANDRE HAALAND, signert 11.09.2024 med ID-Porten: BankID \u2022 DINA JOHANNE LEFDAL, signert 17.09.2024 med ID-Porten: BankID Det signerte dokumentet innholder \u2022 En forside med informasjon om signaturene \u2022 Alle originaldokumenter med signaturer p\u00e5 hver side \u2022 Digitale signaturer Dokumentet er forseglet av Posten Norge Signeringen er gjort med digital signering levert av Posten Norge AS. Posten garanterer for autentisiteten og forseglingen av dette dokumentet. Slik ser du at signaturene er gyldig Hvis du \u00e5pner dette dokumentet i Adobe Reader, skal det st\u00e5 \u00f8verst at dokumentet er sertifisert av Posten Norge AS. Dette garanterer at innholdet i dokumentet ikke er endret etter signering. Saksnr: 2024/88557 Saksbehandler: Gudrun S\u00f8reng Plannr.: 7450000 Gnr./bnr.: 111/146 UTBYGGINGSAVTALE FOR L\u00d8NNINGSFLATEN 28 Utbygger: LEILENDING AS Side 1 av 8 Dokumentet er signert digitalt av: Forseglet av \u2022 BJ\u00d8RN KRISTIAN BRATTEN, 11.09.2024 \u2022 MORTEN ANDRE HAALAND, 11.09.2024 \u2022 DINA JOHANNE LEFDAL, 17.09.2024 Posten Norge 1. PARTER Denne utbyggingsavtalen gjelder mellom Bergen kommune, organisasjonsnummer 964 338 531, v/byr\u00e5det, heretter kalt BK, og Leilending AS, organisasjonsnummer 921 425 694, heretter kalt Utbygger, og Vestland fylkeskommune, organisasjonsnummer 821 311 632, heretter kalt VLFK. 2. BAKGRUNN OG FORUTSETNINGER L\u00f8nningsflaten er et etablert n\u00e6ringsomr\u00e5de med behov for bedre tilrettelegging for myke trafikanter. Det er \u00f8nskelig med bedre utnyttelse av arealene, samt at omr\u00e5det tilf\u00f8res positive kvaliteter. Kommunedelplan Birkeland, Liland, \u00c5dland og Espeland (KDP BL\u00c5E) med planid. nr. 61020000 ble vedtatt den 27.09.2017. Planen forutsetter opparbeidelse og oppgradering av offentlig teknisk infrastruktur, herunder gang- og sykkeltiltak og fylkesveg p\u00e5 vegstrekning fra vegkryss Ill til vegkryss V Det er i KDP BL\u00c5E \u00a7 3.3 angitt at det skal avgj\u00f8res i reguleringsplan hvilke omr\u00e5der som skal ha rekkef\u00f8lgekrav for en del konkrete tiltak. Planen \u00e5pner for at kravene kan innfris ved utbyggingsavtale. Utbygger har s\u00f8kt om rammetillatelse til utvidelse av bygg uten detaljregulering. Rammetillatelse ble gitt 07.03.2024 under forutsetning av at n\u00e6rmere spesifiserte rekkef\u00f8lgekrav som angitt i veiledende oversikt jf. KDP BL\u00c5E \u00a7 3.3 blir oppfylt. De nevnte rekkef\u00f8lgekravene er omfattende og realisering av disse krever utstrakt planlegging, samhandling, koordinering og finansiering, blant annet fordi en rekke private og offentlige interesser og akt\u00f8rer er ber\u00f8rt eller involvert. Utbyggingsavtalene i BL\u00c5E-omr\u00e5det fordeler og avklarer roller og ansvar hva gjelder gjennomf\u00f8ringen av de felles rekkef\u00f8lgekravene, etter hvert som utbyggere i omr\u00e5det \u00f8nsker \u00e5 realisere sine utbyggingsprosjekter. Inng\u00e5else av utbyggingsavtaler medvirker i s\u00e5 m\u00e5te til en \u00f8nsket og raskere utvikling av omr\u00e5det, ved \u00e5 muliggj\u00f8re at bebyggelsesomr\u00e5det kan bygges ut og tas i bruk i p\u00e5vente av de ulike og komplekse forutsetningene for \u00e5 kunne realisere de respektive infrastrukturtiltakene. 3. GEOGRAFISK OMR\u00c5DE Avtalen gjelder utbygging av felt H i reguleringsplan for L\u00f8nningen Industriomr\u00e5de, plan nr. 7450000, og er innrammet av r\u00f8de streker i kartutsnittet under. I KDP BL\u00c5E, ligger eiendommen i felt I/L 3. Side 2 av 8 Dokumentet er signert digitalt av: Forseglet av \u2022 BJ\u00d8RN KRISTIAN BRATTEN, 11.09.2024 \u2022 MORTEN ANDRE HAALAND, 11.09.2024 \u2022 DINA JOHANNE LEFDAL, 17.09.2024 Posten Norge 4. HJEMMEL Utbyggingsavtalen inng\u00e5s med hjemmel i plan- og bygningsloven (pbl) kapittel 17 vedr\u00f8rende utbyggingsavtaler, samt Bergen bystyres vedtak i sak 206/19 den 20.06.2019 om overordnede prinsipper for bruk av utbyggingsavtaler i BK, jf. pbl \u00a7 17-2. 5. FORM\u00c5L Utbyggingsavtalens form\u00e5l er \u00e5 bidra til realisering av ny offentlig infrastruktur, i tr\u00e5d med forutsetningene i KDP BL\u00c5E, slik at den aktuelle utbyggingen oppfyller rekkef\u00f8lgekrav knyttet til igangsettingstillatelse for tiltak. Avtalen regulerer blant annet partenes ansvar for finansiering og realisering. 6. REKKEF\u00d8LGEKRAV OMFATTET AV UTBYGGINGSAVTALEN 6.1 Utgangspunkter Utbyggingsavtalen gjelder tiltak i rekkef\u00f8lgebestemmelse i KDP BL\u00c5E \u00a7 3.3 som er n\u00f8dvendige for den oms\u00f8kte utbyggingen. Rekkef\u00f8lgekravet omhandler regulert offentlig, felles infrastruktur, som \u00abm\u00e5 v\u00e6re regulert og sikret opparbeidet\u00bb f\u00f8r det kan gis igangsettingstillatelse (\u00abIG\u00bb) for gitte tiltak. Ved \u00e5 inng\u00e5 og innfri forpliktelsene i avtalen er partene enige om at Utbygger oppfyller alternativet \u00absikret opparbeidet. F\u00f8lgende felles infrastruktur (\u00abInfrastrukturtiltakene\u00bb) er omfattet av avtalen: \u2022 Fylkesveg vegkryss III-V Side 3 av 8 Dokumentet er signert digitalt av: Forseglet av \u2022 BJ\u00d8RN KRISTIAN BRATTEN, 11.09.2024 \u2022 MORTEN ANDRE HAALAND, 11.09.2024 \u2022 DINA JOHANNE LEFDAL, 17.09.2024 Posten Norge \u2022 Trase gjennom n\u00e6ringsbebyggelse I/L 3 6.2 Endringer Utbyggingsavtalen inng\u00e5s med den forutsetning at Infrastrukturtiltakene omfattet av avtalen, jf. pkt. 6.1, ikke er detaljprosjektert i forbindelse med utarbeidelsen og godkjenningen av KDP BL\u00c5E. Det er derfor p\u00e5regnelig at videre arbeid med Infrastrukturtiltakene vil kunne avdekke behov for endringer. I s\u00e5 m\u00e5te er Infrastrukturtiltakene utforming mv. ikke \u00e5 anse som endelig avklart ved KDP BL\u00c5E. I tillegg er Infrastrukturtiltakene omfattet av utbyggingsavtalen omfattende, og vil utvikles og realiseres i etapper og over tid. Infrastrukturtiltakene m\u00e5 sees i en helhetlig sammenheng, ogs\u00e5 hva gjelder omkringliggende eiendommer og utviklingen av disse. Ovennevnte er blant forholdene som kan grunngi et behov for endringer i Infrastrukturtiltakene omfattet av utbyggingsavtalen. Ogs\u00e5 andre omstendigheter kan avdekke og grunngi et endringsbehov. BK og VLFK kan ensidig foreta n\u00f8dvendige og hensiktsmessige endringer av Infrastrukturtiltakene omfattet av utbyggingsavtalen. Slike endringer har ikke konsekvenser for partenes ytelser etter utbyggingsavtalen og gir ikke grunnlag for misligholdsbef\u00f8yelser. Anleggsbidraget kan ikke uten n\u00e6rmere avtale benyttes til andre tiltak enn det som f\u00f8lger av avtalen. 7. UTBYGGERS PLIKTER ETTER AVTALEN 7.1 Anleggsbidrag 7.1.1 Grunnlaget for beregningen Beregningen av anleggsbidragets st\u00f8rrelse tar utgangspunkt i kostnadsgrunnlaget slik det fremkommer i Bymilj\u00f8etatens beregningsgrunnlag Realiseringen av fylkesveg vegkryss III \u2013 V har en estimert samlet kostnad p\u00e5 kr 145 900 000 (eks. mva). Trase gjennom n\u00e6ringsbegyggelse I/L 3 har en estimert kostnad p\u00e5 kr 17 400 000 (eks mva). Erverv av grunn er inkludert. Side 4 av 8 Dokumentet er signert digitalt av: Forseglet av \u2022 BJ\u00d8RN KRISTIAN BRATTEN, 11.09.2024 \u2022 MORTEN ANDRE HAALAND, 11.09.2024 \u2022 DINA JOHANNE LEFDAL, 17.09.2024 Posten Norge Kostnaden ved Infrastrukturtiltakene er fordelt p\u00e5 ansl\u00e5tt utbyggingspotensiale innenfor feltene som angitt i veiledende oversikt over hvilke omr\u00e5der som skal ha rekkef\u00f8lgekrav for tiltakene. 7.1.2 \u00d8konomisk omfang Utbygger skal yte et anleggsbidrag p\u00e5 kr 131 739 (+ indeksregulering) til oppfyllelse av rekkef\u00f8lgekravet omtalt under pkt. 6. Anleggsbidraget skal ytes som et kontantbidrag. Utbyggers samlede anleggsbidrag er fastsatt ved \u00e5 multiplisere kostnaden p\u00e5 kr 366 per m2 BRA med Utbyggers oms\u00f8kte utbygging p\u00e5 totalt 360 m2 BRA: Anleggsbidraget fastsettes ved \u00e5 legge til grunn antall m2 BRA for nybygg som fremg\u00e5r av rammetillatelse datert 07.03.2024 for tiltaket (sak BYGG-2023/17948-5). 7.1.3 Endret utnyttelse (BRA) For det tilfellet at Utbyggers utbygginger f\u00e5r et endret omfang (m2 BRA) enn lagt til grunn i pkt. 7.1.2, skal anleggsbidragets st\u00f8rrelse justeres tilsvarende endringen i prosjektenes m2 BRA. Utbygger plikter i et slikt tilfelle snarlig \u00e5 gi BK n\u00f8dvendig informasjon om forholdet. BK vil p\u00e5 bakgrunn av mottatt informasjon foreta en justering av anleggsbidraget, jf. pkt. 8.3. 7.1.4 Indeksregulering Anleggsbidraget justeres p\u00e5 oppgj\u00f8rstidspunktet etter Statistisk sentralbyr\u00e5s byggekostnadsindeks for veg i dagen, eller senere indeks som avl\u00f8ser denne, med utgangspunkt i indeksen per 4. kvartal 2020. 7.2 Forfall For fylkesveg vegstrekning III-V forfaller anleggsbidraget til betaling ved anleggsstart for vegstrekning III-V. Dersom anleggsbidraget ikke forfaller innen utl\u00f8pet av avtalen, jf. pkt. 9 nedenfor, faller Utbygger sin plikt til \u00e5 betale anleggsbidraget bort. For Trase gjennom n\u00e6ringsbegyggelse I/L 3 forfaller anleggsbidraget til betaling f\u00f8r det kan gis igangsettingstillatelse for tiltaket. Plikten til \u00e5 betale anleggsbidraget gjelder ogs\u00e5 om Infrastrukturtiltakene omfattet av utbyggingsavtalen er utf\u00f8rt p\u00e5 forfallstidspunktet for anleggsbidraget. Utbygger skal senest 5 \u2013 fem \u2013 uker f\u00f8r de respektive forfallsfristene, orientere BK om forhold relevante for BKs kommende fakturautsendelse, jf. pkt. 8.3. 7.3 Sikkerhetsstillelse, eventuell innbetaling Hele anleggsbidraget, inkludert tillegg for forventet indeksregulering, skal sikres f\u00f8r utbyggingsavtalen oversendes byr\u00e5det for behandling. Side 5 av 8 Dokumentet er signert digitalt av: Forseglet av \u2022 BJ\u00d8RN KRISTIAN BRATTEN, 11.09.2024 \u2022 MORTEN ANDRE HAALAND, 11.09.2024 \u2022 DINA JOHANNE LEFDAL, 17.09.2024 Posten Norge Anleggsbidraget skal sikres ved selvskyldnergaranti fra bank. Eventuell garanti f\u00f8lger som Vedlegg 2 til utbyggingsavtalen. N\u00e5r Utbygger har betalt sitt kontantbidrag og bel\u00f8pet har kommet inn p\u00e5 BKs konto, reduseres sikkerhetsstillelsen tilsvarende det innbetalte bel\u00f8pet. Bankgarantien skal ha samme varighet som oppfyllelsesfristen i utbyggingsavtalen, jf. pkt. 9. Som alternativ til sikkerhetsstillelse kan Utbygger innbetale samlet anleggsbidrag, jf. pkt. 7.1.2, n\u00e5r utbyggingsavtalen er fremforhandlet. Dersom utbyggingsavtalen ikke skulle bli godkjent av byr\u00e5det, skal innbetalt bel\u00f8p tilbakebetales til Utbygger. 8. DET OFFENTLIGES PLIKTER ETTER AVTALEN 8.1 Realisering av tiltak. Ansvarsfordeling mellom partene. Ansvaret for \u00e5 realisere Infrastrukturtiltakene som fremkommer i pkt. 6.1, tilligger de offentlige avtalepartene. Med mindre annet avtales mellom de offentlige avtalepartene, er ansvarsfordelingen i hovedsak som f\u00f8lger: - VLFKs ansvar: Samferdselsanlegg som f\u00e5r fylkesvegstatus. - BKs ansvar: o Samferdselsanlegg som f\u00e5r kommunal vegstatus o Andre offentlige arealform\u00e5l Misligholdsbestemmelsene i pkt. 11 f\u00f8lger og er avgrenset til nevnte ansvarsfordeling. For deler av Infrastrukturtiltakene der det ikke er klart/avklart mellom de offentlige avtalepartene hvem som har ansvaret, hefter de solidarisk overfor Utbygger. Infrastrukturtiltakene skal som utgangspunkt realiseres i tr\u00e5d med forutsetningene i gjeldende reguleringsplaner p\u00e5 realiseringstidspunktet, alternativt i tr\u00e5d med de krav som blir fastsatt i byggesaksvedtakene som tillater realisering av Infrastrukturtiltakene. 8.2 Tidspunkt for realisering av tiltak BK og VLFK avgj\u00f8r tidspunkt og rekkef\u00f8lge for realisering av Infrastrukturtiltakene. Dette ut fra blant annet tiltakenes funksjon og sammenhenger samt praktiske, \u00f8konomiske og finansielle forhold. Realiseringen krever blant annet at Infrastrukturtiltakene blir fullfinansiert, gjennom offentlig budsjettvedtak og anleggsbidrag. Utbygger kan ikke p\u00e5regne Side 6 av 8 Dokumentet er signert digitalt av: Forseglet av \u2022 BJ\u00d8RN KRISTIAN BRATTEN, 11.09.2024 \u2022 MORTEN ANDRE HAALAND, 11.09.2024 \u2022 DINA JOHANNE LEFDAL, 17.09.2024 Posten Norge at et eller flere av Infrastrukturtiltakene gjennomf\u00f8res f\u00f8r de andre, eller ferdigstilles samtidig med et bestemt \u2013 herunder sitt \u2013 utbyggingsprosjekt. 8.3 Beregning og innkreving av anleggsbidrag N\u00e5r utbygger har orientert BK om kommende forfallsfrist, jf. pkt. 7.2.1 siste avsnitt, beregner, fakturer og innkrever BK avtalt bel\u00f8p. Fakturaen for avtalt bel\u00f8p inkluderer indeksregulering fra beregnings- til forfallstidspunktet, jf. pkt. 7.1.4, og har normalt 30 dagers forfallsfrist. 8.4 Bidrag til bortfall av sikkerhetsstillelse BK skal bidra til bortfall av Utbyggers eventuelle sikkerhetsstillelse n\u00e5r det er grunnlag for det, jf. pkt. 7.3 tredje avsnitt. 9. AVTALENS VARIGHET Utbyggingsavtalen gjelder frem til partenes forpliktelser etter utbyggingsavtalen er oppfylt. Siste frist for oppfyllelse er 31.12.2040. 10. TRANSPORT AV AVTALEN Utbygger kan ikke videretransportere denne avtalen uten skriftlig samtykke fra BK og VLFK. BK og VLFK kan ikke nekte videretransport uten saklig grunn. En saklig grunn kan eksempelvis v\u00e6re svekkelse av BKs og VLFKs sikkerhet og ny bidragsyters betalingsevne. 11. MISLIGHOLD 11.1 Reklamasjon Den part som vil gj\u00f8re gjeldende misligholdsvirkninger, m\u00e5 reklamere skriftlig innen rimelig tid etter at han oppdaget eller burde oppdaget misligholdet. 11.2 Erstatning Dersom en part misligholder sine plikter etter utbyggingsavtalen, kan de andre partene kreve erstatning for direkte \u00f8konomisk tap disse p\u00e5f\u00f8res som f\u00f8lge av misligholder. Erstatning for indirekte tap og avledet f\u00f8lgetap kan ikke kreves. Partene har plikt til \u00e5 begrense eventuelle tap. For \u00f8vrig gjelder ordin\u00e6re erstatningsrettslige regler. Utbygger m\u00e5 rette eventuelt erstatningskrav enten mot BK eller VLFK, alt etter hvem som er ansvarlig etter utbyggingsavtalen, jf. pkt. 8.1. 11.3 Forsinket betaling Ved for sen innbetaling av kontantbidrag iht. avtalens pkt. 7.2 betales rente iht. forsinkelsesrenteloven av 17.12.1976 nr. 100. 12. TVIST Side 7 av 8 Dokumentet er signert digitalt av: Forseglet av \u2022 BJ\u00d8RN KRISTIAN BRATTEN, 11.09.2024 \u2022 MORTEN ANDRE HAALAND, 11.09.2024 \u2022 DINA JOHANNE LEFDAL, 17.09.2024 Posten Norge Rettstvister vedr\u00f8rende denne avtale skal l\u00f8ses etter norsk rett for de ordin\u00e6re domstoler med Hordaland tingrett som verneting. 13. VEDTAK AV KOMPETENT MYNDIGHET Denne avtalen er ikke bindende for BK f\u00f8r den er godkjent av byr\u00e5det, jf. bystyrets prinsippvedtak vedr\u00f8rende utbyggingsavtaler, vedtatt 20.06.2019. Sak om godkjenning av utbyggingsavtalen vil bli forelagt byr\u00e5det for godkjenning etter at Utbygger og VLFK har signert avtalen, og avtalen deretter har v\u00e6rt utlagt til offentlig ettersyn, jf. pbl. \u00a7 17-4 andre ledd. 14. EKSEMPLAR AV AVTALEN Denne avtale undertegnes i ett originaleksemplar som oppbevares av BK, med kopi til partene. Avtalen scannes og arkiveres av kommunen. 15. MEDDELELSE OG KORRESPONDANSE Meddelelser og korrespondanse i tilknytning til utbyggingsavtalen skal v\u00e6re skriftlig og sendes avtalepartene p\u00e5 offisielt gjeldende postadresser eller e-postadresser. 16. VEDLEGG TIL AVTALEN 1. Beregning av anleggsbidrag 2. Bankgaranti 17. PARTENES UNDERSKRIFTER ______________________ ______________________ Sted/dato Sted/dato _______________________ ______________________ Bergen kommune Leilending AS v/Kristine Kahrs v/ Bj\u00f8rn Kristian Bratten _____________________ _____________________ Sted/dato Sted/dato ______________________ ______________________ Vestland fylkeskommune Leilending AS v/Dina Lefdal v/ Morten Andre Haaland Side 8 av 8 Dokumentet er signert digitalt av: Forseglet av \u2022 BJ\u00d8RN KRISTIAN BRATTEN, 11.09.2024 \u2022 MORTEN ANDRE HAALAND, 11.09.2024 \u2022 DINA JOHANNE LEFDAL, 17.09.2024 Posten Norge "
}