{
  "dokument_id": "0e13819a-548d-5917-92dd-ffa1d5db0144",
  "doc_type": "case_attachment",
  "kommune": 4601,
  "tittel": "02_ Reguleringsbestemmelser datert 12.11.2024",
  "url": "https://bergen.kommune.no/politikere-utvalg/api/fil/bk360/11639144/02-Reguleringsbestemmelser-datert-12-11-2024",
  "tekst": " Reguleringsplan, detaljregulering for: jf. plan- og bygningsloven (pbl) kap. 12 \u00c5rstad, gnr. 160 bnr. 654 mfl. Slettemarken sykehjem Nasjonal arealplan-ID 4601_66420000 Saksnummer PLAN-2022/20588 (PLAN-2019/07233) Vedtatt av bystyret dd.mm.\u00e5\u00e5\u00e5\u00e5 Siste revisjonsdato bestemmelser 12.11.2024 (vedtatt av bystyret) Det bekreftes at bestemmelsene er i samsvar med bystyrets vedtak. ______________________________ avdelingsleder REGULERINGSBESTEMMELSER (pbl \u00a7 12-7) 1. Planens hensikt Planens hensikt er \u00e5 tilrettelegge for etablering av et nytt sykehjem med en kapasitet p\u00e5 inntil 100 sykehjemsplasser p\u00e5 Slettemarken. Planen forutsetter riving av eksisterende sykehjem og omsorgsboliger. 2. Fellesbestemmelser for hele planomr\u00e5det 2.1. Estetisk utforming 2.1.1. Alle bygg og utomhusanlegg skal ha h\u00f8y kvalitet i formgiving og materialbruk. Alle tiltak, bygninger og arealer utomhus skal ha gode kvaliteter og harmonere med omgivelsene. 2.2. Terrengbehandling 2.2.1. Eksisterende vegetasjon og terreng skal i st\u00f8rst mulig grad bevares. N\u00f8dvendige skj\u00e6ringer og fyllinger skal tilpasses eksisterende terreng og tils\u00e5s/beplantes med pollinatorvennlig vegetasjon. Skj\u00e6ringer h\u00f8yere enn 1,5 meter skal terrasseres og sikres. N\u00f8dvendige terrengmurer skal v\u00e6re av naturstein, og niv\u00e5ene skal beplantes med lokale arter. 2.3. Vann, avl\u00f8p og overvannsh\u00e5ndtering 2.3.1. VA-rammeplan datert 29.09.2022 skal legges til grunn for videre detaljprosjektering av vann- og avl\u00f8psanlegg, inklusivt overvann og bl\u00e5gr\u00f8nne l\u00f8sninger. 2.3.2. Infrastruktur m\u00e5 tilfredsstille relevante kommunale krav for at anlegget skal overtas av kommunen. Side 1 av 7 Reguleringsbestemmelser Arealplan-ID 4601_66420000 2.4. Vannb\u00e5ren varme og fjernvarme (\u00a7 12-7 nr. 8) 2.4.1. Planomr\u00e5det inng\u00e5r i konsesjonsomr\u00e5det for fjernvarme, og ved oppf\u00f8ring av nye bygg og ved hovedombygging st\u00f8rre enn 500 m2 BRA, skal bebyggelsen tilknyttes fjernvarmeanlegget. Dersom det kan dokumenteres at byggverket har energil\u00f8sninger som er dokumentert bedre med hensyn til energibruk, milj\u00f8hensyn og samfunns\u00f8konomi, kan det gis unntak fra tilknytningsplikten. 2.5. Kulturminnedokumentasjon 2.5.1. Kulturminnedokumentasjon datert 18.10.2022 er retningsgivende for videre detaljprosjektering av bygninger og for tilrettelegging av uteomr\u00e5dene. Ethvert tiltak innenfor planomr\u00e5det skal tilpasses kulturmilj\u00f8 og kulturminner i omr\u00e5det. 2.6. Eierform (\u00a7 12-7 nr. 14) 2.6.1. Offentlige arealform\u00e5l innenfor planomr\u00e5det er merket med prefiks o. 2.6.2. f_V1 er felles for gnr. 160, bnr. 781, 782 og 784 og eventuelle \u00f8vrige hjemmelshavere med vegrett i f_V1. 2.6.3. f_V2, f_AVG2 og f_AVT3 er felles for gnr. 160, bnr. 214, 638, 639, 641, 642, 643, 644, 645, 646, 647, 648 og 1082 og eventuelle \u00f8vrige hjemmelshavere med vegrett i f_V2. 2.6.4. f_GS2 er felles for gnr. 160, bnr. 781, 782 og 784 og eventuelle \u00f8vrige hjemmelshavere med vegrett i f_GS2. 2.7. Dokumentasjonskrav og s\u00e6rskilt underlag til byggesaksbehandlingen (\u00a7 12-7 nr. 12) 2.7.1. F\u00f8r det gis igangsettingstillatelse for arbeid p\u00e5 kommunalt vegareal, skal det foreligge tekniske detaljplaner for de offentlige vegomr\u00e5dene. Dette inkluderer p\u00e5koblinger av avkj\u00f8rsler, belysningsplan, skiltplan og overvannsh\u00e5ndtering. 2.7.2. Ved s\u00f8knad om tiltak skal det redegj\u00f8res for behandling og trafikksikker transport av eventuelle masseoverskudd. Massebalanse og avtale om levering til deponi skal dokumenteres. 2.7.3. Ved s\u00f8knad om rammetillatelse skal det foreligge detaljert plan for VA-anlegg, inklusivt overvann og flomveger. 3. Bestemmelser til arealform\u00e5l 3.1. Bebyggelse og anlegg (\u00a7 12-5 nr. 1) 3.1.1. Boligbebyggelse \u2013 frittliggende sm\u00e5husbebyggelse (felt BF1, BF2, BF3) 3.1.1.1. Form\u00e5lene omfatter eksisterende boligtomter med frittliggende boligbebyggelse. 3.1.2. Boligbebyggelse \u2013 konsentrert sm\u00e5husbebyggelse (felt BK1, BK2, BK3) 3.1.2.1. Form\u00e5lene omfatter eksisterende boligtomter med konsentrert boligbebyggelse. 3.1.3. Boligbebyggelse \u2013 blokkbebyggelse (felt o_BB) 3.1.3.1. Form\u00e5lene omfatter eksisterende boligtomter med blokkbebyggelse. 3.1.4. Helse-/omsorgsinstitusjon (felt o_HOM) Formingsveileder 3.1.4.1. Formingsveileder datert 12.11.2024 skal sikre at ambisjoner om h\u00f8y arkitektonisk kvalitet i reguleringsplanen videref\u00f8res i detaljfasen for de enkelte bygg og uterom. Veilederen angir intensjon og prinsipp for utformingen av bebyggelse. Intensjonene beskrevet i formingsveilederen skal legges til grunn for byggesaksbehandling. Side 2 av 7 Reguleringsbestemmelser Arealplan-ID 4601_66420000 Type bebyggelse 3.1.4.2. Innenfor form\u00e5let skal det etableres sykehjemsbygg. Uteoppholdsareal 3.1.4.3. Sykehjemmet skal ha tilgang til uteareal p\u00e5 minimum 900 m2, som skal inneholde sansehage p\u00e5 bakkeplan. Minimum 40 % av sansehagen skal ha sol i minst 4 timer ved v\u00e5rjevnd\u00f8gn. 3.1.4.4. Illustrasjonsplan datert 09.04.2024 skal legges til grunn ved detaljprosjektering av planen. Illustrasjonsplanen viser blant annet bygningenes plassering, plassering og detaljering av sansehage og uteoppholdsareal, utforming av sykkel- og parkeringsplasser, renovasjonsanlegg, universelt utformede ganglinjer, gangforbindelser til sykehjemstomten, terrengarrondering, murer, gjerder og dekkematerialer. 3.1.4.5. Uteoppholdsareal skal v\u00e6re skjermet mot st\u00f8y. 3.1.4.6. Uteoppholdsarealet skal ha en lyssetting som ikke virker forstyrrende for naturmangfold eller nabobebyggelse. Byggeh\u00f8yder 3.1.4.7. Maksimal m\u00f8ne- og gesimsh\u00f8yder er angitt i plankartet. Byggegrenser 3.1.4.8. Nytt sykehjem skal etableres innenfor byggegrensene angitt i plankartet. Murer, ramper og takoverbygg er tillatt utenfor byggegrenser. Takform og m\u00f8neretning 3.1.4.9. Hovedform for tak p\u00e5 ny bebyggelse skal v\u00e6re saltak mot gate, med takvinkel mellom 28 og 32 grader. M\u00f8neretning skal v\u00e6re nord\u00f8st-s\u00f8rvestvendt. Gavlveggene skal ha sakset formasjon for \u00e5 redusere bredde tilpasset omkringliggende bebyggelse. Hovedprinsipp for gavl er vist i formingsveileder. 3.1.4.10. Deler av taket kan utformes som flatt tak/takterrasse/takhage. 3.1.4.11. Det er tillatt \u00e5 etablere solcellepaneler p\u00e5 tak. Takstein kan erstattes med solcelle-takstein i samme oransje fargeval\u00f8r som takstein. 3.1.4.12. Takflatene skal der det er mulig utformes som gr\u00f8nne tak beplantet med vegetasjon, i kombinasjon med solenergianlegg. Materialbruk og andre krav til utforming 3.1.4.13. Byggets hovedkonstruksjon skal v\u00e6re av massiv tre. Beboerfl\u00f8yene skal ha yttervegg med pusset teglforblending. P\u00e5 fasadene til mellombygget kan det benyttes annet fasademateriale enn fl\u00f8yene. Farge- og materialbruk skal harmonere med det etablerte kulturmilj\u00f8et og f\u00f8lge formingsveilederen. Hensyn til eksisterende vegetasjon og terreng 3.1.4.14. Det skal plantes arter som stimulerer sanser i forhold til farge, lukt og smaksopplevelse. Det skal unng\u00e5s giftige og skadelige arter. Det skal prim\u00e6rt brukes pollinatorvennlig vegetasjon. Dette skal redegj\u00f8res for i rammes\u00f8knad. 3.1.4.15. Tr\u00e6r som fjernes i forbindelse med tiltak i felt o_HOM skal erstattes med nye tr\u00e6r. Nye tr\u00e6r skal etableres innenfor felt o_HOM, og antallet tr\u00e6r skal v\u00e6re i et omfang som f\u00f8rer til forbedring av b\u00e5de \u00f8kologisk mangfold og fordr\u00f8yning innenfor feltet. Forslag til treplantingsplan i formingsveilederen er veiledende for omtrentlig plassering og omfang av nye tr\u00e6r. Side 3 av 7 Reguleringsbestemmelser Arealplan-ID 4601_66420000 Murer 3.1.4.16. Murer som etableres i grensesnittet mellom felt o_HOM og felt o_GS3 skal oppf\u00f8res med naturstein og skal ikke overstige 0,6 meters h\u00f8yde over terreng. 3.1.4.17. Forst\u00f8tningsmurer/konstruksjonsmurer som i hovedsak ikke henvender seg mot feltets omgivelser, for eksempel mur i \u00f8konomig\u00e5rd og i markterrasser, kan oppf\u00f8res i andre materialer enn naturstein. 3.1.4.18. Det er tillatt \u00e5 etablere forst\u00f8tningsmurer med h\u00f8yde over 1,5 meter rundt \u00f8konomig\u00e5rden og mot felt BK. \u00d8konomig\u00e5rd 3.1.4.19. Det skal gjennomf\u00f8res tiltak for \u00e5 forebygge u\u00f8nsket opphold i \u00f8konomig\u00e5rden. Formingsveilederen skal legges til grunn ved valg av l\u00f8sninger. Renovasjon 3.1.4.20. Oppstillingsplass til avfall/renovasjon skal l\u00f8ses innenfor o_HOM. Tilpasset renovasjonsteknisk plan skal legges til grunn og er retningsgivende for planlagt l\u00f8sning for renovasjon, oppstillingsplass, kraning og snuplass for st\u00f8rre kj\u00f8ret\u00f8y. Parkering 3.1.4.21. Det skal settes av inntil 20 parkeringsplasser til sykehjemmet. Parkeringsplassene skal etableres i parkeringskjeller under bakken, PH, og p\u00e5 egen tomt p\u00e5 bakkeplan p\u00e5 o_HOM. Minimum 30 % av plassene skal v\u00e6re reservert til gjesteparkering. Minimum 20 % av parkeringsplassene skal v\u00e6re utformet og reservert for bevegelseshemmede. 3.1.4.22. Det skal settes av minimum 20 sykkelparkeringsplasser. Sykkelparkeringen skal v\u00e6re l\u00e5sbar, under tak og det skal v\u00e6re lademulighet for el-sykkel. Halvparten av plassene skal dimensjoneres for lastesykkel og sykkelvogner. Det skal etableres garderobetilbud med enkel tilkomst og i kort avstand fra ansattes sykkelparkering. Milj\u00f8oppf\u00f8lgingsplan 3.1.4.23. Milj\u00f8oppf\u00f8lgingsplanen (MOP) skal legges til grunn for milj\u00f8styringen i byggeprosjektet. Hensikten med milj\u00f8oppf\u00f8lgingsplanen er \u00e5 fastlegge milj\u00f8m\u00e5lene som viser hvordan den konkrete milj\u00f8oppf\u00f8lgingen skal foreg\u00e5 i prosjektet. Krav i milj\u00f8program og MOP skal f\u00f8lges opp gjennom alle faser i prosjektet. Det skal gj\u00f8res en kartlegging for hva som kan gjenbrukes av materialer. Overvannsh\u00e5ndtering 3.1.4.24. Regnbed og tr\u00e6r inng\u00e5r som viktige elementer i overvannssystemet og m\u00e5 sikres tilfredsstillende vekstvilk\u00e5r. Dokumentasjonskrav og s\u00e6rskilt underlag til byggesaksbehandlingen 3.1.4.25. Tiltaksplan for sikring i anleggsfasen Ved s\u00f8knad om rammetillatelse/tillatelse til tiltak, skal det foreligge tiltaksplan for sikring i anleggsperioden. Det skal redegj\u00f8res for h\u00e5ndtering av ev. forurenset grunn, tiltak for \u00e5 hindre spredning av u\u00f8nskede arter, tiltak for \u00e5 hindre forurensing til vann og vassdrag (inkl. anleggsvann), ev. midlertidig omlegging av VA-anlegg, trafikksikkerhetstiltak, tiltak for \u00e5 redusere st\u00f8v og st\u00f8y iht. gjeldende retningslinjer for st\u00f8y i arealplanlegging, og masseh\u00e5ndtering. Side 4 av 7 Reguleringsbestemmelser Arealplan-ID 4601_66420000 3.1.4.26. Ved s\u00f8knad om igangsettingstillatelse for oppf\u00f8ring av nye anlegg innenfor felt o_HOM, skal det foreligge detaljert utomhusplan i m\u00e5lestokk 1:200 som blant annet skal vise eventuelle ledelinjer, plassering av belysning, beplantning og annen relevant informasjon. 3.1.5. Energianlegg (felt o_EA1, o_EA2) 3.1.5.1. Innenfor o_EA1 og o_EA2 skal det etableres trafostasjon og energianlegg. 3.1.5.2. Teknisk anlegg i o_EA1 kan innlemmes i landskapsoppbygningen og takterrasse/oppholdsareal kan etableres p\u00e5 taket til konstruksjonene. 3.1.6. Lekeplass (felt o_LEK) 3.1.6.1. Form\u00e5let omfatter deler av offentlig lekeplass. 3.2. Samferdselsanlegg og teknisk infrastruktur (\u00a7 12-5 nr. 2) 3.2.1. Samferdselsanlegg og teknisk infrastruktur (felt ST) 3.2.1.1. Form\u00e5let omfatter samferdselsanlegg tilknyttet felt BK2. 3.2.2. Veg/kj\u00f8reveg (felt f_V1, f_V2, o_KV1, o_KV2) 3.2.2.1. Veger og kj\u00f8reveger skal opparbeides i samsvar med bredde og kurvatur som vist p\u00e5 plankartet og etter godkjente tekniske planer. Mindre justeringer av form\u00e5lsgrenser inntil 0,5 meter kan gj\u00f8res i forbindelse med byggesaksbehandling. 3.2.2.2. Avkj\u00f8rsler er vist med pil eller som veg/kj\u00f8reveg. Avkj\u00f8rsler angitt med avkj\u00f8rselspil i plankartet skal s\u00e5 langt som mulig utformes i samsvar med krav i N100. Trafikksikkerhet skal legges til grunn. 3.2.3. Fortau (felt o_FO1, o_FO2, o_FO3, o_FO4, o_FO5, o_FO6) 3.2.3.1. Dekket p\u00e5 fortau skal v\u00e6re tilpasset etter universell utforming. 3.2.4. Gang- og sykkelveg (felt o_GS1, f_GS2, o_GS3, o_GS4) 3.2.4.1. Dekket p\u00e5 gang- og sykkelveg skal v\u00e6re tilpasset etter universell utforming. 3.2.4.2. Kj\u00f8ring til eiendommene gnr. 160, bnr. 654 og 661 p\u00e5 gang- og sykkelveg o_GS3 er tillatt. 3.2.4.3. S\u00f8r for o_HOM skal det etableres bom, rullestriper eller andre fartsreduserende tiltak for \u00e5 \u00f8ke trafikksikkerheten i omr\u00e5det i tr\u00e5d med anbefaling i notat vedr. trafikksikkerhetstiltak for o_GS3 datert 07.11.2024. 3.2.5. Annen veggrunn \u2013 tekniske anlegg (felt o_AVT1, o_AVT2, f_AVT3) 3.2.5.1. Form\u00e5let AVT gjelder veggrunn som er n\u00f8dvendig for \u00e5 ta h\u00e5nd om tekniske installasjoner, inkludert tilkomst til disse, i forbindelse med etablering og drift av tilgrensende veg. 3.2.6. Annen veggrunn \u2013 gr\u00f8ntareal (felt o_AVG1, f_AVG2, AVG3) 3.2.6.1. Form\u00e5let gjelder veggrunn utenom selve vegarealet som er n\u00f8dvendig for \u00e5 ta h\u00e5nd om etableringen og funksjonen av samferdselsanlegget. 3.2.6.2. Det tillates justering/utvidelse av fortau/gangveger/gang- sykkelveger inn i form\u00e5l AVG der detaljprosjekteringen viser at dette er mulig. Det m\u00e5 ikke g\u00e5 p\u00e5 bekostning av tekniske l\u00f8sninger for gr\u00f8ft. 3.2.7. Parkeringsplasser (felt o_PP) 3.2.7.1. Innenfor form\u00e5let skal det etableres offentlig tilgjengelige parkeringsplasser. Side 5 av 7 Reguleringsbestemmelser Arealplan-ID 4601_66420000 3.2.8. Parkeringshus (felt PH) 3.2.8.1. Innenfor form\u00e5let skal det etableres parkeringskjeller. Form\u00e5let omfatter ogs\u00e5 rampe til parkeringskjelleren. Mindre justeringer av form\u00e5lsgrenser inntil 1,0 meter kan gj\u00f8res i forbindelse med byggesaksbehandling. 3.3. Gr\u00f8nnstruktur (\u00a7 12-5 nr. 3) 3.3.1. Park (felt o_PA1, o_PA2, o_PA3) 3.3.1.1. o_PA1, og_PA2 og o_PA3 skal benyttes til offentlig park/friomr\u00e5de. 4. Hensynssoner (\u00a7\u00a7 12-6, 12-7 og 11-8) 4.1. Sikrings-, st\u00f8y- og faresoner (\u00a7 11-8 a) (sone H140, H390) 4.1.1. Sikringssone \u2013 Frisikt (sone H140) I frisiktsone skal det til enhver tid v\u00e6re fri sikt 0,5 meter over tilst\u00f8tende veiers plan. 4.1.2. Faresone \u2013 Annen fare (sone H390_1, H390_2) Fare for spenning fra h\u00f8yspenningsanlegg, gasslekkasje, brann og eksplosjonsfare. 4.2. S\u00e6rlige hensyn til landbruk, friluftsliv, gr\u00f8nnstruktur, landskap eller bevaring av naturmilj\u00f8 eller kulturmilj\u00f8 (\u00a7 11-8 c) 4.2.1. Bevaring kulturmilj\u00f8 (sone H570) Tiltak innenfor hensynssonen skal tilpasses kulturmilj\u00f8 og kulturminner i omr\u00e5det. 5. Bestemmelsesomr\u00e5der 5.1. Bestemmelsesomr\u00e5de (omr\u00e5de #1, #2, #3, #4) 5.1.1. Oppstillingsplass for driftskj\u00f8ret\u00f8y (omr\u00e5de #1) Innenfor bestemmelsesomr\u00e5de #1 skal det v\u00e6re tilgjengelig oppstillingsplass for driftskj\u00f8ret\u00f8y for o_EA1 (Energianlegg). Det skal ikke etableres installasjoner som hindrer oppstillingsplass og snumuligheter. 5.1.2. Gangforbindelse (omr\u00e5de #2) Innenfor bestemmelsesomr\u00e5de #2 skal det etableres en snarveg/gangforbindelse mellom o_FO4 og f_V2. Det er ikke krav om universell utforming av gangforbindelsen. Det skal etableres skjermingstiltak mellom gangforbindelsen og BK1. 5.1.3. Midlertidige anleggsomr\u00e5der (omr\u00e5de #3, #4) Omr\u00e5dene kan benyttes til inngrep som er n\u00f8dvendige for \u00e5 gjennomf\u00f8re tiltak innenfor hhv. o_HOM, o_EA1 og o_GS3. N\u00e5r anleggsarbeidet er avsluttet skal omr\u00e5dene f\u00f8res tilbake til eksisterende bruksform\u00e5l, og opparbeides etter avtale med grunneier. Midlertidige anleggsomr\u00e5der opph\u00f8rer 10 \u00e5r etter planens ikrafttredelsestidspunkt. 6. Rekkef\u00f8lgebestemmelser (\u00a7 12-7 nr. 10) 6.1. F\u00f8r bebyggelse tas i bruk (felt o_HOM) 6.1.1. F\u00f8r brukstillatelse for o_HOM kan gis skal f\u00f8lgende v\u00e6re ferdig opparbeidet: - Fortau o_FO3 med nedsenket kantstein foran sykehjemmets inngangsparti - Fortau o_FO4 Side 6 av 7 Reguleringsbestemmelser Arealplan-ID 4601_66420000 - Sansehage p\u00e5 bakkeplan med gjerde, innenfor o_HOM - Parkeringsplasser for bil og sykkel tilh\u00f8rende sykehjemmet 6.2. F\u00f8r ferdigattest (felt o_HOM) 6.2.1. F\u00f8r ferdigattest for o_HOM kan gis skal f\u00f8lgende v\u00e6re ferdig opparbeidet: - Nye tr\u00e6r, i samsvar med punkt 3.1.4.15 - Gang- og sykkelveg, o_GS3 - Kantsone mellom o_GS3 og o_HOM, i samsvar med formingsveileder - Gangforbindelse innenfor bestemmelsesomr\u00e5de #2 - Reparasjoner av terreng p\u00e5 uteoppholdsareal som ev. ber\u00f8res av anleggsarbeid Dokumenter som gis juridisk virkning gjennom henvisning i bestemmelsene 1. Illustrasjonsplan datert 09.04.2024 2. VA-rammeplan datert 29.09.2022 3. Kulturminnedokumentasjon datert 18.10.2022 4. Milj\u00f8oppf\u00f8lgingsplan datert 02.02.2024 5. Formingsveileder datert 12.11.2024 6. Notat vedr. mulige TS-tiltak o_GS3 datert 07.11.2024 Side 7 av 7 Reguleringsbestemmelser Arealplan-ID 4601_66420000 "
}