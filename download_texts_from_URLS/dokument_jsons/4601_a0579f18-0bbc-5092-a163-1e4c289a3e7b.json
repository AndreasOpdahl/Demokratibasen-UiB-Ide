{
  "dokument_id": "a0579f18-0bbc-5092-a163-1e4c289a3e7b",
  "doc_type": "case_presentation",
  "kommune": 4601,
  "tittel": "Organisering av r\u00e5dets arbeid",
  "url": "https://bergen.kommune.no/politikere-utvalg/api/fil/bk360/9628872/Framstilling-Organisering-av-radets-arbeid",
  "tekst": " Kommunalt r\u00e5d for personer med funksjonsnedsettelse Saksframstilling V\u00e5r referanse: 2023/280756-3 Saksbehandler: Ragnhild Hvoslef Kr\u00fcger Organisering av r\u00e5dets arbeid Hva saken gjelder: Planlegging av r\u00e5dets m\u00f8ter Det er leder som har ansvar for sakslisten til m\u00f8tene. Saksliste settes opp i samarbeid med sekretariatet. Frem til og med 2019 hadde r\u00e5det ett arbeidsutvalg som m\u00f8ttes ca to uker f\u00f8r m\u00f8tet for \u00e5 sette opp sakslisten og planlegge r\u00e5dets aktivitet ellers. Arbeidsutvalget m\u00f8ttes fysisk og hadde ellers epostkontakt med sekretariatet. I perioden 2020-2023 hadde r\u00e5det ikke anledning til \u00e5 ha et arbeidsutvalg. M\u00f8tene ble planlagt av leder og nestleder og ett tredje medlem (rullerende deltakelse) p\u00e5 digitale m\u00f8ter ca to uker f\u00f8r hvert m\u00f8te. R\u00e5det har n\u00e5 igjen anledning til \u00e5 ha arbeidsutvalg og det er opp til det n\u00e5v\u00e6rende r\u00e5det \u00e5 bestemme hvordan man \u00f8nsker \u00e5 planlegge m\u00f8tene. Deltakelse i kommunale arbeids- og referansegrupper. R\u00e5det blir jevnlig bedt om \u00e5 oppnevne representanter til ulike kommunale arbeids- og referansegrupper. I perioden 2020-2023 har r\u00e5det v\u00e6rt representert i f\u00f8lgende faste kommunale arbeidsgrupper - Kvalitetsutvalg for hjemmebaserte tjenester - Kvalitetsutvalg for tjenester til utviklingshemmeede - Arbeidsgruppe for boligprosjekter i byr\u00e5dsavdeling for eldre, helse og frivillighet - Styringsgruppe for tillits- og faglighetsreformen fase 2 - Styringsgruppe for Kraftsenter for rehabilitering. I tillegg har r\u00e5det deltatt i flere ad-hoc arbeids og referansegrupper og deltatt med innlegg p\u00e5 ulike innspillsdager og temam\u00f8ter. Det forrige r\u00e5det behandlet i m\u00f8te 26. september 2023 en sak om deltakelse i arbeidsgrupper, referansegrupper og andre former for medvirkning i kommunen og fattet f\u00f8lgende vedtak: 1 R\u00e5det anbefaler at man i neste periode deltar i f\u00e6rre faste arbeidsgrupper og i st\u00f8rre grad ber om at hele r\u00e5det f\u00e5r orientering om arbeid som er i gang. Det er likevel viktig \u00e5 delta i noen sentrale arbeidsgrupper og innspillsdager. Arbeidsgrupper som er spesielt viktig for r\u00e5dets arbeidsomr\u00e5de prioriteres. Dette vurderes i hvert enkelt tilfelle Det er r\u00e5det selv som skal ta stilling til i hvor stor grad man \u00f8nsker at enkeltrepresentanter skal delta i kommunale arbeids/referansegrupper eller andre former for medvirkning utenom r\u00e5dsm\u00f8tene. Forslag til vedtak: Saken legges frem til diskusjon uten forslag til vedtak Dato: 3. januar 2024 Ragnhild Hvoslef Kr\u00fcger - seniorr\u00e5dgiver/r\u00e5dssekretariatet Dokumentet er godkjent elektronisk. 2 Saksframstilling: 3 "
}