{
  "dokument_id": "7ac36863-6e2a-5c0e-af6e-d42363860ebb",
  "doc_type": "case_presentation",
  "kommune": 4601,
  "tittel": "Justeringsavtale for Land\u00e5storget Parkering As vedr. kommunal vei og offentlig torg, overtakelse av justeringsplikt.",
  "url": "https://bergen.kommune.no/politikere-utvalg/api/fil/bk360/10905551/Framstilling-Justeringsavtale-for-Landastorget-Parkering-As-vedr-kommunal-vei-og-offentlig-torg-overtakelse-av-justeringsplikt-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/112408-17 Justeringsavtale for Land\u00e5storget Parkering AS vedr. kommunal vei og offentlig torg, overtakelse av justeringsplikt Hva saken gjelder: I forbindelse med utbygging har Land\u00e5storget Parkering AS (Overdrager) opparbeidet offentlig infrastruktur i form av offentlig vei og offentlig torg i henhold til rekkef\u00f8lgekrav i reguleringsplan for \u00c5rstad, gnr. 161, bnr. 974 m fl. Erleveien 20. Veien og torget er etter ferdigstillelsen vederlagsfritt overdratt til Bergen kommune, jfr. vedlagte overtakelsesbekreftelse. Overdrager \u00f8nsker \u00e5 inng\u00e5 en justeringsavtale med Bergen kommune for disse kapitalvarene slik at kommunen overtar justeringsplikten for merverdiavgiften. Med overf\u00f8ring av justeringsplikten menes overf\u00f8ring av den fremtidige plikten Overdrager har til \u00e5 justere ned fradraget for inng\u00e5ende merverdiavgift dersom bruken av kapitalvaren til fradragsberettiget form\u00e5l reduseres, jfr. mva.-loven \u00a79-2. Siden Land\u00e5storget Parkering AS er merverdiavgiftspliktig for sin omsetning, har de fortl\u00f8pende gjort fradrag for inng\u00e5ende mva. ved opparbeiding av veianlegget og torget som n\u00e5 er overdratt til kommunen. N\u00e5r kommunen inng\u00e5r avtale om \u00e5 overta fremtidig justeringsplikt, ikke justeringsrett, opprettholder Land\u00e5storget Parkering AS sin rett til mva.- fradraget. Uten en slik avtale m\u00e5 fradragsf\u00f8rt mva. tilbakebetales til staten. Fagetaten opplyser at justeringsavtalen m\u00e5 inng\u00e5s i l\u00f8pet av august 2024 for at frist som f\u00f8lger av merverdiavgiftsloven skal overholdes. Fagetatens vurdering og anbefaling: Bymilj\u00f8etaten anbefaler med bakgrunn i byr\u00e5dssak 1279/13 at det inng\u00e5s justeringsavtale med utbygger. Avtalen medf\u00f8rer ingen \u00f8konomiske forpliktelser for kommunen. Generelt om justeringsavtaler: Med virkning fra 1.1.2008 ble det innf\u00f8rt nye regler om justering av merverdiavgift. Sammen med justeringsreglene i kompensasjonsloven \u00a716, legger disse reglene grunnlaget for den s\u00e5kalte \u00abjusteringsmodellen\u00bb ved privat utbygging av kommunal og/eller fylkeskommunal infrastruktur. I forbindelse med utbygging av f.eks. tomteomr\u00e5der, hvor utbygger st\u00e5r for utbygging av kommunal infrastruktur som vederlagsfritt overf\u00f8res til kommunen, f\u00e5r utbygger tilbake deler av den merverdiavgift kommunen kan f\u00e5 kompensasjon/fradrag for etter justeringsreglene i hhv. momskompensasjonsloven og merverdiavgiftsloven. I de tilfeller hvor utbygger er merverdiavgiftspliktig, f\u00e5r utbygger beholde allerede fradragsf\u00f8rt mva. 1 I korte trekk fungerer dette slik: Utbygger koster utbyggingen av kommunal infrastruktur i tomteomr\u00e5det og overf\u00f8rer ferdig utbygd infrastruktur vederlagsfritt til kommunen. Utbygger f\u00e5r normalt ikke fradrag for inng\u00e5ende merverdiavgift. Kommunen f\u00e5r iht. justeringsreglene hhv. fradrag for inng\u00e5ende merverdiavgift eller momskompensasjon med 1/10 hvert \u00e5r i 10 \u00e5r etter overtakelsen. Forutsetningen er at reglene om overdragelse av justeringsrett anvendes. Av den \u00e5rlige justeringsinntekten kommunen f\u00e5r, betales en avtalt andel til utbygger. I de tilfeller utbygger er merverdiavgiftspliktig, f\u00e5r utbygger beholde allerede fradragsf\u00f8rt mva. under forutsetning av at reglene om overdragelse av justeringsplikt anvendes. Med overf\u00f8ring av justeringsplikten menes overf\u00f8ring av den fremtidige plikten Overdrageren har til \u00e5 justere ned fradraget for inng\u00e5ende merverdiavgift dersom bruken av kapitalvaren til fradrags-/kompensasjonsberettiget form\u00e5l reduseres. Med overf\u00f8ring av justeringsretten menes overf\u00f8ring av den fremtidige retten Overdrageren har til \u00e5 justere opp fradraget for inng\u00e5ende merverdiavgift n\u00e5r bruken endres fra et ikke fradrags-/kompensasjonsberettiget form\u00e5l til et fradrags- /kompensasjonsberettiget form\u00e5l. Justeringsavtalen Justeringsavtalen inng\u00e5s med bakgrunn i byr\u00e5dets ansvar og myndighet til \u00e5 s\u00f8rge for den l\u00f8pende drift av kommunens virksomhet, jf. byr\u00e5dets fullmakt \u00a7 2.4. Kommunen har opp gjennom \u00e5rene inng\u00e5tt flere justeringsavtaler med private utbyggere. I disse sakene er det vist til tidligere byr\u00e5ds vedtak i byr\u00e5dssak 1279/13 \u2013 avklaring om bruk av justeringsmodellen. Fordeler som vektlegges i saken er bl.a. at bruk av justeringsavtaler vil redusere private utbyggere sin merverdiavgiftkostnad i utbyggingsprosjekter og at slike avtaler kan medvirke til at det er mulig \u00e5 gjennomf\u00f8re mer helhetlige utbygginger. Det fremholdes videre at bruk av justeringsmodellen kan gi et positivt forhandlingsklima, v\u00e6re et verkt\u00f8y i kommunens arbeid med \u00e5 gj\u00f8re gjennomf\u00f8ring av reguleringsplaner enklere, og gj\u00f8re byen mer attraktiv for utbygging. For \u00e5 sikre offentlighet rundt avtalene, ble fullmakten lagt til byr\u00e5det. Justeringsavtalen mellom Land\u00e5storget Parkering AS og Bergen kommune gjelder overdragelse av justeringsplikt til Bergen kommune, jf. merverdiavgiftsloven \u00a7 9-3 og merverdiavgiftforskriften \u00a7 9-3-4. Veianlegget og torget/kapitalvaren er overdratt vederlagsfritt til Bymilj\u00f8etaten, jfr. vedlagte overtakelsesbekreftelse. Overf\u00f8ring av justeringsplikten skal dokumenteres med en skriftlig underskrevet oppstilling jf. merverdiavgiftslovens forskrift \u00a7 9-3-5. Dette ivaretas av vedlagte justeringsskjema.. Justeringsskjemaet er attestert av revisor med elektronisk signatur. Kapitalvaren skal brukes i kompensasjonsberettiget virksomhet i Bergen kommune. Det normale er at justeringen skjer over en periode p\u00e5 10 \u00e5r. For veianlegget i denne avtalen er f\u00f8rste justeringsperiode 6. termin 2024 mens siste justeringsperiode er 6. termin 2033. Kapitalvaren er i justeringsskjemaet opplyst anskaffet og fullf\u00f8rt i juni 2024 og overdratt kommunen samme \u00e5r. Justeringsperiode for torget er 9 \u00e5r. Kapitalvaren er i justeringsskjemaet opplyst anskaffet og ferdigstilt i mai 2023 og overdratt til kommunen i juni 2024. Det samlede bel\u00f8p Overdrageren overf\u00f8rer justeringsplikten for til Bergen kommune utgj\u00f8r p\u00e5 overdragelsestidspunktet totalt kr. 363 897,- som fordeler seg slik: - Justeringsplikt veianlegg kr. 93 569,- - Justeringsplikt torg kr. 270 328,- 2 Regnskapsmessig f\u00f8ring Kapitalvarene er overdratt til Bergen kommune i 2024. Justeringsskjema for kapitalvarene er underskrevet av utbygger i juli 2024. Kapitalvarene vil regnskapsf\u00f8rt i investeringsregnskapet i 2024. \u00c5rlig Land\u00e5s Parkering AS, Budsjettjustering bud.tilpasning veianlegg Regnskap 2024 2024 fra 2025 Kj\u00f8p av anleggsmiddel 374 277 374 277 Bidrag fra utbygger -374 277 -374 277 Justeringsinntekt 0 0 0 Overf\u00f8ring til utbygger 0 0 0 Adm. kostnad avsettes til ubundet investeringsfond 0 0 0 \u00c5rlig Land\u00e5s Parkering AS, Budsjettjustering bud.tilpasning torg Regnskap 2024 2024 fra 2025 Kj\u00f8p av anleggsmiddel 1 263 603 1 263 603 Bidrag fra utbygger -1 263 603 -1 263 603 Justeringsinntekt 0 0 0 Overf\u00f8ring til utbygger 0 0 0 Adm. kostnad avsettes til ubundet investeringsfond 0 0 0 Byr\u00e5dens vurdering og anbefaling/konklusjon: Avtaler etter justeringsmodellen har ikke en forankring i plan- og bygningsloven. Regelverket om prosess og offentlighet som gjelder utbyggingsavtaler gjelder f\u00f8lgelig ikke for avtaler etter justeringsmodellen. Saken fremmes i henhold til byr\u00e5dssak 1279/13 der byr\u00e5det generelt \u00e5pnet for at Bergen kommune kan inng\u00e5 avtaler etter justeringsmodellen, der dette viser seg \u00e5 v\u00e6re hensiktsmessig. Avtalen inng\u00e5s av byr\u00e5det. Vedtakskompetanse: Byr\u00e5det har ansvar og myndighet til \u00e5 s\u00f8rge for den l\u00f8pende drift av kommunens virksomhet jfr. \u00a72.4 og \u00a716.1 i byr\u00e5dets fullmakter vedtatt av bystyret 16.12.2020 i sak 378/20. I henhold til gjeldende budsjettfullmakter pkt. 2.3.m kan byr\u00e5det foreta balanserte budsjettjusteringer i investeringsbudsjettet som f\u00f8lge av inng\u00e5else av justeringsavtaler med privat utbygger der utbygger st\u00e5r for utbygging av kommunal infrastruktur som vederlagsfritt overdras til kommunen. Byr\u00e5d forbyutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det godkjenner justeringsavtalen med Land\u00e5storget Parkering AS. 2. Byr\u00e5det vedtar justeringer i investeringsbudsjettet for 2024 som vist i sakspremissene. 3. Byr\u00e5d for byutvikling delegeres myndighet til \u00e5 signere justeringsavtalen p\u00e5 vegne av bergen kommune. Dato: 20. august 2024 Christine Kahrs Byr\u00e5d forbyutvikling 3 Dokumentet er godkjent elektronisk. Vedlegg: Fagnotat, datert 19.07.2024 Avtale om overdragelse av justeringsplikt for merverdiavgift. Parter Bergen kommune og Land\u00e5storget Parkering AS. Inkludert vedlegg 1-6 4 "
}