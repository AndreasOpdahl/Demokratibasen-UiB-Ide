{
  "dokument_id": "e8f2af66-4bac-5166-80ea-884d318d02de",
  "doc_type": "case_attachment",
  "kommune": 4601,
  "tittel": "H\u00f8ring - Forslag om forskrift om tilskuddsordning for kompetansetiltak innen kart, plan og geodata",
  "url": "https://bergen.kommune.no/politikere-utvalg/api/fil/bk360/11921284/Horing-Forslag-om-forskrift-om-tilskuddsordning-for-kompetansetiltak-innen-kart-plan-og-geodata",
  "tekst": "H\u00f8ringsinstansene Deres ref V\u00e5r ref Dato 24/283-12 21. januar 2025 Offentlig h\u00f8ring - Forslag om forskrift om tilskuddsordning for kompetansetiltak innen kart, plan og geodata 1. Innledning Kommunal- og distriktsdepartementet foresl\u00e5r i h\u00f8ringsnotatet en ny forskrift om tilskudd til kompetansetiltak innen kart, plan og geodata. 2. Bakgrunn for tilskuddsordningen Bakgrunnen for h\u00f8ringsnotatet er Kommunal- og distriktsdepartementet sin tilskuddsordning for kompetansetiltak innen kart, plan og geodata. I statsbudsjettet for 2024 er tilskuddsordningen omtalt under kap. 590 Planlegging og byutvikling, post 81 Kompetansetiltak innen planlegging og geodata. Tilskuddsordningen for kompetansetiltak innen plan, kart og geodata var opprinnelig koblet til et st\u00f8rre samarbeidsprosjekt, mellom dav\u00e6rende Milj\u00f8verndepartementet (MD) og Kommunesektorens interesseorganisasjon (KS), ved navn \u00abLivskraftige kommuner\u00bb. Form\u00e5let var \u00e5 \u00f8ke den lokale kompetansen innen plan og milj\u00f8. Ordningen var rettet mot privat og frivillig sektor med m\u00e5l om \u00e5 fremme kompetansetiltak. Planavdelingen ble i 2013 overf\u00f8rt til det nyopprettede Kommunal- og moderniseringsdepartementet. Ordningen ble etter overf\u00f8ringen avgrenset til \u00e5 gjelde kompetansetiltak innen plan, kart og geodata rettet mot privat og ideell sektor. Ordningen har manglet forskriftsfesting. Kommunal- og distriktsdepartementet ser behov for at ordningen festes i forskrift. Bakgrunnen er at ordningen skal forvaltes i samsvar med kravene forvaltningsloven og \u00f8konomiregelverket stiller til utforming og forvaltning av tilskudd. Postadresse Kontoradresse Telefon* Avdeling Saksbehandler Postboks 8112 Dep Akersg. 59 22 24 90 90 Planavdelingen \u00d8yvind Moss- 0032 Oslo Org.nr. Iversen postmottak@kdd.dep.no www.kdd.dep.no 972 417 858 22 24 47 87 3. Gjeldende rett Under f\u00f8lger en n\u00e6rmere beskrivelse av tilskuddsordningen som inng\u00e5r i forskriften som sendes p\u00e5 h\u00f8ring. Ordningen er i dag ikke regulert gjennom forskrift. Tilskuddsordningen har hjemmel i Stortingets budsjettvedtak, kap. 590, post. 81. M\u00e5loppn\u00e5else blir vurdert ut fra tilskuddets p\u00e5virkning til \u00e5 \u00f8ke kompetansen innen planlegging, kart og geodata. Tilskuddet skal bidra til \u00e5 \u00f8ke effektiviteten og kvaliteten p\u00e5 den lokale planleggingen etter plan- og bygningsloven og utvikling av nye hjelpemidler til bruk i prosessen. Kompetansetiltakene skal komme akt\u00f8rer i planprosesser etter plan- og bygningsloven til gode, som beslutningstakere, planleggere, organisasjoner, innbyggere og n\u00e6ringslivet. 4. Departementets vurderinger Departementet foresl\u00e5r en ny forskrift om tilskudd til kompetansetiltak innen plan, kart og geodata. 5. Administrative og \u00f8konomiske vurderinger Kommunal- og distriktsdepartementet administrerer i dag tilskuddsordningen. Forskriften vil ikke medf\u00f8re \u00f8kt ressursbruk eller \u00f8kte administrative og \u00f8konomiske konsekvenser. Forslaget vil ikke inneb\u00e6re endring i bevilgning. Bevilgningen vedtas i den \u00e5rlige statsbudsjettprosessen. Fristen for \u00e5 sende h\u00f8ringssvar er 16. mars 2025. H\u00f8ringsuttalelser skal sendes inn elektronisk p\u00e5 regjeringen.no. Det gj\u00f8res ved \u00e5 f\u00f8lge nettlenken nederst p\u00e5 denne siden. Alle kan avgi h\u00f8ringsuttalelse. Vi minner om at h\u00f8ringsuttalelser er offentlige etter offentleglova og blir publisert p\u00e5 regjeringen.no. H\u00f8ringssvar skal sendes via denne nettsiden: regjeringen.no/id3082575 Med hilsen Hanne Bakke (e.f.) avdelingsdirekt\u00f8r \u00d8yvind Moss-Iversen seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 2 "
}