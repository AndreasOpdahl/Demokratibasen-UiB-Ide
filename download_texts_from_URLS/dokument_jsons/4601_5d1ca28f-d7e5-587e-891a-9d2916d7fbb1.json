{
  "dokument_id": "5d1ca28f-d7e5-587e-891a-9d2916d7fbb1",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 61 fra Linn Kristin Eng\u00f8 (A) til skolebyr\u00e5den om ansettelse av milj\u00f8arbeidere i skolen - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/11034209/Svar-pa-skriftlig-sporsmal-nr-61-fra-Linn-Kristin-Engo-A-til-skolebyraden-om-ansettelse-av-miljoarbeidere-i-skolen-Utvalg-for-barnehage-skole-og-idrett",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2024/131723-3 Saksbehandler: Janne Kristoffersen Fra Dato: 10. september 2024 byr\u00e5d for barnehage og skole Svar p\u00e5 skriftlig sp\u00f8rsm\u00e5l nr. 61 fra Linn Kristin Eng\u00f8 (A) til skolebyr\u00e5den om ansettelse av milj\u00f8arbeidere i skolen - Utvalg for barnehage, skole og idrett Sp\u00f8rsm\u00e5l til byr\u00e5den: Representanten Linn Kristin Eng\u00f8 (A) har 26.08.2024 sendt inn f\u00f8lgende skriftlige sp\u00f8rsm\u00e5l: I bystyrets behandling av byr\u00e5dets forslag til tilleggsinnstilling ble det besluttet \u00e5 bevilge \u00e5tte millioner kroner til \u00e5 ansette flere milj\u00f8veiledere i skolen. Sp\u00f8rsm\u00e5l: 1. Hvor mange milj\u00f8arbeidere/milj\u00f8veiledere arbeidet i Bergensskolen skole\u00e5ret 2023/24 og hvor mange milj\u00f8arbeidere arbeider det i skole\u00e5ret 2024/25? 2. Hvordan er de ekstra 8 mill. kr. fordelt? 3. Kjenner byr\u00e5det til skoler som ikke har ansatt milj\u00f8arbeidere p\u00e5 bakgrunn av stramme budsjettrammer? Svar fra byr\u00e5den: Sp\u00f8rsm\u00e5l 1: Hvor mange milj\u00f8arbeidere/milj\u00f8veiledere arbeidet i Bergensskolen skole\u00e5ret 2023/24 og hvor mange milj\u00f8arbeidere arbeider det i skole\u00e5ret 2024/25? Det er totalt 20 skoler som har \u00f8remerkede midler til milj\u00f8arbeidere/milj\u00f8veiledere i 2024/25. Av disse er det 11 skoler som har f\u00e5tt nye tildelinger til stillinger dette skole\u00e5ret, i tillegg til de 9 skolene som hadde \u00f8remerkede midler i 2023/24. Sp\u00f8rsm\u00e5l 2: Hvordan er de ekstra 8 mill. kr. fordelt? Bergen bystyre vedtok i budsjettet for 2024 \u00e5 bevilge \u00e5tte millioner kroner til flere milj\u00f8veiledere i Bergensskolen. Byr\u00e5dsavdeling for barnehage og skole, ved Etat for skole, har fordelt disse midlene til \u00e5tte ungdomsskoler og tre barneskoler. F\u00f8lgende 11 skoler har f\u00e5tt tildelt 700 000 kroner hver: Storetveit, Hop, Ytrebygda, Mj\u00f8lker\u00e5en, Breimyra, Olsvik, Holen, Fridalen, Slettebakken, Flaktveit og Kj\u00f8kkelvik. De resterende 300 000 kronene er brukt til \u00e5 styrke alternativ oppl\u00e6ring ved seks ungdomsskoler som ikke er blant de nevnte skolene. De tre utvalgte barneskolene er valgt som pilotprosjekter for \u00e5 styrke det psykososiale arbeidet p\u00e5 barnetrinnet. Sp\u00f8rsm\u00e5l 3: Kjenner byr\u00e5det til skoler som ikke har ansatt milj\u00f8arbeidere p\u00e5 bakgrunn av stramme budsjettrammer? Byr\u00e5det har ingen oversikt over om skoler har unnlatt \u00e5 ansette milj\u00f8veiledere grunnet den enkelte skoles budsjett. Alle skoler m\u00e5 f\u00f8rst oppfylle krav om l\u00e6rernorm og individuell tilpasset oppl\u00e6ring, f\u00f8r de kan bruke ett eventuelt gjenv\u00e6rende handlingsrom til for eksempel \u00e5 ansette milj\u00f8veiledere. Daniel C. E. H\u00e4gglund - byr\u00e5d for barnehage og skole Dokumentet er godkjent elektronisk. "
}