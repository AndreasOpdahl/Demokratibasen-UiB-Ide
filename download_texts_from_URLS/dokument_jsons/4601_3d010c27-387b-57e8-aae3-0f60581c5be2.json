{
  "dokument_id": "3d010c27-387b-57e8-aae3-0f60581c5be2",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 129 fra Chris J\u00f8rgen K. R\u00f8dland (H) til Christine Kahrs (H) om sikkerhet for g\u00e5ende p\u00e5 fortau langs \u00d8vregaten i anleggsperioden - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/11022316/Svar-pa-skriftlig-sporsmal-nr-129-fra-Chris-Jorgen-K-Rodland-H-til-Christine-Kahrs-H-om-sikkerhet-for-gaende-pa-fortau-langs-Ovregaten-i-anleggsperioden-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/126802-3 Saksbehandler: Malene Nesse Gr\u00f8nningen Fra Dato: 6. september 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 129 fra Chris J\u00f8rgen K. R\u00f8dland (H) til Christine Kahrs (H) om sikkerhet for g\u00e5ende p\u00e5 fortau langs \u00d8vregaten i anleggsperioden - Utvalg for milj\u00f8 og byutvikling Sp\u00f8rrer viser til den p\u00e5g\u00e5ende oppgraderingen av \u00d8vregaten og den midlertidige vegstengingen. P\u00e5 grunn av at bilvegen er stengt, kombinert med at fortauene er sv\u00e6rt smale og uoversiktlig, ferdes n\u00e5 elsparkesykler og elsykler p\u00e5 fortauene. Dette f\u00f8rer til en sv\u00e6rt farlig situasjon for g\u00e5ende, noe b\u00e5de n\u00e6ringsdrivende og anleggsarbeiderne daglig er vitne til. Sp\u00f8rrer er kontaktet av n\u00e6ringsdrivende i omr\u00e5det som etterlyser tiltak, for eksempel at det skiltes at fortau kun er for g\u00e5ende \u2013 alternativt eller som et supplement \u2013 at Bymilj\u00f8etaten ber leverand\u00f8rene av elsparkesykler om \u00e5 sette ned fartsgrensen ned i dette omr\u00e5det mens arbeidet p\u00e5g\u00e5r. Andre sikkerhetstiltak, som for eksempel fartsdumper i fortauet eller liknende er ogs\u00e5 foresl\u00e5tt. Sp\u00f8rsm\u00e5l til byr\u00e5den: Vil byr\u00e5den ta initiativ til tiltak som kan \u00f8ke sikkerheten for de g\u00e5ende p\u00e5 fortauet langs \u00d8vregaten? Svar fra byr\u00e5den: Byr\u00e5den takker for sp\u00f8rsm\u00e5let, og vil understreke hvor viktig det er \u00e5 jobbe for at det skal v\u00e6re trygt for alle \u00e5 ferdes i byen v\u00e5r. Siden \u00d8vregaten er en fylkesvei, ligger likevel ansvaret for b\u00e5de den midlertidige og permanente situasjonen i gaten hos fylkeskommunen og Statens vegvesen (skiltmyndighet). Med bakgrunn i sp\u00f8rsm\u00e5let vil byr\u00e5den derfor oversende bekymringen til fylkeskommunen og Statens vegvesen (skiltmyndighet), for en vurdering der. N\u00e5r det gjelder elsparkesyklene, s\u00e5 har Bymilj\u00f8etaten innf\u00f8rt saktesone i denne delen av \u00d8vregaten, s\u00e5 lenge arbeidene p\u00e5g\u00e5r. Saktesonen ble innf\u00f8rt for ca. to uker siden, etter at byr\u00e5den gjorde etaten oppmerksom p\u00e5 problemet. Christine Kahrs \u2013 Byr\u00e5d for byutvikling Dokumentet er godkjent elektronisk. "
}