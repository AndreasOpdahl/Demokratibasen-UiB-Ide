{
  "dokument_id": "d3115702-3db1-57df-ab91-97e9fecbe1d9",
  "doc_type": "case_presentation",
  "kommune": 4601,
  "tittel": "Fritak fra parkeringsavgift for hjemmetjenestens kj\u00f8ret\u00f8y ",
  "url": "https://bergen.kommune.no/politikere-utvalg/api/fil/bk360/11780714/Framstilling-Fritak-fra-parkeringsavgift-for-hjemmetjenestens-kjoretoy-",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2023/240719-11 Fritak fra parkeringsavgift for hjemmetjenestens kj\u00f8ret\u00f8y Hva saken gjelder: Saken gjelder innf\u00f8ring av fritak fra parkeringsavgift for hjemmebaserte tjenesters kj\u00f8ret\u00f8y i tjeneste. Et slikt avgiftsfritak kan vedtas av bystyret. Det f\u00f8lger av forskrift om avgiftsbelagt boligsoneparkering, Bergen kommune (heretter boligsoneforskriften) \u00a7 3 at: \u00abfastsettelse av avgift og avgiftssatser for ulike brukergrupper og boligsoner vedtas av bystyret\u00bb Bakgrunnen for forslaget er at det er \u00f8nskelig at hjemmebaserte tjenesters kj\u00f8ret\u00f8y f\u00e5r anledning til \u00e5 parkere avgiftsfritt i boligsonen og til \u00e5 parkere utenfor parkometerplasser i boligsone 1. N\u00e5r hjemmebaserte tjenesters ansatte kj\u00f8rer bil rundt til brukerne bruker disse et \u00aballsonekort\u00bb, som gir dem rett til \u00e5 parkere i boligsone 2-30. Etaten betaler for disse kortene. I sone 1 er de imidlertid henvist til \u00e5 parkere p\u00e5 parkometer/avgiftsplasser. Situasjonen for hjemmebaserte tjenesters biler i sone 1 var et tema ved etablering av boligsoneforskriften. Etter det dav\u00e6rende regimet kunne imidlertid elbiler parkere gratis p\u00e5 avgiftsplasser i sone 1, og dette ble ansett tilstrekkelig for \u00e5 dekke behovet. Reglene for elbiler ble endret pr. 1. januar 2021. Etat for hjemmebaserte tjenester bruker ca. 900 000 kroner, inkludert merverdiavgift per \u00e5r p\u00e5 boligsoneparkering. I tillegg bruker etat for helsetjenester, etat for tjenester til utviklingshemmede og psykisk helse og rustjenester ca. 100.000 p\u00e5 parkeringsavgifter. De \u00f8konomiske konsekvensene av avgiftsfritaket har f\u00f8rst og fremst betydning for fordelingen av kostnader og inntekter internt i kommunen. Helse- og omsorgsetatenes utgifter til boligsoneparkering inng\u00e5r i Bymilj\u00f8etatens parkeringsinntekter. Byr\u00e5det vil derfor i revidert budsjett foresl\u00e5 at inntektskravet for parkering reduseres tilsvarende ved innf\u00f8ring av betalingsfritak. Bymilj\u00f8etatens vurdering og anbefaling: Bymilj\u00f8etaten viser til bestilling datert 26. august 2024, hvor etaten bes om \u00e5 innarbeide et unntak i boligsoneforskriften for hjemmebaserte tjenesters kj\u00f8ret\u00f8y, slik at de f\u00e5r anledning til \u00e5 parkere avgiftsfritt i boligsonen og til \u00e5 parkere i boligsone 1, parkometerplasser unntatt. Unntaket (avgiftsfritaket) m\u00e5 omfatte de som yter tjenester etter Lov om kommunale helse- og omsorgstjenester \u00a7 3-2, nummer 6 bokstavene a og b. En avgrensning til \u00abhjemmebaserte tjenester\u00bb eller kun lovens \u00a7 3-2 nr. 6 bokstav a gir ikke en tilfredsstillende l\u00f8sning p\u00e5 problemene for Etat for hjemmebaserte tjenester. 1 Samme personell gir tjenester etter b\u00e5de bokstav a og b, og sambruk av biler og personell vil gj\u00f8re etterlevelsen av regelverket enda mer komplisert dersom unntaket kun omfatter tjenester etter bokstav a. Tjenestene etter bokstav a og b er vevd inn i hverandre, og et fritak som ikke omfatter tjenester etter bokstav b vil inneb\u00e6re at det fortsatt p\u00e5l\u00f8per oppgaver med \u00e5 administrere parkering for deler av etatens bilpark. Parkering i forbindelse med brukerstyrt personlig assistanse (BPA) og st\u00f8ttekontakttjenester genererer ikke administrative oppgaver i nevneverdig omfang, da verken assistenter i BPA- ordningen eller st\u00f8ttekontakter reiser rundt til et stort antall brukere i l\u00f8pet av en arbeidsdag eller vakt. Tjenestene medf\u00f8rer dermed ikke et stort antall parkeringer. Det er heller ikke regelen for disse tjenestene at tjenesteyter trenger bil for \u00e5 komme seg til brukeren, og kommunen eller privat leverand\u00f8r stiller ikke bil til assistentenes eller st\u00f8ttekontaktenes disposisjon. P\u00e5 bakgrunn av dette er BPA og st\u00f8ttekontakttjenester ikke omfattet av det foresl\u00e5tte unntaket. Bymilj\u00f8etaten forst\u00e5r saken slik at helse- og omsorgsetatenes innspill og behov skal ivaretas s\u00e5 langt mulig, forutsatt at endringen/unntaket kan innrettes p\u00e5 en slik m\u00e5te at det ikke utgj\u00f8r statsst\u00f8tte. Bymilj\u00f8etaten foresl\u00e5r f\u00f8lgende l\u00f8sninger: Avgiftsfritak Det f\u00f8lger av boligsoneforskriften \u00a7 3 at \u00abfastsettelse av avgift og avgiftssatser for ulike brukergrupper og boligsoner vedtas av bystyret\u00bb. P\u00e5 bakgrunn av dette legger Bymilj\u00f8etaten til grunn at bystyret ogs\u00e5 kan vedta avgiftsfritak uten at det krever forskriftsendring. For \u00e5 unng\u00e5 at avgiftsfritaket kan utgj\u00f8re statsst\u00f8tte, anbefaler Bymilj\u00f8etaten at dette begrenses til: \u00abKj\u00f8ret\u00f8y som utelukkende brukes til transport av kommunalt personell som yter tjenester etter lov om kommunale helse- og omsorgstjenester \u00a7 3-2 f\u00f8rste ledd nr. 6 bokstavene a og b. Transport i forbindelse med brukerstyrt personlig assistanse og st\u00f8ttekontakttjenester omfattes ikke.\u00bb Det m\u00e5 v\u00e6re en forutsetning for avgiftsfritaket at etatene som disponerer kj\u00f8ret\u00f8yene ikke selger tilleggstjenester eller driver annen \u00f8konomisk aktivitet. Bymilj\u00f8etaten frar\u00e5der at det gis avgiftsfritak til kj\u00f8ret\u00f8y som brukes til transport av personell hos leverand\u00f8rer som kommunen har avtale med. Kommunen har ikke mulighet til \u00e5 kontrollere at disse kj\u00f8ret\u00f8yene ikke brukes til andre form\u00e5l enn de lovp\u00e5lagte oppgavene som leverand\u00f8ren skal utf\u00f8re for kommunen. Kommunens overholdelse av statsst\u00f8tte- regelverket vil dermed i praksis avhenge av at kommunens avtaleparter overholder krav som kommunen ikke kan kontrollere. Bymilj\u00f8etaten vurderer at dette er for usikkert med tanke p\u00e5 statsst\u00f8tteregelverket. Leverand\u00f8rene kan ellers prise inn kostnader til parkering i tilbudene de gir ved kommunens offentlige anskaffelser av tjenester etter helse- og omsorgs- tjenesteloven. Parkeringstillatelse i sone 1 Det kommer frem av boligsoneforskriften \u00a7 13 fjerde ledd at det ikke innvilges parkeringstillatelser til n\u00e6ringsdrivende eller offentlige tjenesteut\u00f8vere i sone 1. En endring av bestemmelsen forutsetter en endring av forskriften. Etter forskriftens \u00a7 11 kan det imidlertid i s\u00e6rlige tilfeller dispenseres fra tildelingskriteriene i forskriften. Bymilj\u00f8etaten vil gi dispensasjon etter \u00a7 11 til et n\u00e6rmere bestemt antall kj\u00f8ret\u00f8y som oppfyller de samme vilk\u00e5rene som for avgiftsfritaket, slik at de f\u00e5r parkeringstillatelse i sone 2 1. Dette gj\u00f8res som en pr\u00f8veordning, i p\u00e5vente av en endring av forskriften. Det er opplyst at det i gjennomsnitt gjelder 4-5 biler p\u00e5 veien i sone 1 i l\u00f8pet av en dag. Hvor mange tillatelser som er n\u00f8dvendig for \u00e5 avhjelpe behovet, vil bli avklart senere. \u00d8konomiske konsekvenser: Kommunens tjenester etter helse- og omsorgstjenesteloven \u00a7 3-2 nr. 6 bokstav a og b utf\u00f8res av flere etater underlagt henholdsvis byr\u00e5d for eldre, helse og omsorg og byr\u00e5d for barnevern, sosial og mangfold, der ansvaret er fordelt i henhold til ulike m\u00e5lgrupper. De \u00f8konomiske konsekvensene av avgiftsfritaket har f\u00f8rst og fremst betydning for fordelingen av kostnader og inntekter internt i kommunen. Etatene under BEHO og BBSM f\u00e5r reduserte kostnader og Bymilj\u00f8etaten f\u00e5r reduserte inntekter, slik at etatens inntektskrav m\u00e5 reduseres. P\u00e5 bakgrunn av det ovennevnte vil byr\u00e5det i revidert budsjett for 2025 vurdere om inntektskravet skal reduseres i en balansert budsjettjustering, ansl\u00e5tt til ca. kr 1.000 000. Byr\u00e5dets vurdering og anbefaling/konklusjon: \u00c5 f\u00e5 n\u00f8dvendige helse- og omsorgstjenester i hjemmet er en forutsetning for at eldre og personer med nedsatt funksjonsevne, skal kunne bli boende i eget hjem. Med mangel p\u00e5 helsepersonell er det stadig viktigere at hjelp kan gis s\u00e5 effektivt som mulig, og at minst mulig av ansattes tid g\u00e5r bort til for eksempel \u00e5 finne et sted \u00e5 parkere og betale parkeringsavgift. Byr\u00e5det viser til Bymilj\u00f8etatens redegj\u00f8relse i fagnotat datert 16. desember 2024, samt byr\u00e5dsavdeling for eldre, helse og omsorgs innspill til forskriftsarbeidet den 9. oktober 2024 og 27. januar 2025. Bakgrunnen for saken er at det ved tidligere endringer i boligsoneforskriften, senest ved Bergen bystyres vedtak av 18. desember 2024, og senere endringer i betalingsplikt for el-biler, har f\u00f8rt til utilsiktede konsekvenser for hjemmetjenestene. Deres behov har tidligere delvis v\u00e6rt ivaretatt gjennom betalingsfritaket for el-biler. I dag er imidlertid regelen at disse m\u00e5 benytte avgiftsplasser eller betale ordin\u00e6r parkeringsavgift, jf. boligsoneforskriften \u00a7 5. I p\u00e5vente av en endring av forskriften vil etatene v\u00e6re godt hjulpet av at det gis betalingsfritak til kj\u00f8ret\u00f8y som benyttes til \u00e5 utf\u00f8re hjemmebaserte tjenester, samt at det gis dispensasjon for parkeringstillatelse i sone 1. Kretsen som betalingsfritaket omfatter, m\u00e5 avgrenses for \u00e5 unng\u00e5 \u00e5 komme i konflikt med forbudet mot ulovlig statsst\u00f8tte. Definisjon av kj\u00f8ret\u00f8y som utelukkende brukes til utf\u00f8relse av de hjemmebaserte tjenester for kommunen etter helse- og omsorgstjenesteloven \u00a7 3-2, f\u00f8rste ledd nr. 6 bokstav a og b, er dekkende for kommunens tjenester. Ved \u00e5 begrense avgiftsfritaket til kj\u00f8ret\u00f8y som brukes til slike form\u00e5l, vil avgiftsfritaket ikke utgj\u00f8re statsst\u00f8tte, gitt at de som disponerer kj\u00f8ret\u00f8yene ikke selger tilleggstjenester eller driver annen \u00f8konomisk aktivitet. Videre vurderer byr\u00e5det at definisjonen av kj\u00f8ret\u00f8y som skal gis fritak m\u00e5 utvides til ogs\u00e5 \u00e5 omfatte kj\u00f8ret\u00f8y som brukes til transport av personell hos leverand\u00f8rer som kommunen har avtale med. Vilk\u00e5ret for avgiftsfritak (at kj\u00f8ret\u00f8yene ikke kan benyttes til salg av tilleggstjenester eller annen \u00f8konomisk aktivitet) innarbeides i kommunens kontrakter med private leverand\u00f8rer. Kontroll med avtalemessig bruk av bilene vil inng\u00e5 som et ledd i kontraktsoppf\u00f8lgingen. Risikoen for at et slikt fritak kommer i konflikt med statsst\u00f8tteregelverket anses som liten n\u00e5r man begrenser betalingsfritaket til \u00e5 gjelde kj\u00f8ret\u00f8y som ikke benyttes til salg av tilleggstjenester. Bymilj\u00f8etaten arbeider parallelt med en st\u00f8rre revisjon av boligsoneforskriften. Ved utformingen av unntaket om parkeringstillatelser i sone 1 for kommunale kj\u00f8ret\u00f8y, kan det tenkes at det finnes mer hensiktsmessige m\u00e5ter \u00e5 utforme unntaket p\u00e5, for \u00e5 ivareta hjemmetjenestenes behov. Inntil forslaget om revidert boligsoneforskrift foreligger, er det 3 etter byr\u00e5dets mening en god l\u00f8sning \u00e5 gi dispensasjon fra boligsoneforskriften \u00a7 13 fjerde ledd, jf. \u00a7 11. Det forventes at etatene kan finne praktiske og hensiktsmessige l\u00f8sninger innen revidert forskrift blir vedtatt av bystyret. Byr\u00e5det anbefaler p\u00e5 denne bakgrunn at Bergen bystyre vedtar endringene som foresl\u00e5tt. Begrunnelse for framleggelse til bystyret: Forskrift om avgiftsbelagt boligsoneparkering, Bergen kommune, Vestland, \u00a7 3 Etablering og endring av boligsoneparkering. Avgiftsfastsettelse: \u00abOpprettelse, endring og nedleggelse av boligsoneparkering, samt fastsettelse av avgift og avgiftssatser for ulike brukergrupper og boligsoner vedtas av bystyret.\u00bb Byr\u00e5det innstiller til bystyret \u00e5 fatte f\u00f8lgende vedtak: 1. Med hjemmel i forskrift om avgiftsbelagt boligsoneparkering, Bergen kommune, Vestland, \u00a7 3 vedtar bystyret at det gis avgiftsfritak for parkeringstillatelser etter forskriften for: \u00abKj\u00f8ret\u00f8y som utelukkende brukes til transport av personell som yter tjenester etter lov om kommunale helse- og omsorgstjenester \u00a7 3-2 f\u00f8rste ledd nr. 6 bokstavene a og b. Transport i forbindelse med brukerstyrt personlig assistanse og st\u00f8ttekontakttjenester omfattes ikke. Det er en forutsetning for avgiftsfritaket at kj\u00f8ret\u00f8yene ikke benyttes til salg av tilleggstjenester eller annen \u00f8konomisk aktivitet.\u00bb 2. Bystyret ber byr\u00e5det vurdere forslag til balanserte budsjettendringer knyttet til avgiftsfritaket i revidert budsjett for 2025. Dato: 25. mars 2025 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: - Fagnotat fra Bymilj\u00f8etaten datert 16.12.2024: Svar p\u00e5 tilleggsbestilling om unntak i boligsoneforskriften 4 "
}