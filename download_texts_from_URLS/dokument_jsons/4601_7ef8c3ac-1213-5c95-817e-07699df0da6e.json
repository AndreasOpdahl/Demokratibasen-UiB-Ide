{
  "dokument_id": "7ef8c3ac-1213-5c95-817e-07699df0da6e",
  "doc_type": "case_presentation",
  "kommune": 4601,
  "tittel": "Frydenb\u00f8lien 6, rehabilitering og etterisolering av fasader",
  "url": "https://bergen.kommune.no/politikere-utvalg/api/fil/bk360/11319874/Framstilling-Frydenbolien-6-rehabilitering-og-etterisolering-av-fasader",
  "tekst": " R\u00e5det for byforming og arkitektur (RBA) 49-24 Saksframstilling V\u00e5r referanse: 2024/112586-19 Saksbehandler: \u00c5ge Vallestad Frydenb\u00f8lien 6, rehabilitering og etterisolering av fasader Hva saken gjelder: Saken gjelder s\u00f8knad om tillatelse til \u00e5 rive eksisterende fasader, etterisolering og oppf\u00f8ring av nye fasader med nytt fasadeuttrykk p\u00e5 5 blokker i Munsterbekken borettslag, samt skifte ventilasjon til desentraliserte ventilasjonsanlegg med eget aggregat i hver leilighet som f\u00f8rer til fjerning av til sammen 19 ventilasjonshus p\u00e5 blokkene, og nytt energianlegg med luft til vann varmefordeling som medf\u00f8rer oppf\u00f8ring av tre stk. tekniske rom med skjermvegger p\u00e5 taket til blokk A, B og E. Etterisoleringen f\u00f8rer til utvidelse av fasadelivet p\u00e5 blokkene med 15 cm. I saken er det den 02.09 2024 kommet inn tilleggsopplysninger for s\u00f8knaden. Ansvarlig s\u00f8ker har i s\u00f8knadens f\u00f8lgebrev svart ut tilbakemeldinger gitt i uttaler datert 09.09.24 (Byantikvaren) og 20.08.24 (RBA). Planstatus: Kommuneplanens arealdel (KPA2018), vedtatt i Bystyret 19.06.2019, viser eiendommen som bebyggelse og anlegg \u2013 Ytre fortettingssone \u2013 Y1 og Gr\u00f8nnstruktur - G, og den ligger innenfor hensynssonene H390_2 Luftkvalitet gul sone og H220_3 Veist\u00f8y gul sone. I kommunedelplan for LAKSEV\u00c5G. STRATEGISK PLANPROGRAM FOR LAKSEV\u00c5G er eiendommen vist som eksisterende boligomr\u00e5der vest for Kringsj\u00e5veien. Eiendommen omfattes av reguleringsplan ID 3380000, LAKSEV\u00c5G/\u00c5RSTAD. KARENSFRYD - FRYDENB\u00d8 - GYLDENPRIS, ikrafttredelsesdato 22.01.1974 og er regulert til boligblokk. Offentlig vei, tilkomstvei og forretninger. R\u00e5det for byforming og arkitektur (RBA) behandlet saken i m\u00f8tet 20.08.2024 sak 37/24 og fattet f\u00f8lgende vedtak: Bergen har en god representativ samling av stolt 70-talls arkitektur som i omr\u00e5dene Solheimsviken Slettebakken, Loddefjord, Mannsverk og Helleneset. Omr\u00e5det som oms\u00f8kte tiltak ligger i er sv\u00e6rt synlig fra Puddefjordsbroen, og derfor av betydning langt utover sitt umiddelbare n\u00e6romr\u00e5de. Oms\u00f8kte tiltak omfatter riving av alle eksisterende fasader, etterisolering og oppf\u00f8ring av nye fasader med nytt fasadeuttrykk p\u00e5 alle 5 blokkene i Munsterbekken borettslag. R\u00e5det har full forst\u00e5else for \u00f8nsket om \u00e5 f\u00e5 en mer energieffektiv bebyggelse, men dette b\u00f8r ogs\u00e5 balansers opp mot hensynet til \u00f8konomi, da dette ofte medf\u00f8rer en stor \u00f8kning i 1 fellesutgifter ett opp mot et mer m\u00e5lrettet tiltak som utskiftning av vinduer, etterisolering av endevegger og tak kunne representere. I s\u00f8knaden heter det blant annet at n\u00e5v\u00e6rende utforming av blokkene er for lik. Det \u00e5 ha et helhetlig uttrykk er ikke n\u00f8dvendigvis negativt, Arbeiderboliger i Solheimsviken har det samme utrykket en av styrkene med omr\u00e5det er at det er gode arkitekter som tegnet arbeiderboliger med et rasjonelt uttrykk. Ombyggingen medf\u00f8rer en utkraging av fasadene i et horisontalt b\u00e5ndm\u00f8nster som mellom annet vil medf\u00f8re reduksjon av lysinnslipp i boenhetene, samt tap av balkonger mot s\u00f8r. Vi vil legge til at dette er en opplysning som ikke er kommunisert ut med beboerne i borettslaget, og som b\u00f8r tas til etterretning i denne prosessen. 2 Videre har de opprinnelige fasadene hadde en differensiering av fargebruk med m\u00f8rke farger nederst som fikk dem til \u00e5 fremst\u00e5 som lavere, og dermed redusere h\u00f8ydevirkningen. Der de eksisterende fasadene er ogs\u00e5 lesbare med hensyn til hvilke romfunksjoner som skjuler seg bak dem, fjerner de lange horisontale b\u00e5ndene fjerner inntrykket av at det er en samling av individer som bor der. Utformingen blir uniform, trekker inn dimensjoner som ikke kler byggene, kvalitetene p\u00e5 s\u00f8rfasadene g\u00e5r tapt, og balkongene som tilf\u00f8re en variasjon av fasadene er borte. De kontrastfylte fargene p\u00e5 de eksisterende fasadene byter videre volumene ned i flere bestanddeler, og eksisterende fargebruk reduserer h\u00f8ydevirkningen p\u00e5 bebyggelsen. RBA vil derfor oppfordre til \u00e5 se p\u00e5 fargebruk og kontrastvirkning som virkemidler p\u00e5 nytt. R\u00e5det oppfordrer til at man henter opp farge- og materialbruk fra nabobebyggelsen, f\u00e5 et litt mer mykere uttrykk for \u00e5 samspille mer med omr\u00e5det rundt. Det oppfordres ogs\u00e5 \u00e5 vurdere naturmaterialer som tre eller stein der det kan brukes. 3 Omr\u00e5det som oms\u00f8kte tiltak ligger i er sv\u00e6rt synlig fra Puddefjordsbroen, og derfor av betydning langt utover sitt umiddelbare n\u00e6romr\u00e5de. RBA ettersp\u00f8r om det er mulig \u00e5 ha en fasadeutforming som i st\u00f8rre gard ivaretar bydelens identitet, resten av omr\u00e5dets trehusbebyggelse. R\u00e5det kan ikke anbefale tiltaket som oms\u00f8kt. Konklusjon: Ansvarlig s\u00f8ker har i s\u00f8knadens f\u00f8lgebrev svart ut tilbakemeldinger gitt i uttaler datert 09.09.24 (Byantikvaren) og 20.08.24 (RBA). Det bes om en ny uttalelse fra R\u00e5det basert p\u00e5 det nye materialet. Forslag til vedtak: Legges frem i m\u00f8te. Dato: 28. oktober 2024 \u00c5ge Vallestad - Utvalgssekret\u00e6r 2 "
}