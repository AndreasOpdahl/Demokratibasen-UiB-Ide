{
  "dokument_id": "d608ea3c-a684-5b13-bc1e-4a1d9b413c55",
  "doc_type": "case_attachment",
  "kommune": 5501,
  "tittel": "Til klagebehandling - lovlighetsklage - Troms\u00f8 kommune - serverings - og skjenkebevilling - Parken lodge og lavvo ",
  "url": "https://innsyn.tromso.kommune.no/application/getMoteDokument?dokid=2001970741",
  "tekst": " V\u00e5r dato: V\u00e5r referanse 22.01.2025 2025/618 Deres dato: Deres referanse 2024/21919 TROMS\u00d8 KOMMUNE Telefonnummer til saksbehandler Postboks 6900 Stakkevollan Jan-Peder Andreassen, 77642040 9299 TROMS\u00d8 Krav om lovlighetskontroll av Troms\u00f8 formannskap sitt vedtak i sak 169/24 \u2013 s\u00f8knad om serverings - og skjenkebevilling - Parken Lodge og lavvo Vi viser til kommunens oversendelse av ovennevnte sak, mottatt her 15. januar 2025. ---------------------------------------------------------------------- Lovlighetsklagen tas ikke til f\u00f8lge. Troms\u00f8 formannskap sitt vedtak i sak 169/24 stadfestes ------------------------------------------------------------------------ Sakens bakgrunn: Troms\u00f8 formannskap traff i sitt m\u00f8te 19. november 2024 f\u00f8lgende vedtak i sak 169/24, med 7 mot 6 stemmer: 1. Troms\u00f8 Alpinpark AS, org.nr. 916 269 641 gis alminnelig skjenkebevilling for alkoholholdig drikk gruppe 1, 2 og 3 i skjenkelokalene til Troms\u00f8 Alpinpark, Jadevegen 129, 9022 Krokelvdalen. Inkludert uteservering. 2. Serveringsbevilling iht. Serveringsloven av 1997 tildeles bevillingss\u00f8keren administrativt. Rett til \u00e5 servere mat og drikke foreligger derfor. 3. Det skal ikke skjenkes alkohol n\u00e5r det gjennomf\u00f8res renn/ konkurranser rettet mot barn og unge. 4. Jon Reidar H\u00e5konsen, f. 30.12.67 godkjennes som styrer for skjenkebevillingen. Fredrik Arctander Kraknes H\u00e5konsen, f. 25.01.02 godkjennes som stedfortreder for skjenkebevillingen. 4. Skjenke- og \u00e5pningstider reguleres av Forskrift om salgs-, skjenke- og \u00e5pningstider i Troms\u00f8 kommune. 5. Bevillingen er gyldig til og med 30.09.2028. E-postadresse: Postadresse: Bes\u00f8ksadresse: Telefon: 78 95 03 00 sftfpost@statsforvalteren.no Postboks 700 Strandvegen 13, Troms\u00f8 www.statsforvalteren.no/tf Sikker melding: 9815 Vads\u00f8 Damsveien 1, Vads\u00f8 www.statsforvalteren.no/melding Org.nr. 967 311 014 Side: 2/4 Vedtaket er fattet i medhold av alkoholloven S 1-7 og S 3.1, samt \u00a7\u00a7 4-1 tom 4-4 jfr.\u00a7 4-7, alkoholforskrift\u00a7 4-8, og gjeldende alkoholpolitisk handlingsplan. Det er fremmet krav om lovlighetskontroll av formannskapets vedtak av kommunestyrerepresentantene P\u00e5l Julius Skogholt, Peder Joakimsen og Barbara V\u00f6gele i klage datert 21. november 2024. Det fremg\u00e5r av klagen at kravet om lovlighetskontroll omhandler definisjonen i kommunedirekt\u00f8rens saksframlegg av hva som skal regnes som et idrettsanlegg i relasjon til kommunens alkoholpolitiske handlingsplan. Klagerne har vist til at det i kommunens \u00abRetningslinjer for servering-, tobakk- og alkoholh\u00e5ndtering Bevilgningsperioden 2024 \u2013 2028\u00bb fremg\u00e5r under pkt. 1.6 at: Alkoholfrie soner etableres i alle store byrom og parker, for eksempel Stortorget, Strandtorget, Telegrafbukta, Kongeparken osv., og i publikumsarealer som er \u00e5pne for allmennheten p\u00e5 idrettsarenaer. Klagerne mener, ut fra s\u00f8k i ordbok, at ordene \u00abidrettsanlegg\u00bb og \u00abidrettsarena\u00bb har samme innhold, og at en slal\u00e5mbakke faller inn under begrepet idrettsanlegg/idrettsarena. N\u00e5r formannskapets vedtak bygger p\u00e5 at Troms\u00f8 Alpinpark faller utenfor definisjonen av idrettsarena, mener klagerne at formannskapet har g\u00e5tt utenfor sin myndighet, ved at skjenkebevillingen er i strid med kommunens alkoholpolitiske handlingsplan for perioden 2024-2028 (Retningslinjer for servering-, tobakk- og alkoholh\u00e5ndtering) som kommunestyret har vedtatt. Lovlighetsklagen ble underinstansbehandlet i formannskapets m\u00f8te 7. januar 2025, som med 9 mot 4 stemmer vedtok \u00e5 ikke ta klagen til f\u00f8lge. Statsforvalterens vurdering: Det f\u00f8lger av kommuneloven \u00a7 27-1 at tre eller flere medlemmer av kommunestyret sammen kan kreve at departementet kontrollerer om et vedtak er lovlig. Kommunal- og distriktsdepartementet har delegert denne myndigheten til Statsforvalteren. Fristen for \u00e5 kreve lovlighetskontroll er tre uker fra vedtaket ble truffet. Krav om lovlighetskontroll m\u00e5 settes frem for organet som traff vedtaket. Lovforarbeidene presiserer at organet skal vurdere vedtaket p\u00e5 nytt. Av kommuneloven \u00a7 27-2 fremg\u00e5r det n\u00e6rmere hvilke vedtak som kan lovlighetskontrolleres. Dette gjelder blant annet endelige vedtak som er truffet av folkevalgt organ eller den kommunale administrasjonen. Statsforvalteren legger til grunn at lovlighetsklagene er fremmet innen lovens frist p\u00e5 tre uker og at representantene som har fremmet kravet om lovlighetskontroll er klageberettiget. Av kommuneloven \u00a7 27-3 fremg\u00e5r det at ved lovlighetskontroll skal statsforvalteren ta stilling til om vedtaket har et lovlig innhold, om det er truffet av noen som har myndighet til \u00e5 treffe slikt vedtak og om det har blitt til p\u00e5 lovlig m\u00e5te. Lovlighetskontrollen kan likevel begrenses til de anf\u00f8rsler som er tatt opp i saken. Statsforvalteren har ikke myndighet til \u00e5 overpr\u00f8ve kommunens skj\u00f8nnsut\u00f8velse. Hverken kommunens politiske vurderinger eller hensiktsmessigheten av en avgj\u00f8relse er gjenstand for lovlighetskontroll. Statsforvalteren har heller ikke myndighet til \u00e5 treffe nytt vedtak i saken. Dersom vi finner at det er gjort feil som f\u00f8rer til at vedtaket er ugyldig, oppheves vedtaket. Det er dessuten grunn til \u00e5 understreke at feil ved saksbehandlingen ikke automatisk medf\u00f8rer at avgj\u00f8relsen er ugyldig. Dersom feilen ikke kan antas \u00e5 ha f\u00e5tt innvirkning p\u00e5 sakens utfall, vil Side: 3/4 avgj\u00f8relsen likevel v\u00e6re gyldig, jf. prinsippet som er lovfestet i forvaltningsloven \u00a7 41. Det fremg\u00e5r av alkoholloven \u00a7 7 bokstav d at kommunen skal utarbeide en alkoholpolitisk handlingsplan. P\u00e5 Rettsdata fremg\u00e5r det av note 103 til loven at: Planen kan st\u00e5 alene, v\u00e6re del av kommunens rusmiddelpolitiske plan eller innarbeides i andre kommunale planer f.eks. i kommunens folkehelseplan. Det er ingen konkrete krav til hva planen skal inneholde, men den b\u00f8r angi de m\u00e5lene kommunen legger til grunn for sin alkoholpolitikk og de virkemidlene som vil tas i bruk for \u00e5 n\u00e5 disse m\u00e5lene. Det fremg\u00e5r videre av bestemmelsen at departementet kan gi forskrifter om innholdet av kommunal alkoholpolitisk handlingsplan. Slike forskrifter er ikke gitt. Dette inneb\u00e6rer at kommunen har et stort handlingsrom knyttet til hvilket innhold og utforming planen skal ha. En alkoholpolitisk handlingsplan er ikke juridisk bindende p\u00e5 samme m\u00e5te som en kommunal forskrift eller lovbestemmelser p\u00e5 alkohollovens omr\u00e5de. Innholdet i en alkoholpolitisk handlingsplan vil imidlertid kunne v\u00e6re f\u00f8rende for den kommunale skj\u00f8nnsut\u00f8velsen ved behandling av s\u00f8knader om skjenkebevilling. Klagernes anf\u00f8rsel reiser sp\u00f8rsm\u00e5l om skjenkebevillingen formannskapet har innvilget til Troms\u00f8 Alpinpark AS, til \u00e5 skjenke alkohol i Parken Lodge og lavvo, er i strid med kommunens alkoholpolitiske handlingsplan. N\u00e6rmere bestemt gjelder dette pkt. 6.2 f\u00f8rste avsnitt, som har f\u00f8lgende ordlyd: 6.2 Alkoholfrie soner Troms\u00f8 kommune har alkoholfrie soner hvor det i utgangspunktet ikke blir gitt tillatelser til skjenking av alkohol. Alkoholfrie soner etableres i alle store byrom og parker, for eksempel Stortorget, Strandtorget, Telegrafbukta, Kongeparken osv., og i publikumsarealer som er \u00e5pne for allmennheten p\u00e5 idrettsarenaer. Unntatt fra denne regel er tillatelse til skjenking av alkohol i forbindelse med st\u00f8rre kulturarrangement og by omfattende folkefester. I kommunens saksframlegg, utarbeidet til formannskapets underinstansbehandling av lovlighetsklagen, har kommunedirekt\u00f8rens utdypet og presisert sin forst\u00e5else av hva som ligger i formuleringene \u00ab\u00e5pne for allmennheten\u00bb og \u00abidrettsarenaer\u00bb. Gjennom formannskapets vedtak om \u00e5 ikke ta klagen til f\u00f8lge, har et klart flertall av formannskapets medlemmer sluttet seg til kommunedirekt\u00f8rens forst\u00e5else av disse begrepene. Formannskapets tolking av formuleringer i kommunens alkoholpolitiske handlingsplan bygger p\u00e5 lokalpolitiske vurderinger som Statsforvalteren som det klare utgangspunkt ikke kan overpr\u00f8ve. Unntaket her vil kunne v\u00e6re dersom skj\u00f8nnsut\u00f8velsen inneholder myndighetsmisbruk i form av usaklig forskjellsbehandling, at det er tatt utenforliggende hensyn eller at vedtaket fremst\u00e5r som sterkt urimelig. Vi kan ikke se at formannskapets skj\u00f8nnsut\u00f8velse p\u00e5 noen m\u00e5te b\u00e6rer preg av myndighetsmisbruk. Statsforvalteren vil avslutningsvis vise til at dersom kommunestyret, som har vedtatt den alkoholpolitiske handlingsplanen, skulle v\u00e6re av den oppfatning at formannskapets forst\u00e5else av alkoholfrie soner er i strid med kommunestyrets syn, vil kommunestyret ha anledning til \u00e5 presisere hvordan dette skal praktiseres i fremtidige saker. Side: 4/4 P\u00e5 bakgrunn av det ovenst\u00e5ende og i medhold av kommuneloven \u00a7 27-1 og delegasjonsfullmakt fra departementet treffer Statsforvalteren i Troms og Finnmark f\u00f8lgende vedtak: Lovlighetsklagen tas ikke til f\u00f8lge. Troms\u00f8 formannskap sitt vedtak i sak 169/24 stadfestes. ****** Vi ber kommunen gj\u00f8re vedtaket kjent for klagerne og formannskapets \u00f8vrige representanter Med hilsen Per Elvestad (e.f.) Jan-Peder Andreassen assisterende justis- og kommunaldirekt\u00f8r fagdirekt\u00f8r Dokumentet er elektronisk godkjent "
}