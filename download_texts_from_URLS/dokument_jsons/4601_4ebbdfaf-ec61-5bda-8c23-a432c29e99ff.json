{
  "dokument_id": "4ebbdfaf-ec61-5bda-8c23-a432c29e99ff",
  "doc_type": "case_presentation",
  "kommune": 4601,
  "tittel": "Melding om systemtilsyn fra Statsforvalteren med helse- og omsorgstjenestene i Byr\u00e5dsavdeling for eldre, helse og omsorg 2023",
  "url": "https://bergen.kommune.no/politikere-utvalg/api/fil/bk360/10268194/Framstilling-Melding-om-systemtilsyn-fra-Statsforvalteren-med-helse-og-omsorgstjenestene-i-Byradsavdeling-for-eldre-helse-og-omsorg-2023",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/01014-1 Melding om systemtilsyn fra Statsforvalteren med helse- og omsorgstjenestene i Byr\u00e5dsavdeling for eldre, helse og omsorg 2023 Hva saken gjelder: Byr\u00e5det legger frem \u00e5rlig melding om Statsforvalterens systemtilsyn med helse- og omsorgstjenesten i Byr\u00e5dsavdeling for eldre, helse og omsorg (BEHO). Meldingen informerer om temaene for, resultatene og oppf\u00f8lgingen av tilsynene, og hvordan tilsynene inng\u00e5r i byr\u00e5dsavdelingens \u00f8vrige internkontroll og forbedringsarbeid. Statsforvalteren utf\u00f8rer ogs\u00e5 hendelsesbaserte tilsyn knyttet til enkeltindivid. Meldingen omfatter ikke hendelsesbaserte tilsyn knyttet til enkeltindivid, eller der hendelsesbaserte tilsyn kan medf\u00f8re risiko for personidentifikasjon. Byr\u00e5dets vurdering og anbefaling/konklusjon: I meldingen gj\u00f8res det rede for fem tilsyn i BEHO i 2023. Tilsynene er gjennomf\u00f8rt i Etat for tjenester til utviklingshemmede. Form\u00e5let med tilsyn er \u00e5 bidra til \u00e5 styrke sikkerheten og kvaliteten i helse- og omsorgstjenesten og befolkningens tillit til helsepersonell og helse- og omsorgstjenesten. Tilsynene er arbeidskrevende for kommunen, men nyttige. De gir en grundig gjennomgang av utvalgte omr\u00e5der og bidrar til forbedret tjenestekvalitet. Det er samtidig det daglige arbeidet i tr\u00e5d med prinsippene om kontinuerlig forbedring som er avgj\u00f8rende for tjenestekvaliteten. Enhetene, etatene og byr\u00e5dsavdelingen har kontinuerlig fokus p\u00e5 pasientsikkerhet og oppfyllelse av lovkrav og faglige standarder, i tr\u00e5d med Forskrift om ledelse og kvalitetsforbedring i helse- og omsorgstjenesten. Begrunnelse for framleggelse til bystyret: Byr\u00e5dets fullmakter \u00a7 2.7 pkt. c): Byr\u00e5det skal jevnlig informere og rapportere til bystyrets organer om oppn\u00e5dde resultater og avvik p\u00e5 m\u00e5l, strategier og tjenesteproduksjon. Byr\u00e5det innstiller til bystyret \u00e5 fatte f\u00f8lgende vedtak: Bystyret tar Melding om systemtilsyn fra Statsforvalteren med helse- og omsorgstjenestene i Byr\u00e5dsavdeling for eldre, helse og omsorg 2023 til orientering. Dato: 14. mai 2024 Christine B. Meyer Byr\u00e5dsleder Dokumentet er godkjent elektronisk. 1 Saksframstilling: Generelt om gjennomf\u00f8ring av tilsyn Statsforvalterens tilsyn har flere form\u00e5l. Form\u00e5let med tilsyn er \u00e5 bidra til \u00e5 styrke sikkerheten og kvaliteten i helse- og omsorgstjenesten og befolkningens tillit til helsepersonell og helse- og omsorgstjenesten. Tilsynene unders\u00f8ker om virksomhetene innfrir krav i lov og forskrift og bidrar til forbedring av tjenestene. I noen situasjoner har vi erfart at de to form\u00e5lene (innfrielse av krav i lov og forskrift og forbedring av tjenestene) ikke n\u00f8dvendigvis er sammenfallende. Et eksempel p\u00e5 dette kan v\u00e6re n\u00e5r personvernbestemmelsene begrenser deling av opplysninger som kan v\u00e6re n\u00f8dvendige med hensyn til \u00e5 gi best mulig tjenester til pasienter. Et annet eksempel er n\u00e5r etterlevelse av Forskrift om kommunal betaling for utskrivningsklare pasienter f\u00f8rer til at pasienter utskrives fra sykehus for raskt til \u00e5 kunne gi et best mulig pasientforl\u00f8p mellom sykehus og kommune. I meldingen gj\u00f8res det rede for ulike typer tilsyn som Statsforvalteren har \u00e5pnet i 2023. Begrepet \u00absystemtilsyn\u00bb er ikke entydig definert. I meldingen har vi valgt \u00e5 gj\u00f8re rede for flere typer tilsyn. Som ledd i et landsomfattende tilsyn initiert av Statens helsetilsyn, har det v\u00e6rt gjennomf\u00f8rt tilsyn ved to avlastningsboliger. Ved landsomfattende/nasjonale tilsyn blir det innenfor en gitt tidsperiode gjennomf\u00f8rt tilsyn innenfor samme tema over hele landet. Tilsynene er planlagte tilsyn. De aktuelle tilsynene er gjennomf\u00f8rt som systemrevisjoner. N\u00e5r tilsyn gjennomf\u00f8res som systemrevisjoner, inneb\u00e6rer det en unders\u00f8kelse og vurdering av om virksomheten har etablert systematisk styring/internkontroll som sikrer gode og trygge tjenester innenfor et gitt og avgrenset tjenesteomr\u00e5de, samt om det er etablert n\u00f8dvendige sikkerhetsbarrierer. I meldingen gj\u00f8res det ogs\u00e5 rede for enkelte hendelsesbaserte tilsyn. Hendelsesbaserte tilsyn er tilsyn som igangsettes etter en hendelse, og som derfor ikke kan planlegges i forkant. Hendelsesbaserte tilsyn kan \u00e5pnes p\u00e5 bakgrunn av henvendelser, klager, varsel, informasjon fra ulike kilder m.m. Statsforvalteren har flere ulike fremgangsm\u00e5ter ved gjennomf\u00f8ring av tilsyn. Statsforvalteren kan ogs\u00e5 ved behov endre behandlingsm\u00e5te underveis, eller det kan v\u00e6re aktuelt bruke elementer fra flere behandlingsm\u00e5ter for \u00e5 utrede en sak. Meldingen omfatter ikke hendelsesbaserte tilsyn knyttet til enkeltindivid eller der hendelsesbaserte tilsyn kan medf\u00f8re risiko for personidentifikasjon. Systemtilsyn i 2023 I meldingen gj\u00f8res det rede for fem tilsyn med helse- og omsorgstjenester i Byr\u00e5dsavdeling for eldre, helse og omsorg. TJENESTE TEMA FOR TILSYNET KONKLUSJON I STATUS STATSFORVALTER FOR SIN RAPPORT TILSYNET Tjenester til Om kommunen s\u00f8rger for Ingen lovbrudd. Avsluttet. utviklingshemmede, at helse- og tilsyn ved Breimyra omsorgstjenester til barn i avlastningsbolig. barne- og avlastningsboliger blir utf\u00f8rt i samsvar med aktuelle 2 lovkrav slik at barna f\u00e5r trygge og gode tjenester. Tjenester til Om kommunen s\u00f8rger for Ingen lovbrudd. Avsluttet. utviklingshemmede, at helse- og tilsyn ved Vestlund omsorgstjenester til barn i avlastningsbolig. barne- og avlastningsboliger blir utf\u00f8rt i samsvar med aktuelle lovkrav slik at barna f\u00e5r trygge og gode tjenester. Tjenester til Avlastningstilbud til barn og Rapport fra P\u00e5g\u00e5ende utviklingshemmede, unge under 18 \u00e5r. Statsforvalteren tilsyn. tilsyn med foreligger ikke. avlastningstilbud for barn og unge under 18 \u00e5r. Tjenester til Avvik p\u00e5 kompetansekrav i Rapport fra P\u00e5g\u00e5ende utviklingshemmede, et bofellesskap. Statsforvalteren tilsyn. Tilsyn ved Nedre foreligger ikke. Nattland bofellesskap. Tjenester til Tilsyn som gjelder omsorg Rapport fra P\u00e5g\u00e5ende utviklingshemmede, overfor brukere og Statsforvalteren tilsyn. Tilsyn ved Leirvik\u00e5sen medisingivning ved foreligger ikke. avlastning 17(13). avlastningsbolig. N\u00e6rmere om tema og status for tilsynene Tjenester til utviklingshemmede 1 og 2) Tilsyn med helse- og omsorgstjenestene til barn i barne- og avlastningsboliger. Statsforvalteren har gjennomf\u00f8rt tilsyn med Vestlund avlastningsbolig og Breimyra avlastningsbolig i Etat for tjenester til utviklingshemmede. Tilsynet ble gjennomf\u00f8rt som del av et landsomfattende tilsyn initiert av Statens helsetilsyn. Tilsynet er gjennomf\u00f8rt som systemrevisjon. En systemrevisjon har som form\u00e5l \u00e5 unders\u00f8ke om gode og trygge tjenester er resultatet av systematisk styring og ledelse og kontinuerlig forbedringsarbeid. I dette tilsynet har vurderingen v\u00e6rt tett knyttet til faglige arbeidsprosesser for habilitering/oppl\u00e6ring. Statsforvalteren har vurdert at kommunen har et system for \u00e5 f\u00f8lge med p\u00e5 om tjenesten er forsvarlig og i tr\u00e5d med helselovgivningen, vurdert ut ifra de organisatoriske dokumentene Statsforvalteren har f\u00e5tt tilsendt og informasjon de har f\u00e5tt i intervju og ved gjennomgang av journaler. Statsforvalteren har konkludert med f\u00f8lgende: \u00abVi har ikkje grunnlag for \u00e5 konkludere med lovbrot innanfor omr\u00e5da tilsynet omfatte.\u00bb Tilsynet ved Vestlund avlastning ble avsluttet 10.08.2023 og ved Breimyra avlastning 3.10.2023. 3 3) Tilsyn med avlastningstilbud for barn og unge under 18 \u00e5r. Statsforvalteren har \u00e5pnet tilsyn med avlastningstilbudet for barn og unge under 18 \u00e5r i november 2023. Bakgrunnen for tilsynet er at Statsforvalteren gjennom behandling av flere klagesaker, har sett at kommunen ikke organiserer avlastningstilbudet til barn og unge under 18 \u00e5r i tr\u00e5d med lovkravene. Statsforvalteren har angitt at det er best at kommunen selv h\u00e5ndterer saken som ledd i arbeidet med \u00e5 gj\u00f8re tjenestene bedre, og at Statsforvalteren vil f\u00f8lge opp kvalitetsarbeidet i kommunen. I kommunens tilbakemelding til Statsforvalteren fra februar 2024 vises det til at Bergen kommune har gjennomg\u00e5tt og evaluert organiseringen av avlastningstilbudet til barn og unge under 18 \u00e5r. I svaret til Statsforvalteren gj\u00f8res det rede for kommunens tildelingspraksis, kommunens saksbehandling, identifiserte antall personer p\u00e5 venteliste, forhold ved gjeldende praksis og kommunens endringer som vil bidra til bedre pasientsikkerhet. P\u00e5 foresp\u00f8rsel fra Statsforvalteren, har kommunen videre gjort rede for den kortsiktige og langsiktige planen for \u00e5 bli kvitt ventelisten p\u00e5 tilbud om d\u00f8gnavlastning til familier med barn med utviklingshemming. Kommunen har ferdigstilt to bygg for avlastningsboliger for personer med utviklingshemming, og vil etter planen ferdigstille ytterligere to bygg i henholdsvis mai/juni 2024 og november/desember 2024. Slik \u00f8kes den samlede avlastningskapasiteten i tjenesten med seks nye avlastningsplasser og dekke behovet som framg\u00e5r av venteliste for d\u00f8gnavlastning. I et mer langsiktig perspektiv vil boligl\u00f8ftet bidra til \u00f8kt avlastningskapasitet. Innen 2026/2027 skal det ferdigstilles 64 leiligheter til personer med utviklingshemming. Flere av disse leilighetene vil tildeles tjenestemottakere som har d\u00f8gnavlastning i Etat for tjenester til utviklingshemmede. N\u00e5r disse tjenestemottakerne tilbys leilighet \u00f8kes kapasiteten i avlastningsboligene tilsvarende. Det er vurdert at de kortsiktige og langsiktige planene for \u00f8kt avlastningskapasitet, medf\u00f8rer at kommunen unng\u00e5r \u00e5 m\u00e5tte gj\u00f8re andre endringer i praksisen n\u00e5r det gjelder bruk av alternative avlastningstiltak i p\u00e5vente av ledige avlastningsd\u00f8gn. Tilsynssaken er p\u00e5g\u00e5ende. 4) Tilsyn etter avvik kompetansekrav, Nedre Nattland bofellesskap Statsforvalteren \u00e5pnet tilsyn ved Nedre Nattland bofellesskap p\u00e5 grunn av avvik p\u00e5 kompetansekrav. I aktuelle bofellesskap har det v\u00e6rt utfordringer ved ivaretakelse av kompetansekrav knyttet til tvangsvedtak etter helse- og omsorgstjenesteloven kapittel 9. I bofellesskapet var det planlagt tiltak som skulle settes i verk i l\u00f8pet av h\u00f8sten 2023 for \u00e5 sikre kompetansen ved tjenestestedet. Statsforvalteren h\u00e5ndterte saken som tilsynssak, og ville unders\u00f8ke om tiltakene blir satt i verk og hvordan kommunen f\u00f8lger opp tiltakene. Statsforvalteren \u00f8nsket informasjon om tjenestene er vurdert som forsvarlige og om problemstillingen er dr\u00f8ftet p\u00e5 et h\u00f8yere niv\u00e5 i kommunen. I kommunens svar til Statsforvalteren, datert 4.10.23, er det gjort rede for tiltak som skal iverksettes ved det aktuelle bofellesskapet. Oppsummert er dette \u00e5 oppdatere og utvide dispensasjonss\u00f8knader, ansette nye milj\u00f8terapeuter, melde ansatte og assistenter til helsefagutdanning, kartlegge og justere lokal kompetanseplan, oppdatere oppl\u00e6ringsplaner og gjennomf\u00f8re oppl\u00e6ring, endre og justere bemanning og sikre veiledning og oppf\u00f8lging av ansatte med dispensasjon fra utdanningskravet. Videre p\u00e5g\u00e5r det et samarbeid med 4 Habiliteringstjenesten. Etatsdirekt\u00f8ren har informert byr\u00e5dsavdelingsniv\u00e5 om p\u00e5g\u00e5ende prosess. Med iverksatte tiltak, vurderes tjenesten som faglig forsvarlig. Tilsynet er p\u00e5g\u00e5ende, og Statsforvalteren har bedt om kopi av kommunen sin egen evaluering av tiltak innen 30.06.24. 5) Tilsyn ved Leirvik\u00e5sen avlastning 17(13). Statsforvalteren \u00e5pnet tilsyn i november 2023 basert p\u00e5 varsel om kritikkverdige forhold ved Leirvik\u00e5sen avlastning i Bergen kommune. Statsforvalteren ba om tilbakemelding p\u00e5 hvordan det som gjelder pasienttrygghet i varselet blir fulgt opp. Kommunen har gjennomf\u00f8rt stikkpr\u00f8vekontroll av legemiddelregnskap og signatur for dobbeltkontroll, og kontrollert prosedyre for klargj\u00f8ring og administrasjon av et legemiddel. Kommunen har vurdert at det er et forbedringsomr\u00e5de som gjelder dokumentasjon/signering for gjennomf\u00f8rt kontroll av legemiddel. Det fremkommer ogs\u00e5 forbedringsomr\u00e5der innen avviksh\u00e5ndtering. P\u00e5 foresp\u00f8rsel fra Statsforvalteren, har kommunen gjort rede for hvordan ledelsen f\u00f8lger opp det som gjelder pasientsikkerhet i varselet, samt hvordan ledelsen f\u00f8lger opp avvik og sikrer at prosedyrer er kjent og iverksatt. Kommunen gj\u00f8r i sitt tilsvar, datert 3.04.24, rede for blant annet veiledning av personale som er gjennomf\u00f8rt. Det er gjennomf\u00f8rt veiledning innen ulik tematikk, slik som arbeid med kontinuerlig forbedring av tjenestene. Kommunen vurderer at tjenestestedet og ledelsen har iverksatt tiltak for \u00e5 forbedre praksis og oppf\u00f8lging av avvik, samt satt i verk tiltak for \u00e5 sikre rett kompetanse til gjennomf\u00f8ring av legemiddelh\u00e5ndtering ved tjenestestedet. Dersom tilbakemeldingen vurderes tilfredsstillende og saken er h\u00e5ndtert av kommunen p\u00e5 en adekvat m\u00e5te, er det forespeilet at Statsforvalteren tar saken til etterretning. Tilsynssaken er p\u00e5g\u00e5ende. Tilsynene, internkontroll og kvalitetsstyringssystemet i BEHO Systemtilsynene er arbeidskrevende, men sv\u00e6rt nyttige for kommunenes kontinuerlige arbeid med kvalitetsforbedring av tjenestene. Tilsynene medf\u00f8rer en grundig gjennomgang av styring og praksis p\u00e5 utvalgte omr\u00e5der. Byr\u00e5dsavdelingens prosedyre for gjennomf\u00f8ring av tilsynene presiserer at ber\u00f8rte virksomheter m\u00e5 forberede seg godt. Slik kan virksomhetene selv avdekke og korrigere eventuelle avvik umiddelbart og f\u00f8r tilsynene finner sted. Prosedyren sier ogs\u00e5 at etatsdirekt\u00f8rene skal kommunisere temaene for og konklusjonene fra tilsynene til liknende enheter som hvor et tilsyn har funnet sted. Dermed kan virksomhetene bruke tilsynene til \u00e5 unders\u00f8ke og ved behov rette opp tilsvarende forhold hos seg. I tillegg til systemtilsyn fra Statsforvalter, har kontrollutvalget bestilt flere forvaltningsrevisjoner som er ferdigstilt i 2023. I en del tilfeller er disse forvaltningsrevisjonene delvis overlappende med tilsyn fra Statsforvalter. Det er viktig at b\u00e5de Statsforvalter p\u00e5 vegne av staten og kontrollutvalget har en betryggende kontroll av viktige tjenester, men det er en omfattende ressursbruk knyttet til disse revisjonene. I utarbeidelsen av systemtilsyn og forvaltningsrevisjonene legger man beslag p\u00e5 helsepersonell som det er knapphet p\u00e5. I 2023 er f\u00f8lgende forvaltningsrevisjoner ferdigstilt: Forvaltningsrevisjon av tjenester til personer med utviklingshemming i bofellesskap, Forvaltningsrevisjon av samhandling med spesialisthelsetjenesten og Forvaltningsrevisjon av kvalitet i tjenesteytingen ved to sykehjem. 5 Oppf\u00f8lgingen av systemtilsynene er samtidig bare en av mange aktiviteter i arbeidet med pasientsikkerhet og kvalitetsforbedring av tjenestene. Kommunens kvalitetssystem, BkKvalitet, har lettet arbeidet med \u00e5 melde inn, holde oversikt over og ta ut statistikk over u\u00f8nskede hendelser og avvik. Det letter arbeidet med \u00e5 iverksette m\u00e5lrettede tiltak p\u00e5 omr\u00e5der med behov for det, som for eksempel oppl\u00e6ringstiltak eller utvikling av nye eller korrigering av eksisterende prosedyrer. BEHO har i tillegg en prosedyre om \u00abmelding i linjen\u00bb om alvorlige hendelser samt varsling til Statens helsetilsyn jf. nasjonal varslingsordning. \u00c5 \u00abmelde i linjen\u00bb inneb\u00e6rer at ansatte melder om alvorlige hendelser til n\u00e6rmeste leder. Leder informerer deretter s\u00e5 raskt som mulig i linjen til overordnet leder om hendelsen. Etatsdirekt\u00f8r har ansvar for \u00e5 informere kommunaldirekt\u00f8r, som igjen informerer byr\u00e5den om hendelsen og oppf\u00f8lgingen av den. Videre gir jevnlige risikovurderinger mer m\u00e5lrettet internkontroll, og en av byr\u00e5dsavdelingens prosedyrer p\u00e5legger \u00abumiddelbar\u00bb melding i linjen om bekymringer og situasjoner med s\u00e6rlig alvorlig risiko. I tillegg til jevnlig oppf\u00f8lging i linjen p\u00e5 omr\u00e5der med behov for det, behandles etatenes rapporter over avvik, risiko og styringssystemet i kommunaldirekt\u00f8rens m\u00f8te \u00abLedelsens gjennomgang\u00bb. Her deltar etatsdirekt\u00f8rene, seksjonssjefene og kommuneoverlegen. P\u00e5 etatsniv\u00e5 foreligger det kvalitetsutvalg eller liknende forum. I slike fora dr\u00f8ftes avvik, risiko, behov for nye prosedyrer, oppl\u00e6ring og andre tiltak for \u00e5 forbedre tjenestene, herunder funn og konklusjoner i tilsynene fra Statsforvalteren. Systemtilsynene inng\u00e5r dermed som en av mange deler i byr\u00e5dsavdelingens forbedringsarbeid, hvor tjenestenes daglige arbeid i tr\u00e5d med prinsippene om kontinuerlig forbedring er avgj\u00f8rende. 6 "
}