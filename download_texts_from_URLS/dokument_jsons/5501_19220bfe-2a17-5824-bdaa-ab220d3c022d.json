{
  "dokument_id": "19220bfe-2a17-5824-bdaa-ab220d3c022d",
  "doc_type": "case_presentation",
  "kommune": 5501,
  "tittel": "Sak 05/24 Orienteringssak - vintertelling av elg med helikopter.",
  "url": "https://innsyn.tromso.kommune.no/application/getMoteDokument?dokid=2001596076",
  "tekst": "Arkivsaksnr. 24/01851-1 Saksbehandler Bo Eide Saksgang M\u00f8tedato Viltnemnda Sak 05/24 Orienteringssak - vintertelling av elg med helikopter. Kommunedirekt\u00f8rens innstilling til vedtak: Saken tas til orientering. Det godkjennes bruk av inntil kr 200.000,- fra viltfondet til gjennomf\u00f8ring av tellingen. Mari Enoksen Hult Mette Moh\u00e5g Konstituert kommunedirekt\u00f8r Avdelingsdirekt\u00f8r, bymilj\u00f8 1 Hva saken gjelder Det skal gjennomf\u00f8res elgtelling med heilikopter Troms\u00f8 kommune v\u00e5ren 2024, etter \u00f8nske fra elgvaldene og fra forvaltningen, om en sammenhengende telling for hele kommunen, med samme metodikk. Helikopterteling er en velbrukt metode, og det planlegges sammenhengende telling p\u00e5 denne m\u00e5ten tidlig i mars. Saksutredning I Troms\u00f8 kommune har det i mange \u00e5r v\u00e6rt gjennomf\u00f8rt vintertelling av elg. Tellingen ble f\u00f8r i all hovedsak gjort p\u00e5 bakken av de enkelte valdene, men de siste \u00e5rene er ogs\u00e5 sm\u00e5fly og helikopter benyttet sporadisk noen grad. Det har v\u00e6rt vanlig \u00e5 gjennomf\u00f8re tellingen f\u00f8rste helg i mars, med helgen etter i reserve. Det er ikke lenger lov \u00e5 bruke sn\u00f8scooter til dette form\u00e5let, og det er ikke lenger helt lett \u00e5 f\u00e5 manuell oversikt over alle st\u00f8rre omr\u00e5der i kommunen. Bruken av sm\u00e5fly og helikopter har ikke v\u00e6rt sammenhengende og systematisk, og for flere omr\u00e5der er det tydelige hull i tallrekkene for vinterbestanden av elg. Kommunen og elgvaldene \u00f8nsker en sammenhengende vintertelling for \u00e5 gi gode tall p\u00e5 vinterbestanden av elg i kommunen, for rett forvaltning. Tall fra vintertelling er sammen med sett-elg data som registreres under elgjakten, grunnlaget for rett forvaltning av elgstammen. Man m\u00e5 vite hva man har, kort og godt. Det er gjennomf\u00f8rt en innkj\u00f8psrunde p\u00e5 oppdraget, og Helitrans Troms\u00f8 er valgt som tilbyder av tjenesten. Firmaet har gjennomf\u00f8rt elgtellinger f\u00f8r, og er godt kjent med oppgaven. Tellingen planlegges gjort f\u00f8rste helg i mars, normalt. Tellingen gjennomf\u00f8res med ideelt sett tre passasjerer og pilot i maskinen. To teller, og en registrerer. Tellingen, som er ansl\u00e5tt \u00e5 kunne gjennomf\u00f8res p\u00e5 12-14 timer flytid er gitt en pris p\u00e5 kr 183.000,- Andre ansl\u00e5tte utgifter er mulig dekking av tapt arbeidsfortjeneste for tellemannskapet, i tilfelle hverdager m\u00e5 tas i bruk, ansl\u00e5tt til kr 12000,- og mindre summer til bevertning under oppdraget. Det er s\u00f8kt om tilskudd til tellingen fra den fylkeskommunale tilskuddsordningen for midler til viltforvaltning, med kr 120.000,- En er ikke garantert midler, eller fullt tilskudd, men muligheten er stor for at noe tilskudd gis til form\u00e5let.. Kostnaden for tellingen, minus evt tilskuddsmidler foresl\u00e5s belastet Troms\u00f8 kommunes viltfond, som etter forskrift om viltfond kan benyttes til slikt form\u00e5l. Viltfondet er pr i dag omtrent kr 500.000,- stort. Forskriften \u00e5pner for bruk av viltfondmidler til: - tiltak for \u00e5 fremme viltforvaltning, styrke kunnskapen om viltet, jaktorganisering m.m. i kommunen og nabokommuner gjennom samarbeid i regi av organisasjoner, enkeltpersoner eller kommunen selv. Helikoptertelling viurderes \u00e5 v\u00e6re godt innenfor dette. Frivillige tellere er funnet b\u00e5de p\u00e5 fastlandet og p\u00e5 Kval\u00f8y. Sekret\u00e6r i viltnemnda kom er ogs\u00e5 til \u00e5 v\u00e6re med, som registrerer. 2 Det er p\u00e5 vanlig vis sendt ut informasjon til elgvaldene, om frivillig vintertelling. For en del er dette en fast tradisjon, og tall fra bakketelling kan ogs\u00e5 brukes til \u00e5 korrigere det som registreres fra helikopter. Gode telleruter skal utarbeides i samarbeid med helikoptermannskap og tellere. Det legges opp til 4 hovedtelleroder i kommunen, nordre og s\u00f8ndre Kval\u00f8ya, og nordre og s\u00f8ndre del av fastlandet. Ringvass\u00f8y og Malangshalv\u00f8ya vil ogs\u00e5 bes\u00f8kes. Konklusjon Informasjon om helikoptertelling v\u00e5ren 2024 tas til orientering. Det godkjennes bruk av inntil kr 200.000,- fra viltfondet til form\u00e5let,- Vedtakskompetanse Viltnemnda Vedlegg Vedlegg - S\u00f8knad om midler til helikoptertelling elg 3 "
}