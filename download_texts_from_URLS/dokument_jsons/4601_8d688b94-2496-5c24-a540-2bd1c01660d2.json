{
  "dokument_id": "8d688b94-2496-5c24-a540-2bd1c01660d2",
  "doc_type": "case_attachment",
  "kommune": 4601,
  "tittel": "VA-rammeplan datert 09.03.2021. Oppdatert 11.03.2021",
  "url": "https://bergen.kommune.no/politikere-utvalg/api/fil/bk360/9983014/VA-rammeplan-datert-09-03-2021-Oppdatert-11-03-2021",
  "tekst": " Teknikon Midtunhaugen 13A, 5224 Nesttun T +47 55 33 57 90 Org.nr. 979 8701 248 mva www.teknikon.no En del av ALLIER GRUPPEN Notat: VA-rammeplan Dato: 09.03.2021 Emne: VA-rammeplan for detaljreguleringsplan, ID 4601_70030000. Prosjekt: Troldhaugveien 46, gnr 41 bnr 636 m.fl., Bergen kommune. Oppdragsgiver: T & D Holding AS Utarbeidet av: Erik Aschjem Innledning VA-rammeplanen er utarbeidet ifm. detaljreguleringsplan for Troldhaugveien 46. Planens form\u00e5l er \u00e5 \u00f8ke utnyttelsesgraden og \u00e5 legge til rette for boliger. Konkret planlegges etablering av fire eneboliger i rekke. Planomr\u00e5det har et areal p\u00e5 ca. 2100 m2. Bebyggelsen best\u00e5r av en enebolig som skal rives. Denne ligger inn mot en fjellskj\u00e6ring i \u00f8st. P\u00e5 oversiden (mot \u00f8st) ligger en boligblokk. Mot vest har eiendommen fall mot vest de f\u00f8rste ca. 25 meter, og deretter er det ca. 30 meter videre mot vest med flatt terreng frem til en mur som g\u00e5r ned til Troldhaugvegen. Arealet mellom eksisterende bygg og Troldhaugvegen er i dag hovedsakelig gr\u00f8ntareal, og noe veiareal n\u00e6rmest huset. Nord for planomr\u00e5det er det en eiendom med en enebolig som ligger ca. 10 meter h\u00f8yere i terrenget. Deler av eiendommen har fall mot s\u00f8r. S\u00f8r for planomr\u00e5det er det to eneboliger og en boligblokk. Den ene eneboligen ligger ca. 10 meter h\u00f8yere i terrenget, med en bratt skrent mot nord. Den andre eneboligen og blokken ligger p\u00e5 omtrent samme terrengh\u00f8yde som planomr\u00e5det skal planeres til. Mesteparten av tomten skal planeres til ca. kote +18,90., som er noe lavere enn i dag. Det skal etableres tilkomstvei og parkeringsplasser i tillegg til boligene. Det vil bli noe st\u00f8rre fjellskj\u00e6ring mot \u00f8st og s\u00f8r og en mur mot nord. Arealet mot vest ned mot Troldhaugvegen vil forbli gr\u00f8ntareal med fall mot vest. Notat: VA-rammeplan for detaljreguleringsplan, ID 4601_70030000 Troldhaugvegen 46, gnr/bnr 41/636 m.fl., Bergen kommune. Utarbeidet av Teknikon, 11.03.2021 Side 1 av 10 VA-rammeplanen bygger p\u00e5: \u2022 Illustrasjonsplan, pdf og dwg, mottatt 23.02.2021. \u2022 Grunnkart, sosi mottatt 23.02.2021. \u2022 Kartutsnitt fra VA-etaten, Bergen kommune, med eksisterende vann-, spillvann- og overvannsledninger, sosi og pdf, mottatt 05.03.2021. \u2022 Befaring, 08.03.2021. Vannforsyning inkl. slokkevann Dagens situasjon Det g\u00e5r en kommunal DN150 SJK fra 2012 langs s\u00f8r-/vestsiden av planomr\u00e5det. I s\u00f8r krysser den planomr\u00e5det noen meter der det er vei. I dette omr\u00e5det er det en vannkum med brannventil (SID-nr. ble ikke funnet VA sosi-fil). Helt i vestre side av planomr\u00e5det st\u00e5r en hydrant i gang-/sykkelveien som g\u00e5r nedenfor eiendommen. Eksisterende enebolig (nr. 46) som skal rives har vannforsyning via en stikkledning fra 1958 som er oppgitt \u00e5 ha material MGA og dimensjon \u00d850 mm. Det er uklart om denne er anboret p\u00e5 den kommunale hovedledningen. Tilsynelatende fortsetter ledningen videre utenom hovedledningen og bort til hus nr. 42 (eiendom 41/637), men i s\u00e5 fall fremg\u00e5r det ikke hvor disse stikkledningene er tilknyttet kommunalt ledningsnett. Planlagt situasjon Eksisterende stikkledning til nr. 46 vil bli fjernet og erstattet med ny stikkledning som anbores kommunal hovedledning. I detaljprosjekteringen b\u00f8r det vurderes om tilknytning i kummen med brannventil kan v\u00e6re et alternativ. Samlet dimensjonerende vannmengde for de fire eneboligene er beregnet til 1,0 l/s. Dimensjon \u00d840 PE vil v\u00e6re tilstrekkelig for stikkledningen. I detaljprosjekteringen, eventuelt under utf\u00f8relsen, m\u00e5 det unders\u00f8kes om fjerning av stikkledningen til nr. 46 f\u00e5r konsekvenser for stikkledningen til nr. 42. Vannkummen med brannventil sin plassering er ca. 19 meter fra n\u00e6rmeste hj\u00f8rne av det nye bygget, og det er ca. 50 meter langs veien fra kummen til \u00f8stsiden (inngangspartiet) p\u00e5 den nye boligen som ligger lengst vekk. Krav i TEK17 om tilrettelegging for slokkevann er dermed oppfylt. Spillvann Dagens situasjon Det g\u00e5r en kommunal \u00d8160 PVC spillvannsledning fra 2012 parallelt med hovedvannledningen, med fall mot vest. Eksisterende enebolig (nr. 46) som skal rives, har stikkledning \u00d8125 BET fra 1957 som g\u00e5r til en kum fra 1957 (SID 505418). Utl\u00f8pet fra denne kummen er ogs\u00e5 \u00d8125 BET som er tilknyttet hovedledningen ca. 4 meter unna. Planlagt situasjon Eksisterende stikkledning fra nr. 46 fjernes. Ny stikkledning samler spillvannet fra de fire boligene og tilknyttes i samme kum som den gamle stikkledningen. Samlet dimensjonerende Notat: VA-rammeplan for detaljreguleringsplan, ID 4601_70030000 Troldhaugvegen 46, gnr/bnr 41/636 m.fl., Bergen kommune. Utarbeidet av Teknikon, 11.03.2021 Side 2 av 10 spillvannsmengde for de fire eneboligene er beregnet til 2,8 l/s. Stikkledning med dimensjon \u00d8160 PVC vil da ha god kapasitet. Eksisterende kum for tilknytning (SID 505418) var tildekket/utilgjengelig ved befaring. Kummens tekniske tilstand er derfor ikke avklart. Ved detaljprosjektering m\u00e5 den unders\u00f8kes for \u00e5 avklare tilstanden, og det b\u00f8r gj\u00f8res en vurdering av om den b\u00f8r skiftes n\u00e5r det uansett skal graves frem til den. Belastningen vil \u00f8ke noe med de nye boligene, men ut ifra samtidighetsbetraktninger vil dimensjonerende vannmengde \u00f8ke fra 1,5 l/s til 2,8 l/s. Dette er uansett s\u00e5 liten vannmengde at kapasiteten p\u00e5 kummen og ledningen videre til hovedledningen har god kapasitet til \u00e5 h\u00e5ndtere det. Det m\u00e5 inng\u00e5s privatrettslig avtale med eier av eiendom 41/82 om felles eie av og driftsansvar for spillvannskum for tilknytning og spillvannsledning frem til hovedledning. Overvann Dagens situasjon Innenfor planomr\u00e5det er det i dag ingen overvannsanlegg. Fra eksisterende bygg er det avrenning mot vest til gr\u00f8ntareal hvor overvann fra tak, terrasser og vei infiltreres. Parallelt med hovedledningene for vann og spillvann g\u00e5r det ogs\u00e5 en kommunal hovedledning DN 200 BET for overvann langs s\u00f8r-/vestsiden av planomr\u00e5det. Utenfor nordenden av boligblokken s\u00f8r for planomr\u00e5det er det et sluk tilknyttet hovedledningen. Topografien gj\u00f8r at det er ikke noe eller helt minimalt med overvann fra planomr\u00e5det som tilf\u00f8res sluket. Beregninger For beregning av nedb\u00f8rfelt og overvannsmengder f\u00f8r og etter utbygging er benyttet simuleringsprogrammet FlomKuben. Se eget kapittel sist i notatet om hvordan dette fungerer. Figurer og tabeller er samlet i eget kapittel lenger ned i notat. Planomr\u00e5det er beskrevet i innledningen. Figur 1 viser eksisterende avrenningslinjer i omr\u00e5det, med planomr\u00e5det skissert inn. Her g\u00e5r to avrenningslinjer gjennom planomr\u00e5det. For \u00e5 gj\u00f8re beregninger m\u00e5 vi derfor i dette tilfellet legge inn to avrenningspunkter, som f\u00e5r hvert sitt nedb\u00f8rfelt. Figur 2 og 3 viser de to avrenningspunktene markert med sort pil, og tilh\u00f8rende nedb\u00f8rfelt vist med r\u00f8d linje. Den sorte linjen viser lengste vannvei i nedb\u00f8rfeltet. Figur 4 og 5 viser resultatet av nye beregninger for de samme avrenningspunktene med tiltaket lagt inn i terrengmodellen. Vi ser at avrenningslinjene endres og at det har stor betydning for nedb\u00f8rfeltene. Nedb\u00f8rfelt1 reduseres betydelig, mens nedb\u00f8rfelt 2 \u00f8ker omtrent tilsvarende. Beregninger for dimensjonerende overvannsmengde for 20 \u00e5rs gjentaksintervall er vist i tabell 5 og 6 for. Oppsummert er mengdene (l/s): Dagens situasjon 48,4 + 9,7 = 58,1 Planlagt situasjon uten klimafaktor 10,0 + 78,8 = 88,8 Planlagt situasjon inkl. klimafaktor 14,0 + 110,3 = 124,3 Notat: VA-rammeplan for detaljreguleringsplan, ID 4601_70030000 Troldhaugvegen 46, gnr/bnr 41/636 m.fl., Bergen kommune. Utarbeidet av Teknikon, 11.03.2021 Side 3 av 10 \u00d8kning i overvannsmengde som f\u00f8lge av planlagte tiltak i planomr\u00e5det er ca. 31 l/s, som med klimafaktor blir ca. 43 l/s. Resterende \u00f8kning skyldes klimap\u00e5slag for resten av arealene i nedb\u00f8rfeltene. Planlagt situasjon P\u00e5 vestsiden av det nye bygget vil det bli etablert to infiltrasjonssandfang (IFS-kummer) for infiltrasjon av overvann. Den ene IFS-kummen vil v\u00e6re med sluk og bli plassert i kj\u00f8reveien. I tillegg blir det to sluk med sandfang som leder overvann til denne IFS-kummen. Det ene sluket vil st\u00e5 i kj\u00f8reveien p\u00e5 \u00f8stsiden av bygget og fange opp overvannet fra veien og parkeringsarealet. Det andre sluket vil st\u00e5 i kj\u00f8reveien p\u00e5 s\u00f8rsiden av bygget og fange opp overvann fra veien i dette omr\u00e5det. Den andre IFS-kummen vil v\u00e6re uten sluk, og den plasseres i gr\u00f8ntarealet. Takvannet f\u00f8res til IFS-kummen via en eller flere ledninger, avhengig av hvordan taknedl\u00f8pene utf\u00f8res. Overvann fra alle harde flater (tak og veiareal) i planomr\u00e5det vil bli fanget opp av sluk og f\u00f8rt til infiltrasjon. IFS-kummer eller tilsvarende har typisk kapasitet p\u00e5 20 l/s. Dette er en betydelig forbedring ift. dagens situasjon og vurderes som tilstrekkelig til \u00e5 h\u00e5ndtere \u00f8kt overvannsmengde. Ytterligere fordr\u00f8yning vil dermed ikke v\u00e6re n\u00f8dvendig. Det finnes andre muligheter for infiltrasjon som kan vurderes i detaljprosjekteringen, f.eks. fordr\u00f8yningskum (LOD-kum) med drensledning for infiltrasjon. N\u00f8yaktig plassering av sluk og infiltrasjonskummer m\u00e5 vurderes n\u00e6rmere i detaljprosjekteringen. Hovedledningene for vann og spillvann som g\u00e5r like ved ligger p\u00e5 over 3 meter dybde. Det antas derfor at omr\u00e5det best\u00e5r av l\u00f8smasser. Ved etablering av overvannsl\u00f8sning og stikkledninger for vann og spillvann, m\u00e5 det vurderes behov for masseutskifting for \u00e5 sikre gode drenerende masser i grunnen. Flomveiene vil f\u00f8lge de nye avrenningslinjene i planomr\u00e5det. Tiltaket i planen vil ikke endre avrenning eller flomveier utenfor planomr\u00e5det. De planlagte overvannsl\u00f8sningene sikrer at tiltakene i planen ikke f\u00e5r konsekvenser for nedenforliggende omr\u00e5der. Det blir ingen s\u00e6rskilt forurensende aktivitet i planomr\u00e5det. Med fire boliger som erstatter en, vil det bli noe \u00f8kt trafikk, men dette gir minimal forurensing av overvannet og krever ingen rensetiltak. Det er ingen lukkede vannveier i plan omr\u00e5det. Generelt Tiltakene i reguleringsplanen utl\u00f8ser ikke behov for \u00e5 flytte eller supplere kommunale VA- ledninger. Nye stikkledninger blir private. Terrenget over kommunale ledninger vil ikke bli endret. Notat: VA-rammeplan for detaljreguleringsplan, ID 4601_70030000 Troldhaugvegen 46, gnr/bnr 41/636 m.fl., Bergen kommune. Utarbeidet av Teknikon, 11.03.2021 Side 4 av 10 Figurer og tabeller Situasjonskart er eget vedlegg 80394 V731.10.001. Figurer og tabeller som det er henvist til i teksten er samlet nedenfor. Figur 1: Bl\u00e5 linjer viser avrenningslinjer for dagens situasjon. Planomr\u00e5det er skissert inn. Figur 2: Dagens situasjon for avrenningspunkt 1. Avrenningslinjer er vist med bl\u00e5 linjer, nedb\u00f8rfelt er vist med r\u00f8d linje og lengste vannvei er vist med sort linje. Notat: VA-rammeplan for detaljreguleringsplan, ID 4601_70030000 Troldhaugvegen 46, gnr/bnr 41/636 m.fl., Bergen kommune. Utarbeidet av Teknikon, 11.03.2021 Side 5 av 10 Figur 3: Dagens situasjon for avrenningspunkt 2. Avrenningslinjer er vist med bl\u00e5 linjer, nedb\u00f8rfelt er vist med r\u00f8d linje og lengste vannvei er vist med sort linje. Figur 4: Planlagt situasjon for avrenningspunkt 1. Avrenningslinjer er vist med gule linjer, nedb\u00f8rfelt er vist med r\u00f8d linje og lengste vannvei er vist med sort linje. Notat: VA-rammeplan for detaljreguleringsplan, ID 4601_70030000 Troldhaugvegen 46, gnr/bnr 41/636 m.fl., Bergen kommune. Utarbeidet av Teknikon, 11.03.2021 Side 6 av 10 Figur 5: Planlagt situasjon for avrenningspunkt 2. Avrenningslinjer er vist med gule linjer, nedb\u00f8rfelt er vist med r\u00f8d linje og lengste vannvei er vist med sort linje. Tabell 1: Dimensjonerende overvannsmengder for dagens situasjon for nedb\u00f8rfelt 1. Notat: VA-rammeplan for detaljreguleringsplan, ID 4601_70030000 Troldhaugvegen 46, gnr/bnr 41/636 m.fl., Bergen kommune. Utarbeidet av Teknikon, 11.03.2021 Side 7 av 10 Tabell 2: Dimensjonerende overvannsmengder for planlagt situasjon for nedb\u00f8rfelt 1, uten og med klimafaktor. Tabell 3: Dimensjonerende overvannsmengder for dagens situasjon for nedb\u00f8rfelt 2. Notat: VA-rammeplan for detaljreguleringsplan, ID 4601_70030000 Troldhaugvegen 46, gnr/bnr 41/636 m.fl., Bergen kommune. Utarbeidet av Teknikon, 11.03.2021 Side 8 av 10 Tabell 4: Dimensjonerende overvannsmengder for planlagt situasjon for nedb\u00f8rfelt 2, uten og med klimafaktor. Tabell 5: Beregninger for nedb\u00f8rfelt 1, dagens situasjon og planlagt situasjon er skilt med skr\u00e5strek. Tabell 6: Beregninger for nedb\u00f8rfelt 2, dagens situasjon og planlagt situasjon er skilt med skr\u00e5strek. Notat: VA-rammeplan for detaljreguleringsplan, ID 4601_70030000 Troldhaugvegen 46, gnr/bnr 41/636 m.fl., Bergen kommune. Utarbeidet av Teknikon, 11.03.2021 Side 9 av 10 Om FlomKuben og overvannsberegningene FlomKuben er et online dataprogram som modellerer nedb\u00f8rfelt og avrenningsm\u00f8nster og beregner overvannsmengder. Programmet bruker oppdatert 3D terrengmodell fra hoydedata.no og oppdaterte IVF-kurver fra Meteorologisk Institutt for n\u00e6rmeste m\u00e5lestasjon. Som utgangspunktet for beregningene defineres et (eller flere om n\u00f8dvendig) avrenningspunkt nedstr\u00f8ms p\u00e5 avrenningslinjen(e) som g\u00e5r i omr\u00e5det som skal beregnes. Beregninger gj\u00f8res f\u00f8rst for dagens situasjon. Programmet finner tilh\u00f8rende nedb\u00f8rfelt og avrenningslinjer i terrenget for hvert avrenningspunkt, viser dette p\u00e5 kart og oppgir beregnet areal og overvannsmengder. Deretter legges tiltaket inn i terrengmodellen, med arealer, koteh\u00f8yder og avrenningskoeffisient for de ulike arealtypene. Ny beregning gjennomf\u00f8res med de nye dataene. Eventuelle endringer i nedb\u00f8rfelt, avrenningslinjer vil vises tydelig p\u00e5 kart, og nye overvannsmengder beregnes med klimafaktor. Definisjoner: Nedb\u00f8rsfelt, areal (A): Areal (m2) oppstr\u00f8ms-nedb\u00f8rsfelt definert av terrengdata (hoydedata.no) fra avrenningspunkt Lengste avrenningsvei (Lf): Lengste oppstr\u00f8ms-avrenningsvei i nedb\u00f8rsfeltet, m\u00e5lt fra avrenningspunktet H\u00f8ydeforskjell (\u0394H): Differanse (m) mellom h\u00f8yeste og laveste punkt langs lengste avrenningsvei Sj\u00f8prosent (Ase): Prosent (%) innsj\u00f8 innenfor nedb\u00f8rsfeltet Midlet avrenningskoeffisient (\u03c6m): Gjennomsnittlig avrenningskoeffisient innenfor nedb\u00f8rsfeltet, basert p\u00e5 arealbruk (A) med tilh\u00f8rende avrenningskoeffisient (\u03c6). Avrenningskoeffisienter kan endres for prosjektet \u03c6m=(A1 x \u03c61+ A2 x \u03c62+ ... +An x \u03c6n)/(A1+ A2+...+ An) Konsentrasjonstid (tk): Tiden (min) vann bruker fra det ytterste punktet i nedb\u00f8rsfeltet, til definert avrenningspunkt. tk = 0,6 x Lf x \u0394H (\u22120,5) +3000 x Ase Feltets egenskaper: Metode basert p\u00e5 nedb\u00f8rsfeltets lengde, h\u00f8ydeforskjell og overflatetype, Norem et al. (2015). Metoden ligner p\u00e5 metoden fra Berg et al. (1992), og tar hensyn til forskjellige overflater i feltet, men tar ikke hensyn til fordr\u00f8yningseffekter. Den er derfor best tilpasset felt der Ase = 0. tk = \u03c6m x L x \u0394H (\u2013 0,5) Notat: VA-rammeplan for detaljreguleringsplan, ID 4601_70030000 Troldhaugvegen 46, gnr/bnr 41/636 m.fl., Bergen kommune. Utarbeidet av Teknikon, 11.03.2021 Side 10 av 10 5C Eksisterende stikkledning spillvann til Infiltrasjonssandfang (IFS-kum) hus som skal 46 for infiltrasjon av takvann. rives, fjernes. Sluk med sandfang fanger opp overvann fra vei og parkering. Vannet ledes i r\u00f8r til IFS-kum vest for bygget. Hydrant i gangvei 44 p\u00e5 nedsiden av mur. Eksisterende stikkledning vann til hus som skal rives, fjernes. Sluk med sandfang fanger opp overvann fra vei og parkering. OV Vannet ledes i r\u00f8r til IFS-kum 1 60 vest for bygget. PP Infiltrasjonssandfang D V (IFS-kum) for infiltrasjon av overvann fra veiarealer. Focus Software AS SP 9 0 10 5 125 VL Meters 42 40 PVC A Flyttet tilknytning for vann og spillvann iht. 18.03.2021 ERAS Revisjon Rettelse Dato Tegnet Kontrollert Godkjent Fase PE Eksisterende stikkledning Kommunal behandling OPPDRAGSGIVER PROSJEKTERENDE vann til nr. 42 kan bli T & D Holding AS ber\u00f8rt. M\u00e5 unders\u00f8kes. N\u00f8stegaten 56 Midtunhaugen 13A 5011 Bergen 5224 Nesttun Tel 55 33 57 30 Ny stikkledning spillvann Troldhaugveien 46 Dato: 11.03.2021 tilknyttes p\u00e5 hovedledning. Gnr/bnr 41/636, Bergen kommune 25 VA-rammeplan Tegnet av: ERAS Dokumentansvarlig ERAS Vannkum med brannventil. for detaljreguleringsplan ID 4601_70030000 Filnavn 80394 V731.10.001.dwg Ny stikkledning vann 20 M\u00e5lestokk A3 1:250 tilknyttes i kum. Kompleks Bygg Oppdragsnummer Fag System Type L\u00f8penummer Prosjektfase Revisjon Status - - 80394 - V 731 10 001 - A - "
}