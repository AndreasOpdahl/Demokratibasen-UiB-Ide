{
  "dokument_id": "e4fe64de-c1c1-5c57-a49d-0171195f71da",
  "doc_type": "case_attachment",
  "kommune": 4601,
  "tittel": "Fagnotat, offentlig ettersyn - Fana,  Gnr. 41,  Bnr. 1054 . fl. Tjernvegen, Reguleringsplan",
  "url": "https://bergen.kommune.no/politikere-utvalg/api/fil/bk360/12708071/Fagnotat-offentlig-ettersyn-Fana-Gnr-41-Bnr-1054-fl-Tjernvegen-Reguleringsplan",
  "tekst": " Plan- og bygningsetaten REGULERINGSFORSLAG TIL Fagnotat OFFENTLIG ETTERSYN V\u00e5r referanse: PLAN-2022/20573-57 Saksbehandler: Gudrun Elisabet Stefansdottir Dato: 09.04.2025 Forslag til detaljregulering - nytt offentlig ettersyn Fana, Gnr. 41, Bnr. 1054 m.fl., Tjernvegen, Reguleringsplan arealplan-ID 66500000 Om planforslaget LINK Arkitektur as avd Bergen foresl\u00e5r p\u00e5 vegne av OPPHUS AS detaljregulering for et omr\u00e5de ved Paradis i Fana bydel. Figur 1: Planomr\u00e5det med eksisterende n\u00e6ringsbebyggelse langs Nesttunvegen Hensikten med planarbeidet er \u00e5 transformere dagens n\u00e6ringsomr\u00e5de og overflateparkering til n\u00e6ring, tjenesteyting og boliger. Boligene plasseres mot \u00f8st og deler av eksisterende hageanlegg inng\u00e5r i utbyggingen. Det er planlagt 15-20 nye leiligheter. Byrom og uteoppholdsarealer skal opparbeides. Eksisterende, frittliggende sm\u00e5husbebyggelse inng\u00e5r i planens avgrensning og skal i hovedsak videref\u00f8res. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Planprosess og medvirkning Oppstart planarbeid er varslet den 22.05.2019. Planforslaget var p\u00e5 offentlig ettersyn i perioden 31. oktober til 15. desember 2020. Komplett planforslag til behandling for nytt offentlig ettersyn er mottatt den 17.01.2025. Merknader til kunngj\u00f8ring og varsling av oppstart Til varsel om oppstart ble det mottatt 4 private merknader og 13 h\u00f8ringsuttalelser. Disse er oppsummert og kommentert av forslagsstiller i merknadsskjema revidert med dato 22.11.2024. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Adkomst til eksisterende eiendommer \u2022 Siktlinjer skal ivaretas \u2022 Planforslag som viser bebyggelse tett p\u00e5 kulturmilj\u00f8 \u2022 H\u00e5ndtering av overvann \u2022 Byggeh\u00f8yder m\u00e5 tilpasses terrenget \u2022 Tilstrekkelig areal til infrastruktur \u2022 Trafikale konsekvenser \u2022 Byggegrense mot bybanetras\u00e9en Offentlig ettersyn Det ble mottatt 2 merknader fra private og 15 h\u00f8ringsuttalelser. Merknadsskjemaet datert 22.11.2024 vurderes som dekkende. Statsforvalteren i Vestland fremmet innsigelse til planforslaget ved offentlig ettersyn. Bakgrunnen for innsigelsen er st\u00f8ysituasjonen for de planlagte boligene. Begrenset h\u00f8ring Det ble foretatt begrenset h\u00f8ring av planforslaget den 07.06.2022 - 01.07.2022. Merknadsskjema til begrenset h\u00f8ring f\u00f8lger vedlagt, sist revidert den 22.11.2024. Det ble mottatt 10 h\u00f8ringsuttalelser. Merknadsskjemaet vurderes som dekkende. Statsforvalteren opprettholdt innsigelsen ved begrenset h\u00f8ring. Nytt offentlig ettersyn I mai 2023 ble det utarbeidet et revidert plangrep. Endringene kommer frem i plan- beskrivelsen, plankart og bestemmelser, illustrasjoner, formingsveileder og i dette fagnotatet. Endringene er av et omfang som utl\u00f8ser krav om nytt offentlig ettersyn. Saksnummer PLAN-2022/20573 Side 2 av 15 Figur 2: Revidert planforslag til nytt offentlig ettersyn av foresl\u00e5tt bebyggelse sett fra Nesttunvegen Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss i utgangspunktet til hovedform\u00e5let og hovedgrepet i planforslaget. Dette er forel\u00f8pige vurderinger. V\u00e5r endelige anbefaling vil komme frem av fagnotatet til sluttbehandling. Arealstrategi og plangrunnlag Planomr\u00e5det ligger innenfor byfortettingssone i KPA2018, omfattes av gul st\u00f8ysone, og ligger innenfor konsesjonsomr\u00e5de for fjernvarme. Mindre deler av planomr\u00e5det ligger i r\u00f8d st\u00f8ysone. Planforslaget vurderes for \u00e5 v\u00e6re i tr\u00e5d med overordnet plan. Planomr\u00e5det ligger like utenfor plangrensen for omr\u00e5dereguleringsplan Paradis. Plassering, h\u00f8yde og arkitektonisk utforming Planomr\u00e5det best\u00e5r i dag av n\u00e6ringsbebyggelse i et dals\u00f8kk. Det foresl\u00e5s \u00e5 heve terrenget slik at fortau og bebyggelsen ligger p\u00e5 omtrent samme niv\u00e5 og f\u00e5r god sammenheng. Det planlegges for n\u00e6ringsbebyggelse langs Nesttunvegen, og boliger mot \u00f8st og s\u00f8r. Det vises til illustrasjonen figur 3 under. Prinsipper for plassering, h\u00f8yder, uteoppholdsarealer, utforming og arkitektur kommer frem i planbeskrivelsen side 21 til 29. Bebyggelsen foresl\u00e5s i tre etasjer med delvis skr\u00e5tak og delvis flatt tak. P\u00e5 flate tak kan det plasseres solseller. Det er utarbeidet en formingsveileder. Prinsipper vist i formings- veilederen er sikret i bestemmelsene og skal legges til grunn for utforming av bebyggelsen og uterom. Saksnummer PLAN-2022/20573 Side 3 av 15 Figur 3: Plassering av foresl\u00e5tt bebyggelse og form\u00e5l. Den foresl\u00e5tte bebyggelsen har et selvstendig arkitektonisk utrykk, men henter inspirasjon fra tradisjonsrik arkitektur med skr\u00e5tak, karnapper, samt naturmaterialer som mur og tre. Formingsveilederen viser typologier og organisering av funksjoner, fasadeinndeling, gesims- og takutforming, balkonger, kantsoner og farge- og materialbruk. Planomr\u00e5det ligger utenfor omr\u00e5de avsatt som hensynsone kulturmilj\u00f8 i KPA2018, men det vurderes allikevel av betydning at foresl\u00e5tt bebyggelse tilpasser seg og hensyntar de bygde omgivelser, noe vi vurderer planforslaget legger opp til. Det er utarbeidet b\u00e5de arkitektonisk redegj\u00f8relse, datert 22.11.2024, og formingsveileder, datert 15.01.2025. Plan- og bygningsetaten slutter seg til foresl\u00e5tte plassering, bygningsvolum og arkitektoniske utforming. Materialbruk i fasader, takvinkel, utkraging av balkonger, takoppbygg, trapp og heishus er sikret i bestemmelsene. Formingsveileder er f\u00f8rende for materialbruk, farger, oppdeling av volumer og belegg i uterom. Grad av utnytting De ulike feltene varierer mellom %-BRA=40% til %-BRA=272%. Samlet arealbruk for hele planomr\u00e5det er %-BRA=60%. Plan- og bygningsetaten har ikke merknad til foresl\u00e5tt utnyttelsesgrad. Bestemmelser Det er sikret i bestemmelsene at f\u00f8lgende skal v\u00e6re opparbeidet f\u00f8r bebyggelsen kan tas i bruk: \u2022 adkomstvei, \u2022 offentlig gang- og sykkelvei med tilh\u00f8rende annen veigrunn, Saksnummer PLAN-2022/20573 Side 4 av 15 \u2022 felles renovasjonsanlegg, \u2022 uteoppholdsareal, \u2022 parkering, \u2022 torg, og \u2022 tiltak i henhold til milj\u00f8oppf\u00f8lgingsplan v\u00e6re gjennomf\u00f8rt. Plankart og illustrasjoner Plankartet er juridisk bindende, mens b\u00e5de illustrasjonsplanen og formingsveilederen er veiledende/retningsgivende. Bestemmelsene knyttes opp til formingsveilederen n\u00e5r det gjelder materialbruk, takform, baldakiner, lysg\u00e5rd, torg, uteoppholdsarealer, vegetasjon og kantsoner. Plan- og bygningsetaten vurderer at utforming og arkitektur er tilstrekkelig sikret i planforslaget. Figur 4: Snitt gjennom foresl\u00e5tt bebyggelse. Bokvalitet og uteoppholdsarealer Etter omr\u00e5dereguleringsplan Paradis er det nylig oppf\u00f8rt og planlegges videre for omfattende boligfortetting. Prosjektene legger opp vil varierende st\u00f8rrelser i hovedsak i tr\u00e5d med kommuneplanens bestemmelser om at minimum 20% av boligene er over 80 m2 og minimum 20% kan ha bruksareal under 50 m2. Nye boenheter kan ikke v\u00e6re mindre enn 35 m2. Planforslaget legger opp til etablering av sm\u00e5skala n\u00e6ring, tjenesteyting og boliger. Antall leiligheter det planlegges for varierer i de ulike dokumentene fra 15 til 20. Dette m\u00e5 avklares f\u00f8r sluttbehandling av planen. Det planlegges for mindre leiligheter, men ingen leiligheter skal v\u00e6re mindre enn 35 m2, ekskludert bodareal. Plan- og bygningsetaten har i prosessen akseptert at planforslaget avviker fra bestemmelser i KPA2018 n\u00e5r det gjelder krav om etablering av leiligheter over 80 m2. Begrunnelsen for dette er at omr\u00e5det i hovedsak best\u00e5r av ene- og tomannsboliger, og at Paradis sentrum blir fortettet med flere leiligheter over 80 m2. Flere mindre leiligheter kan tilf\u00f8re omr\u00e5det mangfold av beboere, noe som vurderes for \u00e5 v\u00e6re positivt. Formgivning av byggene gir rom for en positiv variasjon. Forslagstiller har ambisjon om \u00e5 gj\u00f8re deler av bygningsmassen tilgjengelig for publikumsrettede funksjoner, delefunksjoner, kultur og idrettsfasiliteter, se side 3 i planbeskrivelsen. Ettersom det planlegges for mindre leiligheter, b\u00f8r det avsettes et Saksnummer PLAN-2022/20573 Side 5 av 15 fellesareal for fremtidige beboere. Dette b\u00f8r komme frem i planforslaget til 2. gangs behandling. Figur 5: planforslaget sett fra nord-\u00f8st. St\u00f8y En viktig problemstilling, og hovedbegrunnelsen for revisjonen av planforslaget, er st\u00f8y- utfordringer. Tomten ligger i gul og r\u00f8d st\u00f8ysone langs Nesttunvegen. Figur 6: St\u00f8yniv\u00e5 Lden (dB) h\u00f8yeste st\u00f8yniv\u00e5 p\u00e5 fasade (uavhengig av etasjer. St\u00f8yniv\u00e5 veitrafikk og bybane. Saksnummer PLAN-2022/20573 Side 6 av 15 \u2022 Bygg A og B inneholder n\u00e6ring og kontor. \u2022 Bygg C inneholder bl.a. leiligheter. Det vil ikke v\u00e6re leiligheter i underetasjen og etasjen p\u00e5 niv\u00e5 med torget. Bygg C og vil ha maksimum st\u00f8yniv\u00e5 p\u00e5 60-63 dB p\u00e5 fasaden vendt mot s\u00f8r og vest. Leilighetene som ligger i etasjene over, vil f\u00e5 lavere st\u00f8y p\u00e5 fasadene enn det illustrasjonen viser, da de ligger lenger unna st\u00f8ykilden. I tillegg vil de ha stille side mot torget og mot eneboligbebyggelsen i \u00f8st. \u2022 Bygg D og E inneholder bl.a. leiligheter og ligger i sin helhet utenfor gul st\u00f8ysone. Planforslaget legger opp til at omr\u00e5det skal oppleves som \u00e5pent og tilgjengelig sett fra gang- og sykkelveien. Det er derfor ikke foresl\u00e5tt st\u00f8yskjerm vest for boligene da utredningen viser at det blir tilfredsstillende st\u00f8yforhold p\u00e5 uteoppholdsarealer. Planforslaget er helt omarbeidet etter offentlig ettersyn. Det er foresl\u00e5tt bebyggelse med forretning, kontor og tjenesteyting som skjermer mot st\u00f8y fra Nesttunvegen og bybanen. De bakenforliggende leilighetene f\u00e5r da tilfredsstillende st\u00f8yforhold p\u00e5 uteoppholdsareal og minst en stille side, hvor st\u00f8yniv\u00e5et p\u00e5 fasaden ikke overstiger Lden = 55 dB. Ingen boenheter skal ha fasade med st\u00f8yniv\u00e5 som overstiger nedre grenseverdi r\u00f8d st\u00f8ysone. Alle boenheter skal ha \u00e9n fasade som vender mot stille side hvor st\u00f8yniv\u00e5et ikke overstiger Lden = 55 dB. Videre skal minimum halvparten av oppholdsrom vende mot stille side, og minimum ett soverom skal ha minimum ett vindu som kan \u00e5pnes mot stille side. Utklipp fra illustrasjon i st\u00f8yutredningen viser h\u00f8yeste st\u00f8yniv\u00e5 p\u00e5 fasade uavhengig av etasje, se figur 6. Det vises for \u00f8vrig til bestemmelsene og vedlagt st\u00f8yrapport datert 14.08.2024. Vi ber Statsforvalteren i Vestland ta stilling til om endringene i planforslaget im\u00f8tekommer deres innsigelse n\u00e5r det gjelder st\u00f8y. Dersom innsigelsesmyndigheten vurderer at innsigelsen kan trekkes, ber vi om at dette kommer frem i deres uttalelse. Mobilitet Hovedadkomsten er fra Nesttunvegen i krysset Nesttunvegen/Tjernvegen i s\u00f8r. Adkomsten er over bybanesporet. Det er utarbeidet trafikkanalyse og gjennomf\u00f8rt en trafikktelling i 2019. Denne viste \u00c5DT langs fv. 582 Nesttunvegen p\u00e5 11500 kj\u00f8ret\u00f8y i d\u00f8gnet. Trafikken til sidevei Tjernvegen er estimert til ca. 1000 \u00c5DT. Trafikken til Tjernvegen er ikke endret fra 2019. Det er derfor beskjeden trafikk i krysset i dag. Det er etablert gang- og sykkelveier i n\u00e6rheten av planomr\u00e5det, og flere er under opparbeiding. Det vises for \u00f8vrig til kapittel 3.1.4 Mobilitet i planbeskrivelsen samt kapasitets- beregning av kryss fv. 582 Nesttunvegen/Tjernvegen og vurdering av mobilitetsl\u00f8sninger for myke trafikanter, i Trafikkanalysen, datert 28.05.2024. Plan- og bygningsetaten st\u00f8tter forslaget om adkomstvei til planomr\u00e5det. Parkering - bil og sykkel KPA2018 har dekningsgrad for byfortettingssone i spennet 0,6 til 1,2 parkeringsplass per 100 m2 BRA bolig. Forslagstiller legger opp parkeringsdekning for bil 0,4 per 100 m2 BRA bolig og h\u00f8y parkeringsdekning for sykler i tr\u00e5d med KPA2018. Saksnummer PLAN-2022/20573 Side 7 av 15 Planforslaget ligger i kort gangavstand langs gang- og sykkelvei og lyskryss til kollektivtransport: \u2022 100-200 m fra busstopp i begge retninger langs Nesttunvegen \u2022 235-360 m fra bybanestopp i begge retninger p\u00e5 Paradis Det er satt av 18 parkeringsplasser i underetasje i prosjektet. Dette vil v\u00e6re fleksible plasser, ikke faste, og en av plassene settes av til delebil. Parkeringsarealet skal betjene n\u00e6ringsbebyggelsen og leilighetene. Med s\u00e5 kort avstand fra kollektivtransport, er det h\u00f8y sannsynlighet for at beboerne og mange av de som skal til n\u00e6ringsbebyggelsen, vil bruke kollektivtransport for \u00e5 komme seg til og fra Tjernvegen. S\u00f8r for planomr\u00e5det er det i tillegg en stor parkeringsplass. Det er det betalingsparkering med tidsbegrensning knyttet til Kiwi butikken. Omr\u00e5det ligger videre i sykkelavstand til store arbeidsplasser i Bergenhus og \u00c5rstad bydeler. Plan- og bygningsetaten st\u00f8tter forslagstiller ambisjon om lav parkeringsdekning. Plasseringen av planomr\u00e5det gj\u00f8r at gange, sykkel og kollektivtransport kan bli den foretrukne transportformen. Det planlegges for sm\u00e5 leiligheter og underetasjen planlegges i tillegg til parkering for n\u00e6ring og tjenesteyting. Det vises til illustrasjon figur 7 under, der forslag om lysg\u00e5rd og aktiviteter i underetasje er vist. Planomr\u00e5det skal gj\u00f8res tilgjengelig for de som ferdes i omr\u00e5det og st\u00f8tter etter v\u00e5r vurdering oppunder m\u00e5let om en trygg, inkluderende og levende by. Figur 7: Illustrasjon av foresl\u00e5tt bebyggelse med lysg\u00e5rd. Saksnummer PLAN-2022/20573 Side 8 av 15 Overflateparkering Illustrasjonsplanen viser fem overflateparkeringsplasser som skal reetableres ved adkomsten til planomr\u00e5det. Disse parkeringsplassene er ikke omtalt i planbeskrivelsen, men kommer frem p\u00e5 illustrasjonsplanen. Parkeringsplassene ble etablert i forbindelse med utbyggingen av bybanen. Se figur 8 under. I plankartet reguleres arealet til \u00abannen veigrunn - gr\u00f8ntareal\u00bb, men bestemmelsene sikrer at det tillates \u00e5 etablere parkeringsplasser innenfor form\u00e5let. Omr\u00e5det eies ikke av forslagstiller, og inng\u00e5r ikke i beregningsgrunnlaget for antall parkeringsplasser for planlagt utbygging. Plan- og bygningsetaten anbefaler at antall parkeringsplasser for overflateparkering blir revurdert ettersom det legges opp til rygging ut i adkomstveien. Figur 8: Overflateparkeringsplasser ved adkomstveien. Flyfoto fra 2009 og 2013. Renovasjon Det er utarbeidet RTP til planforslaget. Det foreligger positiv uttale fra BIR datert 19.12.2024. Det tilrettelegges for fraksjonene restavfall, papir/papp/plast, glass og metall og matavfall i tr\u00e5d med fremtidig utvikling. Plassering av nedgravde bunnt\u00f8mte containere kommer frem i figur 3 over. VA-rammeplan Det blir lagt opp til regnbed mellom fordr\u00f8yningsmagasiner. Overvannsdiagram viser hvordan overvannet er tenkt ledet i \u00e5pne vannrenner, gr\u00f8fter og r\u00f8rtras\u00e9er gjennom omr\u00e5det. Overvann skal holdes tilbake og fordr\u00f8yes i regnbed. VA-rammeplanen datert 09.10.2024 har juridisk virkning gjennom planbestemmelsene. Plan- og bygningsetaten har ikke merknad til VA-rammeplanen og vurderer det som positivt at det skal tilrettelegges for \u00e5pne vannrenner og regnbed. Saksnummer PLAN-2022/20573 Side 9 av 15 Figur 9: Prinsipper for overvannsh\u00e5ndtering illustrert i VA-rammeplanen. Naturmangfold Planforslaget legger opp til \u00e5 etablere bebyggelse p\u00e5 allerede utsprengte flater. I dag er det n\u00e6ringsbebyggelse p\u00e5 tomten med tilh\u00f8rende overflateparkering. Planforslaget legger opp til delvis utbygging i eksisterende private hager. Etter naturmangfoldloven (nml) \u00a77 skal prinsippene i \u00a78-12 legges til grunn som retningslinjer ved ut\u00f8ving av offentlig myndighet. Det er utarbeidet naturmangfoldvurdering (datert 29.05.2024). Plan- og bygningsetaten vurderer materialet som dekkende for \u00e5 vurdere planforslagets virkninger etter naturmangfoldloven \u00a7\u00a7 8-12. \u00a78 kunnskapsgrunnlaget Kunnskapsgrunnlaget baserer seg p\u00e5 informasjon fra offentlige databaser, og kartlegging av naturtyper og arter i vekstsesongen, som er gjennomf\u00f8rt av en botaniker. Plan- og bygningsetaten vurderer at naturmangfoldrapporten gir tilstrekkelig kunnskapsgrunnlag for saksbehandlingen sett opp imot sakens karakter og risiko for skade p\u00e5 naturmangfoldet. \u00a710 \u00f8kosystemtiln\u00e6rming og samlet belastning Paradis er preget av utbygging og naturmangfoldet i omr\u00e5det er presset. Planomr\u00e5det best\u00e5r hovedsakelig av gr\u00e5 flater. Planlagt utbygging vil trolig ikke ber\u00f8re naturmangfoldet i omr\u00e5det i vesentlig grad. Naturmangfoldrapporten konkluderer med at ingen naturtyper ble registret. Den eneste r\u00f8dlistede arten som ble funnet var ask. Gr\u00f8ntomr\u00e5dene innenfor plan- og influensomr\u00e5det vurderes for \u00e5 ha noe verdi for naturmangfold for vanlige arter. Eikelunds- Saksnummer PLAN-2022/20573 Side 10 av 15 tj\u00f8rna, som ligger i n\u00e6rheten av planomr\u00e5det har verdi som sv\u00e6rt viktig. I det videre arbeidet med planen blir det viktig \u00e5 sikre at det ikke blir avrenning fra anleggsomr\u00e5der til ferskvann. Plan- og bygningsetaten vurderer videre at regnbed og \u00e5pen overvannsl\u00f8sning kan ha en positiv innvirkning p\u00e5 det lokale \u00f8kosystemet. \u00a79 f\u00f8re-var-prinsippet F\u00f8re-var-prinsippet kommer til anvendelse n\u00e5r det ikke foreligger tilstrekkelig kunnskap om hvilke virkninger en beslutning vil ha for naturmangfoldet. Plan- og bygningsetaten vurderer at naturmangfoldsrapporten gir en god vurdering av planforslagets konsekvenser for naturmangfoldet. F\u00f8re-var-prinsippet kommer ikke til anvendelse. \u00a711 kostnader ved milj\u00f8forringelse b\u00e6res av tiltakshaver Det er tiltakshaver som dekker eventuelle kostnader for \u00e5 hindre eller avgrense skader p\u00e5 naturmangfoldet. Tiltaket vil f\u00f8re til arealbeslag i gr\u00f8ntomr\u00e5der (private hager). Anleggsarbeidet vil medf\u00f8re \u00f8kt st\u00f8y og trafikk, og kan medf\u00f8re avrenning til utl\u00f8psbekken fra Eikelundstj\u00f8rna. Sistnevnte m\u00e5 ivaretas i det videre planarbeidet. Det er sikret i bestemmelsene at det skal utf\u00f8res bekjempningstiltak mot fremmede arter. Fyllinger skal beplantes med stedegen og pollinatorvennlig vegetasjon. Det er ogs\u00e5 sikret at det ikke tillates sprengingsaktiviteter i hekkeperioden av hensyn til fugl og pattedyr. Det er stilt krav om milj\u00f8oppf\u00f8lgingsplan. Den skal redegj\u00f8re for tiltakets l\u00f8sninger med hensyn til masseh\u00e5ndtering, materialvalg og overvannsh\u00e5ndtering i anleggsperioden. \u00a712 milj\u00f8forsvarlige teknikker Det forutsettes at det benyttes milj\u00f8forsvarlige driftsmetoder og teknikker i anleggsfasen, slik at inngrep ikke blir st\u00f8rre enn n\u00f8dvendig. Det er sv\u00e6rt viktig at anleggsarbeidet ikke p\u00e5virker vassdraget og fuglelivet. Plan- og bygningsetaten vurderer at prinsippene i nml. \u00a7\u00a78-12 er ivaretatt s\u00e5fremt avrenning til Eikelundstj\u00f8rna blir sikret forhindret i det videre planarbeidet. Marin grense/kvikkleire Planomr\u00e5det ligger under marin grense og er markert som aktsomhetsomr\u00e5de for kvikkleire. Det er foretatt unders\u00f8kelser i henhold til NVE sin veileder datert 07.01.2025. Basert p\u00e5 topografi og berg i dagen vurderes det at det ikke er fare for omr\u00e5deskred i regulerings- omr\u00e5det. Barn- og unges interesser Planomr\u00e5det best\u00e5r av n\u00e6ringsbebyggelse, og i hovedsak asfalterte flater for overflate- parkering. I \u00f8st best\u00e5r planomr\u00e5det av private hager med tilh\u00f8rende villaer. Planforslaget er vurdert til \u00e5 ikke p\u00e5virke areal som er av verdi for barn og unge i dag. Planforslaget legger opp til b\u00e5de n\u00e6ring- og boligbebyggelse. Det skal tilrettelegges for sm\u00e5 leiligheter slik at det ikke kan forventes etablering av st\u00f8rre familier innen planomr\u00e5det. Saksnummer PLAN-2022/20573 Side 11 av 15 Figur 10: Utklipp av illustrasjonsplanen Illustrasjonsplanen viser at uteoppholdsarealene er planlagt opparbeidet for ulike aktiviteter tilpasset m\u00e5lgruppen. Det er ikke sikret opparbeiding av sm\u00e5barnslekeplass. Vurdert mot antall og st\u00f8rrelsen p\u00e5 planlagte boliger har plan- og bygningsetaten ikke merknad til dette. Skole- og barnehage Planomr\u00e5det ligger innenfor opptaksomr\u00e5det Paradis barneskole og Storetveit ungdoms- skole. I tillegg ligger det en Steinerskole i omr\u00e5det. Paradis barneskole ligger i gang- og sykkelavstand til planomr\u00e5det. De siste \u00e5rene har Vestland fylkeskommune utvidet fylkesvei Statsminister Michelsens veg som g\u00e5r fra Paradiskrysset og frem til skolen, samt forbedret forholdene for g\u00e5ende og syklende. P\u00e5 sikt skal flere av tilf\u00f8rselsveiene mot krysset forbedres i tr\u00e5d med vedtatt omr\u00e5dereguleringsplan. Dette vil ytterligere forbedre forholdene for g\u00e5ende og syklende til skoler og barnehager. Det planlegges flere store boligprosjekter i n\u00e6rhet til planomr\u00e5det som vil kunne p\u00e5virke skole- og barnehagekapasiteten i \u00e5rene fremover. I planforslaget vises det til at det per dags dato er full bydelsvis barnehagedekning, og av skolebruksplanen fremg\u00e5r det at antatt \u00f8kning i elevtall er l\u00f8st p\u00e5 kort og p\u00e5 lang sikt. V\u00e5ren 2025 vil ny skolebruksplan bli lagt frem for innspill. Klima og energi Eksisterende bebyggelse fra 1950 og et tilbygg fra 1985 planlegges revet. Eksisterende bygningsmasse har i lengre tid v\u00e6rt benyttet til bilforretning og vurderes ikke som egnet for gjenbruk. Saksnummer PLAN-2022/20573 Side 12 av 15 All ny bebyggelse planlegges oppf\u00f8rt i tre. Det er en ambisjon om \u00e5 etablere bebyggelsen langs Nesttunvegen i massivtre. Underetasje/kjeller oppf\u00f8res i betongkonstruksjon. Det er sikret i bestemmelsene at det kan etableres solceller p\u00e5 tak, noe som vurderes for \u00e5 v\u00e6re positivt. Det f\u00f8lger av planbeskrivelsen at ca. 5400 kubikkmeter m\u00e5 graves ut p\u00e5 tomten. Det planlegges at ca. 1000 kubikkmeter blir omdisponert p\u00e5 tomten for bruk i planlagte ute- omr\u00e5der. Det er usikkert om massene er forurenset og dermed m\u00e5 leveres til godkjent massedeponi. Gjenbruk av masser er ikke sikret i bestemmelsene, men planlegges brukt innenfor omr\u00e5det s\u00e5fremt de ikke er forurenset. Figur 11: Klimanorm for planforslaget Plan- og bygningsetaten oppfordrer forslagsstiller til \u00e5 etablere fossilfrie/nullutslipps anleggsplasser og redusere utslippene for avfallsh\u00e5ndtering. Kj\u00f8ret\u00f8y for betong- og massetransport b\u00f8r ha som m\u00e5l \u00e5 v\u00e6re utslippsfrie. Ved s\u00f8knad om tiltak skal det redegj\u00f8res for tiltak som bidrar til reduksjon av energibruk og klimagassutslipp. Universell utforming Vi vurderer universell utforming som ivaretatt i planforslaget. Konklusjon Plan- og bygningsetaten st\u00f8tter forslag om endring av planforslaget der det tilrettelegges for n\u00e6ring og tjenesteyting langs Nesttunvegen og boliger med felles uteoppholdsarealer mot \u00f8st og s\u00f8r. F\u00f8r 2. gangs behandling av planforslaget m\u00e5 f\u00f8lgene innarbeides i planforslaget: \u2022 Overflateparkering ved adkomsten til planomr\u00e5det m\u00e5 vurderes p\u00e5 nytt. \u2022 Det m\u00e5 avsettes innvendig fellesareal for fremtidige beboere. Vedtak: 1. I medhold av plan- og bygningsloven \u00a7 12-11, og i henhold til delegert myndighet, sendes f\u00f8lgende forslag til detaljregulering p\u00e5 h\u00f8ring og legges ut til offentlig ettersyn: 1.1. Detaljregulering, Fana, Gnr. 41, Bnr. 1054 m.fl., Tjernvegen, Reguleringsplan, arealplan-ID 66500000 vist p\u00e5 plankart, datert 15.01.2025 1.2. Tilh\u00f8rende reguleringsbestemmelser, datert 02.04.2025. Saksnummer PLAN-2022/20573 Side 13 av 15 Plan- og bygningsetaten Vigdis Berge Byplansjef Tarje I. Wanvik Etatsleder Dette dokumentet er godkjent elektronisk. Vedlegg: Plankart, datert 15.01.2025 Reguleringsbestemmelser, datert 02.04.2025 Planbeskrivelse, datert 06.03.2025 Merknadsskjema oppstart, datert 22.11.2024 Merknadsskjema offentlig ettersyn, datert 22.11.2024 Merknadsskjema begrenset h\u00f8ring, datert 22.11.2024 Illustrasjonsplan, datert 15.01.2022 Snitt og oppriss, datert 22.11.2024 Fotomontasje perspektiv, datert 15.01.2025 Sol- og skyggeillustrasjoner, datert 22.11.2024 ROS-analyse, datert 15.01.2025 VA-rammeplan, datert 09.10.2024 Uttalelse fra Bergen Vann, datert 18.12.2024 Kulturminnedokumentasjon datert 09.12.2024 St\u00f8yrapport vei og bane, datert 14.08.2024 Renovasjonsteknisk plan (RTP), datert 09.12.2024 Uttalelse til RTP, datert 19.12.2024 Trafikkanalyse, datert 28.05.2024 Naturmangfoldrapport, datert 29.05.2024 Klimagassberegninger, datert 18.11.2024 Omr\u00e5destabilitet, datert 07.01.2025 Flomfarevurdering, datert 12.02.2025 Stedsanalyse - TAG Arkitekter, innsendt 14.08.2020 Stedsanalyse anbefalingskart, datert 22.11.2024 Arkitektonisk redegj\u00f8relse, datert 22.11.2024 Formingsveileder, datert 15.01.2025 Milj\u00f8teknisk grunnunders\u00f8kelse, datert 17.07.2001 Milj\u00f8geologisk grunnunders\u00f8kelse, datert 18.06.2018 Milj\u00f8saneringsbeskrivelse, datert 18.06.2018 Milj\u00f8saneringsbeskrivelse, datert 08.04.2021 Milj\u00f8teknisk grunnunders\u00f8kelse tiltaksplan, datert 07.05.2021 Saksnummer PLAN-2022/20573 Side 14 av 15 Fullstendig dokumentoversikt og saksgang, se https://www.bergen.kommune.no/omkommunen/offentlig-innsyn/innsynplanogbyggesak saksnr: PLAN-2022/20573 Saksnummer PLAN-2022/20573 Side 15 av 15 "
}