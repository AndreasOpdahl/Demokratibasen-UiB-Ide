{
  "dokument_id": "a9bed555-1fdb-5e93-b3cd-60b589fbefed",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 04.06.2024",
  "url": "https://bergen.kommune.no/politikere-utvalg/api/fil/bk360/10505103/Framstilling-Horingssaker-til-forretningsutvalget-04-06-2024",
  "tekst": " Forretningsutvalget Saksframstilling V\u00e5r referanse: 2023/257837-102 Saksbehandler: Anette Hatlemark Drabl\u00f8s H\u00f8ringssaker til forretningsutvalget 04.06.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring av forslag til ny lov om vern av marin natur utenfor territorialfarvannet 2. H\u00f8ring av foresp\u00f8rsel om \u00e5 permanent senke vannstanden i Skulstadvatnet i Bergen kommune, Vestland fylke 3. H\u00f8ring \u2013 NOU 2024 10 Ny motorferdsellov 4. H\u00f8ring av s\u00f8knad om tillatelse til utslipp av radioaktive stoffer - Helse Bergen HF Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring av forslag til ny lov om vern av marin natur utenfor territorialfarvannet Klima- og milj\u00f8departementet har sendt p\u00e5 h\u00f8ring forslag til ny lov om vern av marin natur utenfor territorialfarvannet. Naturmangfoldloven og svalbardmilj\u00f8loven er i dag de eneste lovene som har som hovedform\u00e5l \u00e5 bevare natur p\u00e5 tvers av sektorer og i et langsiktig perspektiv. I tillegg kan tverrsektorielt vern av marin natur hjemles i lov om Jan Mayen og bilandsloven. I territorialfarvannet har vi brukt vern etter disse lovene som virkemiddel gjennom lang tid. Bestemmelsene som hjemler omr\u00e5devern, gjelder likevel bare ut til territorialgrensen ved 12 nautiske mil fra grunnlinjene. Etter dagens lovgivning har vi derfor ikke hatt mulighet til \u00e5 opprette marine verneomr\u00e5der i norske havomr\u00e5der utenfor territorialgrensen. 1 Den nye loven vil gi hjemmel til \u00e5 opprette marine verneomr\u00e5der i alle norske jurisdiksjonsomr\u00e5der utenfor 12 nautiske mil, dvs. utenfor territorialfarvannet. Dette betyr at loven vil gjelde i de norske 200-milssonene ved fastlandet, Svalbard og Jan Mayen, samt p\u00e5 norsk kontinentalsokkel. I arbeidet med loven har departementet i stor grad bygd p\u00e5 naturmangfoldlovens regler om omr\u00e5devern. Samtidig er utkastet til lov tilpasset de s\u00e6rlige forholdene utenfor territorialfarvannet. I disse omr\u00e5dene har ikke Norge full suverenitet, og dermed ikke den samme jurisdiksjonen som p\u00e5 land og innenfor 12 nautiske mil. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. Dette forutsetter forlenget h\u00f8ringsfrist til minimum 4. september. H\u00f8ringsfristen er 30. august. 2. H\u00f8ring av foresp\u00f8rsel om \u00e5 permanent senke vannstanden i Skulstadvatnet i Bergen kommune, Vestland fylke Norges vassdrags-og energidirektorat (NVE) har sendt p\u00e5 h\u00f8ring \u2018H\u00f8ring av foresp\u00f8rsel om \u00e5 permanent senke vannstanden i Skulstadvatnet i Bergen kommune, Vestland fylke\u2019. NVE har mottatt foresp\u00f8rsel fra Eviny Fornybar AS om vurdering av konsesjonsplikt for \u00e5 varig senke h\u00f8yeste regulerte vannstand (HRV) i Skulstadvatnet i Bergen kommune med 2 meter. Meldingen er sendt p\u00e5 begrenset h\u00f8ring til Bergen kommune, Vestland fylkeskommune og Statsforvalteren i Vestland. Skulstadvatnet er inntaksmagasin til Trengereid kraftverk, og er en eldre regulering uten konsesjon etter vassdragslovgivningen. Dammen tilfredsstiller per i dag ikke NVEs krav for damsikkerhet og er plassert i bruddkonsekvensklasse 3. For at dammen skal tilfredsstille kravet til stabilitet, planlegger Eviny Fornybar AS \u00e5 varig senke HRV med 2 meter, i stedet for \u00e5 rehabilitere dammen. Senkningen vil utgj\u00f8re en permanent t\u00f8rrlegging av de \u00f8verste to meterne av magasinet, tilsvarende ca. 15000 m2. Denne senkningen vil gi et gjennomsnittlig produksjonstap i Trengereid kraftverk p\u00e5 0,36 GWh/\u00e5r. I tillegg til \u00e5 senke HRV blir det ogs\u00e5 n\u00f8dvendig \u00e5 etablere et nytt overl\u00f8p og \u00e5 st\u00f8pe en betongplate p\u00e5 dammen. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 4. juli 3. H\u00f8ring \u2013 NOU 2024 10 Ny motorferdsellov Klima- og milj\u00f8departementet har sendt Motorferdsellovutvalgets utredning NOU 2024: 10 Ny motorferdsellov - Lov om motorferdsel i utmark og vassdrag (motorferdselloven) p\u00e5 offentlig h\u00f8ring. Motorferdsellovutvalget ble oppnevnt ved kongelig resolusjon 3. september 2021. Oppnevnelsen var en oppf\u00f8lging av Stortingets vedtak nr. 973 av 25. mai 2021: 2 \u00abStortinget ber regjeringen fremme forslag om revidering av lov om motorferdsel i utmark og vassdrag med sikte p\u00e5 \u00f8kt lokalt selvstyre og redusert byr\u00e5krati knyttet til praktiseringen av loven, samtidig som hensyn til natur og friluftsliv blir ivaretatt.\u00bb I mandatet er utvalget bedt om \u00e5 vurdere reglene om motorferdsel i utmark og vassdrag og \u00e5 utarbeide forslag til endringer i regelverket i tr\u00e5d med Stortingets f\u00f8ringer. Motorferdsellovutvalgets NOU ble overlevert klima- og milj\u00f8minister Andreas Bjelland Eriksen 21. mai 2024. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 15. september. 4. H\u00f8ring av s\u00f8knad om tillatelse til utslipp av radioaktive stoffer - Helse Bergen HF Direktoratet for str\u00e5levern og atomsikkerhet (DSA) har mottatt s\u00f8knad om tillatelse etter forurensingsloven til utslipp til luft av radioaktive stoffer fra Helse Bergen HF. Bakgrunnen for s\u00f8knaden er drift av nytt protonterapisenter i forbindelse med kreftbehandling ved Haukeland universitetssykehus. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 1. juli. Forslag til vedtak: 1. Utvalg for milj\u00f8 og byutvikling innstiller til bystyret som avgir h\u00f8ringssvar til \u00abH\u00f8ring av forslag til ny lov om vern av marin natur utenfor territorialfarvannet\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring av foresp\u00f8rsel om \u00e5 permanent senke vannstanden i Skulstadvatnet i Bergen kommune, Vestland fylke\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring \u2013 NOU 2024 10 Ny motorferdsellov\u00bb p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til \u00abH\u00f8ring av s\u00f8knad om tillatelse til utslipp av radioaktive stoffer - Helse Bergen HF\u00bb p\u00e5 vegne av Bergen kommune. Dato: 27. mai 2024 \u00d8ivind Hauge St\u00f8le - Fagleder Anette H. Drabl\u00f8s - F\u00f8rstekonsulent 3 Dokumentet er godkjent elektronisk. Vedlegg: H\u00f8ringsbrev 4 "
}