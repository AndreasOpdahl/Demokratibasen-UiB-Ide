{
  "dokument_id": "658cf93f-d2cc-5006-8121-c16feaf17720",
  "doc_type": "case_attachment",
  "kommune": 4601,
  "tittel": "Tilleggsdokumentasjon om kryssutforming og mindre justerng av planomr\u00e5de 04.11.2021.pdf",
  "url": "https://bergen.kommune.no/politikere-utvalg/api/fil/bk360/9417379/Tilleggsdokumentasjon-om-kryssutforming-og-mindre-justerng-av-planomrade-04-11-2021-pdf",
  "tekst": "NOTAT Ref. Detaljregulering for Fana, gnr. 13 bnr. 107 m.fl. Plan \u2013 ID 64570000 Ang\u00e5ende foresl\u00e5tt tilpassing av planavgrensningen i revidert planforslag med plankart og tilh\u00f8rende bestemmelser datert 18.08.2021. Forsl\u00e5tt endring gjelder en marginal utvidelse av planomr\u00e5det og forholder seg til eksisterende situasjon for opparbeidet vegareal. Endringen foresl\u00e5s da den vil gi og sikre bedre fremkommelighet og trafikksikkerhet for alle trafikantgrupper i krysset mellom kommunal og privat del av Jacob Kj\u00f8des veg. Foresl\u00e5tt justering av planomr\u00e5det ang\u00e5r veg-eiendommen Jacob Kj\u00f8des veg samt en marginalt liten del av 13/115 (Jacob Kj\u00f8des veg 15) ved krysset. Alle endringer er iht. dagens situasjon, og medf\u00f8rer en mindre justering av planomr\u00e5det. I det f\u00f8lgende redegj\u00f8res det for ny kryssutforming og hvorfor planomr\u00e5det foresl\u00e5s utvidet, og for konsekvenser av at planomr\u00e5det utvides. Notatet er punktvis med referanser til utklipp fra plankart og situasjonsbilder for \u00e5 gi en viss grad av lesbarhet og oversikt. Notatet m\u00e5 f\u00f8lgelig leses p\u00e5 denne m\u00e5ten for best \u00e5 forst\u00e5 dets innhold. F\u00f8rst introduseres foresl\u00e5tt endring i revidert planforslaget (versjon datert 18.08.2021). Deretter gjennomg\u00e5s det komparative h\u00f8ringsforslaget med plankart og bestemmelser (versjon datert 10.03.2020). Sist vurderes konsekvenser av de ulike endringene. Avslutningsvis finnes et utklipp av plankartet i sin helhet og dagens situasjon. Bergen, 04.11.2021 FORSLAG TIL NY KRYSSUTFORMING I PLANFORSLAG MED PLANKART DATERT 18.08.2021. Utklipp av plankart 18.08.2021 sammenlignet med utklipp av plankart datert 10.03.2020 (h\u00f8ringsforslag) til h\u00f8yre. Trafikale forhold og ny kryssutforming Forslag til ny utforming av krysset baserer seg p\u00e5 de vurderinger og anbefalinger som fremkommer i Notat utarbeidet av Siv. Ing. Helge Hopen As; Trafikkvurdering datert 25.02.2021, og kan oppsummeres med f\u00f8lgende punkt: \u2022 Revidert grep medf\u00f8rer en mer naturlig linjef\u00f8ring samt st\u00f8rre \u00e5penhet i krysset - ogs\u00e5 mht. svingradius fra vest til nord, og omvendt. Samlet sett \u00f8kes b\u00e5de fremkommelighet og sikkerhet i krysset. \u2022 Krysset utformes tilsvarende som i dag, men med en mindre tilpasning av fortauet nord for krysset sammenlignet med det komparative planforslaget datert 10.03.2020. Se utklipp av de ulike versjonene til h\u00f8yre. En forlenging av fortauet rundt hj\u00f8rnet mot sidevei vil lede gangtrafikken lenger bort fra selve kryssomr\u00e5det, og skape en bedre trafikal situasjon. \u2022 Ny trafikk\u00f8y: Planforslaget foresl\u00e5r og setter krav til at det skal etableres en trafikk\u00f8y / et gangareal p\u00e5 s\u00f8rsiden av krysset ved postkassene, f\u00f8r igangsetting av anleggsarbeid innenfor areal med arealform\u00e5l bebyggelse og anlegg BBB og f_BRE. Denne landings\u00f8yen sammen med at fortauet p\u00e5 nordsiden trekkes inn i krysset vil som nevnt bidra til at gangaksen trekkes tilbake fra krysset, men vil ogs\u00e5 gi en bedre avb\u00f8yning / bedre sikt for kj\u00f8ret\u00f8y ut fra sidevei. I tillegg vil det begrense parkering / stans i kryssomr\u00e5det. \u2022 Oppgradering av fartshump: Eksisterende fartshump i Jacob Kj\u00f8des vei, i tilknytning til ny trafikk\u00f8y, foresl\u00e5s oppdatert iht. \u00a7 3.2.2.1 punkt 3 og sikres gjennomf\u00f8rt iht. 6.1.3 f\u00f8r igangsettelsestillatelse. Dette vil sikrer at sykkel- og kj\u00f8refart inn i krysset fra nord/s\u00f8r reduseres og holdes lav ogs\u00e5 der de g\u00e5ende ledes fra trafikk\u00f8yen og over Jacob Kj\u00f8des vei. Det er mulig at det burde v\u00e6re en fartshump lenger nord i Jacob Kj\u00f8des veg ogs\u00e5. I s\u00e5 fall kan bestemmelsene justeres slik at opparbeidelse sikres. \u2022 Siktlinjer: Veinormalenes krav til sikt (20m x 20m) er ikke mulig \u00e5 oppn\u00e5 p\u00e5 grunn av h\u00f8ydeforskjeller. Det er imidlertid mulig \u00e5 oppn\u00e5 20m x10m, og iht. Siv. Ing. Helge Hopen AS er dette tilfredsstillende for en boliggate med lite trafikk og lav fart, som her. Hensynssone sikt er med bakgrunn i dette avgrenset til 20m * 10 m i plankartet. Siv. Ing. Helge Hopen AS viser til at avviket fra N100 ikke er problematisk i forhold til intensjonen bak siktkravet, som er \u00e5 redusere konflikt mellom kj\u00f8ret\u00f8y. Begrunnelsen knyttes til lavt trafikkniv\u00e5, lavt fart pga. oppgradert fartshump, vegstandard og trafikal situasjon inkludert vikeplikt fra sidevei og at her ikke er registrerte ulykker. Se komplett vurdering i Notat datert 25.02.2021 s. 3. \u2022 Belysning: Iht. planforslagets bestemmelser skal situasjonsplan vedlagt rammes\u00f8knad redegj\u00f8re for blant belysning og det vil i den forbindelse v\u00e6re naturlig \u00e5 vurdere nye belysningspunkter langs veg, og i forbindelse med vegkrysset. KOMPARATIVT PLANFORSLAG; H\u00d8RINGSUTKAST MED PLANKART DATERT 10.03.2020 Om trafikal situasjon i kryss mellom privat og kommunal del av Jacob Kj\u00f8des veg, og om forholdet til naboplan (plan-ID 15645100). Ang. H\u00f8ringsutkastets planavgrensning mot \u00f8st og naboplan: \u2022 H\u00f8ringsutkastets planomr\u00e5de var avgrenset langs \u00f8stsiden av regulert kj\u00f8reveg i naboplanen for Jacob Kj\u00f8des veg 8, plan-ID 15645100. Dette grepet ble gjort etter dialog med Bergen kommune, og medf\u00f8rer at h\u00f8ringsutkastets planavgrensning og kj\u00f8revegform\u00e5l ikke forholder seg til dagens vegsituasjon. Se utklippene til h\u00f8yre som viser: h\u00f8ringsforslagets plankart, naboplanens plankart og flyfoto over dagens situasjon. \u2022 Hvit linje i utklipp lengst til h\u00f8yre viser h\u00f8ringsutkastets planavgrensning mot \u00f8st og i forhold til naboplanen p\u00e5 Jacob Kj\u00f8des veg 8; Del av Gnr. 13 Bnr. 101 og 6015 mfl., KB6, Storetveit, Paradisalleen, plan-ID 15645100. Prinsipp for kryssutforming i H\u00f8ringsutkastet datert 10.03.20: \u2022 Krysset strammes opp sammenlignet med dagens situasjon. Se flyfoto og r\u00f8dt omriss i utklipp fra h\u00f8ringsforslagets plankart. \u2022 Fortau trekkes inn i krysset frem tom. g/bnr 41/1262 midt i dagens kryss. Se utklipp til venstre. \u2022 Utformingen medf\u00f8rer en begrensning p\u00e5 svingradius for gjennomkj\u00f8ring mellom vest og nord, og fra nord mot vest. Symbolbruk i utklippene: - R\u00f8dt omriss: Angir areal hvor det reviderte forslaget (plankart datert 18.02.2021) foresl\u00e5r endringer sammenlignet med h\u00f8ringsutkastet (planforslag datert 10.03.2020). Se neste side for detaljer om revidert planforslag. - Gul farge \u00f8st for krysset: Angir hvor aktuelle arealform\u00e5l i naboplan (plan-id 15645100) foresl\u00e5s endret til arealform\u00e5l kj\u00f8reveg (i revidert planforslag datert 18.08.2021). - Gul farge s\u00f8rvest for krysset angir hvor det reviderte planforslaget (datert 18.08.2021) foresl\u00e5r en mindre justering / utvidelse av planomr\u00e5det tilpasset dagens situasjon. Revidert planforslag til 2. gangs behandling; plankart og bestemmelser datert 18.08.2021. Endringer i revidert plangrep og konsekvenser for naboplan plan-ID 15645100. Endringer ang. planomr\u00e5dets avgrensning (innenfor r\u00f8d sirkel i utklipp nedenfor): Konsekvenser av utvidelse mot \u00f8st, for naboplan: \u2022 Planomr\u00e5det foresl\u00e5s tilpasset / utvidet mot \u00f8st iht. dagens opparbeidede Detaljregulering Fana. Del av Gnr. 13 Bnr. 101 og 6015 mfl., KB6, Storetveit, Paradisalleen, plan-ID 15645100. (dvs. JK veg 8). veg- og kryssareal. \u2022 Naboplanens arealform\u00e5l \u00abannet vegareal\u00bb og det meste av arealform\u00e5let \u00abFM1 Milj\u00f8stasjon\u00bb foresl\u00e5s \u2022 Planomr\u00e5det foresl\u00e5s tilpasset / utvidet mot s\u00f8rvest iht. dagens vegareal og innlemmet i planforslagets arealform\u00e5l \u00abkj\u00f8reveg.\u00bb eiendomsgrense, s\u00f8r for krysset. \u2022 For areal regulert til \u00abannet vegareal\u00bb medf\u00f8rer ikke endringen vesentlige konsekvenser. \u2022 For areal regulert til FM1 medf\u00f8rer endringen at det aktuelle arealet i fremtiden ikke kan benyttes til renovasjon. Men, FM1 er i dag opparbeidet som en del av dagens veg- og kryssareal. Dette tatt i betraktning s\u00e5 vil foresl\u00e5tt endring i realiteten ikke ha uhensiktsmessige konsekvenser sammenlignet med dagens (plan-)situasjon, men heller v\u00e6re en rettmessig og hensiktsmessig endring gitt hvordan FM1 er og ble opparbeidet i forbindelse med bygging av leilighetsbygget med adresse Jacob Kj\u00f8des vei 8. Det kan ogs\u00e5 nevnes at arealform\u00e5let gr\u00f8nnstruktur \u00f8st for FM1 per i dag er opparbeidet som et fortauareal hvor eventuelle avfallskontainere kan hensettes i forbindelse med t\u00f8mmedag, ogs\u00e5 i fremtiden dersom behov. Se hvit stiplet linje i utklipp til h\u00f8yre. Opparbeidet fortauskant angitt med stiplet linje. Revidert planforslag til 2. gangs behandling; plankart og bestemmelser datert 18.08.2021. Konsekvenser av endringer for naboer i Sameiet JK 8 og for areal/eiendom s\u00f8rvest for krysset samt konklusjon Konsekvenser av foresl\u00e5tt form\u00e5lsendring for naboer i Sameiet JK 8, og for trafikkavviklingen igjennom krysset. \u2022 Foresl\u00e5tt endring medf\u00f8rer at Sameiet JK 8 ikke kan benytte eller opparbeide en milj\u00f8stasjon innenfor arealform\u00e5let FM1 som angitt i gjeldende reguleringsplan (plan\u2013 id 15645100). Som nevnt er FM1 per i dag ikke opparbeidet som en milj\u00f8stasjon, men inng\u00e5r i dagens vegareal / kj\u00f8rebane. Foresl\u00e5tt endring medf\u00f8rer derfor ingen konsekvenser for naboene / beboerne i Sameiet JK 8. \u00d8st for FM1 er det opparbeidet et isolert og avgrenset fortausareal (p\u00e5 areal angitt som gr\u00f8nnstruktur i gjeldende plan), som kan ivareta milj\u00f8stasjon - funksjonen i fremtiden, dersom behov. \u2022 N\u00e5r det gjelder den trafikale situasjonen vil det v\u00e6re uheldig mht. b\u00e5de fremkommelighet og trafikksikkerhet om FM1 opparbeides som en milj\u00f8stasjon iht. plan-ID 15645100. Det synes videre uheldig at veg- og kryssareal benyttes til avfallsh\u00e5ndtering n\u00e5r kryssets tilgjengelige vegareal har vesentlige begrensninger. En fremtidig opparbeidelse av FM1 til renovasjonsareal vil helt konkret begrense kryssets svingradius, gi redusert fremkommelighet og skape en mindre oversiktlig situasjon som samlet sett vil p\u00e5virke trafikksikkerheten negativt. Det er med bakgrunn i dette at det foresl\u00e5s en utvidelse av planomr\u00e5det slik at det aktuelle arealet f\u00e5r endret arealform\u00e5l fra FM1/Milj\u00f8stasjon til kj\u00f8reveg. Konsekvenser av \u00e5 utvide planomr\u00e5det mot s\u00f8rvest, s\u00f8r for krysset. \u2022 Foresl\u00e5tt utvidelse av planomr\u00e5de mot s\u00f8rvest, s\u00f8r for krysset handler om \u00e5 inkludere det arealet som per i dag er opparbeidet til kj\u00f8reveg og et mindre gr\u00f8fteareal / tilgrensende vegarea\u00f8 som tilh\u00f8rer den kommunale veg-eiendommen. \u2022 En mindre del av tilpassingen / utvidelsen omfatter et marginalt areal innenfor g/bnr 13/115, men det er alts\u00e5 ikke snakk om ny bruk. \u2022 Endringen er en tilpassing til dagens situasjon, og medf\u00f8rer ikke uhensiktsmessige konsekvenser for hjemmelshavere eller andre for den sags skyld. \u2022 Foresl\u00e5tt endring vil v\u00e6re positivt for den trafikale situasjonen da tilgjengelig areal benyttes optimalt og iht. til dagens situasjon. Endringen m\u00e5 i det videre sees i sammenheng med foresl\u00e5tt justering av kryssets utforming, som samlet sett gir en bedre trafikal situasjon. Se beskrivelse av foresl\u00e5tt utforming nedenfor. Konklusjon For naboplan (plan-ID 15645100) og naboer i Sameiet JK vei 8 vil ikke forslag om endring av arealform\u00e5l medf\u00f8re vesentlige negative konsekvenser. Utvidelsen av planomr\u00e5det og endringene s\u00f8rvest for krysset vil heller ikke medf\u00f8re uhensiktsmessige konsekvenser for verken hjemmelshavere eller andre. Trafikalt og helhetlig sett for omr\u00e5det synes foresl\u00e5tt endring \u00e5 v\u00e6re positivt da det vil bidra til bedre fremkommelighet i krysset og \u00f8kt trafikksikkerhet i omr\u00e5det. Det er med denne bakgrunn at det i revidert planforslag legges til rette for en mindre utvidelse / tilpassing av planomr\u00e5det og en endret utforming av krysset. Til sist kan det nevnes at aktuelt areal tidligere har v\u00e6rt del av planomr\u00e5det. Avslutningsvis Revidert plankart datert 18.08.2021 og dagens situasjon Forslag til \u00abkobling\u00bb til regulert fortau s\u00f8r for krysset. Gr\u00f8nne linjer i kartutklippet til h\u00f8yre angir regulert fortau og \u00abannen veggrunn\u00bb i tilgrensende og overlappende plan, plan-ID 15640003 FANA. GNR 13 BNR 503, JACOB KJ\u00d8DES VEG 10. Planomr\u00e5det til Jacob Kj\u00f8des vei 11 omfatter kun deler av det tidligere regulerte fortauet. Gr\u00f8nne linjer utenfor \u00abarealform\u00e5l\u00bb angir hvor fortau og annen veggrunn er utenfor planforslagets avgrensning. Gr\u00f8nne piler i skissen gjelder \u00abannen veggrunn.\u00bb Orange piler i skissen gjelder fortau. Se nedenfor tekst for forklaring. Tilpasning til regulert fortau i overlappende og tilgrensende plan: - Som det fremkommer av kartskissen til h\u00f8yre er fortauet i plan-ID 15640003 regulert inn til senter av krysset. Etablering av fortau inn til senter av kryss vil forringe fremkommelighet igjennom krysset til / fra privat del av Jacob Kj\u00f8des vei, og er uheldig. Dette grepet videref\u00f8res derfor ikke. - Med utgangspunkt i i anbefaling i Trafikkfaglig vurdering datert 25.02.2021 legger planforslaget opp til en trafikk\u00f8y / et fortausareal p\u00e5 s\u00f8rsiden av krysset, ved dagens postkassestativ. Som vist i kartskissen til h\u00f8yre forlenges dette fortauet mot s\u00f8r og frem til det er mulig \u00e5 f\u00e5 til en naturlig overgang til fortauet slik det er regulert i plan-ID 15640004. - Fortaus-\u00f8yen strekkes ogs\u00e5 noe mot vest p\u00e5 privat del av Jacob Kj\u00f8des veg. Dette arealet er p\u00e5 privat eiendom / veg. P\u00e5 nordsiden av krysset forlenges fortauet langs krysset mot vest, ogs\u00e5 p\u00e5 privat eiendom. - Foresl\u00e5tt grep har til hensikt \u00e5 lede de g\u00e5ende lengre vekk fra selve krysset, gi bedre sikt ved h\u00f8yresving og \u00e5 hindre parkering / stans i kryssomr\u00e5det samtidig som det sikres en videre kobling til et fremtidig fortau s\u00f8r for krysset. Planforslaget setter ogs\u00e5 krav til at eksisterende fartshump s\u00f8r for krysset oppgraderes. Utforming og tekniske krav iht. N100: - Kommunal del av Jacob Kj\u00f8des veg er en overordnet boliggate med krav om kj\u00f8rebredde lik 5,5 (eller 6 m dersom det stopper buss). Buss kj\u00f8rer ikke inn i planomr\u00e5det og kj\u00f8rebredde settes derfor til 5,5 meter. Dette er tilsvarende som tilgrensende planforslag i nord t kantsteinsone. Fortauslinjen nord for krysset skal kobles til fortauet nord for planomr\u00e5det, og reguleres med samme bredde som tilgrensende fortau i FANA. GNR 13 BNR 1132, TUNVEGEN - JACOB KJ\u00d8DES VEG, GANG- OG SYKKELVEG plan ID 65020000 (planforslag). - Fortauet s\u00f8r for krysset er foresl\u00e5tt med 2 meter bredde slik det er regulert i plan-ID 15640004 (i tillegg til areal regulert til annen veggrunn). Fortauet nord for krysset er 2,5 m bredde inkludert kantsteinsone / annen veggrunn. Fortauslinjen nord for krysset skal kobles til fortauet nord for planomr\u00e5det, og reguleres med samme bredde som tilgrensende fortau i plan ID 65020000 (planforslag). - Krav til utforming av fortau langs overordnet boliggate er minimum 1,5 meter bredde iht. N100. Fortauet kan etableres som ensides eller to-sides. I tillegg er det krav om et areal p\u00e5 min. 0,5 meter med kantsteinsone. Bergen kommune krever \u00abannen veggrunn\u00bb = min. 0,5 meter langs offentlig veg. Minste krav for fortau + kantsteinsone / annen veggrunn er f\u00f8lgelig 2 meter. Planforslaget l\u00f8ser kravene i N100 og kommunens krav om \u00abannen veggrunn\u00bb nord for krysset ved \u00e5 regulere et minimum 2,5 meter bredt ensides fortau som inkluderer min. 0,5 meter kantsteinsone / \u00abannen veggrunn.\u00bb Krav om en kantsteinsone / annen veggrunn p\u00e5 min. 0,5 meter er sikret i planforslagets bestemmelser (\u00a73.2.2.1d), og inng\u00e5r i arealform\u00e5let SF Fortau (2012). Sp\u00f8rsm\u00e5l ang. fortau s\u00f8r for krysset, og mht. videre arbeid: - Nordvestlig del av o_SF4 er langs privat del av Jakob Kj\u00f8des veg, og er strengt tatt unntatt Bergen kommunes krav om 0,5 m \u00abannen veggrunn\u00bb og N100 for den sags skyld. Her settes det ikke krav til \u00abannen veggrunn.\u00bb Ok? - For den delen av o_SF4 som er langs kommunal / offentlig veg er det naturlig \u00e5 l\u00f8se \u00abannen veggrunn\u00bb utenfor planomr\u00e5de. Dette er illustrert med en gr\u00f8nt stiplet omriss vest fir o_SF4, som naturlig kan kobles til \u00abannen veggrunn\u00bb i tilgrensende plan (plan-ID 15640003). Overgangen er vist med pil. Ok? - Har dere \u00f8vrige kommentarer / innspill? "
}