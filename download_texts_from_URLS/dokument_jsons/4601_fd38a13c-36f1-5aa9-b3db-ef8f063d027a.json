{
  "dokument_id": "fd38a13c-36f1-5aa9-b3db-ef8f063d027a",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 27112024, Sak 479/24, Representantforslag fra Eira Garrido (SV) og Mailiss Solheim-\u00c5kerblom (R) vedr\u00f8rende p-piller og p-gel for menn",
  "url": "https://bergen.kommune.no/politikere-utvalg/api/fil/bk360/11630846/Innstilling-vedtak-Representantforslag-fra-Eira-Garrido-SV-og-Mailiss-Solheim-Akerblom-R-vedrorende-p-piller-og-p-gel-for-menn",
  "tekst": "Representantforslag fra Eira Garrido (SV) og Mailiss Solheim- \u00c5kerblom (R) vedr\u00f8rende p-piller og p-gel for menn Bergen bystyre behandlet saken i m\u00f8tet 27.11.2024 sak 479/24 og fattet f\u00f8lgende vedtak: Bystyret avviser representantforslaget p\u00e5 bakgrunn av svar fra byr\u00e5det. Bergen bystyres behandling F\u00f8lgende representanter tok ordet: Mailiss Solheim-\u00c5kerblom (R), Fauzia Hussain-Wiik (A), Salman Akhtar Chaudhry (SV), Thor Haakon Bakke (MDG), Kjersti Pettersen (H). Forslag fremsatt i bystyret: Mailiss Solheim-\u00c5kerblom (R) fremsatte p\u00e5 vegne av SV og R f\u00f8lgende alternative forslag: 1. Bystyret ber byr\u00e5det g\u00e5 i dialog med nasjonale helsemyndigheter med m\u00e5l om \u00e5 f\u00e5 gjennomf\u00f8re et pr\u00f8veprosjekt med \u00e5 dele ut gratis p-gel og p-piller til menn ved helsestasjonene i kommunen. 2. Bergen kommune skal tilby gratis p-gel og p-piller til menn p\u00e5 alle helsestasjoner i kommunen, s\u00e5 snart disse produktene er tilgjengelige. 3. Kunnskap om prevensjon skal \u00f8kes gjennom seksualundervisningen. Bystyret ber byr\u00e5det om \u00e5 styrke seksualundervisningen i skolen, og sikre at den ogs\u00e5 omhandler ulike prevensjonsmidler, kunnskap om seksuelt overf\u00f8rbare infeksjoner, og viktigheten av et aktivt samtykke. Fauzia Hussain-Wiik (A) fremsatte p\u00e5 vegne av A og MDG f\u00f8lgende tilleggsforslag: 1. Bystyret ber byr\u00e5det ta initiativ til en byomfattende holdnings- og informasjonskampanje for \u00e5 \u00f8ke bruken av kondom. Ungdom og unge voksne m\u00e5 sikres kunnskap om kj\u00f8nnssykdommer som n\u00e5 har n\u00e5dd epidemiske proporsjoner. 2. Bystyret ber byr\u00e5det sikre at ungdom og unge voksne opp til 25 \u00e5r f\u00e5r tilgang til gratis kondomer, f.eks. ved \u00e5 fortsatt dele ut p\u00e5 skoler, helsestasjoner, fritidsklubber og Fysaker, men ogs\u00e5 vurdere andre metoder \u00e5 n\u00e5 m\u00e5lgruppen p\u00e5. 3. Bystyret ber byr\u00e5det vurdere behovet for tilgjengelige kondomer og tilrettelegging for trygg sex ogs\u00e5 for eldre innbyggere. Votering: Alternativt forslag punkt 1 fra SV og R fremsatt av Mailiss Solheim-\u00c5kerblom (R), fikk 23 stemmer (A, SV, R), og var dermed falt. Alternativt forslag punkt 2 fra SV og R fremsatt av Mailiss Solheim-\u00c5kerblom (R), fikk 10 stemmer (SV, R), og var dermed falt. Alternativt forslag punkt 3 fra SV og R fremsatt av Mailiss Solheim-\u00c5kerblom (R), fikk 29 stemmer (A, SV, MDG, R, KrF), og var dermed falt. Innstillingen ble vedtatt med 40 stemmer (H, FrP, BL, V, INP, KrF, Sp, PP). Tilleggsforslag punkt 1-3 fra A og MDG fremsatt av Fauzia Hussain-Wiik (A), fikk 27 stemmer (A, SV, MDG, R), og var dermed falt. Bergen bystyre behandlet saken i m\u00f8tet 30.10.2024 sak 420/24: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 02.10.2024 sak 379/24 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Utvalg for helse og sosial behandlet saken i m\u00f8tet 18.09.2024 sak 108/24 og avga f\u00f8lgende innstilling: Bystyret avviser representantforslaget p\u00e5 bakgrunn av svar fra byr\u00e5det. Forslag til vedtak: 1. Bystyret ber byr\u00e5det g\u00e5 i dialog med nasjonale helsemyndigheter med m\u00e5l om \u00e5 f\u00e5 gjennomf\u00f8re et pr\u00f8veprosjekt med \u00e5 dele ut gratis p-gel og p-piller til menn ved helsestasjonene i kommunen. 2. Bergen kommune skal tilby gratis p-gel og p-piller til menn p\u00e5 alle helsestasjoner i kommunen, s\u00e5 snart disse produktene er tilgjengelige. 3. Kunnskap om prevensjon skal \u00f8kes gjennom seksualundervisningen. Bystyret ber byr\u00e5det om \u00e5 styrke seksualundervisningen i skolen, og sikre at den ogs\u00e5 omhandler ulike prevensjonsmidler, kunnskap om seksuelt overf\u00f8rbare infeksjoner, og viktigheten av et aktivt samtykke. 2 "
}