{
  "dokument_id": "f76b1558-9700-5a0c-aa33-86b6043b09b5",
  "doc_type": "case_presentation",
  "kommune": 5501,
  "tittel": "Tiltak for stabilisering og rekruttering av personell i helse og omsorg i Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001676561",
  "tekst": "Arkivsaksnr. 24/06010-1 Saksbehandler Magne Nicolaisen Saksgang M\u00f8tedato Helse- og velferdsutvalget 03.04.2024 Tiltak for stabilisering og rekruttering av personell i helse og omsorg i Troms\u00f8 kommune Kommunedirekt\u00f8rens innstilling til vedtak: Helse- og velferdsutvalget tar informasjon om evaluering av \u00abTiltak for stabilisering og rekruttering av personell i helse og omsorg i Troms\u00f8 kommune\u00bb til orientering. Stig Tore Johnsen Magne Nicolaisen Kommunedirekt\u00f8r Avdelingsdirekt\u00f8r for helse og omsorg 1 Hva saken gjelder Helse- og velferdsutvalget ba i utvalgsm\u00f8te 8.11.21 om at det legges frem en sak om rekruttering av sykepleiere og annet helsepersonell i pleie og omsorgstjenesten i f\u00f8rste kvartal av 2022 jamf\u00f8r vedtak i kommunestyrets sak 181/21. 3. februar 2023 ble tiltakene presentert gjennom dokumentet \u00abTiltak for stabilisering og rekruttering av personell i Helse og omsorg i Troms\u00f8 kommune\u00bb, hvor kommunestyret hadde bevilget 8 mill kr/\u00e5r for fire \u00e5r framover. Tiltakene som er nevnt her er ikke utt\u00f8mmende og m\u00e5 sees i sammenheng med kommunens overordnede rekrutteringsplan og revidering av ny Rekrutterings- og kompetanseplan for avdeling for Helse og omsorg. Tiltakene innen stabilisering og rekruttering g\u00e5r ofte i hverandre og mange av disse m\u00e5 sees i sammenheng. Tiltakene som er beskrevet i dokumentet skal evalueres innen januar 2024. Det er n\u00e5 gjennomf\u00f8rt slik evaluering, som blir presentert for helse- og velferdsutvalget p\u00e5 m\u00f8tet 3. april 2024. Evalueringen fremlegges i m\u00f8tet. Saksutredning Det har lenge v\u00e6rt en kjent utfordring at \u00f8kningen i tallet p\u00e5 eldre i \u00e5rene fram mot 2035 vil legge et betydelig trykk p\u00e5 kapasiteten i helse- og omsorgstjenestene og medf\u00f8re store bemanningsutfordringer i sektoren. Dette skyldes at de store \u00e5rskullene f\u00f8dt etter krigen kommer opp i en alder hvor en god del av dem kan bli syke og pleietrengende. Det f\u00f8rste store kullet f\u00f8dt i 1946 passerte 76 \u00e5r i 2022 og har gjennom sine leve\u00e5r betydd endringer underveis b\u00e5de innen barnehage, skoler, jobb og kan n\u00e5 ha st\u00f8rre betydning innen helse og omsorg. Denne demografiske utviklingen v\u00e6rt kjent lenge, derimot er det langt st\u00f8rre usikkerhet rundt de \u00f8vrige faktorene for ressursbruken ved sykehusene og i kommunale pleie og omsorgstjenester. Usikkerheten g\u00e5r p\u00e5 i hvilken grad helsetilstanden bedrer seg n\u00e5r levealderen \u00f8ker, omfanget av ubetalt pleie- og omsorgsarbeid i hjemmet, og i hvilken grad det fortsatt vil finnes en standardvekst m\u00e5lt ved \u00e5rsverk per bruker. Selv om alle forutsetninger i lavalternativet, slik som bedring i helsetilstanden, familieomsorg som \u00f8ker i takt med tallet p\u00e5 eldre, og ingen ytterligere standardvekst sl\u00e5r til samtidig, vil det bli en klar \u00f8kning i ettersp\u00f8rselen etter de aller fleste grupper av helsepersonell. I tillegg er det en \u00f8nsket dreining fra statlig hold at mer av helsetjenestene skal gis av kommunehelsetjenesten og i egne hjem. SSBs beregninger estimerer at antallet \u00e5rsverk i helse- og omsorgssektoren m\u00e5 \u00f8ke med 35 % frem mot 2035, dersom det ikke iverksettes tiltak for bedre utnyttelse av tilgjengelige ressurser. I Helse og omsorg i Troms\u00f8 kommune har vi per januar 2022 i gjennomsnitt brukt 2395 \u00e5rsverk. Av disse er 1731 \u00e5rsverk fastl\u00f8nnet og planlagt, mens 663 \u00e5rsverk er innleide vakter p\u00e5 variabel l\u00f8nn. Dette viser et bilde p\u00e5 h\u00f8yt vikarbruk, og store variable utgifter som kommer etterskuddsvis og bidrar til lavere kontinuitet i tjenesten. 2 Analyse av tjenestene viser ogs\u00e5 at avdelingen har en stor andel ufagl\u00e6rte. 17% av de faste \u00e5rsverkene bekles av ufagl\u00e6rte, i tillegg vet man at det ogs\u00e5 er en stor andel ufagl\u00e6rte som dekker de ledige vaktene, og som derav ogs\u00e5 inng\u00e5r i de variable \u00e5rsverkene. Disse utgj\u00f8r dermed en vesentlig del av driften p\u00e5 enkelte avdelinger, og bidrar i mange av oppgavene som kan ta ned belastningen p\u00e5 de fagutdannede innen blant annet praktiske oppgaver. Det er innen de fleste fagomr\u00e5dene innen helse, omsorg og velferd et \u00f8kende problem \u00e5 skaffe nok personell. Troms\u00f8 kommune konkurrerer med statlige avl\u00f8nninger som per n\u00e5 er h\u00f8yere enn i kommunen, her gjeldende for blant annet NAV-ansatte. Imidlertid er det sykepleiere som er den enkeltgruppen som kommunene opplever st\u00f8rst utfordringer med \u00e5 rekruttere if\u00f8lge Kommunesektorens arbeidsgivermonitor i 2021. 55 prosent av kommunene oppgir at de har meget 5 store utfordringer med \u00e5 rekruttere sykepleiere. Om vi legger til de som svarer at situasjonen oppleves ganske utfordrende, s\u00e5 \u00f8ker andelen til 86 prosent. Figuren under viser kommunenes rapportering p\u00e5 rekrutteringsutfordringer gjort av KS i 2021. 3 Det er ogs\u00e5 store rekrutteringsutfordringer innen leger, herunder legespesialister (overleger). Troms\u00f8 kommune har et eget p\u00e5g\u00e5ende arbeid i Fastlegesaken og Plan for legetjenester. Det vil derfor ikke beskrives n\u00e6rmere i denne strategien. \u00d8kningen i ressurser som fremskrives er vanskelig \u00e5 se at en klarer, det vil ikke v\u00e6re nok arbeidsaktive personer hvis en ikke gj\u00f8r noen grep for omstilling og produktivitetsvekst. N\u00e5r det kommet til b\u00e5de leger, sykepleiere og helsefagarbeidere har norsk helsevesen i \u00f8kende grad blitt avhengig av innvandring av personer med relevant utdanningen fra utlandet. N\u00e5 st\u00e5r hele Europa i de samme utfordringene som i Norge, s\u00e5 tilgangen fra utlandet vil ikke v\u00e6re like god fremover. I tillegg til \u00e5 se p\u00e5 hva vi i Troms\u00f8 kommune trenger \u00e5 gj\u00f8re for \u00e5 gj\u00f8re oss attraktiv i en rekrutteringsfase, s\u00e5 er det viktigst av alt \u00e5 se p\u00e5 hvordan tiltak en m\u00e5 sette inn for at en klarer \u00e5 beholde de som er helsefaglig utdannet eller i arbeid innen helse fremover. Per n\u00e5 er det st\u00f8rre lekkasje ut av de helsefaglige yrkene enn vi klarer \u00e5 utdanne/rekruttere. Fra 2016 til 2020 har kommuner og fylkeskommuner i gjennomsnitt hatt en turnover p\u00e5 henholdsvis ca. 13 og 9 prosent. Statistikken viser imidlertid at det er store variasjoner mellom ulike grupper, og at sluttraten varierer betydelig mellom ulike aldergrupper, stillingstyper og tjenester. Ser vi kommunesektoren under ett, sluttet 12,7 prosent av de ansatte fra 2019 til 2020. Turnover for tjenesteomr\u00e5der, m\u00e5lt fra 2019 til 2020, viser h\u00f8yest niv\u00e5 for helse og omsorgstjenester med 14,5 prosent. Sluttraten er lavest innen undervisning og samferdsel/teknikk (Kommunesektorens arbeidsgivermonitor, 2021). Tiltakene som er nevnt her er ikke utt\u00f8mmende og m\u00e5 sees i sammenheng med kommunens overordnede rekrutteringsplan og revidering av ny Rekrutterings- og kompetanseplan for avdeling for Helse og omsorg. Tiltakene innen stabilisering og rekruttering g\u00e5r ofte i hverandre og mange av disse m\u00e5 sees i sammenheng. Tiltakene som er beskrevet i dokumentet skal evalueres innen januar 2024. 4 Konklusjon Helse- og velferdsutvalget tar informasjon om evaluering av \u00abTiltak for stabilisering og rekruttering av personell i Helse og omsorg i Troms\u00f8 kommune\u00bb til orientering. Vedtakskompetanse Helse- og velferdsutvalget Vedlegg 5 "
}