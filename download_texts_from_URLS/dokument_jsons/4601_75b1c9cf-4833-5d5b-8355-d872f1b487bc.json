{
  "dokument_id": "75b1c9cf-4833-5d5b-8355-d872f1b487bc",
  "doc_type": "case_attachment",
  "kommune": 4601,
  "tittel": "Delegasjon av fullmakter fra byr\u00e5d for byutvikling til kommunaldirekt\u00f8r",
  "url": "https://bergen.kommune.no/politikere-utvalg/api/fil/bk360/12099901/Delegasjon-av-fullmakter-fra-byrad-for-byutvikling-til-kommunaldirektor",
  "tekst": " BKMB - kommunaldirekt\u00f8rens stab V\u00e5r referanse: 2023/260555-1 Saksbehandler: Andr\u00e9 Listhaug Administrativ sak Dato: 31. oktober 2023 Delegasjon av fullmakter fra byr\u00e5d for byutvikling til kommunaldirekt\u00f8r for byutvikling. Hva saken gjelder: Med utgangspunkt i de fullmakter som er lagt til byr\u00e5den, fastsetter byr\u00e5den i dette delegasjonsvedtaket rammene for delegasjon av fullmakter til kommunaldirekt\u00f8ren. Til grunn for delegering av fullmakter fra byr\u00e5den til kommunaldirekt\u00f8r for byutvikling avdeling (kommunaldirekt\u00f8ren) ligger f\u00f8lgende saker: \u2022 Bystyresak 378/20, \u00abDelegasjon av fullmakter til byr\u00e5det - bystyreperioden 2019 \u2013 2023,\u00bb datert 16. desember 2020 Det f\u00f8lger av bystyresak 1287/23 at denne malen skal benyttes ved delegasjon fra byr\u00e5den til kommunaldirekt\u00f8r, med mulighet til \u00e5 legge til innhold etter behov. 1. Form\u00e5l og rammer for delegasjonen Delegasjon av myndighet er et sentralt element i kommunens interne styring og kontroll. Bystyrets delegasjon av myndighet til byr\u00e5det, og byr\u00e5dets videredelegasjon av myndighet til byr\u00e5dene, skjer etter prinsippet om negativ avgrensning. Det inneb\u00e6rer at den myndighet som ligger til bystyret og byr\u00e5det defineres, og at all \u00f8vrig myndighet delegeres til neste myndighetsniv\u00e5. Byr\u00e5dens videre delegasjon av myndighet til kommunaldirekt\u00f8r skjer tilsvarende etter prinsippet om negativ avgrensning. Den myndighet som ligger til byr\u00e5den defineres, og all \u00f8vrig myndighet er delegert til kommunaldirekt\u00f8r. Byr\u00e5den kan treffe vedtak p\u00e5 delegerte saksomr\u00e5der uten f\u00f8rst \u00e5 tilbakekalle delegert myndighet. Den myndighet som er delegert til kommunaldirekt\u00f8r gjelder inntil byr\u00e5den foretar et nytt delegasjonsvedtak. Byr\u00e5dens enemyndighet er presisert ved at fullmakten bruker \u00abbyr\u00e5den selv\u00bb. Det omfatter myndighet som etter vedtak i byr\u00e5det er bestemt at ikke kan delegeres videre til kommunaldirekt\u00f8r, samt myndighet som byr\u00e5den bestemmer ikke \u00e5 delegere videre. Fullmakts-dokumentet gir en ikke-utt\u00f8mmende beskrivelse av vesentlige myndighetsomr\u00e5der som ligger til kommunaldirekt\u00f8r. Byr\u00e5det setter krav til hvordan delegert myndighet skal ivaretas gjennom prosedyrer, reglement m.m. Rammene for delegasjon til etatsdirekt\u00f8r fastsettes av kommunaldirekt\u00f8r i et eget delegasjonsvedtak. 2. \u00abByr\u00e5den selv\u00bb myndighet. 2.1 Myndighet som etter politisk vedtak i byr\u00e5det er lagt til \u00abbyr\u00e5den selv\u00bb: \u2022 Byr\u00e5den selv gir innstilling til byr\u00e5det. \u2022 Byr\u00e5den selv har myndighet i henhold til settebyr\u00e5dsordning. 2.2 Myndighet som byr\u00e5den velger ikke \u00e5 videre delegere til kommunaldirekt\u00f8r: \u2022 Byr\u00e5den selv avgir uttalelse til departementet i forbindelse med innsigelser til kommuneplanen og reguleringsplaner, jf. plan- og bygningsloven \u00a7\u00a7 11-16 og 12-13. 3. Kommunaldirekt\u00f8rs myndighet Kommunaldirekt\u00f8r ut\u00f8ver p\u00e5 vegne av byr\u00e5den myndighet p\u00e5 alle omr\u00e5der som ligger til byr\u00e5den, med unntak av myndighet som er lagt til \u00abbyr\u00e5den selv\u00bb, se denne fullmaktens kapittel 2. 3.1 Kommunaldirekt\u00f8rs myndighet i egen administrasjon - Kommunaldirekt\u00f8r har myndighet til drift, utvikling og oppf\u00f8lging av egen byr\u00e5dsavdeling. Kommunaldirekt\u00f8r har instruksjonsrett og ledelsesansvar for egen administrasjon. Det innbefatter ogs\u00e5 instruksjonsmyndighet overfor etater og underliggende virksomheter - Kommunaldirekt\u00f8r har myndighet til, og ansvar for, \u00e5 p\u00e5se at det er etablert god styring og kontroll i egen byr\u00e5dsavdeling, i henhold til kommuneloven kapittel 25. - Kommunaldirekt\u00f8r organiserer administrasjonen i byr\u00e5dsavdelingen og kan foreta mindre organisatoriske endringer i egen byr\u00e5dsavdeling innenfor de begrensninger byr\u00e5dets fullmakter gir p\u00e5 dette punktet. - Kommunaldirekt\u00f8r er l\u00f8nnsfastsettende myndighet ved ansettelser i egen byr\u00e5dsavdeling basert p\u00e5 de overordnete retningslinjer for lokal l\u00f8nnsfastsettelse som til enhver tid foreligger. - Kommunaldirekt\u00f8r har personal- og \u00f8konomifullmakter. 3.2 Kommunaldirekt\u00f8r har generell og gjennomg\u00e5ende myndighet for hele kommunenes organisasjon/konsernansvarsomr\u00e5der i henhold til byr\u00e5dens fullmakt kapittel 3. 3.3 Kommunaldirekt\u00f8r har \u00f8vrig myndighet i henhold til byr\u00e5dens fullmakt kapittel 5. 3.4 Kommunaldirekt\u00f8r har myndighet til fag- og tjenesteomr\u00e5der i henhold til byr\u00e5dens fullmakt kapittel 6. Vedtakskompetanse: Fullmakter for byr\u00e5d for byutvikling som fastsatt i byr\u00e5dssak 1282/23, punkt 1, siste ledd: Rammene for delegasjon til kommunaldirekt\u00f8r fastsettes av byr\u00e5den i et eget delegasjonsvedtak. Vedtak: Kommunaldirekt\u00f8r for byutvikling tildeles ledelse, ansvar og fullmakter for Byr\u00e5dsavdeling for byutvikling slik det fremkommer ovenfor. Christine Kahrs \u2013 byr\u00e5d for byutvikling Dokumentet er godkjent elektronisk. "
}