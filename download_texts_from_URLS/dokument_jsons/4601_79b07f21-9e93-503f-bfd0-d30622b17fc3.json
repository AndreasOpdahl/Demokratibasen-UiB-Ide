{
  "dokument_id": "79b07f21-9e93-503f-bfd0-d30622b17fc3",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19022025, Sak 4/25, Interpellasjon nr. 4 fra Eivind N\u00e6vdal-Bolstad (H) om \u00e5 stille byrom og eiendom til disposisjon for Den Nationale Scene. Bergen bystyre 19.02.2025",
  "url": "https://bergen.kommune.no/politikere-utvalg/api/fil/bk360/12173847/Innstilling-vedtak-Interpellasjon-nr-4-fra-Eivind-Naevdal-Bolstad-H-om-a-stille-byrom-og-eiendom-til-disposisjon-for-Den-Nationale-Scene-Bergen-bystyre-19-02-2025",
  "tekst": "Interpellasjon nr. 4 fra Eivind N\u00e6vdal-Bolstad (H) om \u00e5 stille byrom og eiendom til disposisjon for Den Nationale Scene. Bergen bystyre 19.02.2025 Bergen bystyre behandlet saken i m\u00f8tet 19.02.2025 sak 4/25 og fattet f\u00f8lgende vedtak: 1. Bystyret ber byr\u00e5det fortsette sin dialog med DNS, og legge til rette for at teateret kan ta i bruk byrom og relevante bygg til sin aktivitet i perioden teateret er under oppussing. Bystyret vil spesifikt peke p\u00e5 N\u00f8stetorget som en god plassering for DNS sine planer om et midlertidig sirkustelt. 2. Bystyret ber byr\u00e5det i forbindelse med budsjettet for 2026 fremlegge en sak om regelverket for utleie av kommunale byrom. Bystyret ber byr\u00e5det i denne saken vurdere ulike modeller for redusert leie for eksempelvis kulturakt\u00f8rer som DNS. Bergen bystyres behandling F\u00f8lgende representanter tok ordet: Eivind N\u00e6vdal-Bolstad (H), Eivind Haldor Hermansen (H), Geir Steinar Dale (A), Andreas Madsen Berg (SV), Thor Haakon Bakke (MDG), Martin Virkesdal Jonsterhaug (FrP) Trond Tystad (BL), Mailiss Solheim-\u00c5kerblom (R), Ingrid Nergaard Fjeldstad (V), Linn Kristin Eng\u00f8 (A), Andreas Madsen Berg (SV). Forslag fremsatt i bystyret: Thor Haakon Bakke (MDG) fremsatte p\u00e5 vegne av MDG f\u00f8lgende tilleggsforslag i 3 punkt: 1. Bystyret ber byr\u00e5det avslutte \u00e5 ta leieinntekter for bruk av byrom i Bergen. Bystyret ber byr\u00e5det fortsatt f\u00f8lge prinsippet om at kommersielle arrangementer som ikke er \u00e5pne for allmennheten, som hovedregel, ikke skal tillates jamf\u00f8r \u00a7 5-2 i gjeldende regelverk. 2. Bystyret ber byr\u00e5det legge frem en sak for \u00e5 revidere regelverk for bruk av kommunale parker, friomr\u00e5der, byfjell og byrom til arrangementer m.m. 3. Bystyret ber byr\u00e5det, ved revisjon av regelverk for bruk av kommunale parker, friomr\u00e5der, byfjell og byrom til arrangementer m.m., ikke tillate \u00e5 bruke byrom til profilering, som for eksempel kommersiell lansering av produkter. Eivind Haldor Hermansen (H) fremsatte p\u00e5 vegne av H, FrP, BL, INP, Sp og Pp f\u00f8lgende tilleggsforslag i 2 punkt: 1. Bystyret ber byr\u00e5det fortsette sin dialog med DNS, og legge til rette for at teateret kan ta i bruk byrom og relevante bygg til sin aktivitet i perioden teateret er under oppussing. Bystyret vil spesifikt peke p\u00e5 N\u00f8stetorget som en god plassering for DNS sine planer om et midlertidig sirkustelt. 2. Bystyret ber byr\u00e5det i forbindelse med budsjettet for 2026 fremlegge en sak om regelverket for utleie av kommunale byrom. Bystyret ber byr\u00e5det i denne saken vurdere ulike modeller for redusert leie for eksempelvis kulturakt\u00f8rer som DNS. Votering: Tilleggsforslag punkt 1 fra MDG fremsatt av Thor Haakon Bakke (MDG) fikk 27 stemmer (A, SV, MDG, R) og var dermed falt. Tilleggsforslag punkt 2 fra MDG fremsatt av Thor Haakon Bakke (MDG) fikk 32 stemmer (A, SV, MDG, V, R, KrF) og var dermed falt. Tilleggsforslag punkt 3 fra MDG fremsatt av Thor Haakon Bakke (MDG) fikk 27 stemmer (A, SV, MDG, R) og var dermed falt. Tilleggsforslag punkt 1 fra H fremsatt av Eivind Haldor Hermansen (H) ble vedtatt enstemmig. Tilleggsforslag punkt 2 fra H fremsatt av Eivind Haldor Hermansen (H) ble vedtatt med 64 stemmer (H, A, FrP, SV, MDG, BL, INP, R, KrF, Sp, Pp) Byr\u00e5d Reidar Digranes besvarte sp\u00f8rsm\u00e5let. 2 "
}