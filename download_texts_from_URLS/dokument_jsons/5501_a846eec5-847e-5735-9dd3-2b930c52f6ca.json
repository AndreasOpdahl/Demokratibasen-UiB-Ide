{
  "dokument_id": "a846eec5-847e-5735-9dd3-2b930c52f6ca",
  "doc_type": "case_presentation",
  "kommune": 5501,
  "tittel": "Nyvalg av helse- og velferdsutvalget for 2023-2027 etter innvilget fritak for Marta Hofs\u00f8y",
  "url": "https://innsyn.tromso.kommune.no/application/getMoteDokument?dokid=2001590256",
  "tekst": "Arkivsaksnr. 24/01424-1 Saksbehandler Rebekka Ringholm Saksgang M\u00f8tedato Formannskapet 07.02.2024 Kommunestyret 14.02.2024 Nyvalg av helse- og velferdsutvalget for 2023-2027 etter innvilget fritak for Marta Hofs\u00f8y Kommunedirekt\u00f8rens innstilling til vedtak: 1. Som helse- og velferdsutvalg for perioden 2023 \u2013 2027 velges: Varamedlemmer: 2. Som leder av utvalget velges: 3. Som nestleder av utvalget velges: Mari Enoksen Hult Gry Caroline Dons Konstituert kommunedirekt\u00f8r Konstituert direkt\u00f8r, stab for organisasjon 1 Hva saken gjelder Marta Hofs\u00f8y (Arbeiderpartiet) har i formannskapets m\u00f8te 16.01.2024 f\u00e5tt innvilget fritak fra sine verv som folkevalgt fra og med 4. mars 2024 til og med 31. desember 2024. Arbeiderpartiet \u00f8nsker at det skal velges inn et settemedlem for Hofs\u00f8y i perioden. Ved valg av settemedlem til utvalg m\u00e5 det gjennomf\u00f8res nyvalg av hele utvalget. Saksutredning Marta Hofs\u00f8y (Ap) har f\u00e5tt innvilget fritak fra sine verv som folkevalgt fra og med 4. mars 2024 og ut desember 2024. Hofs\u00f8y er leder av helse- og velferdsutvalget, og Arbeiderpartiet \u00f8nsker at Thomas Birkeland skal tre inn i rollen under Hofs\u00f8ys permisjon. Kommuneloven \u00a7 7-11 f\u00f8rste og andre ledd sier f\u00f8lgende om valg av settemedlemmer ved midlertidig fritak fra verv som folkevalgt: Hvis en folkevalgt i andre organer enn kommunestyret, fylkestinget eller direkte valgte kommunedelsutvalg er innvilget fritak i minst tre m\u00e5neder, kan kommunestyret eller fylkestinget selv velge et settemedlem for den perioden fritaket gjelder. Det samme gjelder hvis det er gitt et tidsubestemt fritak som antas \u00e5 vare mer enn tre m\u00e5neder. Settemedlemmet skal velges fra den samme gruppen som det fritatte medlemmet tilh\u00f8rte. Ved valg av settemedlem etter f\u00f8rste ledd kan gruppen selv foresl\u00e5 hvem som skal velges. Gruppen skal deretter informere kommunestyret eller fylkestinget, som skal velge den foresl\u00e5tte kandidaten hvis de lovbestemte vilk\u00e5rene er oppfylt. Kommuneloven \u00a7 7-2 sier f\u00f8lgende om vilk\u00e5rene for \u00e5 v\u00e6re valgbar: En person er valgbar og plikter \u00e5 ta imot valg hvis f\u00f8lgende vilk\u00e5r er oppfylt: a) Han eller hun har stemmerett ved kommunestyre- og fylkestingsvalg. b) Han eller hun er innf\u00f8rt i folkeregisteret som bosatt i kommunen eller i en av kommunene i fylket p\u00e5 tidspunktet for det aktuelle valget. c) Han eller hun har skriftlig samtykket til \u00e5 stille til valg. For valg av settemedlem til helse- og velferdsutvalget m\u00e5 det foretas et fullstendig nyvalg av hele utvalget, jamf\u00f8r lovkommentar 128 til kommunelovens \u00a7 5-7 om utvalg. Det foretas derfor et nyvalg av hele helse- og velferdsutvalget der kandidaten Arbeiderpartiet selv foresl\u00e5r velges i Marta Hofs\u00f8ys sted. Ved utgangen av Marta Hofs\u00f8ys permisjon m\u00e5 det gjennomf\u00f8res et nytt nyvalg dersom sammensetningen av utvalget skal endres p\u00e5 nytt. Utvalget kan velges ved avtalevalg, med mindre minst ett medlem krever forholdsvalg (\u00a77- 4). Ved avtalevalg gjennomf\u00f8res valget p\u00e5 grunnlag av en innstilling med forslag til medlemmer og varamedlemmer hvor det skal fremg\u00e5 hvilket parti eller gruppe medlemmene representerer. Innstillingen kan ogs\u00e5 inneholde navn p\u00e5 varamedlemmer for hvert parti eller hver gruppe. Antall varamedlemmer kan v\u00e6re inntil to flere enn de faste medlemmene fra partiet eller gruppen. Innstillingen vedtas enstemmig av kommunestyret (\u00a77-7). 2 Konklusjon Kommunedirekt\u00f8ren anbefaler at kommunestyret gjennomf\u00f8rer nyvalg av helse- og velferdsutvalget etter Marta Hofs\u00f8ys innvilgede fritak. Til vervet skal kommunestyret velge kandidaten Arbeiderpartiet foresl\u00e5r, s\u00e5 fremt vilk\u00e5r om valgbarhet er oppfylt. Vedtakskompetanse Kommunestyret Vedlegg 3 "
}