{
  "dokument_id": "a0505cbb-8eae-51ee-bc00-9ea9a1c393ca",
  "doc_type": "case_attachment",
  "kommune": 4601,
  "tittel": "Uttalelse fra n\u00e6ring og landbruk",
  "url": "https://bergen.kommune.no/politikere-utvalg/api/fil/bk360/11068348/Uttalelse-fra-naering-og-landbruk",
  "tekst": " Seksjon for n\u00e6ring og landbruk Til Intern korrespondanse PBE Administrasjon (Arbeidssted) V\u00e5r referanse: 2023/273730-14 Saksbehandler: Svanhild Kambestad Fra Dato: 17. april 2024 Avsender Gnr. 115 bnr. 3 \u2013 Skagevegen 93\u2013 S\u00f8knad om oppf\u00f8ring av enebolig med sekund\u00e6rleilighet - Uttalelse fra Seksjon for n\u00e6ring og landbruk Eiendom : Gnr. 115 bnr. 3 Adresse : Skagevegen 93 Tiltakets art : S\u00f8knad om oppf\u00f8ring av enebolig med sekund\u00e6rleilighet Hjemmelshaver: Jan-Ole Skage Tiltakshaver/s\u00f8ker: Hilde Skage/Bratland Eiendomsutvikling Hva saken gjelder: Seksjon for n\u00e6ring og landbruk viser til oversendelse for uttale fra Plan- og bygningsetaten datert 25.03.2024, sak (BYGG/-2023/17531). Saken gjelder s\u00f8knad om tillatelse til oppf\u00f8ring av ny enebolig med sekund\u00e6rleilighet p\u00e5 gnr. 115, bnr. 3. Tiltaket er avhengig av dispensasjon fra LNF-planform\u00e5let (KPA 2018). Planstatus: Eiendommen er regulert i PlanID 61020000 YTREBYGDA. GNR. 108, KOMMUNEDELPLAN BIRKELAND, LILAND, \u00c5DLAND OG ESPELAND (KDP BL\u00c5E), SOM TR\u00c5DTE I KRAFT 27.09.2017. I kommuneplanens arealdel viser eiendommen som LNF-omr\u00e5de (31,8 %), og innenfor hensynssonene; \u2022 Kulturmilj\u00f8 (0,7 %) \u2013 Historiske veifar \u2022 Landbruk (31,8 5) \u2013 Sammenhengende landbruk \u2022 Gul og r\u00f8d st\u00f8ysone (28,5 % og 12,0 %) Kart over hele eiendommen, med utsnitt over tunet p\u00e5 eiendommen. NIBIO/g\u00e5rdskart sitt AR5-kart over eiendommen og dagens tun/ de to bolig/- v\u00e5ningshusene p\u00e5 eiendommen p\u00e5 eiendommen i dag. Kartutsnittet over, viser fra Kommunedelplanen (i VISGI) og viser hvor det er s\u00f8kt om \u00e5 sette opp det tredje huset p\u00e5 g\u00e5rden, like s\u00f8r for eiendommen, gnr. 115 bnr. 233. De skr\u00e5stripene (mot h\u00f8yre) viser \u00abAngitt kulturmilj\u00f8\u00bb. Utsnittet til h\u00f8yre viser at omr\u00e5det i dag er klassifisert som skog i NIBIO/g\u00e5rdskart. Vurdering: Eiendommen er i kommuneplanens arealdel vist som landbruks-, natur- og friluftsomr\u00e5de, hvor det bare er tillatt med tiltak som er n\u00f8dvendig for g\u00e5rdens n\u00e6ringsvirksomhet og enkel tilrettelegging for friluftsliv, jf. bestemmelser og retningslinjer til kommuneplanens arealdel \u00a7 31. Eiendommen har if\u00f8lge arealressurskartet (AR5) et totalareal p\u00e5 235,5 dekar, hvorav 22,1 dekar fulldyrket jord, 0,6 dekar overflatedyrket jord, 5,6 dekar innmarksbeite, 201,8 dekar produktiv skog, 10,5 dekar annet markslag og 12,9 dekar bebygd/annet. Det oms\u00f8kte arealet ligger i et omr\u00e5de vist som skog. Arealet grenser til skog/beite og til bebyggelse, og ligger i n\u00e6rheten av Blomsterdalen i Fana bydel. Den aktuelle eiendommen er en landbrukseiendom. Eiendommen ligger i tillegg i et LNF-omr\u00e5de med hensynssone \u00abLandbruk\u00bb, jf. KPA 2018 \u00a7 35.1. For disse sonene gjelder f\u00f8lgende: I LNF-omr\u00e5der er det bare tillatt med \u00abTiltak som er n\u00f8dvendig for g\u00e5rdens n\u00e6ringsvirksomhet.\u00bb I tillegg er eiendommen i hensynssone \u00abLandbruk\u00bb. Her er det fastsatt at \u00abInnenfor de sammenhengende landbruksomr\u00e5dene skal landbrukets ressursgrunnlag og landskap vernes i et langsiktig (100 \u00e5rs) perspektiv. Det skal ut\u00f8ves en streng forvaltningspraksis ved omdisponering eller deling av dyrket mark. Bygningsmasse b\u00f8r bevares eller utvikles i tr\u00e5d med tradisjonell byggeskikk. I tillegg er reglene for \u00e5 bygge hus nummer to p\u00e5 g\u00e5rden, blitt innskjerpet de senere \u00e5rene. Statsforvalteren i Vestland sendte 08.03.2021 ut melding p\u00e5 nettsiden deres, om at det som hovedregel bare er n\u00f8dvendig \u00e5 bygge hus nummer to p\u00e5 g\u00e5rden, dersom det er n\u00f8dvendig for driften av g\u00e5rden. P\u00e5 den aktuelle eiendommen er det allerede to bolig/- v\u00e5ningshus. Det er ikke godtgjort at det er n\u00f8dvendig driften med et tredje bolighus p\u00e5 eiendommen. Seksjon for landbruk vet ikke om noen landbrukseiendommer i kommunen, der det er behov for tre bolighus, i driften p\u00e5 eiendommen. Det vil ogs\u00e5 v\u00e6re en fordel om en opprettholder en buffersone mellom bebygde eiendommer/ boligfelt, og landbrukseiendommer. Dette vil lette driften p\u00e5 landbrukseiendommen og minske konfliktene mellom landbruk og bebyggelsen rundt. Dette er et moment som taler imot \u00e5 bebygge sonen mellom dagens bebyggelse i vest, og landbrukseiendommen. S\u00f8ker oppgir at hun \u00f8nsker \u00e5 bygge bolighus nummer tre p\u00e5 landbrukseiendommen. Det s\u00f8kes ikke om produksjonstilskudd p\u00e5 eiendommen, noe som tyder p\u00e5 at det ikke er drift der akkurat n\u00e5. Behovet for et tredje hus p\u00e5 g\u00e5rden vil derfor ikke v\u00e6re aktuelt. Oppsummering Seksjon for n\u00e6ring og landbruk er av den oppfatning at i denne saken at det er viktig \u00e5 opprettholde en buffersone mellom landbrukseiendommen og bebyggelsen/byggefeltet, ved en fremtidig drift/overholdelse av driveplikten etter jordloven \u00a7 8. Det er i dag ikke drift p\u00e5 eiendommen, noe som ogs\u00e5 tilsier at det ikke er behov for et tredje hus p\u00e5 g\u00e5rden. Konklusjon: Tiltaket er i strid med bestemmelser i kommuneplanens arealdel. For \u00e5 f\u00e5 dispensasjon er det krav om at hensynet bak bestemmelsen etter en samlet vurdering ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene, jf. pbl \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Seksjon for n\u00e6ring og landbruk vil ut fra landbruksfaglige vurderinger frar\u00e5de at det gis tillatelse til det oms\u00f8kte tiltaket. Med hilsen Seksjon for n\u00e6ring og landbruk Gisle Nondal - seksjonsleder Svanhild Kambestad - jurist Dokumentet er godkjent elektronisk. Kopi: PBE Byggesak S\u00f8r (Arbeidssted) - Gerd Soldal "
}