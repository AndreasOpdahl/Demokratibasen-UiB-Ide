{
  "dokument_id": "eb1abb47-ea33-5536-b039-15bc2eea4279",
  "doc_type": "case_attachment",
  "kommune": 4601,
  "tittel": "Ekstern h\u00f8ring - rundskriv legemiddelh\u00e5ndtering",
  "url": "https://bergen.kommune.no/politikere-utvalg/api/fil/bk360/11572006/Ekstern-horing-rundskriv-legemiddelhandtering",
  "tekst": " v4-29.07.2015 Returadresse: Helsedirektoratet, Postboks 220 Sk\u00f8yen, 0213 Oslo, Norge HDIR Verden 56808329 Etter liste Deres ref.: V\u00e5r ref.: 24/14218-29 Saksbehandler: Kirsti Bjerke S\u00e6thre Dato: 19.11.2024 Ekstern h\u00f8ring - rundskriv legemiddelh\u00e5ndtering Helsedirektoratet sender n\u00e5 utkast til revidert rundskriv p\u00e5 ekstern h\u00f8ring med frist 1. april 2025. Dere finner h\u00f8ringsutkastet her: Legemiddelh\u00e5ndtering (H\u00d8RINGSUTKAST) - Helsedirektoratet. Bakgrunn Legemiddelh\u00e5ndtering er en delprosess i pasientens helhetlige behandling og defineres som enhver legemiddelrelatert oppgave som utf\u00f8res fra legemidlet er ordinert eller rekvirert til det er utdelt eller eventuelt kassert. Helsedirektoratet forvalter forskrift om legemiddelh\u00e5ndtering for virksomheter og helsepersonell som yter helsehjelp og tilh\u00f8rende rundskriv. Form\u00e5let med legemiddelh\u00e5ndteringsforskriften er \u00e5 bidra til \u00e5 sikre riktig og god legemiddelh\u00e5ndtering. Legemiddelh\u00e5ndteringsforskriften med kommentarer ble utgitt i 2015, sist revidert 2017. Helsedirektoratet fikk i 2023 i oppdrag fra HOD \u00e5 revidere rundskrivet. Oppdraget skulle inkludere en faglig revisjon av rundskrivet i sin helhet og bygge p\u00e5 en n\u00e5situasjonsanalyse av behov i tjenesten. En del av oppdragets form\u00e5l er riktig og god legemiddelh\u00e5ndtering ved digitalisering. Prosess Revisjonen er gjort med utgangspunkt i en innsiktsfase, hvor m\u00e5let var \u00e5 kartlegge tjenestens behov for veiledning i rundskrivet. Prosjektet har v\u00e6rt organisert med en prosjektgruppe med deltakere p\u00e5 tvers av avdelinger i Helsedirektoratet. Problemstillinger og utkast har blitt diskutert med en ekstern ressursgruppe best\u00e5ende av 19 representanter fra helse- og omsorgstjenesten, samt brukerrepresentanter. Pasientens legemiddelliste er det viktigste p\u00e5g\u00e5ende digitaliseringstiltaket p\u00e5 legemiddelomr\u00e5det. Tiltaket er under utpr\u00f8ving i Bergensomr\u00e5det per 2024, og i f\u00f8rste kvartal 2025 starter utpr\u00f8ving i region nord. Innf\u00f8ring er planlagt \u00e5 vare frem mot 2029. Det vil bli behov for oppdatering av rundskrivet n\u00e5r det foreligger mer erfaring med samhandling om pasientens legemiddelliste. Helsedirektoratet Avdeling for legemidler og biomedisin Kirsti Bjerke S\u00e6thre Postboks 220 Sk\u00f8yen, 0213 OSLO \u2022 Bes\u00f8ksadresse: Vitaminveien 4 \u2022 Tlf.: (+47) 47 47 20 20 Org.nr.: 983 544 622 \u2022 postmottak@helsedir.no \u2022 www.helsedirektoratet.no Innhold Veiledningen omhandler prim\u00e6rt virksomhetsleders ansvar og organisering av legemiddelh\u00e5ndtering. Utover dette tar veiledningen i stor grad utgangspunkt i legemiddelh\u00e5ndtering som prosess. Rundskrivet har f\u00f8lgende kapitteloverskrifter: 1. Om rundskrivet 2. Legemiddelh\u00e5ndteringsforskriftens form\u00e5l og virkeomr\u00e5de 3. Definisjoner og prosess for legemiddelh\u00e5ndtering 4. Organisering av virksomhetens legemiddelh\u00e5ndtering 5. Ordinering, rekvirering, legemiddelinformasjon og oppf\u00f8lging av legemiddelbehandling 6. Istandgj\u00f8ring, tilberedning og utdeling av legemidler 7. Oppbevaring og kontroll av legemiddelbeholdning Hva er nytt Rundskrivet er satt inn i Helsedirektoratets digitale format. Med utgangspunkt i innsiktsfasen, er det i revidert rundskriv blant annet \u00f8kt fokus p\u00e5 f\u00f8lgende omr\u00e5der: \u2022 veiledning om ordinering, rekvirering og oppf\u00f8lging av legemiddelbehandling \u2022 samhandling mellom tjenester- og omsorgsniv\u00e5 \u2022 risiko ved legemiddelh\u00e5ndtering \u2022 kompetansekrav ut fra ulike type oppgaver i legemiddelh\u00e5ndteringsprosessen \u2022 IKT-verkt\u00f8y H\u00f8ringsinnspill M\u00e5lgruppen for rundskrivet er alle virksomheter som h\u00e5ndterer legemidler som en del av helsehjelpen. Dette spenner fra for eksempel store sykehus og helsehus til hjemmebaserte tjenester, ambulanse og fengselshelsetjeneste. Det er derfor viktig med en god balanse mellom detaljert veiledning/rammer og gjennomf\u00f8rbarhet i alle aktuelle tjenester. Vi ber om at dette legges til grunn ved gjennomgang av utkastet. H\u00f8ringsinnspill sendes inn via Forms innen 1. april 2025. Se sp\u00f8rsm\u00e5lene som \u00f8nskes besvart i vedlegg 1. Eventuelle sp\u00f8rsm\u00e5l kan sendes til Tove Ringerike: Tove.Ringerike@helsedir.no Vennlig hilsen B\u00f8rge Myrlund Larsen e.f. fungerende avdelingsdirekt\u00f8r Kirsti Bjerke S\u00e6thre seniorr\u00e5dgiver Dokumentet er godkjent elektronisk -2- Vedlegg 1: Sp\u00f8rsm\u00e5l som skal besvares i Forms 1. Navn p\u00e5 avsender 2. E-postadresse 3. Akt\u00f8r 4. Innspill til rundskrivets, struktur, lesbarhet og detaljeringsgrad 5. Det er behov for \u00e5 definere \"risikolegemidler\" i rundskrivet. I utkastet brukes en oversatt definisjon fra WHO. Er dette en ok definisjon? 6. Innspill til kapittel 1. Om rundskrivet 7. Innspill til kapittel 2. Legemiddelforskriftens form\u00e5l og virkeomr\u00e5de 8. Innspill til kapittel 3. Definisjoner og prosess for legemiddelh\u00e5ndtering 9. Innspill til kapittel 4. Organisering av virksomhetens legemiddelh\u00e5ndtering 10. Innspill til kapittel 5. Ordinering, rekvirering, legemiddelinformasjon og oppf\u00f8lging av legemiddelbehandling 11. Innspill til kapittel 6. Istandgj\u00f8ring, tilberedning og utdeling av legemidler 12. Innspill til kapittel 7. Oppbevaring og kontroll av legemiddelbeholdning 13. Andre generelle tilbakemeldinger om rundskrivet 14. Ivaretar veiledningen riktig og god legemiddelh\u00e5ndtering ved digitalisering? Om nei, hva mangler eller b\u00f8r endres? 15. Rundskrivet veileder med utgangspunkt i gjeldende regelverk. Er legemiddelh\u00e5ndteringsforskriften tilstrekkelig fremtidsrettet eller er det behov for endringer i forskriften? Spesifiser gjerne behovet. -3- Vedlegg 2: H\u00f8ringsinstanser \u2022 Apotekergruppen \u2022 Apotekforeningen \u2022 CGM \u2022 Den norske legeforening \u2022 Den norske tannlegeforening \u2022 Direktoratet for medisinske produkter \u2022 Direktoratet for Sikkerhet og Beredskap \u2022 Fagforbundet \u2022 Fagr\u00e5det for rusfeltet \u2022 Farmasiforbundet \u2022 Fellesorganisasjonen \u2022 Folkehelseinstituttet \u2022 Forskningsr\u00e5det \u2022 Forsvaret \u2022 Funksjonshemmedes fellesorganisasjon \u2022 Helse Midt Norge RHF \u2022 Helse Nord RHF \u2022 Helse S\u00f8r-\u00d8st RHF \u2022 Helse Vest RHF \u2022 Helsesykepleiere \u2022 Ideelle og private sykehus \u2022 Imatis \u2022 Infodoc \u2022 Jordmorforeningen \u2022 Kreftforeningen \u2022 Kommunesektorens organisasjon, KS \u2022 Landets helseforetak / sykehus \u2022 Landets kommuner \u2022 Landets pasient- og brukerombud \u2022 Landets statsforvaltere \u2022 Landets universitet \u2022 Landsforeningen for p\u00e5r\u00f8rende innen psykisk helse \u2022 Legemiddelindustrien,LMI \u2022 Medisinsk teknologisk forening -4- \u2022 Mental Helse \u2022 Mental Helse Ungdom \u2022 Nasjonal kompetansetjeneste for aldring og helse \u2022 Nasjonalforeningen for folkehelsen \u2022 Nasjonalt kompetansenettverk for legemidler til barn \u2022 Nasjonalt kompetansesenter for legevaktsmedisin \u2022 Nasjonalt senter for e-helseforskning \u2022 Nettverk kommunefarmas\u00f8yter \u2022 Norges farmaceutiske forening \u2022 Norske sykehusfarmas\u00f8yters forening \u2022 Norsk helsenett \u2022 Norsk sykepleierforbund \u2022 Norsk Pasientskadeerstatning \u2022 Optikerforbundet \u2022 Pasientsky \u2022 Pensjonistforbundet \u2022 Pridok \u2022 P\u00e5r\u00f8rendealliansen \u2022 Regionale sykehusapotek \u2022 Relis \u2022 R\u00e5det for psykisk helse \u2022 Senter for kvalitet i legetjenester \u2022 Senter for rus- og avhengighetsforskning, UiO (SERAF) \u2022 Senter for samisk helseforskning \u2022 Siemens \u2022 SINTEF Helse \u2022 Statens helsetilsyn \u2022 Statens unders\u00f8kelseskommisjon for helse- og omsorgstjenesten, UKOM \u2022 TietoEvry \u2022 Unge funksjonshemmede \u2022 Utviklingssentre sykehjem og hjemmetjenester \u2022 Visma -5- Mottaker Kontaktperson Adresse Post Etter liste -6- "
}