{
  "dokument_id": "bc6ce7e5-631d-526d-8895-90c6838902f8",
  "doc_type": "case_presentation",
  "kommune": 4601,
  "tittel": "Byr\u00e5dens halvtime - Christine Kahrs (H)",
  "url": "https://bergen.kommune.no/politikere-utvalg/api/fil/bk360/9976771/Framstilling-Byradens-halvtime-Christine-Kahrs-H-",
  "tekst": " Ungdomsr\u00e5det Saksframstilling V\u00e5r referanse: 2024/11703-3 Saksbehandler: Birgitte Teglgaard J\u00f8rgensen Byr\u00e5dens halvtime - Christine Kahrs (H) Hva saken gjelder: Byr\u00e5d for byutvikling, Christine Kahrs (H) er invitert i dagens m\u00f8te. Form\u00e5let med bes\u00f8ket er \u00e5 bli bedre kjent med byr\u00e5dsleder og vise versa, samt dele og diskutere egen og felles satsningsomr\u00e5der med byr\u00e5den. Ungdomsr\u00e5dets behandling: - Les gjennomgang av byr\u00e5dsavdelingens ansvarsomr\u00e5der under saksutredning - Formuler sp\u00f8rsm\u00e5l til byr\u00e5den Forslag til vedtak: Saken legges frem uten forslag til vedtak Dato: 6. mars 2024 Ingvild R\u00f8rtveit Digernes - leder Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. 1 Saksframstilling: Klima, milj\u00f8 og samfunn Seksjonen gir strategisk r\u00e5dgivning og forbereder saker til politisk behandling innenfor fagomr\u00e5dene klima, natur og milj\u00f8, landbruk, vann og avl\u00f8p og brannsikkerhet- og beredskap. Seksjonen f\u00f8lger ogs\u00e5 kommunens ansvar for renovasjon, og f\u00f8lger opp BIR n\u00e5r det gjelder innsamling og h\u00e5ndtering av husholdningsavfall, samt bossnettet. Seksjonen koordinerer byr\u00e5dsavdelingens arbeid med st\u00f8y og luft. Seksjonen f\u00f8lger s\u00e6rlig opp f\u00f8lgende etater: Bymilj\u00f8etaten Bergen Vann Klimaetaten Bergen brannvesen. Byutvikling Seksjonen er ansvarlig for fagomr\u00e5dene arealplanlegging (kommunedelplaner, omr\u00e5dereguleringer og detaljregulering), mobilitet, kulturminnevern og arkitektur. Seksjonen har ogs\u00e5 et ansvar for samfunnsplanlegging, koordinering av forskning og utvikling (FoU) medvirkning og innbyggerinvolvering og samhandling med andre byr\u00e5dsavdelinger knyttet til disse feltene. Seksjonen har videre ansvar for Program for boligforsyning. Seksjonen koordinerer byr\u00e5dsavdelingens oppgaver opp mot Milj\u00f8l\u00f8ftet, bybane og sykkel og ivaretar kommunikasjon knyttet til seksjonens og tilh\u00f8rende etaters oppgaver. Seksjonen f\u00f8lger s\u00e6rlig opp f\u00f8lgende etater: Plan- og bygningsetaten Byantikvaren Byarkitekten. Forvaltning og samhandling Seksjonen forbereder klagesaker etter plan- og bygningsloven til politisk behandling. Dette gjelder klager p\u00e5 avslag/tillatelser som inneholder dispensasjon fra arealplaner, samt byggesaker knyttet til st\u00f8rre byggetiltak og fradelingsaker. Seksjonen har en stor produksjon av klagesaker, som utgj\u00f8r st\u00f8rstedelen av leveransen fra avdelingen. Videre svarer seksjonen ut innbyggerforslag, representantforslag og interpellasjoner til politiske utvalg. Seksjonen koordinerer oppf\u00f8lging av politiske vedtak. 2 "
}