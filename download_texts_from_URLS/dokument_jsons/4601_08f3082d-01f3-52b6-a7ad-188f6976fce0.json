{
  "dokument_id": "08f3082d-01f3-52b6-a7ad-188f6976fce0",
  "doc_type": "case_attachment",
  "kommune": 4601,
  "tittel": "Fagnotat datert 22.07.2024",
  "url": "https://bergen.kommune.no/politikere-utvalg/api/fil/bk360/10861211/Fagnotat-datert-22-07-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/13807-7 (Arbeidssted) Saksbehandler: Herman Gr\u00f8m Dato: 22.07.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 121/78/0/1 Krohn\u00e5svegen 52. Klage p\u00e5 rammetillatelse. Fasadeendring bolig Naboene Andrius Ciupkov og Ieva Ciupkove, eiere av gnr 121 bnr 109, Hvem klager? Krohn\u00e5svegen 54, klager i to brev mottatt 30.05.2024. Utskifting av 4 eksisterende verandaer, hvor hver veranda \u00f8kes fra 3,6 til Tiltaket 14,9 m2. Innsetting av totalt 4 vinduer (940x1400 mm) p\u00e5 takflater mot nord, \u00f8st og vest. Det er s\u00f8kt om dispensasjon fra KPA2018 \u00a7 3. Vedtaket Det ble gitt rammetillatelse til hele tiltaket den 28.05.2024. Eiendommen omfattes av reguleringsplan 15180000 Fana. Gnr 40, 48, 87, 88, 120 og 121, Apeltunvegen og Apeltunvassdraget, og regulert til Planstatus annet areal tilh\u00f8rende offentlig veg. KPA2018 viser eiendommen som byfortettingssone sentrumsform\u00e5l. Klager mener at utvidelsene av veranda f\u00f8rer til at klagerne mister en Klagegrunner unik utsikt mot byen, Fl\u00f8yen og Ulriken og som f\u00f8rer til verditap. Det er s\u00e6rlig veranda i 1. etg som f\u00f8rer til totalt utsiktstap. Behov for ytterligere saksbehandling ved Ingen ytterligere saksbehandling. eventuell omgj\u00f8ring Anbefalt vedtak Rammetillatelse datert 28.05.2024 opprettholdes, klagene f\u00f8rer ikke fram. Med hilsen Plan- og bygningsetaten Eirik S. Nielsen fung. avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad ble f\u00f8rst mottatt 24.10.2023, og gjaldt tilbygg og fasadeendringer i form av utvidelse av 4 eksisterende verandaer fra 3,6 til 14,9 m2 og innsetting av 4 nye vinduer p\u00e5 takflatene, 2 p\u00e5 takflate mot \u00f8st, 1 mot nord og 1 mot vest. Oms\u00f8kt st\u00f8rrelse p\u00e5 alle vinduene var 1140x1600 mm. S\u00f8knaden ble revidert i flere omganger i desember 2023, februar, april og mai 2024. Endringene omfattet reduksjon av st\u00f8rrelsene p\u00e5 alle vinduene til 940x1400 mm, og utforming av kledningen p\u00e5 rekkverkene p\u00e5 verandaene med liggende kledning, slik at uttrykket samsvarer i st\u00f8rre grad med tilsvarende bygninger i omr\u00e5der. Det ble f\u00f8rst gitt rammetillatelse til hele tiltaket den 16.05.2024. I ettertid ble fagetaten oppmerksomme p\u00e5 at det forel\u00e5 merknader til nabovarslene fra naboer som ikke var sendt inn med s\u00f8knaden, og som ikke forel\u00e5 ved fagetatens behandling. Etter at disse merknadene var innsendt, fattet fagetaten nytt vedtak om opphevelse av tidligere rammetillatelsen, og ny rammetillatelse til hele vedtaket den 28.05.2024. To naboer, Andrius Ciupkov og Ieva Ciupkove, eiere av gnr 121 bnr 109, Krohn\u00e5svegen 54, klaget i to brev mottatt 30.05.2024. Det ble gitt igangsettingstillatelse til hele tiltaket den 11.07.2024. Dette vedtaket er ogs\u00e5 p\u00e5klaget, og behandles i sak med v\u00e5r referanse KLAGE-2024/14970. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknader fra 121/109 og 121/130 seksjon 2, 3 og 4. Opprinnelig s\u00f8knad ble nabovarslet 05.10.2023. Dispensasjonss\u00f8knaden ble senere nabovarslet den 28.11.2023. Det kom inn 4 merknader til hvert av nabovarslene, totalt 8 merknader. Senere endring i s\u00f8knaden etter nabovarslene, inkludert reduksjon av st\u00f8rrelse p\u00e5 vinduene og kledningen p\u00e5 verandarekkverkene, vurderes som til gunst for naboer og gjenboere, og vi har derfor ikke krevd ny nabovarsling av dette forholdet. Gnr/bnr 121/109, Krohn\u00e5svegen 54, ved Andrius Ciupkov, har inngitt merknad til begge varslene. Den f\u00f8rste merknaden viser til at utvidelse av balkong mest sannsynlig vil redusere deres utsikt. Det stilles samtidig sp\u00f8rsm\u00e5l ved om nye takvinduer vil medf\u00f8re at det blir etablert nye boarealer p\u00e5 loftet. Til dispensasjonss\u00f8knaden har det blitt sendt inn ny merknad om at det \u00f8nskes mer informasjon om utvidelse av altanene, og skepsis mot at merknadshaver vil tape utsikt. Gnr/bnr 121/130 seksjon 3, i Krohn\u00e5svegen 53, ved Robar Anwar Hussein, er ikke interessert i nye takvinduer rett ovenfor stuen hans. I merknad til nytt nabovarsel trekkes det p\u00e5 nytt fram at nye takvinduer vil f\u00f8re til innsyn. Merknad fra 121/130 seksjon 4, i Krohn\u00e5svegen 53, ved Geir Moltumyr, g\u00e5r ut p\u00e5 at det ikke \u00f8nskes etablering av nye boarealer p\u00e5 loftet, der Krohn\u00e5svegen 53 har utsikt til langsiden. Det \u00f8nskes heller ikke sjenerende takvinduer eller endringer av takfasaden. Ved nabovarsel til dispensasjonss\u00f8knaden har det blitt framholdt at nabo ikke \u00f8nsker endringer av takfasaden eller flere vinduer. Saksnummer KLAGE-2024/13807 Side 2 av 7 Merknad fra 121/130 seksjon 2, i Krohn\u00e5svegen 53, ved Srigowri Moltumyr, er ikke interessert i at det etableres boareal p\u00e5 loftet og endringer av takfasaden med flere vinduer. Vinduene er vis a vis merknadshavers stuevindu. Merknaden er opprettholdt ved nabovarsel til dispensasjonss\u00f8knaden. Ansvarlig s\u00f8ker har kommentert til merknadene til nabovarslene til den opprinnelige s\u00f8knaden at forholdene generelt er ivaretatt. Det presiseres ogs\u00e5 at s\u00f8knaden ikke omfatter bruksendring av loft. En av merknadene til opprinnelig nabovarsel, og samtlige 4 merknader til nabovarsel av dispensasjonss\u00f8knaden, ble ikke sendt til kommunen p\u00e5 s\u00f8knadstidspunktet. Alle merknader ble sendt inn og kommentert 22.05.2024. Ansvarlig s\u00f8ker kommenterer at det er forst\u00e5else for merknadene, men at merknadene ble vurdert som lite konkrete og med til dels manglende relevans. Tiltakshaver ga ogs\u00e5 en utfyllende kommentar til merknadene i denne omgangen, hvor det blant annet vises til at vindu p\u00e5 121/109 er p\u00e5 kj\u00f8kken uten sitteplasser, og at utvidelsen av veranda ikke vil fjerne all utsikt for naboen. S\u00e6rlig utvidelse p\u00e5 byggets \u00f8stside kan g\u00e5 p\u00e5 bekostning av nabo, men at 121/109 at ogs\u00e5 har noe utsikt i andre retninger. Det vises ogs\u00e5 til at 121/130 ligger h\u00f8yere enn tiltakseiendommen, og at det derfor ikke blir s\u00e6rlig \u00f8kt innsyn for dem. Det trekkes ogs\u00e5 fram at det er hensikt om \u00e5 s\u00f8ke om bruksendring av loftet i framtiden, men at dette ikke inng\u00e5r i denne s\u00f8knaden. Byantikvaren har gitt uttale datert 26.03.2024. Byantikvaren vurderer at bygningens verneverdi er noe redusert p\u00e5 grunn av endringer i andre tilsvarende bygg i omr\u00e5det. De oms\u00f8kte endringene er i tr\u00e5d med allerede utf\u00f8rte tiltak p\u00e5 andre bygg. Takvinduene plassering er i henhold til antikvariske retningslinjer, men ble anbefalt redusert i st\u00f8rrelse til maks 900x1400 mm. Den oms\u00f8kte endringen av altaner p\u00e5 husets \u00f8stfasade vil endre det opprinnelige uttrykket i noen grad, men sett i sammenheng med tiltak som er utf\u00f8rt p\u00e5 andre bygg i samme stil i omr\u00e5det, vil endringene v\u00e6re i tr\u00e5d med etablert praksis. Bymilj\u00f8etaten har gitt uttale 16.02.2024 hvor de opplyser at bymilj\u00f8etaten ikke er vegmyndighet for den private veien. S\u00f8knaden er ogs\u00e5 sendt p\u00e5 uttale til Vestland fylkeskommune og Statens Vegvesen. Det er ikke mottatt tilbakemelding fra disse. 2. Om klagen Naboene Andrius Ciupkov og Ieva Ciupkove, eiere av gnr 121 bnr 109, Krohn\u00e5svegen 54, klager i to brev mottatt 30.05.2024. Klagene er likelydende: \u00abViser til sak BYGG-2023/16805-23. I vedtak st\u00e5r det at tiltakshaver kommenterer at vinduet til v\u00e5rt hus er p\u00e5 kj\u00f8kken uten sitteplass. Dette er helt feil. Vinduet st\u00e5r p\u00e5 soverom som brukes daglig. Dette er eneste vinduet med utsikt mot byen, Fl\u00f8yen og Ulrik. Vi vil miste et unik utsikt. Vi er sterkt imot utviding av verandaer til 14.9 m2. Dette er tre ganger st\u00f8rre enn n\u00e5. Det vil absolutt f\u00f8re til tap av utsikt, i tillegg stort tap av v\u00e5r husverdi ved salg. Vi er ikke enig med merknad at utvidelse p\u00e5 1,75m ikke f\u00f8rer til tap av utsikt og at det kan begrunnes med at vi har NOE utsikt i andre retning. Selve utsikt er ikke s\u00e5 stor og utvidet verandaene i 1 etg vil f\u00f8r til total tap at utsikt. Vi Saksnummer KLAGE-2024/13807 Side 3 av 7 er ikke imot til st\u00f8tte verandaer i 1 etg. Vi er ikke imot samme st\u00f8rrelse p\u00e5 verandaer i 2 etg. Videre vil vi f\u00e5 merknad til Reguleringsform\u00e5l 15180000319 - Annen veigrunn. Det er bekreftet at planen ligger som aktiv, men det det ikke er satt noen byggestart.\u00bb Tiltakshaver har kommentert at eiendommen ligger i tettbygd str\u00f8k, og at utsikt i liten grad p\u00e5virkes av tiltaket. Det vises ogs\u00e5 til at ved nabovarsel av samme tiltak i februar 2023 kom det ingen merknader fra klager. Tiltakshaver er ellers enig med fagetatens vurdering av tiltaket. 3. Vurdering av klagen 3.1 Dispensasjon Reguleringsplan 15180000 Fana. Gnr 40, 48, 87, 88, 120 og 121, Apeltunvegen og Apeltunvassdraget, regulerer tiltaksomr\u00e5det til Annet areal tilh\u00f8rende offentlig veg. Det er s\u00f8kt om dispensasjon fra planen. Kommunen kan innvilge dispensasjon fra bestemmelsen, se pbl. \u00a7 19-2, dersom ikke hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg skal fordelene ved \u00e5 gi dispensasjon v\u00e6re klart st\u00f8rre enn ulempene. Hovedhensynene bak arealform\u00e5let er \u00e5 legge til rette for en forutsigbar og helhetlig bruk av et omr\u00e5de i planen. Annet areal tilh\u00f8rende offentlig veg brukes til buffersone mellom samferdselsform\u00e5l og byggeomr\u00e5der eller infrastruktur, blant annet for \u00e5 ivareta milj\u00f8 og sikkerhet p\u00e5 og langs veien. S\u00f8ker har begrunnet s\u00f8knaden om dispensasjon med at reguleringen vurderes \u00e5 ikke ha relevans, ettersom tunellen ikke skal realiseres. Videre at oms\u00f8kt tiltak vil bidra til n\u00f8dvendig vedlikehold p\u00e5 tak og altaner, og har til hensikt \u00e5 \u00f8ke bokvalitet, med tilf\u00f8rsel av lys p\u00e5 loft og \u00f8kt uteareal p\u00e5 altaner. Det vises ogs\u00e5 til at for\u00f8kningen er i samsvar andre oppgraderingsprosjekter i bygningsmilj\u00f8et i senere tid, uten at boligens egenart endres vesentlig. Klagen nevner dispensasjonen, og viser til at planen ligger som aktiv, men at det ikke er satt byggestart. Merknadene fra klager under h\u00f8ringen nevner ikke plangrunnlaget. Denne delen av planen som det er s\u00f8kt om dispensasjon fra, har til hensikt \u00e5 etablere ny kj\u00f8revei for den kommunale veien Bj\u00f8rnevegen p\u00e5 strekningen, i tunnel under eiendommen. Eiendommen 121/79 er forutsatt revet i planen for \u00e5 inng\u00e5 som tilh\u00f8rende infrastrukturtiltak til veien. Tiltakseiendommen er den eneste boligen i Krohn\u00e5svegen som ber\u00f8res av planen. Det er ikke tillat med boligbebyggelse i form\u00e5let. Denne delen av veistrekningen er ikke realisert. Saksnummer KLAGE-2024/13807 Side 4 av 7 Fagetaten vurderer at tiltakets forhold til veianlegget avklares i tilstrekkelig grad gjennom behandlingen av s\u00f8knad om dispensasjon. Det er ikke mottatt merknader offentlige myndigheter eller veimyndigheten vedr\u00f8rende forholdet. Eiendommen har v\u00e6rt bebygget med flermannsbolig siden f\u00f8r planvedtaket, og oms\u00f8kte tiltak gjelder endringer p\u00e5 denne. Tiltaket medf\u00f8rer ikke \u00f8kt bruk av eiendommen. Boligen er forutsatt revet i planen, og oms\u00f8kt endring vil ikke vesentlig forvanske gjennomf\u00f8ringen av plangrepet. Fagetaten vurderer at innvilgelse av dispensasjon ikke vil vesentlig tilsidesette hensynene bestemmelsen skal ivareta. Fagetaten deler s\u00f8kers oppfatning av hvilke fordeler realisering av tiltaket vil medf\u00f8re, som inneb\u00e6rer \u00f8kt bokvalitet samt n\u00f8dvendig vedlikehold av bygningen. Ulempene omfatter noe tap av utsikt for naboer, se punkt 3.3, samt noe \u00f8kt innsyn for naboer og gjenboer. Fordelene vurderes som klart st\u00f8rre enn ulempene. 3.2 Visuelle kvaliteter Etter pbl. \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. Det oms\u00f8kte tiltaket inneb\u00e6rer innsetting av 4 takvinduer, samt utskifting av 4 verandaer til nye verandaer som er st\u00f8rre. Bygningen er del av et st\u00f8rre bygningsmilj\u00f8 med tilsvarende bygninger, og det oms\u00f8kte tiltaket vil derfor ogs\u00e5 ha innvirkning p\u00e5 bygningsmilj\u00f8et som helhet. Opprinnelig oms\u00f8kt l\u00f8sning p\u00e5 vinduene var fire vinduer med st\u00f8rrelse 1140x1600 mm. Byantikvaren anbefalte i sin uttale \u00e5 redusere st\u00f8rrelsen til maks 900x1400 mm. S\u00f8ker endret s\u00f8knaden til st\u00f8rrelse 940x1400 mm av praktiske \u00e5rsaker. Fagetaten vurderer avviket fra byantikvarens anbefaling som marginal og i samsvar med anbefalingen fra byantikvaren. Vi gj\u00f8r oppmerksom p\u00e5 at siste innsendte tegninger i saken fortsatt viser vindust\u00f8rrelser p\u00e5 900x1400 mm, men vi har f\u00e5tt bekreftelse fra s\u00f8ker p\u00e5 at riktige m\u00e5l er 940x1400 mm. Verandaene vil ha rekkverk med liggende kledning som skal ivareta bygningens opprinnelige uttrykk. Kledningen har ogs\u00e5 blitt endret under s\u00f8knadsbehandlingen for bedre \u00e5 ivareta bygningsmilj\u00f8et. Fagetaten vurderer dette som positivt i seg selv, og ettersom l\u00f8sningen i st\u00f8rre grad samsvarer med flesteparten av tilsvarende bygninger i omr\u00e5det. Dette gjelder b\u00e5de bygningers opprinnelige verandaer, og senere utvidelser av verandaer. Etter fagetatens vurdering er kravet til gode visuelle kvaliteter tilstrekkelig ivaretatt i tiltaket. 3.3 Tiltakets plassering og anf\u00f8rsler om utsiktstap for nabo Klagens anf\u00f8rsler g\u00e5r i det vesentlige p\u00e5 utsiktstap og \u00f8kt innsyn for nabo. Det vises til at nabos vindu med utsikt st\u00e5r p\u00e5 soverom som brukes daglig, og som er det eneste vinduet Saksnummer KLAGE-2024/13807 Side 5 av 7 med utsikt mot byen, Fl\u00f8yen og Ulriken. Utvidelsen av altanene vil f\u00f8re til at nabo mister en unik utsikt, som i tur medf\u00f8rer verditap p\u00e5 eiendommen. Det kan ikke vektlegges at nabo har noe utsikt i andre retninger, slik s\u00f8ker virker \u00e5 gj\u00f8re. S\u00e6rutvidelse av veranda i 1. etasje vil gi totalt utsiktstap. Kommunen skal godkjenne byggverks plassering og h\u00f8yde, etter pbl. \u00a7 29-4 f\u00f8rste ledd. If\u00f8lge rundskriv H-08/15 m\u00e5 tiltakets plassering i utgangspunktet godkjennes slik s\u00f8ker har utformet det, s\u00e5 langt kravene til avstand og h\u00f8yde er overholdt. Det skal mye til f\u00f8r kommunen kan kreve annen plassering av tiltak i tettbygd str\u00f8k ved anf\u00f8rsler om naboulemper, slik som tap av utsikt, innsyn eller reduksjon i solforhold. Dette er forhold som vil v\u00e6re p\u00e5regnelige i boligfelt, og s\u00e6rlig i forbindelse med kommunal fortettingspolitikk. Det m\u00e5 p\u00e5vises betydelige naboulemper for at kommunen ikke skal godkjenne oms\u00f8kt plassering. Nabos bolig har langfasade med vindu mot nord. Oms\u00f8kt utvidelse av altan inneb\u00e6rer nye altaner som strekker seg 3,15 meter ut fra boligens fasade. Utstrekning av eksisterende altaner er 1,0 meter. I tillegg gir ny l\u00f8sning altaner med st\u00f8rre bredde, en \u00f8kning fra 3,6 m til 5,45 m, hvorav 1,75 m av for\u00f8kningen kommer p\u00e5 utsiden av fasaden. Utklipp av plantegning datert 15.12.2023, Utklipp av plantegning som viser 1. og 2. etasje. eksisterende situasjon. Fagetaten ser at utvidelsen vil g\u00e5 p\u00e5 bekostning av nabos utsikt i noen grad. Dette gjelder b\u00e5de utvidelse ut fra fasadelivet, samt utkraging fra kortfasaden i s\u00f8r, som ikke tidligere har eksistert. Samtidig er tiltaket plassert i et eksisterende nabolag i tettbygd str\u00f8k, hvor naboulemper av denne arten i noen grad m\u00e5 t\u00e5les. Boligfeltet med unntak av tiltakseiendommen er ikke regulert, og kommuneplanen viser eiendommen som sentrumsform\u00e5l i byfortettingssone. Det forhold at boligen er forutsatt revet i reguleringsplanen, reduserer i noen grad forventeligheten av naboulemper for klager. Eiendommen inng\u00e5r likevel i et nabolag som har eksistert over tid. Fagetaten kan ikke finne at det foreligger betydelige ulemper for nabo som gir kommunen anledning til \u00e5 kreve annen plassering. 4. Konklusjon Rammetillatelse datert 28.05.2024 opprettholdes. Klagene f\u00f8rer ikke fram. Saksnummer KLAGE-2024/13807 Side 6 av 7 Vedlegg: 1. Oversiktskart 2. Oversiktsfoto 3. Situasjonsplan 4. Klager mottatt 30.05.2024 5. Rammetillatelse datert 28.05.2024 6. Rammetillatelse datert 16.05.2024 7. Uttale byantikvaren datert 26.03.2024 8. Nabomerknader 9. S\u00f8knad 10. Tegninger Saksnummer KLAGE-2024/13807 Side 7 av 7 "
}