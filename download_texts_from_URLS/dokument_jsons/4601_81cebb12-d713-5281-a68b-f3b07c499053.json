{
  "dokument_id": "81cebb12-d713-5281-a68b-f3b07c499053",
  "doc_type": "case_attachment",
  "kommune": 4601,
  "tittel": "31.1_Vindklima vurdering datert 09.07.2021",
  "url": "https://bergen.kommune.no/politikere-utvalg/api/fil/bk360/11375201/31-1-Vindklima-vurdering-datert-09-07-2021",
  "tekst": "ABO PLAN & ARKITEKTUR AS ADRESSE COWI AS Karvesvingen 2 HEGRENESET 0579 Oslo Postboks 6412 Etterstad 0605 Oslo OVERORDNET VURDERING AV VINDKLIMA TLF +47 21 49 76 88 WWW cowi.no INNHOLD 1 Sammendrag 2 2 Innledning 3 3 Metodikk 3 3.1 Komfortkriterier 3 3.2 Generelle vindforhold og v\u00e6rstasjoner omkring planomr\u00e5det 4 4 Vurdering av vindkomfort p\u00e5 og omkring planomr\u00e5det 8 4.1 Anbefalinger og tiltak for \u00e5 \u00f8ke vindkomforten for planlagt bygningsmasse p\u00e5 Hegreneset 10 5 Usikkerheter 11 6 Referanser 11 PROSJEKTNR. DOKUMENTNR. A227976 1 VERSJON UTGIVELSESDATO BESKRIVELSE UTARBEIDET KONTROLLERT GODKJENT 1.0 09.07.2021 NOTAT JNBR IDNO 2 VINDKLIMA 1 Sammendrag I forbindelse med reguleringsplanarbeid for Hegreneset i Bergen kommune, er det gjennomf\u00f8rt en overordnet vurdering av vindklima som f\u00f8lge av foresl\u00e5tt be- byggelse. Tomten skal hovedsakelig omreguleres til boligform\u00e5l og noe n\u00e6rings- virksomhet. Det er tatt utgangspunkt i vinddata fra v\u00e6rstasjonen p\u00e5 Flesland for \u00e5rene 2015\u20132021 i vurderingen. Planomr\u00e5det p\u00e5 Hegreneset ligger i et sv\u00e6rt vindutsatt omr\u00e5de med forholdsvis stor andel av h\u00f8ye vindhastigheter. Hovedvindretningene kommer langs fjorden, det vil si fra nord-nordvest og s\u00f8r-s\u00f8r\u00f8st. Nesten samtlige av Lawsons komfort- kriterier er overskredet p\u00e5 planomr\u00e5det; st\u00e5ende og g\u00e5ende fotgjengere, perso- ner som oppholder seg ved inngangspartier til bygninger, samt personer i sitte- grupper p\u00e5 utearealer vil forholdsvis ofte oppleve vinden som ukomfortabel eller uakseptabel. Tilstedev\u00e6relsen av bygninger vil i tillegg kunne bidra til lokale vindforsterkninger p\u00e5 bakkeniv\u00e5, omkring hj\u00f8rner av bygg og i korridorer mel- lom byggene. Med utgangspunkt i foreliggende plantegninger, dominerende vindretninger og vindhastigheter kan man forvente at de mest vindutsatte bygningene og omr\u00e5- dene er lokalisert lengst ut mot havet i s\u00f8r (inkludert badeanlegg), nord og nordvest. I tillegg vil man kunne forvente en lokal vindforsterkning i korridorer mellom byggene, spesielt blant planlagt bygningsmasse i den nordligste halvde- len av planomr\u00e5det. Vurderingen inneholder f\u00f8lgende anbefalte avb\u00f8tende tiltak som kan bidra til \u00e5 \u00f8ke vindkomforten og unng\u00e5 ytterligere vindforsterkning p\u00e5 planomr\u00e5det: \u203a Nevnte vindutsatte bygninger, samt bygninger som grenser mot havet i vest anbefales \u00e5 planlegges med en lavere byggeh\u00f8yde enn \u00f8vrig bygnings- masse p\u00e5 planomr\u00e5det. Dette vil bidra til \u00e5 redusere vindforsterkningen p\u00e5 bakkeniv\u00e5 i tillegg til at lavere bygg generelt vil dempe vinden f\u00f8r den tref- fer h\u00f8yere fasader i bakkant. \u203a Det planlagte badeanlegget i den s\u00f8rligste delen av planomr\u00e5det er sv\u00e6rt vindutsatt og det anbefales h\u00f8yt fokus p\u00e5 vindskjerming omkring anlegget. \u203a Inngangspartier til bygninger anbefales s\u00e5 langt det er mulig \u00e5 lokaliseres p\u00e5 le-siden av byggene. \u203a Sittegrupper og gangveier anbefales s\u00e5 langt det er mulig \u00e5 lokaliseres lengst mulig vekk fra bygningshj\u00f8rner og korridorer hvor vindforsterkninger kan forekomme. \u203a Det anbefales rik beplantning av ulike typer lave tr\u00e6r og busker og/eller annen vindskjerming langs bygningskropper, bygningshj\u00f8rner, utearealer p\u00e5 tak av bygninger, korridorer og passasjer, sittegrupper, inngangspartier og gangstier. Da det ikke er utf\u00f8rt detaljerte vindsimuleringer, er det knyttet en del usikkerhe- ter til denne vurderingen; disse er presentert i kapittel 5. VINDKLIMA 3 2 Innledning I forbindelse med reguleringsplanarbeid og boligbebyggelse p\u00e5 Hegreneset loka- lisert 1.2 km nordvest for Sandviken i Bergen kommune, har COWI p\u00e5 oppdrag fra ABO Plan & Arkitektur AS utarbeidet en overordnet vurdering av vindklima p\u00e5 og omkring planomr\u00e5det som f\u00f8lge av foresl\u00e5tt bebyggelse. Den 50 m\u00e5l store n\u00e6ringseiendommen skal hovedsakelig omreguleres til boligform\u00e5l og noe n\u00e6- ringsvirksomhet. Det er planlagt 500\u2013600 leiligheter. En illustrasjon av foresl\u00e5tt plangrep er vist i Figur 1. Figur 1: Planlagt bebyggelse p\u00e5 Hegreneset, Bergen kommune. Sett fra s\u00f8rvest. Illustrasjon: (Profier, 2021). 3 Metodikk For \u00e5 vurdere vindforholdene p\u00e5 og omkring planomr\u00e5det er data for vindret- ning, og -hastighet hentet fra Meteorologisk Institutt sine lokale v\u00e6rstasjoner omkring planomr\u00e5det (Seklima, u.d.). 3.1 Komfortkriterier I Tabell 1 er Lawsons kriterier for vindkomfort presentert (Lawson, 2001). Disse angir vindstyrker som oppleves som komfortable over et definert tidsrom for et gitt oppholdsrom eller aktivitet. Kriteriene ble opprinnelig utviklet p\u00e5 University of Bristol og er basert p\u00e5 mange \u00e5rs erfaring. Da en felles konsensus for vind- komfort enn\u00e5 ikke er etablert, finnes det ogs\u00e5 en rekke andre kriterier for vind- komfort i litteraturen, med ulik grad av detaljniv\u00e5 og andre grenseverdier. Vindkomfort vurderes med grunnlag i Lawsons kriterier ut fra tre niv\u00e5er: 1. Uakseptabelt (forebyggende tiltak er n\u00f8dvendige). 4 VINDKLIMA 2. T\u00e5lelig (man merker vinden, men finner seg i forholdene da det ikke oppleves som noe som skjer s\u00e6rlig ofte. Krever ikke fore- byggende tiltak, men man kan velge \u00e5 iverksette slike, hvis \u00f8konomi og \u00f8vrige forhold taler for det). 3. Akseptabelt (det f\u00f8les ikke ubehag). Tabell 1: Lawsons vindkomfortkriterier (Lawson, 2001). Oppholdsomr\u00e5de / Grense mellom t\u00e5lelig og Grense mellom akseptabelt aktivitet uakseptabelt og t\u00e5lelig Utearealer for sitte- 1% > 5.5 m/s 4% > 3.5 m/s grupper Inngangspartier for 6% > 5.5 m/s 4% > 3.5 m/s bygninger Fotgjengeromr\u00e5der 6% > 5.5 m/s 6% > 3.5 m/s for st\u00e5ende Fotgjengeromr\u00e5der 4% > 8.0 m/s 6% > 5.5 m/s for g\u00e5ende Fotgjengere til og 2% > 10.5 m/s 2% > 8.0 m/s fra arbeidet Veier og parkerings- 6% > 10.5 m/s 2% > 10.5 m/s plasser 3.2 Generelle vindforhold og v\u00e6rstasjoner omkring planomr\u00e5det De n\u00e6rmeste v\u00e6rstasjonene til planomr\u00e5det som m\u00e5ler vind er Skredderdalen (2.2 km s\u00f8r\u00f8st for planomr\u00e5det), Bergen-Florida (4 km s\u00f8r-s\u00f8r\u00f8st for planomr\u00e5- det) og Flesland (14.6 km s\u00f8r-s\u00f8rvest for planomr\u00e5det). Vindroser for de nevnte v\u00e6rstasjonene er presentert i Figur 2. Dominerende vindretninger og -hastighe- ter avviker noe mellom de tre stasjonene, da vindforhold generelt er avhengig av blant annet mikroskala strukturer i topografi og n\u00e6rhet til kysten. Planomr\u00e5- det er lokalisert i et forholdsvis \u00e5pent terreng med umiddelbar n\u00e6rhet til Nord- sj\u00f8en i vest. Da vindforholdene i kystn\u00e6re omr\u00e5der er generelt p\u00e5virket av land- massene er det i dette tilfellet \u00e5 forvente at dominerende hovedretning dreies langs fjorden og parallelt med kystlinjen, og s\u00e5ledes kommer fra nordvest/s\u00f8r- \u00f8st. Skredderdalen v\u00e6rstasjon er lokalisert ca. 900 meter fra kysten og 175 meter over havet. Vindm\u00e5lingene anses ikke som representative for planomr\u00e5det, da vindforholdene her i stor grad er p\u00e5virket av topografi og mikroskala strukturer i omr\u00e5det, samt h\u00f8yde over havet, som bidrar til at dominerende vindretning er fra \u00f8st og vest (se Figur 2a). Midlere vindhastighet over m\u00e5leperioden (2.1 m/s) er ogs\u00e5 lavere enn middelvinden p\u00e5 de to mer kystn\u00e6re v\u00e6rstasjonene Florida (3.5 m/s) og Flesland (4.2 m/s). Det er dermed sannsynlig at vinden i st\u00f8rre grad dempes av omkringliggende vegetasjon og skog, og at reell midlere vind- hastighet p\u00e5 planomr\u00e5det er h\u00f8yere. V\u00e6rstasjonene Florida og Flesland ligger i omr\u00e5der som ligner mer p\u00e5 planomr\u00e5- det med hensyn til n\u00e6rhet til kysten og omkringliggende strukturer i landskapet. VINDKLIMA 5 Dominerende vindretninger kommer fra s\u00f8r-s\u00f8r\u00f8st og nord-nordvest og hyppig- heten av h\u00f8yere vindhastigheter er st\u00f8rre (se Figur 2b og Figur 2c), noe som i st\u00f8rre grad kan forventes p\u00e5 planomr\u00e5det. Av disse anses Flesland v\u00e6rstasjon for \u00e5 v\u00e6re mest representativ da den i st\u00f8rst grad er lokalisert i et forholdsvis \u00e5pent landskap i umiddelbar n\u00e6rhet til kysten og havet. Vindm\u00e5linger fra denne v\u00e6rstasjonen er derfor valgt i den videre analysen. a) b) 6 VINDKLIMA c) Figur 2: Vindroser for v\u00e6rstasjonene p\u00e5 a) Skredderdalen, b) Bergen-Florida og c) Flesland. Vindhastigheten er m\u00e5lt 10 meter over bakken. Generert i statistikk- programmet R. Gjennom hele m\u00e5leperioden er det er st\u00f8rst hyppighet av vindstyrker lavere enn 3.5 m/s (ca. 50% av tiden). Det er likevel en forholdsvis stor andel av h\u00f8ye vindhastigheter; vind med styrke 8 m/s \u2013 21 m/s forekommer ca. 11% av tiden og er r\u00e5dende ved vindretninger fra s\u00f8r-s\u00f8rvest og s\u00f8r (Figur 2c). Vindroser for v\u00e5r-, sommer-, h\u00f8st- og vintersesong for \u00e5rene 2015\u20132021 for Flesland v\u00e6rsta- sjon er vist i Figur 3. Dominerende vindretninger er fra nord-nordvest, s\u00f8r og s\u00f8r-s\u00f8r\u00f8st i v\u00e5r- og sommersesongen, mens hovedvindretningen i st\u00f8rre grad kommer fra s\u00f8r-s\u00f8r\u00f8st i l\u00f8pet av h\u00f8st- og vintersesongen. Tabell 2 viser at vind- hastigheten i gjennomsnitt er st\u00f8rst om vinteren (desember \u2013 februar). VINDKLIMA 7 Figur 3: Vindrose for v\u00e5r-, sommer-, h\u00f8st- og vintersesong for Flesland v\u00e6rsta- sjon, representert som gjennomsnitt av \u00e5rene 2015 \u2013 2021. Vindhastigheten er m\u00e5lt 10 meter over bakken. Generert i statistikkprogrammet R. Tabell 2: Gjennomsnittlig vindhastighet for alle fire \u00e5rstider for \u00e5rene 2015\u2013 2021. V\u00e5r Sommer H\u00f8st Vinter Vindstyrke, gjennomsnitt (m/s) 4.1 3.8 4.0 4.9 8 VINDKLIMA 4 Vurdering av vindkomfort p\u00e5 og omkring planomr\u00e5det Bygninger av ulik st\u00f8rrelse og utforming vil styre og forsterke vinden lokalt. N\u00e5r vindretningen er vinkelrett p\u00e5 en rektangul\u00e6r bygningskropp, oppst\u00e5r det et de- lingspunkt mellom luft som presses over bygningen og ned mot bakken. Dette punktet er typisk lokalisert i 2/3 h\u00f8yde av hele bygningen. Den nedadg\u00e5ende luftstr\u00f8mmen gir forsterket vind p\u00e5 bakkeniv\u00e5. Denne effekten er skissert i Figur 4. St\u00f8rrelsen p\u00e5 vindforsterkningen langs bakken avhenger av h\u00f8yden p\u00e5 bygget og st\u00f8rrelsen p\u00e5 bygningsarealet mot vinden; jo h\u00f8yere bygg og jo st\u00f8rre byg- ningsareal mot vinden, desto st\u00f8rre vindforsterkning kan forventes ved bakken. Bak bygningen vil det i tillegg v\u00e6re soner med turbulent vind. Selv om vinden i disse omr\u00e5dene generelt ikke er s\u00e5 sterk, vil vindkast i korte perioder kunne gi h\u00f8ye hastigheter ogs\u00e5 i denne sonen. Mellom bygninger er det vanlig at vindhastigheten \u00f8ker n\u00e5r vindretningen er vin- kelrett p\u00e5 bygningene og korridorene. Det oppst\u00e5r en korridoreffekt fordi vinden presses sammen og gir \u00f8kt vindhastighet mellom bygningene. Figur 4: Vindbevegelser omkring en rektangul\u00e6r, h\u00f8y bygning. Hentet fra (Blocken & Carmeliet, 2004) Figur 5 viser den planlagte bebyggelsens utforming og beliggenhet i terrenget p\u00e5 Hegreneset. Siden dominerende vindretning er fra s\u00f8r-s\u00f8r\u00f8st og nord-nordvest, kan man forholdsvis ofte forvente at de mest vindutsatte bygningene er de som er planlagt lokalisert ut mot havet i s\u00f8r, nord og nordvest. Disse er markert med r\u00f8d ring i Figur 5. I Tabell 3 er en oversikt over overskridelser av komfortkriteri- ene som ble presentert i Tabell 1 vist for Flesland v\u00e6rstasjon. Alle komfortkrite- riene unntatt ett kriterium for veier og parkeringsplasser er overskredet. Med andre ord kan st\u00e5ende og g\u00e5ende fotgjengere, personer som oppholder seg ved inngangspartier til bygninger, samt personer i sittegrupper p\u00e5 utearealer for- holdsvis ofte oppleve vinden som ukomfortabel eller uakseptabel. Som nevnt er de mest vindutsatte bygningene de som er lokalisert lengst ut mot kysten i s\u00f8r, nordvest og nord (se Figur 5). N\u00e5r vinden bl\u00e5ser vinkelrett p\u00e5 disse VINDKLIMA 9 byggene vil den nedadg\u00e5ende luftstr\u00f8mmen gi forsterket vind p\u00e5 bakkeniv\u00e5 foran bygget, omkring hj\u00f8rnene og i turbulente soner bak bygget. Jo h\u00f8yere disse byggene er, desto st\u00f8rre vindforsterkning p\u00e5 bakkeniv\u00e5 kan forventes. Ut fra illustrasjonen av planlagt bygningsmasse i Figur 5 kan det forventes en korridoreffekt med \u00f8kt vindhastighet i enkelte passasjer mellom byggene. Dette gjelder spesielt ved vind fra vest og for bygningsmassen i den nordligste halvde- len av planomr\u00e5det, som er preget av flere lengre bygg med smalere korridorer mellom bygningene. Det er planlagt et utend\u00f8rs badeanlegg i den s\u00f8rligste delen av planomr\u00e5det. Dette er i utgangspunktet et vindutsatt omr\u00e5de som kan oppleves ukomfortabelt og uakseptabelt for badegjester i henhold til kriteriene i Tabell 1. For \u00f8vrig vil vindkomforten p\u00e5 ulike steder p\u00e5 planomr\u00e5det kunne variere av- hengig av hvordan bygningene er utformet og lokalisert. Slik den planlagte byg- ningsmassen er presentert i Figur 5, vil vindstr\u00f8mningsfeltet kunne bli sv\u00e6rt komplisert ettersom vinden str\u00f8mmer inn med varierende vinkel og styrke. Dette kan skape uforutsigbare effekter. I slike tilfeller er det anbefalt \u00e5 gjen- nomf\u00f8re detaljerte CFD-simuleringer for \u00e5 analysere str\u00f8mningen. I avsnittet under er det presentert noen anbefalinger og tiltak som kan bidra til bedre vindkomfort for personer som oppholder seg p\u00e5 planomr\u00e5det. Figur 5: Illustrasjon av planlagt bygningsmasse p\u00e5 Hegreneset i Bergen kom- mune. De mest vindutsatte bygningene er markert med r\u00f8d ring i illustrasjonen til venstre. Kilde: Profier (2021). 10 VINDKLIMA Tabell 3: Oversikt over overskridelser av komfortkriteriene basert p\u00e5 middelvind m\u00e5lt 10 meter over bakken i perioden 2015\u20132021 p\u00e5 Flesland v\u00e6rstasjon. Oppholdsomr\u00e5de / aktivitet Grense mellom t\u00e5lelig og Grense mellom uakseptabelt akseptabelt og t\u00e5lelig Utearealer for sittegrupper Overskredet Overskredet Inngangspartier for byg- Overskredet Overskredet ninger Fotgjengeromr\u00e5der for st\u00e5- Overskredet Overskredet ende Fotgjengeromr\u00e5der for g\u00e5- Overskredet Overskredet ende Fotgjengere til og fra arbei- Overskredet Overskredet det Veier og parkeringsplasser Ikke overskredet Overskredet 4.1 Anbefalinger og tiltak for \u00e5 \u00f8ke vindkomforten for planlagt bygningsmasse p\u00e5 Hegreneset Under presenteres tiltak som kan bidra til \u00e5 \u00f8ke vindkomforten (tiltakene tar ut- gangspunkt i plantegningen i Figur 5). \u203a Bygningene lengst ut mot havet i nord, vest og s\u00f8r b\u00f8r ha en lavere byg- ningsh\u00f8yde enn \u00f8vrig bygningsmasse lenger inn p\u00e5 planomr\u00e5det. Dette vil bidra til \u00e5 redusere vindforsterkningen p\u00e5 bakkeniv\u00e5. Lavere bygg vil gene- relt dempe vinden f\u00f8r den treffer h\u00f8yere fasader i bakkant, mens h\u00f8yere bygg vil f\u00f8re til en forsterkning av vinden f\u00f8r den treffer lavere bygg. \u203a Det planlagte badeanlegget i den s\u00f8rligste delen av planomr\u00e5det er sv\u00e6rt vindutsatt og det anbefales h\u00f8yt fokus p\u00e5 vindskjerming ved bruk av h\u00f8ye vegger/skjermer omkring anlegget. \u203a Inngangspartier til bygninger anbefales s\u00e5 langt det er mulig \u00e5 lokaliseres p\u00e5 le-siden av byggene. For byggene helt i s\u00f8r, vest og nord b\u00f8r inngangs- partier lokaliseres p\u00e5 le-siden av byggene, det vil si henholdsvis p\u00e5 nordsi- den, \u00f8stsiden og s\u00f8rsiden av byggene. \u203a Sittegrupper og gangveier anbefales s\u00e5 langt det er mulig \u00e5 lokaliseres lengst mulig vekk fra bygningshj\u00f8rner og korridorer hvor vindforsterkninger kan forekomme. \u203a Rik beplantning og ulike typer lav vegetasjon i form av lave tr\u00e6r og busker og/eller annen vindskjerming langs bygningskropper, bygningshj\u00f8rner, ute- arealer p\u00e5 tak av bygninger, korridorer og passasjer, sittegrupper, inng- angspartier og gangstier vil bidra til en lokal demping av vinden. H\u00f8ye tr\u00e6r med h\u00f8ye trestammer b\u00f8r unng\u00e5s for \u00e5 forhindre en lokal vindforsterkning langs trestammene. VINDKLIMA 11 5 Usikkerheter Det er i notatet presentert en overordnet vurdering av vindforholdene omkring planomr\u00e5det og vurderingene er derfor beheftet med en del usikkerhet. Dermed er det ogs\u00e5 usikkerheter knyttet til i hvor stor eller liten grad komfortkriteriene overskrides. For mer n\u00f8yaktige effekter av planlagt bygg og omkringliggende bygningsmasse p\u00e5 de lokale vindforholdene kreves det detaljerte vindsimule- ringer. Det er tatt utgangspunkt i vinddata m\u00e5lt 10 meter over bakken fra v\u00e6rstasjonen p\u00e5 Flesland, lokalisert ca. 14.6 km s\u00f8r-s\u00f8rvest for planomr\u00e5det. Faktiske lokale vindforhold p\u00e5 bakkeniv\u00e5 p\u00e5 planomr\u00e5det kan avvike fra dette. 6 Referanser Blocken, B., & Carmeliet, J. (2004). Pedestrian Wind Environment around Buildings: Literature Review and Practical Examples. Journal of Thernal Energy & Building Science, Vol. 28, No. 2. Lawson. (2001). Building Aerodynamics. Imperial College Press. Profier. (2021, juni 16.). Oppstartsm\u00f8te med COWI. Power point presentasjon. Seklima. (u.d.). Seklima. Hentet fra Observasjoner og v\u00e6rstatistikk: https://seklima.met.no/observations/ "
}