{
  "dokument_id": "46328cde-517a-5a0a-b54b-f9d3740a1902",
  "doc_type": "case_attachment",
  "kommune": 4601,
  "tittel": "Fagnotat datert 01.07.2024",
  "url": "https://bergen.kommune.no/politikere-utvalg/api/fil/bk360/10758640/Fagnotat-datert-01-07-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/14343-3 (Arbeidssted) Saksbehandler: Yngve L\u00f8tvedt Dato: 01.07.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Gnr 189 bnr 356, Salhusvegen 18. S\u00f8knad om dispensasjoner Klager er tiltakshaver Salhusveien 18 AS, Axer eiendom AS ved brev datert Hvem klager? 18.06.2024. Det er i saken s\u00f8kt om dispensasjon fra reguleringsplan ID 65630000 \u00c5sane, gnr. 189 bnr. 63 mfl. Myrdalshovden ang\u00e5ende: -Byggeh\u00f8yde p\u00e5 Bygg 1, delfelt BBB1, for \u00e5 kunne bygge en femte etasje. Tiltaket -Byggegrense innenfor delfelt BBB4 for \u00e5 kunne bygge sammen Bygg 4 og Bygg 5. -Rekkef\u00f8lgekrav om utbyggingsrekkef\u00f8lge. Det er gitt avslag datert 29.05.2024 med hjemmel i reguleringsplan nr. Vedtaket 65630000 \u00a7 3.1.2.3.a, byggeh\u00f8yder \u00a7 2.2.1, byggegrenser, jf. pbl \u00a7 19-2. Det er gitt tillatelse til dispensasjon fra rekkef\u00f8lgekrav i annet vedtak. Eiendommen er i KPA2018 vist som sentrumsform\u00e5l \u2013 Byfortettingssone \u2013 BY, og den ligger innenfor hensynssonene historiske veifar, veist\u00f8y \u2013 gul sone, veist\u00f8y - r\u00f8d sone. Eiendommen omfattes av reguleringsplan ID Planstatus 65630000 \u00c5sane, gnr. 189 bnr. 63 mfl. Myrdalshovden, ikrafttredelsesdato 27.10.2021 og er regulert til boligbebyggelse, uteoppholdsareal, gatetun, kj\u00f8reveg, gangveg, renovasjon mm. Klagen gjelder avslaget. Klager anf\u00f8rer at vilk\u00e5rene for \u00e5 innvilge Klagegrunner dispensasjon er oppfylt. Behov for ytterligere Det er ikke behov for ytterligere opplysninger ved en eventuell omgj\u00f8ring. saksbehandling ved eventuell omgj\u00f8ring Anbefalt vedtak Avslagsvedtak datert 29.05.2024 opprettholdes. Klage tas ikke til f\u00f8lge. Med hilsen Plan- og bygningsetaten Jan Erik F\u00f8rde Fung. etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble den 27.03.2023 gitt rammetillatelse til; \u2022 5 leilighetsbygg med 82 boenheter. Tiltaket er plassert p\u00e5 f\u00f8lgende tomter gnr. 189 bnr. 379, gnr. 189 bnr. 325, gnr. 189 bnr. 195, gnr. 189 bnr. 356. Leilighetsbyggene har et bruksareal p\u00e5 7672,9 m2. \u2022 Anlegging av utomhusanlegg inkl. uteoppholdsareal. \u2022 Riving av eksisterende bygning p\u00e5 gnr. 189 bnr. 356, ca. 137 m2 BRA. S\u00f8knaden var i tr\u00e5d med reguleringsplan (ID 65630000 \u00c5sane, gnr 189 bnr. 63 mfl. Myrdalshovden, ikrafttredelsesdato 27.10.2021.) Reguleringsplan: Situasjonsplan til rammetillatelse Pil 2 viser passasjen mellom bygningene og pil 1 peker mot bygget som oms\u00f8kes med \u00f8kt h\u00f8yde. Se situasjonsplan neste side som viser endringer som dispensasjonss\u00f8knadene gjelder. Det ble den 21.02.2024 sendt inn s\u00f8knad om endring av rammetillatelsen. S\u00f8knaden er referert p\u00e5 f\u00f8rst side i fagnotatet og endringene som er oms\u00f8kt gjentas; -Byggeh\u00f8yde p\u00e5 Bygg 1, delfelt BBB1, for \u00e5 kunne bygge en femte etasje. (PIL 1) -Byggegrense innenfor delfelt BBB4 for \u00e5 kunne bygge sammen Bygg 4 og Bygg 5. (PIL 2) -Rekkef\u00f8lgekrav om utbyggingsrekkef\u00f8lge. Saksnummer KLAGE-2024/14343 Side 2 av 7 Situasjonsplan som er vedlagt endringss\u00f8knaden; S\u00f8knaden om dispensasjon fra rekkef\u00f8lgekrav er behandlet i et eget vedtak med dokumentnummer BYGG-2022/24435-32 og er innvilget. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med pbl \u00a7 21-3, og det er mottatt merknad fra gnr 189 bnr 56, Olav Kvalheim, og gnr 189 bnr 36, Anna Orvedal. Merknadene g\u00e5r i hovedsak p\u00e5 at byggegrensen innenfor delfelt BBB4 ble vedtatt i reguleringsplanen etter argument fra naboer i plansaken, og dispensasjon m\u00e5 derfor ikke aksepteres. Hvis oms\u00f8kt dispensasjon for byggeh\u00f8yde p\u00e5 Bygg 1 blir innvilget vil det f\u00f8re til en forverring av solforholdene for naboer p\u00e5 \u00f8stsiden av blokkene. S\u00f8ker har ingen kommentar til nabomerknadene. Byantikvaren har gitt uttalelse datert 18.04.2024 og denne ser det som prinsipielt uheldig at det s\u00f8kes dispensasjon fra s\u00e5pass nye planer. Hensikten med to bygningsvolum kan v\u00e6re at tilpassingen til eksisterende bebyggelse ble bedre. N\u00e5r det gjelder selve veifaret vil nok ikke det forringes ved en dispensasjon, men det b\u00f8r v\u00e6re vegetasjon p\u00e5 begge sider av veifaret. S\u00f8knaden er sendt Statens vegvesen for uttalelse, men det er ikke mottatt noen tilbakemelding. Statsforvalteren i Vestland har forenklet sitt arbeid som h\u00f8ringsinstans i dispensasjonssaker etter plan- og bygningsloven kapittel 19 (Dette var gjeldende i perioden s\u00f8knaden ble behandlet). Oms\u00f8kte dispensasjoner er derfor ikke sendt p\u00e5 h\u00f8ring til Statsforvalteren, men innvilgede dispensasjoner skal sendes til Statsforvalteren for vurdering om vedtaket skal p\u00e5klages. Saksnummer KLAGE-2024/14343 Side 3 av 7 2. Om klagen Klager anf\u00f8rer at vilk\u00e5rene for \u00e5 innvilge dispensasjon er oppfylt. Klagen anf\u00f8res \u00e5 v\u00e6re rettidig. Byggeh\u00f8yde; fordelene er \u00abklart st\u00f8rre enn ulempene\u00bb for Bygg 1; Det er oms\u00f8kt dispensasjon fra byggeh\u00f8yde p\u00e5 totalt tre meter p\u00e5 felt BBB1. Avslaget vurderer ikke vilk\u00e5rene i pbl \u00a7 19-2. Det vises til at bygget ble redusert fra 6 til 4 etasjer i planprosessen. Det som angis som ulemper stemmer ikke overens med s\u00f8knad om dispensasjon. Sol- og skyggediagram (vist i klagen) viser tydelig at dette har liten effekt p\u00e5 uteoppholdsareal og ingen effekt p\u00e5 naboeiendommer. Tiltaket vil ikke undergrave reguleringsplanen som styringsdokument. Dispensasjoner vil alltid medf\u00f8rer unntak fra en bestemmelse, men blir nabovarslet og behandles grundig. Planen uthules derfor ikke ved ytterligere en etasje, all den tid Bygg 1 ligger mot Myrdalsvegen og grenser mot andre store strukturer slik som J\u00e6ger automobil og Horisont kj\u00f8pesenter. En ekstra etasje sikrer gjennomf\u00f8ringen av prosjektet. Fordi hensynet bak bestemmelsen ikke tilsidesettes, er det tilstrekkelig \u00e5 vise til at endringen ikke har stor innvirkning p\u00e5 n\u00e6rmilj\u00f8et rundt. Byggegrense for BBB4; Det er uten betydning om tiltaket g\u00e5r imot vurdering i det politiske vedtaket ettersom dette er en ny s\u00f8knad som skal behandles s\u00e6rskilt etter pbl \u00a7 19-2. Prosjektet hadde i tidligere planprosess vist en samlet byggegrense for BBB4 slik at dette var et sammenhengende bygg. Vilk\u00e5rene i pbl \u00a7 19-2 er ikke vurdert. Avslaget viser i stedet til f\u00f8ringer for arkitektur og byform som er gitt i KPA2018 og at byggeh\u00f8yder og byggegrense allerede er blitt vurdert i tidligere planprosess. Det anf\u00f8res at baksiden blir den samme uansett, den eneste forskjellen er en tverrpassasje mellom byggene p\u00e5 seks meter. Tiltaket vil tilf\u00f8re ytterligere salgbart areal slik at prosjektet lar seg realisere og forenkle bygging i stedet for to ulike bygninger. Tverrpassasjen er ikke n\u00f8dvendig for allmenn ferdsel ettersom beboerne kan benytte de passasjene som allerede er sikret. Det eksisterer heller ikke noen innganger p\u00e5 innsiden av denne som den vil fungere som en snarvei for. Ulempen vil v\u00e6re at den totale lengden p\u00e5 bygget \u00f8ker med seks meter. Sammenlignet er fasadelengden p\u00e5 BBB3 p\u00e5 42 meter og BBB1 p\u00e5 39 meter. Videre har leilighetsbygg i Myrdalshovden (GBNR: 2/189) en lengde p\u00e5 49,5 meter og 55 meter. Dersom man sammenligner med bygninger i n\u00e6romr\u00e5det er ulempen derfor \u00e5 betegne som mindre. Plan- og bygningsloven skal legge til rette for \u00abtilstrekkelig boligbygging\u00bb. Fordelene er klart st\u00f8rre enn ulempene. Hensynet bak bestemmelsen blir ikke vesentlig tilsidesatt. Godkjent tiltak har med variasjon i farge og plassering av funksjoner som gj\u00f8r baksiden mindre tydelig. Funksjoner og vinduer er plassert med hensyn til \u00e5 gj\u00f8re baksiden mindre tydelig. Lysforhold vil ikke bli p\u00e5virket i den grad avslaget legger til grunn. Det vises her til sol- og skyggeanalyser. Det vises til klagen i sin helhet. 3. V\u00e5r vurdering 3.1 Dispensasjonen fra planens \u00a7 3.1.2.3.a, byggeh\u00f8yder og \u00a7 2.2.1 byggegrenser. Klager anf\u00f8rer at vilk\u00e5rene for \u00e5 innvilge dispensasjonene er oppfylt. Det f\u00f8lger av reguleringsplanens \u00a7 3.1.2.3.a med hensyn til byggeh\u00f8yde at; \u00abMaksimale byggeh\u00f8yder for det enkelte delfelt fremg\u00e5r av plankartet. Byggeh\u00f8yden skal avtrappes innenfor det enkelte delfelt i tr\u00e5d med h\u00f8ydene i kartet.\u00bb Saksnummer KLAGE-2024/14343 Side 4 av 7 Plankartet viser at maksimal byggeh\u00f8yde i delfelt BBB1 er kt. +108. Det opplyses av ansvarlig s\u00f8ker at en femte etasje vil ligge p\u00e5 kt. +111 og er derfor i strid med byggeh\u00f8yde vist i plankartet. En femte etasje krever derfor dispensasjon. Endringen som det s\u00f8kes dispensasjon for kommer videre i strid med reguleringsplanens \u00a7 2.2.1 med hensyn til byggegrenser der det f\u00f8lger at; \u00abBebyggelsen skal plasseres innenfor byggegrenser. Der ikke annet er angitt i plankart er form\u00e5lsgrensen byggegrense.\u00bb Bygg 4 og Bygg 5 s\u00f8kes bygget sammen til ett sammenhengende volum mens reguleringsplanen sier at byggene skal v\u00e6re adskilt og ha passasje mellom. Det framg\u00e5r av pbl \u00a7 19-2 at kommunen kan gi dispensasjon fra regler fastsatt i eller i medhold av plan- og bygningsloven. Fordi tiltaket er i strid med bestemmelser i og i medhold av pbl kan tiltaket bare tillates gjennom dispensasjon. Vilk\u00e5rene for \u00e5 gi dispensasjon som f\u00f8lger av pbl \u00a7 19-2 andre ledd, sier at; \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Hovedhensynet bak bestemmelsen om bebyggelsens h\u00f8yde er \u00e5 ivareta lys- og utsiktsforhold for tiltaket i seg selv og i forhold til omkringliggende bebyggelse, og sikre tilstrekkelig luft og \u00e5penhet mellom bygninger. Bestemmelsen vil ogs\u00e5 ha betydning for bygningsvolumet. Hovedhensynet bak bestemmelse om byggegrense er \u00e5 plassere bygning p\u00e5 den enkelte tomt i forhold til terreng og omr\u00e5dets bebyggelsesstruktur. Bestemmelsen skal ivareta hensyn til brannspredning til andre byggverk, behovet for luft, lys, utsikt samt hindre innsyn. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Avslagsvedtakets vurderinger: \u00abReguleringsplanens intensjon er at bebyggelsen skal oppf\u00f8res uten en tydelig bakside (\u00a71). Dette skal sikre attraktive fasader opp mot felles uterom og den eksisterende tilliggende bebyggelsen. Ved \u00e5 dispensere fra reguleringsplanen vil tiltaket bryte med planens intensjon da man f\u00e5r en langstrakt bakside mot Salhusveien og opp mot eksisterende bebyggelse mot \u00f8st. Blokken BBB4 vil kunne oppleves som en tett og dominerende vegg og f\u00e5r en tydelig bakside. Bygg 1 ble etter fagetatens tilbakemeldinger til offentlig ettersyn redusert til fem etasjer, og deretter i bystyrets vedtak 27.10.2021 ytterligere redusert til fire etasjer. Reguleringsplanen har g\u00e5tt gjennom en politisk prosess hvor byggeh\u00f8yder har blitt n\u00f8ye vurdert og sett opp imot omkringliggende bebyggelse og p\u00e5virkning p\u00e5 omgivelsene. En dispensasjon fra byggeh\u00f8yde g\u00e5r etter v\u00e5r vurdering imot det politiske vedtaket i saken. Planer er blitt til gjennom en omfattende beslutningsprosess og er vedtatt av kommunens \u00f8verste beslutningsorgan. Planene gjelder konkrete forhold n\u00e5r det kommer til arealdisponeringen, som kommunestyret har tatt stilling til og det skal da ikke v\u00e6re kurant \u00e5 f\u00e5 dispensasjon. En dispensasjon vil lett kunne undergrave planene som informasjons- og beslutningsgrunnlag. Ut fra hensynet til Saksnummer KLAGE-2024/14343 Side 5 av 7 offentlighet, samr\u00e5d og medvirkning, er det viktig at endringer og avvik fra planer ikke skjer gjennom enkeltdispensasjoner som uthuler reguleringsplanen. Reguleringsplanen er ny, og det skal mye til for \u00e5 dispensere fra en s\u00e5 ny plan. En reguleringsplan gir ogs\u00e5 forventinger som de som omfattes av planen vil innrette seg etter, her blant annet naboer. Ved \u00e5 gi en dispensasjon fra en ny plan kan det gi usikkerhet for videre prosess for ber\u00f8rte parter, og en forventing fra tiltakshaver/s\u00f8k om at bygningsmyndigheten kan ha lav terskel for \u00e5 gi dispensasjoner i nye planer. Vurderingene gjort av Plan- og bygningsetaten, Byr\u00e5det, Bystyret og Byarkitekten i reguleringsplanprosessen m\u00e5 respekteres og legges stor vekt, noe de oms\u00f8kte dispensasjonene strider imot. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra byggeh\u00f8yde p\u00e5 Bygg 1, delfelt BBB1, for \u00e5 kunne bygge en femte etasje og byggegrense innenfor delfelt BBB4 for \u00e5 kunne bygge sammen Bygg 4 og Bygg 5 vurderes til \u00f8kt fortjeneste for tiltakshaver slik at prosjektet kan gjennomf\u00f8res og p\u00e5begynnes i 2024. Ulempene vil v\u00e6re reduserte solforhold p\u00e5 uteoppholdsareal f_BUT1 og naboeiendommer, at dispensasjonene g\u00e5r imot intensjonen i planen om at bebyggelses ikke skal oppf\u00f8res med en tydelig bakside, undergraving av reguleringsplanen som styringsdokument, og d\u00e5rligere tilpasning til omgivelsene og eksisterende bebyggelse. Etter en samlet vurdering vil ikke fordelene v\u00e6re klart st\u00f8rre enn ulempene.\u00bb Vi tiltrer vurderingene i klageomgang. 3.1.1 Anf\u00f8rsler vedr\u00f8rende reguleringsplanen \u00a7 3.1.2.3.a, byggeh\u00f8yde; Avviket som tiltaket medf\u00f8rer inneb\u00e6rer kote 111 som er 3 koter (3 meter), h\u00f8yere enn kravet i reguleringsplanen som er makskote 108. Vi vurderer at avviket, som inneb\u00e6rer en hel etasje, er en vesentlig overskridelse av kravet. Vi vurderer av dette at det framg\u00e5r tydelig av planen at byggeh\u00f8yden har v\u00e6rt grundig vurdert. I planarbeidet var h\u00f8yere koteh\u00f8yde foresl\u00e5tt, men ble redusert til kote 108. I planarbeidet er koteh\u00f8yde vurdert i en st\u00f8rre sammenheng der man ogs\u00e5 har tar tatt hensyn til andre forhold som visuelle forhold, sol og utsiktsforhold samt bygninger i omgivelsene. Vi kan ikke se at klagers anf\u00f8rsler i forhold til dette kan f\u00f8re fram. Vi fastholder at tiltaket vesentlig tilsidesetter hensynet bak bestemmelsen. At endringen vil ha \u00f8konomiske fordeler for klager kan vi ikke se kan tillegges s\u00e6rlig vekt. Dette m\u00e5 sees opp mot de ulempene endringen vil medf\u00f8re sett i lys av reguleringsplanens grundige vurdering av hvorfor h\u00f8yden m\u00e5 v\u00e6re slik den er vedtatt i plan. Vi fastholder at fordelene ikke er klart st\u00f8rre enn ulempene. Denne vurderingen er uansett ikke avgj\u00f8rende fordi hensynet bak bestemmelsen blir vesentlig tilsidesatt jf. pbl \u00a7 19-2. 3.1.2 Anf\u00f8rsler vedr\u00f8rende reguleringsplanen \u00a7 2.2.1, byggegrenser; Vi viser til at en passasje mellom bygningene vil bryte opp bygningsvolumet. Fjerning av passasjen medf\u00f8rer at tiltaket vil virke langt mer massivt, tett og dominerende. Vi kan ikke se anf\u00f8rselen om at baksiden og tiltaket ellers blir det samme har noe gjennomslagskraft i forhold til dette. Vi vurderer at endring vesentlig tilsidesetter hensynet bak bestemmelsen. Saksnummer KLAGE-2024/14343 Side 6 av 7 Klager anf\u00f8rer fordel i form av at tiltaket vil tilf\u00f8re ytterligere salgbart areal slik at prosjektet lar seg realisere og forenkle bygging i stedet for to ulike bygninger. Vi kan ikke se at st\u00f8rre fortjeneste fra et byggeprosjekt er en fordel som kan tillegges s\u00e6rlig vekt. Vi viser til at ulempene framst\u00e5r som store. Dette sees i lys av reguleringsplanens grundige vurdering av hvorfor bygningene m\u00e5 utformes v\u00e6re slik det er vedtatt i plan. Vi fastholder at fordelene ikke er klart st\u00f8rre enn ulempene. Denne vurderingen er uansett ikke avgj\u00f8rende fordi hensynet bak bestemmelsen blir vesentlig tilsidesatt jf. pbl \u00a7 19-2. Vurderingen og konklusjon tiltres i klageomgang. 4. Konklusjon Avslagsvedtak datert 29.05.2024 opprettholdes. Klage tas ikke til f\u00f8lge. Vedlegg: 1. Situasjonskart 2. Situasjonsplan 3. Flyfoto 4. Klage over vedtak 5. Avslag p\u00e5 s\u00f8knad 6. Uttalelse fra Byantikvaren 7. Tilleggsinformasjon estetisk redegj\u00f8relse 8. Endringss\u00f8knad 9. Nabomerknad 10. Tegninger 11. Rammetillatelse Saksnummer KLAGE-2024/14343 Side 7 av 7 "
}