{
  "dokument_id": "e01cfecf-6576-50f5-81f3-2d0e5f884bd4",
  "doc_type": "case_attachment",
  "kommune": 4601,
  "tittel": "H\u00f8ringsbrev 12 msrs 2024.pdf",
  "url": "https://bergen.kommune.no/politikere-utvalg/api/fil/bk360/10072977/Horingsbrev-12-msrs-2024-pdf",
  "tekst": "Deres ref V\u00e5r ref Dato 24/873- 12. mars 2024 H\u00f8ring - Forskrift om endringer i forskrift om nasjonalt vaksinasjonsprogram m.m. Helse- og omsorgsdepartementet sender p\u00e5 h\u00f8ring forslag til endringer i forskrift om nasjonalt vaksinasjonsprogram, forskrift om rekvirering og utlevering av legemidler m.m. og forskrift om kommunens helsefremmende og forebyggende arbeid i helsestasjons- og skolehelsetjenesten. Departementet viser til at regjeringen i statsbudsjettet for 2024 bevilget 17 millioner kroner for \u00e5 tilby gravide kikhoste. Tilbudet skal forebygge alvorlig kikhostesykdom hos spedbarn og vil v\u00e6re en del av barnevaksinasjonsprogrammet. De foresl\u00e5tte endringene i de nevnte forskrifter er n\u00f8dvendige for iverksettelse av programmet. Departementet anbefaler at vaksinasjonsprogrammet starter i mai, slik at nyf\u00f8dte har effekt av vaksinasjonen f\u00f8r et eventuelt utbrudd av kikhoste til h\u00f8sten. For at forskriftsendringene kan tre i kraft i starten av mai 2024, er det n\u00f8dvendig med en forkortet h\u00f8ring. Vedlagt er vedtak om forkortet h\u00f8ringsfrist. H\u00f8ringsfrist er 3. april 2024. Alle kan avgi h\u00f8ringsuttalelser. H\u00f8ringsinstansene bes vurdere om h\u00f8ringsnotatet b\u00f8r sendes til underliggende etater eller virksomheter, tilknyttede virksomheter, medlemmer e.l. Uttalelser er som hovedregel offentlige etter offentlighetsloven og vil bli publisert. Vi ber om at h\u00f8ringssvar sendes inn digitalt ved \u00e5 bruke skjemaet for h\u00f8ringssvar p\u00e5 regjeringen.no Postadresse Kontoradresse Telefon* Avdeling Saksbehandler Postboks 8011 Dep Teatergt. 9 22 24 90 90 Helserettsavdelingen Maria Eline Svor 0030 Oslo Org.nr. 22 24 84 15 postmottak@hod.dep.no www.hod.dep.no 983 887 406 Med hilsen Atle G\u00f8htesen (e.f.) avdelingsdirekt\u00f8r Maria Eline Svor r\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 2 "
}