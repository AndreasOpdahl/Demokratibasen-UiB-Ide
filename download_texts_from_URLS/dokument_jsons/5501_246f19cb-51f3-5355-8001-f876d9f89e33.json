{
  "dokument_id": "246f19cb-51f3-5355-8001-f876d9f89e33",
  "doc_type": "case_attachment",
  "kommune": 5501,
  "tittel": "Vedlegg 16. Innarbeidelse og oppheving av Kommunedelplan for E8 S\u00f8rbotn - Laukslett, planid 0240",
  "url": "https://innsyn.tromso.kommune.no/application/getMoteDokument?dokid=2002009728",
  "tekst": "V\u00e5r ref. Dato PLAN-22/02635-111 20.12.2024 Notat KPA 2024 - Oppheving av kommunedelplan for E8 S\u00f8rbotn - Laukslett, Ramfjorden, planid 0240 1. Innledning Kommunedelplanen for E8 S\u00f8rbotn \u2013 Laukslett med planid 0240 ble vedtatt 26.03.2008, i medhold plan- og bygningsloven av 1985. Kommunedelplanen ble utarbeidet av Statens vegvesen for \u00e5 vurdere alternative tras\u00e9muligheter for ny E8-tras\u00e8 fra S\u00f8rbotn til Laukslett. Planen har konsekvensutredet alternativene, hvorav vestre alternativ ble vedtatt. Bestemmelser til planen er ikke gjenfunnet. Kommunedelplanen er fulgt opp med detaljregulering med samme navn, E8 S\u00f8rbotn \u2013 Laukslett med planid 1920 vedtatt 26.08.2020. Ved vedtakelse av kommuneplanens arealdel 2017-2026 den 29.03.2017, ble det bestemt at kommunedelplanen gjelder foran kommuneplanen ved motstrid. Og ved vedtakelse av interkommunal kystsoneplan for Troms\u00f8regionen den 23.11.2022, ble ikke forholdet til kommunedelplanen nevnt, som betyr at nyeste plan, her kystsoneplanen, gjelder foran kommunedelplanen ved motstrid jf. plan og bygningsloven \u00a7 1-5 annet ledd. Detaljreguleringen gjelder foran b\u00e5de kommunedelplanen, kommuneplanen og kystsoneplanen. For \u00e5 rydde opp i overlapp av kommune(del)planer, \u00f8nsker vi n\u00e5 \u00e5 innarbeide n\u00f8dvendige elementer fra kommunedelplanen og oppheve den. 2. N\u00e6rmere om plankartet Utklipp av plankartet til kommunedelplanen 0240 f\u00f8lger nedenfor: Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Linjef\u00f8ringen i r\u00f8dt i plankartet, vestre alternativ, ble vedtatt og er som nevnt fulgt opp med en detaljregulering. I ny kommuneplan legges det inn hensynssone H910 om at detaljreguleringen fortsatt skal gjelde uendret. P\u00e5 slik m\u00e5te ivaretas tras\u00e9en. 3. Oppsummering Innarbeidelse og oppheving av kommunedelplan 0240 vurderes \u00e5 ikke ha noen negative konsekvenser. Elementer som \u00f8nskes videref\u00f8rt er innarbeidet i ny kommuneplan ved \u00e5 ta inn hensynssone H910. For \u00e5 rydde opp i overlapp av kommune(del)planer, foresl\u00e5s det \u00e5 oppheve kommunedelplan 0240 ved vedtak av ny kommuneplan. 2 "
}