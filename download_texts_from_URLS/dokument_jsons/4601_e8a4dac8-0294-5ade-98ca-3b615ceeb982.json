{
  "dokument_id": "e8a4dac8-0294-5ade-98ca-3b615ceeb982",
  "doc_type": "case_attachment",
  "kommune": 4601,
  "tittel": "_ KLAGE-2023_16134-18 Vedtak_-_Byggesak_-_Bergen_43_150_-_Midtunvegen_122_-_oppretting_og_endrin 1384166_1_1",
  "url": "https://bergen.kommune.no/politikere-utvalg/api/fil/bk360/10928409/-KLAGE-2023-16134-18-Vedtak-Byggesak-Bergen-43-150-Midtunvegen-122-oppretting-og-endrin-1384166-1-1",
  "tekst": " V\u00e5r dato: V\u00e5r ref: 19.06.2024 2024/5437 Deres dato: Deres ref: 25.09.2023 Randi Elisabeth Dalhaug Saksbehandler, innvalgstelefon Midtunvegen 122 Hilde \u00d8ye, 5557 2130 5224 Nesttun Bergen kommune gbnr. 43/150, Midtunvegen 122. Klage p\u00e5 avslag om opprettelse og endring av eiendom. Vi viser til Bergen kommunes oversendelse av klagesaken i brev datert 04.04.2024. Vedtak Statsforvalteren stadfester Bergen kommunes vedtak datert 31.08.2023, referanse DELE- 2023/12705-8. Sakens bakgrunn Bergen kommune avslo s\u00f8knad om fradeling av en parsell til boligform\u00e5l fra eiendom med gbnr. 43/150. Vedtaket er datert 31.08.2023. Det rettslige grunnlaget for avslaget er at fradelingen er i strid med plan- og bygningsloven (pbl.) \u00a7 26-1 om opprettelse og endring av eiendom og \u00a7 28-1 om byggegrunn. Det vises ogs\u00e5 til at tiltaket er i strid med KPA \u00a7 8.2.9 om arkitektur og byform. Videre er kommunen av den oppfatning at det ikke foreligger rettslig grunnlag for \u00e5 dispensere fra regulerte tomtegrenser, jf. pbl. \u00a7 19-2. Du klagde p\u00e5 vedtaket i brev datert 25.09.2023. I klagen gis det uttrykk for at det ikke er korrekt at omr\u00e5det er \u00absv\u00e6rt\u00bb bratt. Omr\u00e5det er if\u00f8lge deg i lett skr\u00e5ning. Du opplyser om at det aldri har v\u00e6rt ras her. Det vises videre til at eiendommen inng\u00e5r i et fortettingsomr\u00e5de, og at det er bygget flere boliger p\u00e5 tomter i skr\u00e5tt terreng i omr\u00e5det. Det vises til klagen i sin helhet. Du har ogs\u00e5 sendt inn kommentarer til saken den 24.01.2024. Her stilles det blant annet sp\u00f8rsm\u00e5lstegn ved hvordan kommunen har vurdert at det er rasfare i omr\u00e5det. Saken ble behandlet av utvalg for milj\u00f8 og byutvikling i m\u00f8te 21.03.2024, sak 91/24. Klagen ble ikke tatt til f\u00f8lge. Saken er derfor sendt til Statsforvalteren for endelig klagebehandling. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 Regelverk Statsforvalterens myndighet som klageinstans Statsforvalteren er delegert myndighet til \u00e5 avgj\u00f8re klagesaker etter plan- og bygningsloven, se pbl. \u00a7 1-9 femte avsnitt og rundskriv T-2/09. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb, jf. fvl. \u00a7 34 andre avsnitt. Statsforvalteren kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling, jf. fvl. \u00a7 34 fjerde avsnitt. Plansituasjon Eiendommen ligger i et omr\u00e5de som i kommuneplanens arealdel (KPA) for Bergen kommune, vedtatt 19.06.2019, er avsatt til sentrumsform\u00e5l, byfortettingssone. Eiendommen er ogs\u00e5 regulert i reguleringsplan FANA. DEL AV GNR 43, MIDTUN, ikrafttredelsesdato 17.09.1984. Her er eiendommen regulert til eneboliger. Fradeling Plan- og bygningsloven \u00a7 26-1 er en bestemmelse som generelt opplyser om hvilke regler som gjelder ved fradelinger, og i tillegg har en selvstendig regel om at det ikke m\u00e5 dannes tomter som er uegnet til bebyggelse: \u00abOpprettelse av ny grunneiendom, ... m\u00e5 ikke gj\u00f8res p\u00e5 en slik m\u00e5te at det oppst\u00e5r forhold som strider mot denne lov, forskrift eller plan. Opprettelse eller endring som nevnt i f\u00f8rste punktum, m\u00e5 heller ikke gj\u00f8res slik at det dannes tomter som er uegnet til bebyggelse p\u00e5 grunn av sin st\u00f8rrelse, form eller plassering etter reglene i denne lov\u00bb. Kravene i pbl. \u00a7 26-1 m\u00e5 v\u00e6re oppfylt b\u00e5de p\u00e5 den tomt som s\u00f8kes fradelt, og p\u00e5 resteiendommen.1 Det g\u00e5r videre frem av pbl. \u00a7 28-1 f\u00f8rste avsnitt at: 1 Se departementets tolkningsuttalelse fra 2018: TUDEP-2018-3560-2 - Lovdata Pro. Side: 3/5 \u00abGrunn kan bare bebygges, eller eiendom opprettes eller endres, dersom det er tilstrekkelig sikkerhet mot fare eller vesentlig ulempe som f\u00f8lge av natur- eller milj\u00f8forhold. Det samme gjelder for grunn som utsettes for fare eller vesentlig ulempe som f\u00f8lge av tiltak\u00bb. Vilk\u00e5r for dispensasjon Pbl. \u00a7 19-2 f\u00f8rste avsnitt sl\u00e5r fast at \u00abkommunen kan gi varig eller midlertidig dispensasjon fra bestemmelser fastsatt i eller i medhold av\u00bb plan- og bygningsloven. Kommunens adgang til \u00e5 gi dispensasjon er likevel begrenset. Det f\u00f8lger av pbl. \u00a7 19-2 andre avsnitt at dispensasjon ikke kan gis \u00abdersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt\u00bb. Videre skal \u00abfordelene ved \u00e5 gi dispensasjon [...] v\u00e6re klart st\u00f8rre enn ulempene\u00bb, jf. \u00a7 19-2 andre avsnitt. De to vurderingene er selvstendige vilk\u00e5r, som begge m\u00e5 v\u00e6re oppfylt for at kommunen kan gi dispensasjon. Vilk\u00e5rene er rettslige vurderingstema, ikke et kommunalt skj\u00f8nn, og kan derfor overpr\u00f8ves fullt ut.2 Dersom begge vilk\u00e5rene er oppfylt, m\u00e5 kommunen gj\u00f8re en vurdering av om det skal innvilges dispensasjon, jf. ordet \u00abkan\u00bb i \u00a7 19-2 f\u00f8rste avsnitt. Det er f\u00f8lgelig ingen som har krav p\u00e5 \u00e5 f\u00e5 dispensasjon.3 Statsforvalterens vurdering Vi vurderer saken som godt nok opplyst, det er klaget til rett tid, og vilk\u00e5rene for \u00e5 behandle klagen er oppfylt. Vurdering etter plan- og bygningsloven \u00a7 26-1, jf. \u00a7 28-1 Etter pbl. \u00a7 26-1 m\u00e5 opprettelse av ny grunneiendom \u00abikke gj\u00f8res slik at det dannes tomter som er uegnet til bebyggelse p\u00e5 grunn av sin [...] plassering etter reglene i denne lov\u00bb. Etter \u00a7 28-1 kan eiendom bare opprettes \u00abdersom det er tilstrekkelig sikkerhet mot fare eller vesentlig ulempe som f\u00f8lge av natur- eller milj\u00f8forhold\u00bb. Sp\u00f8rsm\u00e5let i det f\u00f8lgende er om den oms\u00f8kte eiendommen er \u00abuegnet til bebyggelse\u00bb. Det er uenighet mellom deg og kommunen om hvor bratt den oms\u00f8kte tomten er. Du viser til at det er lett skr\u00e5ning i omr\u00e5det, mens kommunen gir uttrykk for at omr\u00e5det er sv\u00e6rt bratt og at omr\u00e5det derfor kan v\u00e6re skredutsatt. I fagnotatet fremg\u00e5r det at nedre del av eiendommen er p\u00e5 kote 44 m.o.h, og at \u00f8vre del av eiendommen ligger p\u00e5 kote 52 m.o.h. til 53 m.o.h. Mer enn halve eiendommen har en skr\u00e5ning som g\u00e5r fra kote 52 til 44. Dette er en h\u00f8ydeforskjell p\u00e5 8 meter p\u00e5 et 8 meters strekk, som utgj\u00f8r en helning p\u00e5 over 45 grader.4 Vi er enige med kommunen i at dette er et bratt omr\u00e5de. En slik helning kan tyde p\u00e5 at det er skredfare i omr\u00e5det. Det ovennevnte tyder p\u00e5 at den oms\u00f8kte eiendommen synes uegnet til bebyggelse ut ifra den dokumentasjonen som foreligger per i dag. Du har stilt sp\u00f8rsm\u00e5l ved hva det betyr n\u00e5r det fremg\u00e5r av vedtaket at \u00abproblemstillinger i forhold til tomtens terrenghelning som byggetomt m\u00e5 avklares i et konkret byggetiltak\u00bb. Vi viser i den forbindelse til at departementet har uttalt at det i vurderingen etter pbl. \u00a7 26-1 f\u00f8rste punktum ikke kan tas hensyn til fremtidig bebyggelse p\u00e5 den oms\u00f8kte tomten.5 Det planlagte byggetiltaket og risikoene i 2 Ot.prp. nr. 32 (2007-2008) s. 242. 3 Se Prop. 169 L (2020-2021) s. 25. 4 Se n\u00e6rmere i Kommunekart. 5 Se \u00a7 26-1 - Departementet svarer p\u00e5 sp\u00f8rsm\u00e5l om plan- og bygningsloven \u00a7 26-1 og forholdet til skj\u00f8nnsmessige bestemmelser - regjeringen.no. Side: 4/5 tilknytning til dette, herunder den konkrete skredfaren, er med andre ord forhold som m\u00e5 avklares ved en s\u00f8knad om byggetillatelse. En byggesak vil dermed kunne vise om det er mulig \u00e5 bygge p\u00e5 omr\u00e5det uten at det strider mot lov eller plan. Vi viser her til kommunens anbefaling om at det s\u00f8kes om oppf\u00f8ring av bolig p\u00e5 parsellen f\u00f8r det s\u00f8kes om fradeling. Vi bemerker at det i forbindelse med en eventuell byggesak m\u00e5 legges frem n\u00f8dvendig dokumentasjon p\u00e5 skredfaren i omr\u00e5det.6 P\u00e5 bakgrunn av det ovennevnte er vi av den oppfatning at det er forhold ved tomtens terrenghelning som gj\u00f8r at det er usikkert om det er \u00abtilstrekkelig sikkerhet mot fare eller vesentlig ulempe som f\u00f8lge av natur- eller milj\u00f8forhold\u00bb, jf. pbl. \u00a7 28-1. Vi er derfor av den oppfatning at eiendommen per i dag synes \u00abuegnet til bebyggelse p\u00e5 grunn av sin [...] plassering\u00bb, jf. pbl. \u00a7 26-1. Dispensasjon fra regulert tomtegrense Fradelingen er i strid med den regulerte tomtegrensen, da de oms\u00f8kte tomtegrensene ikke er vist i gjeldende reguleringsplan. Tiltaket er f\u00f8lgelig avhengig av dispensasjon fra den regulerte tomtegrensen for \u00e5 kunne realiseres. Hensynet bak bestemmelsen om regulerte tomtegrenser er \u00e5 tilrettelegge for det som ble ansett som hensiktsmessige boligtomter da planen ble vedtatt. Ettersom den oms\u00f8kte eiendommen synes uegnet som boligtomt i lys av det bratte terrenget, er vi av den oppfatning at hensynene bak reguleringsplanens tomtegrense vil bli \u00abvesentlig tilsidesatt\u00bb ved en dispensasjon. Fordelen med \u00e5 dispensere er at det legges til rette for at eiendommen utvikles videre, i form av at eiendommen mer effektivt kan utnyttes i takt med det \u00f8kte boligbehovet. Dette er i samsvar med m\u00e5let i KPA, som er at boligomr\u00e5dene skal videreutvikles. P\u00e5 den andre siden er det klare ulemper at en dispensasjon vil medf\u00f8re at det opprettes en boligeiendom som synes uegnet til bebyggelse og at gjeldende reguleringsplan ikke f\u00f8lges. F\u00f8lgelig er det heller ikke \u00abklart st\u00f8rre\u00bb fordeler enn ulemper ved en dispensasjon. Ingen av vilk\u00e5rene for dispensasjon er oppfylt, og dispensasjon kan ikke innvilges. Usaklig forskjellsbehandling Du har blant annet vist til at det p\u00e5 naboeiendom nr. 116 er bygget to hus i hagen p\u00e5 eksisterende tomt, og at begge disse har skr\u00e5nende tomter. Dette forst\u00e5s som en anf\u00f8rsel om usaklig forskjellsbehandling. Det er ved avgj\u00f8relser som er lagt til kommunens skj\u00f8nn, at usaklig forskjellsbehandling kan oppst\u00e5. I slike situasjoner regulerer ikke loven hva som skal v\u00e6re innholdet i kommunens avgj\u00f8relse. Kommunen m\u00e5 likevel f\u00f8lge en konsekvent praksis i skj\u00f8nnsut\u00f8velsen, for \u00e5 sikre at like tilfeller blir behandlet likt. Vilk\u00e5rene for dispensasjon er rettslige vurderingstema, ikke et kommunalt skj\u00f8nn. Det betyr at vilk\u00e5rene fullt ut styrer om loven \u00e5pner for at dispensasjon kan gis. Likhetsprinsippet er alts\u00e5 kun relevant i \u00abkan\u00bb-vurderingen som kommunen m\u00e5 gj\u00f8re hvis vilk\u00e5rene f\u00f8rst er oppfylt.7 6 Se n\u00e6rmere om dette i veileder fra NVE: Veileder - Sikkerhet mot skred i bratt terreng - Kartlegging av skredfare i reguleringsplan og byggesak (nve.no). 7 Se Sivilombudet sin uttalelse i SOM-2022-1042. Side: 5/5 Videre er heller ikke vurderingen av om en tomt er uegnet til bebyggelse etter pbl. \u00a7 26-1 styrt av kommunens frie skj\u00f8nn.8 Dette er en vurdering som skal kunne pr\u00f8ves fullt ut. I denne saken har vi konkludert med at de rettslige vilk\u00e5rene for dispensasjon i pbl. \u00a7 19-2 og vilk\u00e5rene i pbl. \u00a7 26-1 ikke er oppfylt. Ettersom avgj\u00f8relsen fullt ut er styrt av rettsregler, ikke kommunalt skj\u00f8nn, foreligger det ingen usaklig forskjellsbehandling. Oppsummering Klagen har ikke f\u00f8rt frem. Statsforvalteren stadfester Bergen kommunes avslag datert 31.08.2023. V\u00e5rt vedtak er endelig og kan ikke p\u00e5klages, jf. forvaltningsloven \u00a7 28 tredje avsnitt. Med hilsen Ida Loftesnes Kv\u00e5le Hilde \u00d8ye seniorr\u00e5dgiver r\u00e5dgiver Dokumentet er elektronisk godkjent Kopi til: Lene Stavseng Midtunvegen 120 5224 Nesttun Hanne Dahl Amundsen Midtunvegen 126 5224 Nesttun Bergen kommune Postboks 7700 5020 BERGEN GRIEG ARKITEKTER AS Engen 14 5011 BERGEN 8 Se Ot.prp. nr. 45 (2007-2008) s. 336. "
}