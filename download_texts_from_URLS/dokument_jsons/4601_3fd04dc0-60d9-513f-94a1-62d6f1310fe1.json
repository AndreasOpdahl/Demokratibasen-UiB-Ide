{
  "dokument_id": "3fd04dc0-60d9-513f-94a1-62d6f1310fe1",
  "doc_type": "case_attachment",
  "kommune": 4601,
  "tittel": "Fagnotat datert 03.05.2024",
  "url": "https://bergen.kommune.no/politikere-utvalg/api/fil/bk360/10409853/Fagnotat-datert-03-05-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/12125-3 (Arbeidssted) Saksbehandler: Daniel Holm\u00e5s Aalerud Dato: 03.05.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 158/45/0/0 Solheimsgaten 58. Klage p\u00e5 avslag. Dispensasjon fra rekkef\u00f8lgekrav Advokatfirma Landsvik & Larsen AS v/ adv. Fullm. Kvakland, brev datert Hvem klager? 22.03.2024 og supplerende klage datert 26.04.2024 p\u00e5 vegne av Eiendomsselskapet Solheimsgaten 58. Dispensasjon fra rekkef\u00f8lgekrav, opparbeidelse av offentlig vei. Tiltaket Vedtak datert 08.03.2024 avsl\u00e5r s\u00f8knaden jf. plb. \u00a7 19-2. Vedtaket Reguleringsplan PlanID 46300000, viser eiendommen som bolig/forretning/kontor. Planstatus I KDP \u00c5rstad er den vist som annet byggeomr\u00e5de, blandet sentrumsform\u00e5l. KPA2018 viser eiendommen som sentrumsform\u00e5l. Klager er uenig i kommunens dispensasjonsvurdering og fremmer at Klagegrunner rekkef\u00f8lgekravet m\u00e5 tolkes innskrenkende. Behov for ytterligere Nei saksbehandling ved eventuell omgj\u00f8ring Vedtak datert 08.03.2024 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knaden om dispensasjon er foranlediget av ulovlighetsoppf\u00f8lging. Det er gitt p\u00e5legg om ferdigstillelse med ilegging av tvangsmulkt den 04.03.20241. S\u00f8knad om dispensasjon er avsl\u00e5tt ved vedtak datert 08.03.2024. Vedtaket er p\u00e5klaget den 22.03.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Bymilj\u00f8etaten har gitt uttalelse datert 22.02.2024. Det framg\u00e5r av uttalelsen at \u00abBymilj\u00f8etaten kan ikke anbefale at det gis dispensasjon fra rekkef\u00f8lgekrav i reguleringsplan, da vi anser det som viktig at b\u00e5de kryss og vareleveringslomme blir opparbeidet i henhold til reguleringsplan.\u00bb 2. Om klagen Klagen gir innledningsvis en redegj\u00f8relse for planens historikk. Det framsettes at det hefter feil ved planarbeidet. Klagersiden viser ogs\u00e5 til byggesaksprosessen, og p\u00e5g\u00e5ende ulovlighetsoppf\u00f8lging p\u00e5 eiendommen. Klagersiden framsetter oppsummert at: - Tiltakshavers rekkef\u00f8lgekrav er oppfylt ved opparbeidelse av torgareal i Solheimsgatens nordlige del. Rekkef\u00f8lgekravet som framg\u00e5r av planen er et utslag av feil i samordningen mellom de to planforslagene. o Herunder framsettes at samordningen som er gjennomf\u00f8rt ikke skulle p\u00e5virke omfanget av rekkef\u00f8lgekrav som hvilte p\u00e5 den enkelte utbygging. - Planhistorikken taler for innvilgelse av dispensasjon. - Det anf\u00f8res at offentlig veiareal i Solheimsgaten 23-planen er ferdig opparbeidet. o Det anf\u00f8res her at vesentlige deler av veiopparbeidelsen som framg\u00e5r av reguleringsplanen er knyttet til rekkef\u00f8lgekravet om opparbeidelse av vareleveringslomme. Vareleveringslommen inng\u00e5r ikke i rekkef\u00f8lgekravene som gjelder for Solheimsgaten 58. o Det fremmes at vareleveringslommen ikke kan forst\u00e5s som en del av veiarealet, videre at vareleveringslommen medf\u00f8rer en rekke endringer i det tilliggende veiarealet. Dette inkluderer forskyving av kj\u00f8rebanen mot \u00f8st, utvidelse av fortau s\u00f8r for vareleveringslommen og utvidelse av fortau s\u00f8r for vareleveringslommen. - Det anf\u00f8res at kun mindre justeringer i veibanen er gjenst\u00e5ende for at Solheimsgaten 58 sine rekkef\u00f8lgekrav skal v\u00e6re oppfylt, herunder justering av kantstein. Forskyving av en refuge og utvidelser av fortau. - Klagersiden fremmer med bakgrunn i overst\u00e5ende at dispensasjon m\u00e5 innvilges for \u00e5 rette opp i den p\u00e5st\u00e5tte samordningsfeilen som har oppst\u00e5tt i planprosessen. 3. Vurdering av klagen Klagers overordnede anf\u00f8rsel er at kravet om opparbeidelse av infrastruktur som framg\u00e5r av reguleringsplanen for Solheimsgaten 58 m\u00e5 tolkes innskrenkende til kun \u00e5 omfatte den 1 I sak ULOV-2022/27828 Saksnummer KLAGE-2024/12125 Side 2 av 10 offentlige infrastrukturen som inngikk i planen f\u00f8r denne ble samordnet med reguleringsplanen som gjelder naboeiendommen. Det anf\u00f8res at rekkef\u00f8lgekravet i planen skyldes en feil ved samordningen av plansakene. I anledning av denne anf\u00f8rselen gis en kort redegj\u00f8relse for planhistorikken, og de utgangspunktene som loven stiller til opparbeidelse av infrastruktur. Klagers eiendom ligger i Solheimsgaten 58 (PlanID 63400000). Reguleringsplanen for denne eiendommen ser ut som f\u00f8lger (bilde t.h). Som det framg\u00e5r av plankartet er denne sv\u00e6rt begrenset i omfang, og inneholder bare selve tiltakseiendommen og et mindre veistykke. Bakgrunnen for dette er at planprosessen her er samordnet med planprosessen som er gjennomf\u00f8rt for naboeiendommene (PlanID 64300000). Plankartet her ser ut som f\u00f8lger: Planprosessen for Solheimsgaten 58 var f\u00f8rst i tid. Som det framg\u00e5r av fagnotatet til offentlig ettersyn ved denne planen, var det enkelte punkter ved planarbeidet som gav behov for videre bearbeiding f\u00f8r planen kunne vedtas endelig. Fra saksframstillingen til f\u00f8rstegangsbehandling av planen i Solheimsgaten 582 framg\u00e5r det at fagetaten er positiv til hovedgrepet i planen, men at enkelte forhold m\u00e5 bearbeides videre herunder f\u00f8lgende: De to planforslagene ble opprinnelig fremmet uavhengig av hverandre. Gitt at disse har samme influensomr\u00e5de og vil belaste det samme veisystemet, ble det besluttet \u00e5 samordne prosessene, slik at summen av de forskjellige utbyggingenes virkninger bedre kunne ivaretas gjennom planbehandlingen. De to reguleringsplanene ble vedtatt i samme m\u00f8te den 21.06.2017. Klagersiden viser her til at det er gjort enkelte feil ved samordningen av planene3. Planene er etter dette gjennomg\u00e5tt, og koordineringsfeilene i planforslagene, samt l\u00f8sningen p\u00e5 disse er redegjort for i byr\u00e5dsavdelingens brev av 29.11.20174. Klagersidens p\u00e5stander om at kommunens notat av 27.09.2017 inneb\u00e6rer at planforslaget fortsatt er beheftet med slike uklarheter kan ikke tas til f\u00f8lge. Planforslagene har v\u00e6rt gjenstand for en grundig gjennomgang 2 Fagnotat datert 19.08.2015 sak 201221421 dok. 37 3 Dette gjelder i hovedsak nummerering av bestemmelsesomr\u00e5der og overlapp mellom plankartene. 4 Saksref 2017/10570-1 Saksnummer KLAGE-2024/12125 Side 3 av 10 etter at dette f\u00f8rste notatet ble skrevet. Det er gjennomf\u00f8rt mindre endringer i plankart og bestemmelser mellom de to planene, disse er kunngjort den 21.02.2018. Fra fagnotat til 2. gangs behandling av planforslaget som gjelder naboeiendommen (PlanID 64300000) framg\u00e5r f\u00f8lgende vurdering (v\u00e5re understrekinger)5: \u00abL\u00f8sningen som f\u00f8lger av planforslaget, er en kompromissl\u00f8sning der sykkelfelt videref\u00f8res med ca. 35 m, i tillegg til at torgomr\u00e5det skal fungere som \u00abshared space\u00bb. Sykkelfeltet videref\u00f8res over torgomr\u00e5det som visuell ledelinje. Dette er sikret i forslag til planbestemmelser. Samme l\u00f8sning legges til grunn for p\u00e5g\u00e5ende planarbeid for Solheimsgaten 58 (planID 63400000). Det foresl\u00e5s \u00e5 etablere et midlertidig mobilt bossuganlegg p\u00e5 torgomr\u00e5det i tilknytning til boliger i naboplan 63400000, som ogs\u00e5 eksisterende boliger innenfor planomr\u00e5det skal f\u00e5 tilgang til. Dette inneb\u00e6rer at et mobilt bossuganlegg skal graves ned under form\u00e5l o_SAS1, og det skal f\u00f8res en r\u00f8rtras\u00e9 frem til o_SAS2 ved o_SKV4. Det er tenkt at renovasjonskj\u00f8ret\u00f8y ved t\u00f8mming av anlegget skal parkere ved o_SAS2. (...) Det er fors\u00f8kt \u00e5 rydde opp i dagens kaotiske trafikkbilde samt skape et tydeligere samspill mellom g\u00e5ende og kj\u00f8rende, det v\u00e6re i bil eller p\u00e5 sykkel. Det er sikret i forslag til planbestemmelsene at uansett hvilket av planforslagene 63400000 Solheimsgaten eller 643000000 Solheimsgaten 23 som blir realisert f\u00f8rst, s\u00e5 skal det v\u00e6re en enighet om utforming av arealet (...)\u00bb Vurderingene viser hvordan samferdselsarealene i de to planomr\u00e5dene har blitt sett i sammenheng med hverandre. I byr\u00e5dssaken hvor planforslaget for Solheimsgaten 58 ble fremmet framgikk f\u00f8lgende vurdering av rekkef\u00f8lgekrav: \u00abByr\u00e5det foresl\u00e5r at den overlappende delen tas ut av foreliggende planforslag og at bearbeidede bestemmelser datert 02.05.2017 vedtas, slik at rettsgyldigheten blir tydelig. Foreliggende planforslag vil n\u00e5r det overlappende arealet tas ut, f\u00e5 rekkef\u00f8lgekrav knyttet til opparbeiding av arealer i tilgrensende plan for Solheimsgaten 23. Dette gjelder vei, fortau, sykkelveg, torg og bossuganlegg. Byr\u00e5det foresl\u00e5r at rekkef\u00f8lgekravet suppleres med krav til nedsenkbare pullerter for \u00e5 skjerme torget mot bilkj\u00f8ring.\u00bb Det forhold at Solheimsgaten 58 har f\u00e5tt tilsvarende rekkef\u00f8lgekrav som Solheimsgaten 23 hva ang\u00e5r opparbeidelse av vei framst\u00e5r alts\u00e5 som \u00e5 v\u00e6re helt tilsiktet fra planmyndighetenes side. Dette harmonerer ogs\u00e5 med det alminnelige utgangspunktet om at en eiendom har opparbeidelsesplikt knyttet til sin egen tilkomst. Solheimsgaten 58 ligger lenger inne i veien enn Solheimsgaten 23. Eiendommen vil alts\u00e5 belaste helle det regulerte veianlegget. Klager anf\u00f8rer at rekkef\u00f8lgekravet m\u00e5 tolkes innskrenkende, slik at dette kun gjelder for deler av veianlegget. Rekkef\u00f8lgekravets ordlyd er som f\u00f8lger: 5 Sak 201330105/83 Saksnummer KLAGE-2024/12125 Side 4 av 10 Klagers argumentasjonsrekke fremmer her at begrepet \u00aboffentlig vei\u00bb m\u00e5 tolkes innskrenkende, slik at denne kun gjelder de delene av veianlegget som ikke kommer i kontakt med vareleveringslommen. Det fremmes at et slikt standpunkt underst\u00f8ttes av klarhetskravet p\u00e5 omr\u00e5det for det forvaltningsrettslige legalitetsprinsippet6. Klarhetskravet oppsummeres som f\u00f8lger av sivilombudet:7 \u00abLegalitetsprinsippet inneb\u00e6rer videre at en hjemmel som tillater inngrep i borgernes eierr\u00e5dighet m\u00e5 v\u00e6re klart utformet. En reguleringsplans innhold og rettsvirkninger m\u00e5 derfor fremg\u00e5 p\u00e5 en tilstrekkelig klar og entydig m\u00e5te for \u00e5 kunne hjemle avslag p\u00e5 en s\u00f8knad om tiltak\u00bb Det springende momentet blir da om det finnes grunnlag for \u00e5 tolke bestemmelsen i \u00a7 3.2 nr. 1 slik at det kun er mindre deler av veianlegget som m\u00e5 opparbeides for \u00e5 innfri rekkef\u00f8lgekravene som framg\u00e5r av reguleringsplanen for Solheimsgaten 58. For det f\u00f8rste m\u00e5 det vises til at bestemmelsen m\u00e5 leses i sin helhet. Denne krever at offentlig veiareal skal v\u00e6re ferdig opparbeidet \u00abi samsvar med godkjent teknisk detaljplan for omr\u00e5det\u00bb. Den godkjente tekniske detaljplanen viser f\u00f8lgende: Man kan alts\u00e5 ikke tolke noen forutsetning ut av denne om at begrepet \u00aboffentlig veiareal\u00bb begrenser seg til omr\u00e5der som ikke ber\u00f8res av vareleveringslommen. Den tekniske detaljplanen viser samtlige veiarealer, inkludert fortau. 6 Klagersiden viser her til SOM-2021/2112. Planen gjelder klarhetskravet ved avgj\u00f8relse om hvorvidt inntegnede tomtegrenser i en reguleringsplan er rettslig bindende. 7 Ibid. Saksnummer KLAGE-2024/12125 Side 5 av 10 Begrepet \u00abvei\u00bb er legaldefinert i plan- og bygningslovens \u00a7 18-1, hvor det framg\u00e5r at: \u00ab(...) Med veg forst\u00e5s kj\u00f8rebane med fortau og snuplasser, busslomme, gangveg, sykkelsti, turveg, gatetun og offentlig plass.\u00bb Det finnes alts\u00e5 ingen holdepunkter for \u00e5 tolke planen innskrenkende med utgangspunkt i en alminnelig forst\u00e5else av det plan- og bygningsrettslige veibegrepet. Det framg\u00e5r imidlertid av reguleringsplanen for Solheimsgaten 23 at rekkef\u00f8lgekravene for denne eiendommen ogs\u00e5 omfatter \u00ab\u00a7 3.3.5 Vareleveringslomme p\u00e5 vestsiden av Solheimsgaten\u00bb. Det at et slikt krav er uttrykkelig tatt inn her, men ikke for Solheimsgaten 58, er egnet til \u00e5 trekke i retning av at selve vareleveringslommen ikke p\u00e5hviler Solheimsgaten 58 \u00e5 opparbeide, selv om vareleveringslomme ville inng\u00e5 i den alminnelige forst\u00e5elsen av \u00abOffentlig veiareal\u00bb. Det er imidlertid bygningsmyndighetenes syn at et slikt forbehold ikke inneb\u00e6rer at ogs\u00e5 utvidelse av fortau, og etablering av plankryssing skulle falle utenfor eiendommens rekkef\u00f8lgekrav. Det er heller ikke redegjort for noen l\u00f8sning som synliggj\u00f8r hvordan plankrysning og fortausbredder p\u00e5virkes av en slik delvis opparbeidelse. Sp\u00f8rsm\u00e5let om i hvilken grad tiltakshaver i Solheimsgaten 58 plikter \u00e5 framf\u00f8re offentlig vei, og sp\u00f8rsm\u00e5let om hvorvidt man i den sammenheng m\u00e5 opparbeide selve arealet for vareleveringslommen til fullverdig teknisk standard, er alts\u00e5 to separate forhold. I reguleringsplanen for Solheimsgaten 58 er det p\u00e5f\u00f8rt f\u00f8lgende adgang til \u00e5 unnta eller endre p\u00e5 utgangspunktet om at veianlegget m\u00e5 opparbeides i samsvar med plan: Reguleringsplanen for Solheimsgaten 23 har tilsvarende bestemmelser i \u00a7 6 flg. Solheimsgaten 23 s\u00f8kte nylig om dispensasjon fra rekkef\u00f8lgekravet til opparbeidelse av vareleveringslommen. Dispensasjonen ble avsl\u00e5tt, avslaget er stadfestet av Statsforvalteren i vestland den 05.01.20248. Det framg\u00e5r av Statsforvalterens vurdering her at: \u00abHensynet bak planl\u00f8sningen i omr\u00e5det dreier seg om \u00e5 ivareta hensynet til trafikksikkerhet og sikkerhet for myke trafikanter, se beskrivelsen av planens intensjon i planbestemmelsene og henvisningen der til planbeskrivelsen. Av planbeskrivelsen punkt 6.2 og 6.10 g\u00e5r det frem at deler av Vikens gate og Solheimsgaten er tatt med i planavgrensningen for \u00e5 gi mulighet for \u00e5 planlegge trafikksikker tilkomst og ferdselsforbindelser i n\u00e6romr\u00e5det. I planprosessen har det v\u00e6rt s\u00e6rlig fokus p\u00e5 trafikksituasjonen i omr\u00e5det, se planbeskrivelsen punkt 10. Etter v\u00e5rt syn hviler planl\u00f8sningen i omr\u00e5det dermed tungt p\u00e5 hensynet til sikkerheten for harde og myke trafikanter. 8 V\u00e5r ref. sak KLAGE-2023/14269-13 Saksnummer KLAGE-2024/12125 Side 6 av 10 Bestemmelsene i planen \u00a7\u00a7 6.1.1 og 6.2.1 gir et visst handlingsrom ved opparbeidelsen av kj\u00f8revei og fortau, likevel slik at opparbeidelsen m\u00e5 v\u00e6re i samr\u00e5d med aktuell veimyndighet, alts\u00e5 Bymilj\u00f8etaten. I denne saken har Bymilj\u00f8etaten uttalt seg negativt til \u00e5 innvilge s\u00f8knaden om dispensasjon. I uttalelsen er det vist til at hensynet til myke trafikanter ikke vil bli ivaretatt i like stor grad ved dispensasjon som ved den regulerte l\u00f8sningen. Etter v\u00e5r oppfatning skjerpes terskelen for \u00e5 innvilge dispensasjon n\u00e5r handlingsrommet i bestemmelsene av denne grunn er utelukket.\u00bb Saken her har klare paralleller til saken i Solheimsgaten 23. Ogs\u00e5 i innev\u00e6rende sak har kommunens veiforvaltning v\u00e6rt negativ til en dispensasjon. Det framg\u00e5r av deres uttale datert 22.03.2024 at \u00abBymilj\u00f8etaten kan ikke anbefale at det gis dispensasjon fra rekkef\u00f8lgekrav i reguleringsplan, da vi anser det som viktig at b\u00e5de kryss og vareleveringslomme blir opparbeidet i henhold til reguleringsplan.\u00bb Likes\u00e5 m\u00e5 vurderingen av at terskelen for \u00e5 innvilge dispensasjon som oms\u00f8kt ligge h\u00f8yt, n\u00e5r planbestemmelsene gir selvstendig grunnlag for \u00e5 godkjenne mindre avvik fra regulert l\u00f8sning kan vi ikke se grunnlag for \u00e5 innvilge en dispensasjon som helt underminerer plangrepet for eiendommens veitilkomst. Til klagers merknader om at rekkef\u00f8lgekravet m\u00e5 differensieres hva ang\u00e5r de to eiendommene i Solheimsgaten 23 og Solheimsgaten 58 med bakgrunn i eiendommenes regulerte bruk, er fagetaten av den oppfatning at et slikt forhold ikke kan tas til f\u00f8lge. Som det framg\u00e5r av byr\u00e5dens saksframstilling til planforslaget, har grepet med samordning av planene nettopp hatt til hensikt \u00e5 se de to regulerte tiltakenes belastning p\u00e5 omr\u00e5det samlet. I HR-2021-953-A uttaler retten f\u00f8lgende vedr\u00f8rende adgangen til \u00e5 foreta slike samlede vurderinger ved utformingen av rekkef\u00f8lgekrav:9 \u00ab(...) Kommunen kan bare oppstille rekkef\u00f8lgebestemmelser for \u00e5 dekke reelle behov som utl\u00f8ses eller forsterkes av utbyggingen, eller for \u00e5 avhjelpe ulemper denne f\u00f8rer til. I dette ligger at det m\u00e5 v\u00e6re en slik relevant og n\u00e6r sammenheng mellom tiltaket og utbyggingsprosjektet at det er berettiget \u00e5 kreve at utbyggingen gjennomf\u00f8res i en bestemt rekkef\u00f8lge. Det er ikke i seg selv tilstrekkelig at infrastrukturtiltaket anses form\u00e5lstjenlig eller \u00f8nskelig hvis tiltaket ikke st\u00e5r i en slik sammenheng med det nye prosjektet. Rent fiskale hensyn kan ikke begrunne vedtak etter \u00a7 12-7 nr. 10. Dette inneb\u00e6rer ikke at det enkelte utbyggingsprosjektet m\u00e5 vurderes isolert. Det m\u00e5 tvert om ses i sammenheng med eksisterende bebyggelse og infrastruktur i omr\u00e5det, og det avgj\u00f8rende er hvilke tiltak som samlet sett er n\u00f8dvendige i n\u00e6rmilj\u00f8et hvis utbyggingen gjennomf\u00f8res. De s\u00e5kalte \u00absumvirkningene\u00bb kan med andre ord tas i betraktning, slik at helheten ivaretas. Rekkef\u00f8lgebestemmelser kan ogs\u00e5 gjelde tiltak utenfor selve planomr\u00e5det.\u00bb Begge planene regulerer tiltak som i sum vil gi en \u00f8kt bruk og belastning av omr\u00e5det. Ogs\u00e5 Solheimsgaten 23 gir tiltak som aktualiserer sp\u00f8rsm\u00e5let om sikre ganglinjer gjennom planomr\u00e5det. Man kan ikke vurdere at fortausarealene er dimensjonert utelukkende for \u00e5 ivareta hensynet til vareleveringslommen. Som det framg\u00e5r av fagnotatet til 9 Dommens avsnitt 58-59 Saksnummer KLAGE-2024/12125 Side 7 av 10 annengangsbehandling av plansaken for Solheimsgaten 23 er trafikkarealene dimensjonert p\u00e5 bakgrunn av en avveining av behovene som myke og harde trafikanter har i omr\u00e5det. L\u00f8sningen med fortausbredder rundt vareleveringslommen beskrives slik i fagontat til 2. gangs behandling (v\u00e5r understreking)10: \u00abI foreliggende planforslag foresl\u00e5s det \u00e5 lokalisere hotellets inngangsparti og til vestsiden av Solheimsgaten 23, se figur 3. Det foresl\u00e5s ogs\u00e5 \u00e5 utvide fortauet p\u00e5 den siden av bebyggelsen og dermed snevre inn kj\u00f8rebanen i arm fra Solheimsgaten mot rundkj\u00f8ringen. Dette vil medf\u00f8re kortere fotgjengerovergang, og samtidig redusere biltrafikkapasiteten i Solheimsgaten. Det er blitt uttrykt ulike synspunkt og gitt forskjellige tilbakemeldinger fra de ulike trafikkmyndighetene omkring utforming av torgomr\u00e5det, spesielt i forhold til hovedsykkelruten som passerer gjennom planomr\u00e5det. Det har v\u00e6rt vurdert \u00e5 regulere gjennomg\u00e5ende sykkel og gangvei, der sykelistene holder en st\u00f8rre hastighet, versus \u00abshared space\u00bb (gatetun/torg) for ulike brukergrupper i nordre del av Solheimsgaten. Ved l\u00f8sningen med felles bruk, vil de ulike brukergruppene m\u00e5tte tilpasse seg hverandre, og syklistene som passerer omr\u00e5det vil m\u00e5tte senke farten f\u00f8r gjennomgangen til fortauet i nord, der det ellers vil v\u00e6re fare for kollisjoner med tverrg\u00e5ende myke trafikanter og p\u00e5f\u00f8lgende kryssing av Michael Krohns gate\u00bb Det er alts\u00e5 helt konkret vurdert at fortausbredden kommer til \u00e5 gi kortere fotgjengerovergang og lavere biltrafikkflyt med bedre man\u00f8vreringsrom for myke trafikanter p\u00e5 fortau. Det beskrives ogs\u00e5 hvordan alternative l\u00f8sninger er vurdert for omr\u00e5det. Klagersidens sentrale anf\u00f8rsel om at fortauet her m\u00e5 identifiseres med vareleveringslommen, kan alts\u00e5 ikke f\u00f8re fram. Det framst\u00e5r heller motsatt, alts\u00e5 at vareleveringslommen er tolerert som en l\u00f8sning for sikker varelevering, men at den prim\u00e6re hensikten med utvidelsen av fortauet til regulert standard har v\u00e6rt ivaretakelse av myke trafikanters sikkerhet. Det framg\u00e5r ogs\u00e5 av merknadsskjemaet i saken at det har v\u00e6rt dialog mellom forslagsstillerne i Solheimsgaten 23 og Solheimsgaten 58 vedr. utforming av veiarealet. Fra merknadsskjemaets side 12-13 finner vi at OPUS arkitekter har gitt merknader p\u00e5 vegne av forslagsstiller i Solheimsgaten 23 hvor det f\u00f8lger at: \u00abMerknad skrevet p\u00e5 vegne av forslagsstiller for naboplan, plan 64300000, Solheimsgaten 23as. 1. Planforslaget overlapper p\u00e5 offentlige vegareal, og har ulike l\u00f8sninger for arealene 2. Forslagsstiller har hatt en omfattende prosess med vegmyndigheter for \u00e5 finne omforente vegl\u00f8sninger. Det foresl\u00e5s at vegl\u00f8sningene tilpasses.\u00bb Det framg\u00e5r av svaret p\u00e5 merknaden (v\u00e5r understreking): \u00ab1. Tas til f\u00f8lge. 2. Tas til f\u00f8lge. Vi har hatt et sv\u00e6rt konstruktivt m\u00f8te med plankonsulent for dette planforslaget. Det er ikke store avvik i utformingen av gaten mellom de to planforslagene. Vi vil i det alt vesentlige tilpasse v\u00e5rt forslag til det som er lagt fram i plan 643000000. Vi vil ogs\u00e5 komme med noen h\u00f8ringsinnspill til 64300000, som de stiller seg positiv til \u00e5 innarbeide i sitt planforslag: 10 Sak 201330105/83 side 5 Saksnummer KLAGE-2024/12125 Side 8 av 10 a. Planforslaget 643000000 tar med Solheimsgaten helt bort til krysset ved Michael Krohns gate. Det er da viktig at h\u00f8yden under overbygget del av gaten som i dag er skiltet til 4,1 meter blir sikret en fri h\u00f8yde p\u00e5 4,3 meter for \u00e5 sikre tilkomst for brannvesenets biler b. For sykkelveien har vi valgt form\u00e5let xxxx. Som samsvarer med at detter en en nasjonal sykkelvei. Her vil den andre planen bli tilpasset. c. Illustrasjonsplanen til 643000000 viser sykkelparkering p\u00e5 nordsiden av Solheimsgaten 58. Denne vil bli flyttet til vestsiden. Dette er mulig fordi v\u00e5rt bygg er trukket 2 meter inn i forhold til tomtegrensen. d. V\u00e5r plassering av nedgravd avfallsl\u00f8sning vil bli beholdt og noe utvidet pga. BIR-s \u00f8nske om en gjenbruksstasjon e. V\u00e5re bestemmelsesomr\u00e5der (varelevering, riggomr\u00e5de etc.) vil bli beholdt.\u00bb Her viser forslagsstiller i Solheimsgaten 58 hvordan veisystemet fra Micheal Krohns gate og fram til eiendommen vurderes samlet for de to eiendommene. Kommentaren viser en samkj\u00f8ring av de to planforslagene for \u00e5 oppn\u00e5 bla. tilstrekkelig fri h\u00f8yde under overbygget som krysser Solheimsgaten, til at utrykningskj\u00f8ret\u00f8y kan n\u00e5 fram til nr. 58. Vareleveringslommen som skal flyttes ligger i dag under dette overbygget. Forskyvingen av vareleveringslommen, \u00f8kningen av fri h\u00f8yde under portalen, og flytting av fotgjengerfelt m\u00e5 alts\u00e5 helt naturlig sees p\u00e5 samlet, da en fullgod veiteknisk l\u00f8sning her beror p\u00e5 at alle de nevnte deler av veianlegget f\u00e5r en trafikksikker samhandling. Det framst\u00e5r da ikke saklig begrunnet at rekkef\u00f8lgekravet til utbedring av veisystemet her skulle tolkes slik at dette p\u00e5hviler Solheimsgaten 23 alene. Solheimsgaten 58 er avhengig av den samme utbedringen for \u00e5 sikre forskriftsmessig tilkomst for utrykningskj\u00f8ret\u00f8y fram til sin eiendom11. Bakgrunnen for samordningen av rekkef\u00f8lgekravene i de to plansakene framst\u00e5r med dette som helt saklig angitt, fattet i tr\u00e5d med det vurderingstema som framg\u00e5r av H\u00f8yesteretts avgj\u00f8relse i HR-2021-953-A, og grunngitt med relevante planfaglige hensyn. Fagetaten kan gi klager medhold i at en fullverdig opparbeidelse av vareleveringslommen kan ligge utenfor de rekkef\u00f8lgekrav som hviler p\u00e5 Solheimsgaten 58, med henvisning til at dette er opplistet som et s\u00e6rlig forbehold i reguleringsplanen for Solheimsgaten 23. En slik delvis opparbeidelse er imidlertid beroende p\u00e5 enighet med veimyndigheten om alternative l\u00f8sninger for tilst\u00f8tende arealer jf. reguleringsplanens \u00a7\u00a7 5.1 og 5.2. Det er ikke p.t. presentert noen l\u00f8sning som vegmyndigheten har kunnet akseptere. 11 Vi viser her til TEK17 \u00a7 11-17 hvor det framg\u00e5r som en preakseptert ytelse nr. 1 at \u00abByggverk inntil 8 etasjer m\u00e5 ha tilgjengelighet for brannvesenets h\u00f8yderedskap\u00bb. Saksnummer KLAGE-2024/12125 Side 9 av 10 For at kommunen skal kunne vurdere \u00e5 innvilge en dispensasjon, kan dispensasjonen ikke gi en vesentlig tilsidesettelse av hensynene bak lovens form\u00e5lsbestemmelse, eller fra hensynene bak bestemmelsen det s\u00f8kes dispensasjon fra. Det m\u00e5 ogs\u00e5 foreligge en kvalifisert overvekt av fordeler ved \u00e5 dispensere. Etter gjennomgangen over kan vi ikke se holdepunkter for at samordningen av rekkef\u00f8lgekravene mellom de to reguleringsplanen beror p\u00e5 noen feil fra planmyndighetens side. Samordningen framst\u00e5r helt tilsiktet for \u00e5 l\u00f8se det planskapte behovet som reguleringene legger opp til. En dispensasjon som oms\u00f8kt ville f\u00f8re til en planrealisering med smalere fortau, trangere gjennomganger for slokkemannskaper, lengre og mindre oversiktlig plankryssing samt en situasjon for varelevering som gir mange un\u00f8dige kryssinger av veien med gods samt virker sikthindrende i vareleveringssituasjonen. Dette er forhold som tilsidesetter hensynet til trafikksikkerhet, s\u00e6rlig for myke trafikantgrupper. Dispensasjonen kan p\u00e5 denne bakgrunn ikke innvilges. Hva gjelder fordeler ved en dispensasjon har ikke klagersiden etter fagetatens syn vist til noen relevante forhold. S\u00f8knaden syntes motivert av \u00e5 unng\u00e5 \u00f8konomisk tyngende bidrag til opparbeidelsen av tilkomstveien. Slike forhold kan ikke f\u00e5 avgj\u00f8rende vekt i vurderingen12 av en dispensasjon. Det knytter seg etter fagetatens syn vesentlige ulemper for trafikksituasjonen i omr\u00e5det ved en dispensasjon som oms\u00f8kt. 4. Konklusjon Vedtak datert 08.03.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Vedtak datert 08.03.2024 4. Fristavbrytende klage datert 22.03.2024 5. Supplerende klage datert 26.04.2024 med vedlegg 6. Bymilj\u00f8etatens uttalelse datert 22.02.2024 7. Dispensasjonss\u00f8knad 8. Tilleggsopplysninger til dispensasjonss\u00f8knad datert 09.01.2024 12 Ot.prp.nr. 45 (2007-2008) s. 242. Saksnummer KLAGE-2024/12125 Side 10 av 10 "
}