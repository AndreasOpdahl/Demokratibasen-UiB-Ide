{
  "dokument_id": "3c3b94fb-c158-5249-b071-d35085ae3cec",
  "doc_type": "case_attachment",
  "kommune": 4601,
  "tittel": "H\u00d8RINGSUTKAST: FORSKRIFT OM SALGS-, SKJENKE- OG \u00c5PNINGSTIDER I BERGEN KOMMUNE 2024 -2028",
  "url": "https://bergen.kommune.no/politikere-utvalg/api/fil/bk360/10042187/HORINGSUTKAST-FORSKRIFT-OM-SALGS-SKJENKE-OG-APNINGSTIDER-I-BERGEN-KOMMUNE-2024-2028",
  "tekst": " V\u00e5r referanse: 2024/29546-11 Dato: 7. mars 2024 H\u00d8RINGSUTKAST: FORSKRIFT OM SALGS-, SKJENKE- OG \u00c5PNINGSTIDER I BERGEN KOMMUNE 2024 -2028 1. SALGSTID FOR ALKOHOLHOLDIG DRIKK UNDER 4,7 VOL. PROSENT ALKOHOL Salg og utlevering av alkoholholdig drikk gruppe 1 kan skje fra kl. 08.00 alle dager hvor salg er tillatt. Salg og utlevering av alkoholholdig drikk gruppe 1 kan skje frem til kl. 20.00 p\u00e5 hverdager og til kl. 18.00 p\u00e5 dager f\u00f8r s\u00f8n- og helligdager, med unntak av dagen f\u00f8r Kristi himmelfartsdag hvor salg kan skje frem til kl. 20.00. P\u00e5ske-, pinse-, jul- og nytt\u00e5rsaften er salgstiden til kl. 18.00. 2. SKJENKETID 2.1 Skjenkestart 2.1.1 Skjenketiden for alkoholholdig drikk gruppe 1 og 2 er fra kl. 06.00, med unntak av s\u00f8ndag og helligdager hvor skjenketiden er fra kl. 12.00. 2.1.2 Skjenketiden for alkoholholdig drikk gruppe 3 er fra kl. 13.00. 2.2 Skjenkeslutt 2.2.1 Alminnelig skjenketid for alkoholholdig drikk gruppe 1 - 3, er til kl. 02.00. 2.2.2 Utvidet skjenketid for alkoholholdig drikk gruppe 1 - 3 til kl. 03.00, kan ut\u00f8ves ved steder der alle som arbeider med servering av alkohol, eller som arbeider som vakter eller sikkerhetspersonale etter kl. 24.00, har gjennomg\u00e5tt kursopplegget for ansvarlig alkoholh\u00e5ndtering, og s\u00f8knad er sendt til Kontor for skjenkesaker. Ved steder som skjenker frem til kl. 03.00 og hvor det er 18-\u00e5rs aldersgrense, skal det v\u00e6re minst tre ansatte tilstede fra kl. 24.00 til stedet stenger. Disse tre m\u00e5 ha gjennomg\u00e5tt enten vekterkurs eller kurs i Ansvarlig Alkoholh\u00e5ndtering i Bergen. Ved byomfattende arrangementer er skjenketid til 03:00 uavhengig av antall ansatte med gjennomg\u00e5tt kurs i ansvarlig alkoholh\u00e5ndtering. 2.2.3 Utvidet skjenketid kan ut\u00f8ves p\u00e5 studentsteder der minst to personer, som arbeider med servering av alkohol, eller som arbeider som vakter eller sikkerhetspersonale etter kl. 24.00, har gjennomg\u00e5tt kursopplegget for ansvarlig alkoholh\u00e5ndtering, og s\u00f8knad er sendt til Kontor for skjenkesaker. 2.2.4 Skjenketiden for alkoholholdig drikk gruppe 1 - 3 ved uteserveringer er til klokken 01:00. Utvidet-, eller forkortet, skjenketid vil kunne gis basert p\u00e5 individuelle vurderinger knyttet til konsekvenser for de som bor i omr\u00e5det. 2.3 Fort\u00e6ringstid Konsum av utskjenket alkohol skal opph\u00f8re senest en halv time etter utl\u00f8pet av skjenketiden. 3. \u00c5PNINGSTID Skjenkestedene gis anledning til \u00e5 holde \u00e5pent for drift av nattkafe el.l. frem til kl. 06.00, dersom det gis skriftlig melding til Kontor for skjenkesaker. Tillatelse gis bare dersom det er tilstrekkelig vakthold og en av de ansatte som er til stede i tidsrommet frem til kl. 06.00 har gjennomg\u00e5tt kursopplegg for Ansvarlig Alkoholh\u00e5ndtering. Side 2 av 2 "
}