{
  "dokument_id": "9d995d4b-26dc-5831-8545-103e384df1ca",
  "doc_type": "case_presentation",
  "kommune": 5501,
  "tittel": "Orientering - Tromsdalen skytebane, svar p\u00e5 vedtak av 16.mai 2023 om milj\u00f8kartlegging",
  "url": "https://innsyn.tromso.kommune.no/application/getMoteDokument?dokid=2001538348",
  "tekst": "Arkivsaksnr. 23/19433-1 Saksbehandler Unn Tove Alvarstein Saksgang M\u00f8tedato Milj\u00f8-, idrett-, kultur- og samfunnsutviklingsutvalget Helse- og velferdsutvalget Formannskapet Kommune- og byutviklingsutvalget Orientering - Tromsdalen skytebane, svar p\u00e5 vedtak av 16.mai 2023 om milj\u00f8kartlegging Kommunedirekt\u00f8rens innstilling til vedtak: Saken tas til orientering. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 1 Hva saken gjelder Formannskapets vedtak: \u00abFormannskapet godkjenner fremlagt avtale mellom Troms\u00f8 kommune og Troms\u00f8 jeger- og fiskeforening.\u00bb \u00abFormannskapet ber kommunedirekt\u00f8ren sette i verk ei milj\u00f8kartlegging av skytebaneomr\u00e5det i Tromsdalen. Denne skal omfatte b\u00e5de selve skytebaneomr\u00e5det og ber\u00f8rt vassdrag (Tromsdalselva)\u00bb Det siste punktet ble fremmet som et tilleggsforslag i m\u00f8tet og ble enstemmig vedtatt, det er det denne orienteringen omhandler. Tromsdalen skytebane Prosessen med \u00e5 f\u00e5 p\u00e5 plass en skytebane i kommunen og frigi Tromsdalen til friomr\u00e5de, har p\u00e5g\u00e5tt i sv\u00e6rt mange \u00e5r. Formannskapet vedtok 18. oktober 2022 \u00e5 sette i gang arbeid med ny reguleringsplan for skytebanen i Kjoselvdalen. Arbeidet med reguleringsplan for ny skytebane i Kjoselvdalen er i gang. Varsel om oppstart av reguleringsplanarbeid ble kunngjort 7. juni 2023. Bakgrunn Den 16. mai 2023 ble det lagt fram sak til formannskapet \u00abNy avtale om midlertidig bruk av skytebanene i Tromsdalen\u00bb. Formannskapet ble bedt om \u00e5 ta stilling til om Troms\u00f8 kommune skal inng\u00e5 ny avtale med Troms\u00f8 jeger- og fiskeforening (heretter \u00abTJFF\u00bb) om midlertidig bruk av leirduebanen i Tromsdalen. Saksutredning Seksjon for eiendom som kommunens grunneier \u00f8nsket en uttalelse fra forurensnings- myndigheten Statsforvalteren i Troms og Finnmark om n\u00e5r de ulike \u00abtiltakene\u00bb b\u00f8r settes i verk. Skytebanen og vassdrag - Leder for forurensningsseksjonen hos Statsforvalteren i Troms og Finnmark deltok i m\u00f8te med seksjon for eiendom 2. november. I m\u00f8tet gjentok Statsforvalteren sitt standpunkt, at s\u00e5 lenge det p\u00e5g\u00e5r skyting og skytebanen ikke er formelt stengt, anser de det ikke n\u00f8dvendig \u00e5 starte opprydding. Pr\u00f8vetakingen viser ingen akutt fare for spredning av forurensning til Tromsdalselva, en samlet opprydding av omr\u00e5det etter en helhetlig saneringsplan n\u00e5r anlegget formelt stenges, vil v\u00e6re det beste. En opprydding i grunnen p\u00e5 anlegget f\u00f8r all skyteaktivitet er opph\u00f8rt, kan resultere i at det tilf\u00f8res ny forurensning til (oppryddet) grunn i anlegget ogs\u00e5 i omr\u00e5dene utenfor leirduebanen til Troms\u00f8 jeger- og fiskeforening. N\u00e5r stenging er et faktum vil Statsforvalteren som forurensningsmyndighet komme med sine krav til milj\u00f8kartlegging og grad av opprydding. Dette skal da f\u00f8lges opp. Unders\u00f8kelse av Tromsdalselva - Fylkesmannen i Troms p\u00e5la kommunen \u00e5 gjennomf\u00f8re unders\u00f8kelser i Tromsdalselva i 2017. Pr\u00f8vetakingen ble gjennomf\u00f8rt av Akvaplan-niva og omfattet pr\u00f8vetaking av vann fra 5 stasjoner i Tromsdalselva med bruk av passive pr\u00f8vetakere (DGT). Unders\u00f8kelsesopplegget (inkl. plassering av pr\u00f8vetakere i elva) ble i forkant sendt Fylkesmannen for vurdering. De passive pr\u00f8vetakene ble satt ut den 27. juli 2017 og tatt inn den 3. september 2017. Da pr\u00f8vetakinga var ferdig ble resultatene oversendt Fylkesmannen. Fylkesmannens vurdering av disse unders\u00f8kelsene var at det ikke synes \u00e5 foreligge akutt eller vesentlig forurensningsfare for Tromsdalselva n\u00e5r det gjelder avrenning fra skytebanen. Utdrag av brev fra fylkesmannen datert 03.01.2018: \u00abFylkesmannens vurdering av disse resultatene er at det ikke synes \u00e5 foreligge en akutt eller vesentlig forurensningsfare for Tromsdalselva n\u00e5r det gjelder avrenning fra 2 skytebaneanlegget i dag. Vi mener derfor at det ikke er n\u00f8dvendig med akutte eller strakstiltak n\u00e5.\u00bb \u00abVidere oppf\u00f8lging Til orientering vil vi f\u00e5 opplyse at vi etter hvert vil f\u00f8lge opp skytebaneanlegget med tanke p\u00e5 pr\u00f8vetaking og kartlegging av omfanget av forurensning i grunnen. Resultatene herfra vil legge grunnlaget for vurdering av graden av sanering av omr\u00e5det. Gitt dagens forurensningssituasjon, anser vi at dette b\u00f8r skje f\u00f8rst etter at all skyteaktivitet er opph\u00f8rt, og anlegget formelt er stengt. Fylkesmannen ber derfor om \u00e5 bli orientert av kommunen n\u00e5r anlegget formelt er stengt og opph\u00f8rt. Vi ber ogs\u00e5 om at kommunen informerer om eventuelle endringer i planstatus og bruk av omr\u00e5det etter en slik avvikling.\u00bb Konklusjon Pr\u00f8vetaking i Tromsdalselva er gjennomf\u00f8rt. Pr\u00f8vetakingen viser ingen akutt fare for spredning av forurensning til Tromsdalselva sier Statsforvalteren, en samlet opprydding av omr\u00e5det etter en helhetlig saneringsplan n\u00e5r anlegget formelt stenges, vil v\u00e6re det beste. Saken tas til orientering. Vedtakskompetanse Formannskapet 3 "
}