{
  "dokument_id": "c0b35668-d9c8-5a99-8b62-b21ccd02e3ce",
  "doc_type": "case_attachment",
  "kommune": 4601,
  "tittel": "Vedlegg sp\u00f8rsm\u00e5l 8",
  "url": "https://bergen.kommune.no/politikere-utvalg/api/fil/bk360/12056472/Vedlegg-sporsmal-8",
  "tekst": "Bergen kommune - Vann- og avl\u00f8psetaten Postboks 7700 5020 BERGEN V\u00e5r dato: 13.09.2016 V\u00e5r ref.: 200701065-46 Arkiv: 411 / 056 Sakshandsamar: Dykkar dato: 26.01.2016 Siss-May Edvardsen Dykkar ref.: Hogne.Hjelle@bergen.kommune.no 1 NVE sitt svar - Oversikt over bruk av virkemiddel - Nesttunvassdraget - Bergen kommune Vi viser til e-post datert 26.01.2016 og m\u00f8te i Bergen 24.08.2016. Nesttunvassdraget i Bergen kommune har \u00e5penbare flomutfordringer. Vassdraget renner gjennom et tettbebygd omr\u00e5de, og er til dels innsnevret og overbygd. NVE har ikke funnet midler til \u00e5 prioritere tilskudd til flomavlastingstunnel, og har avsl\u00e5tt s\u00f8knad fra Bergen kommune i vedtak datert 14.4.2015. Bergen kommune p\u00e5klaget vedtaket til Olje- og energidepartementet som ikke tok klagen til f\u00f8lge i sitt vedtak datert 17.3.2016. P\u00e5 denne bakgrunn ber de om en redegj\u00f8relse for om NVE som vassdragsmyndighet vil gi p\u00e5legg til de ansvarlige for innsnevringer i vassdraget om \u00e5 fjerne eller redusere disse. Hvorvidt NVE skal gi p\u00e5legg om retting av tiltak langs Nesttunvassdraget, er for det f\u00f8rste et sp\u00f8rsm\u00e5l om hvilken myndighet NVE har til \u00e5 kunne treffe tyngende vedtak rettet mot akt\u00f8rer langs vassdraget. For det andre blir det et sp\u00f8rsm\u00e5l om de faktiske forholdene i de konkrete tilfellene kan gi grunnlag for et slikt tyngende vedtak. Vurdering 1. Om ansvaret for flomsikring Flomsikring er et komplekst og fragmentert felt som krever samordnet innsats fra ulike akt\u00f8rer. De relevante akt\u00f8rene er i all hovedsak kommunene, regulanter (dameiere), grunneiere (f.eks. Statens vegvesen og Jernbaneverket) og NVE. I Meld. St. 15 (2011-2012) p\u00e5 side 5 fremg\u00e5r at \u00ab[d]et grunnleggende ansvaret for \u00e5 beskytte seg selv og egen eiendom ligger p\u00e5 den enkelte.\u00bb Grunneiere, regulanter og andre tiltakshaver i vassdrag har i tillegg et ansvar for \u00e5 overholde plikter fastsatt i eller i medhold av vassdragslovgivningen. Flomsikring er imidlertid ogs\u00e5 et samfunnsansvar der s\u00e6rlig kommunen er tillagt forpliktelser med grunnlag i naturskadeloven. NVE kan bidra med tilskudd, utredning og bistand som fagmyndighet. I tillegg f\u00f8rer NVE tilsyn med at vassdragslovgivningen overholdes og har i mange situasjoner en koordinerende rolle. E-post: nve@nve.no, Postboks 5091, Majorstuen, 0301 OSLO, Telefon: 09575, Internett: www.nve.no Org.nr.: NO 970 205 039 MVA Bankkonto: 7694 05 08971 Hovedkontor Region Midt-Norge Region Nord Region S\u00f8r Region Vest Region \u00d8st Middelthunsgate 29 Vestre Rosten 81 Kongens gate 14-18 Anton Jenssensgate 7 Naustdalsvn. 1B Vangsveien 73 Postboks 5091, Majorstuen 7075 TILLER 8514 NARVIK Postboks 2124 Postboks 53 Postboks 4223 0301 OSLO 3103 T\u00d8NSBERG 6801 F\u00d8RDE 2307 HAMAR Side 2 1.1 Kommunen Etter naturskadeloven1 \u00a7 20 har kommunen en plikt til \u00e5 \u00abtreffe forholdsregler mot naturskader slik som bestemt i plan- og bygningsloven \u00a7\u00a7 11-8 tredje ledd bokstav a og 28-1, samt ved n\u00f8dvendige sikringstiltak.\u00bb Kommunen kan kreve \u00abutgifter til sikringstiltak mot naturskader refundert\u00bb av dem som eier eller fester eiendom innenfor det omr\u00e5de sikringstiltaket har virkning for, jf. naturskadeloven \u00a7 24. Det f\u00f8lger videre av naturskadeloven \u00a7 21 at kommunen \u00abkan kreve avst\u00e5tt fast eiendom eller rett over fast eiendom ... n\u00e5r det er n\u00f8dvendig for \u00e5 gjennomf\u00f8re tiltak til sikring mot naturskade\u00bb. Dersom tiltakene i og langs vassdragene er behandlet og godkjent av kommunen etter plan- og bygningsloven, vil kommunen kunne komme i ansvar dersom tillatelsen ikke skulle v\u00e6rt gitt av hensyn til fare for naturskade, se plan- og bygningsloven \u00a7 3-1 f\u00f8rste ledd bokstav h, \u00a7 4-3, \u00a7 11-8 tredje ledd bokstav a og \u00a7 28-1. Kommunen har alts\u00e5 ansvaret for sikring mot naturskade og dette er fastsatt i naturskadeloven. I tillegg har kommunen et ansvar for \u00e5 forebygge naturskader gjennom behandling av plan- og byggesaker. 1.2 Vannressursloven og NVEs myndighet NVE er nasjonal fagmyndighet og kan bidra med tilskudd til flom- og skredforebygging og faglig bistand om flom- og skredforebygging til kommuner eller grunneiere. Hvorvidt NVE kan gi p\u00e5legg om retting av tiltak langs vassdraget beror p\u00e5 en tolkning av vannressurslovens bestemmelser. Vannressursloven \u00a7 59 - p\u00e5legg om retting Det er en forutsetning for \u00e5 p\u00e5legge retting at tiltaket er i strid med vannressursloven eller vedtak gitt i medhold av loven (for eksempel en konsesjon). Vurderingene krever en n\u00e6rmere konkret vurdering av tiltakets virkninger. For p\u00e5legg om st\u00f8rre utbedringer av broer, innsnevringer, fyllinger eller annet, kan blant annet brudd p\u00e5 vannressursloven \u00a7 5 eller \u00a7 8 v\u00e6re grunnlag for et rettingsp\u00e5legg. Dersom tiltaket er godkjent av kommunen og eksistert over lang tid, taler dette for at tiltaket ogs\u00e5 er lovlig etter vannressursloven. NVE har inntrykk av at flomproblematikken i Nesttunvassdraget skyldes en \u00abbit for bit-utbygging.\u00bb Dette gj\u00f8r at det blir vanskelig \u00e5 identifisere \u00e9n \u00e5rsak som er tilstrekkelig til at det konkrete tiltaket kan anses \u00e5 v\u00e6re i strid med vannressursloven. Etter NVE sin vurdering, basert p\u00e5 de opplysningene som n\u00e5 foreligger, er det ikke rettslig grunnlag i vannressursloven for \u00e5 p\u00e5legge tiltakshavere i Nesttunvassdraget \u00e5 bekoste flomreduserende tiltak. Vannressursloven \u00a7 5 \u2013 forvalteransvar og aktsomhetsplikt Vannressursloven2 (vrl.) \u00a7 5 f\u00f8rste ledd fastsl\u00e5r en generell aktsomhetsplikt for \u00ab[e]nhver\u00bb som opptrer i vassdraget enten det er grunneier, tiltakshavere eller andre. Bestemmelsen er b\u00e5de en tolkningsfaktor, for eksempel der en konsesjon ikke inneholder detaljerte krav om hvordan et tiltak skal gjennomf\u00f8res, men ogs\u00e5 en selvstendig hjemmel for krav om erstatning fra skadelidte eller p\u00e5legg om retting fra vassdragsmyndigheten. Etter vrl. \u00a7 5 annet ledd f\u00f8lger en plikt til \u00e5 minimalisere skader og ulemper fra vassdragstiltak for allmenne og private interesser. Dette gjelder imidlertid bare \u00abs\u00e5 langt den kan oppfylles uten uforholdsmessig utgift eller ulempe\u00bb, jf. vrl. \u00a7 5 annet ledd annet punktum. Annet punktum begrenser dermed plikten til \u00e5 minimalisere skader og den konkrete begrensningen beror p\u00e5 en forholdsmessighetsvurdering. Kostbare tiltak for \u00e5 redusere risikoen for skade forutsetter dermed at sannsynligheten og omfanget av en potensiell skadehendelse er av en viss st\u00f8rrelse. 1 Lov av 25. mars 1994 nr. 7 om sikring og erstatning for naturskader (naturskadeloven). 2 Lov av 24. november 2000 nr. 84 (vannressursloven). Side 3 Etter vrl. \u00a7 5 tredje ledd skal vassdragstiltak \u00abfylle alle krav som med rimelighet kan stilles til sikring mot fare for mennesker, milj\u00f8 eller eiendom.\u00bb Det beror p\u00e5 en skj\u00f8nnsmessig helhetsvurdering hva som kreves av sikring mot fare. Forarbeidene3 peker p\u00e5 at standarden er strengere med hensyn til \u00e5 sikre mot fare for mennesker, men at det alltid m\u00e5 vurderes opp mot hva som \u00abmed rimelighet\u00bb kan stilles av krav til vassdragstiltaket. Hva som er rimelig i det konkrete tilfellet, beror p\u00e5 en helhetsvurdering av en rekke momenter. Relevante momenter kan v\u00e6re om tiltaket har v\u00e6rt der over lang tid, om de rammede eiendommene har blitt etablert senere enn tiltaket, hvor kostbar utbedringer er, om flomfaren utgj\u00f8r en utbredt og alminnelig risiko, om tiltaket er lovlig etter plan- og bygningslovgivningen, om andre tiltak er mer n\u00e6rliggende og hvor store skader en eventuell flomhendelse kan medf\u00f8re. Er tiltaket i strid med vrl. \u00a7 5 f\u00f8rste, annet eller tredje ledd kan dette gi grunnlag for krav om erstatning fra private parter etter en flomhendelse eller krav om retting. NVE er tilsynsmyndighet med vassdragstiltak og f\u00f8rer ogs\u00e5 tilsyn med tilstanden og utviklingen i vassdrag, jf. vrl. \u00a7 53.4 Der et forhold er i strid med loven kan vassdragsmyndigheten p\u00e5legge retting, jf. vrl. \u00a7 59.5 Overtredelsesgebyr og politianmeldelse er sanksjonsmidler som kan benyttes for \u00e5 korrigere u\u00f8nsket adferd som er i strid med loven eller et rettingsvedtak, jf. vrl. \u00a7 60a.6 Vannressursloven \u00a7 8 \u2013 konsesjonspliktige tiltak Vrl. \u00a7 8 bestemmer at tiltak som \u00abkan v\u00e6re til nevneverdig skade eller ulempe for noen allmenne interesser i vassdraget\u00bb m\u00e5 ha konsesjon fra vassdragsmyndigheten. Vannressursloven gjelder ogs\u00e5 for eldre tiltak, men eldre tiltak som ikke trengte tillatelse etter tidligere vassdragslovgivning kan i all hovedsak fortsette uten konsesjon, jf. \u00a7 66 tredje ledd. Det er bare i \u00abs\u00e6rlige tilfeller\u00bb at vassdragsmyndigheten kan bestemme at eldre tiltak likevel m\u00e5 ha konsesjon, jf. \u00a7 66 tredje ledd annet punktum. \u00abS\u00e6rlige tilfeller\u00bb kan etter omstendighetene v\u00e6re ny kunnskap eller erfaringer med flomproblematikk. I tilfeller der et tiltak behandles i en reguleringsplan etter plan- og bygningslovgivningen, kan NVE bestemme at konsesjonsbehandling etter vannressursloven ikke er n\u00f8dvendig i tillegg. Denne samordningsmuligheten f\u00f8lger av vrl. \u00a7 20. Bestemmelsen bidrar til \u00e5 unng\u00e5 dobbeltbehandling n\u00e5r plan- og bygningsloven ivaretar de samme hensynene som vannressursloven. Vannressursloven \u00a7 37 \u2013 vedlikehold av vassdragstiltak Vrl. \u00a7 37 bestemmer at den ansvarlige skal holde sitt vassdragstiltak i \u00abforsvarlig stand\u00bb. Vassdragsmyndigheten kan gi p\u00e5legg om vedlikehold. I henhold til forarbeidene vil ny kunnskap om skademekanismer og skadepotensial kunne begrunne vedlikeholdskrav utover anleggets opprinnelige stand.7 I bestemmelsen ligger det imidlertid en begrensning ved at p\u00e5legget ikke kan g\u00e5 sv\u00e6rt lenger enn alminnelig vedlikehold og eventuelt gjelde mindre utbedringer. Aktuelt vedlikeholdsarbeid som kan p\u00e5legges er gjerne opprenskinger og utskiftinger. 1.3 Statens vegvesen og Jernbaneverket Statens vegvesen og jernbaneverket er grunneiere langs vassdraget og eiere av vassdragsanlegg/ -tiltak. I veglova8 \u00a7 12 g\u00e5r det frem at \u00ab[p]lanlegging av riksveg, fylkesveg og kommunal veg skal skje etter 3 Ot.prp. nr. 39 (1998-1999) side 326. 4 En rekke tilsynsoppgaver er lagt til andre myndigheter som forurensningsmyndighetene, helsemyndighetene, kommuner og dameiere. 5 Vassdragsmyndigheten er NVE, jf. delegeringsvedtak av 19.12.2000. 6 NVE er vassdragsmyndighet etter vrl. \u00a7 60a, jf. forskrift 15.12.2000 nr. 1270. 7 Ot.prp. nr. 39 (1998-1999) side 352. 8 Lov av 21. juni 1963 nr. 23 om vegar (veglova). Side 4 reglane om planlegging i plan- og bygningslova\u00bb. Dette inneb\u00e6rer at plikten i plan- og bygningsloven9 \u00a7 28-1 om at eiendom bare kan endres \u00abdersom det er tilstrekkelig sikkerhet mot fare eller vesentlig ulempe som f\u00f8lge av natur- og milj\u00f8forhold\u00bb ogs\u00e5 vil gjelde for bygging av vei. Det samme gjelder for anleggelse av jernbane, jf. jernbaneloven10 \u00a7 4. 2. Om adgangen til \u00e5 gi p\u00e5legg til tiltakshavere langs Nesttunvassdraget 2.1 Hvem rettingsp\u00e5legg kan rettes mot B\u00e5de vrl. \u00a7 40 og \u00a7 5 annet og tredje ledd retter seg mot \u00abtiltakshaver\u00bb og \u00a7 37 retter seg mot \u00abden ansvarlige\u00bb. I forarbeidene uttales at p\u00e5leggene kan rettes mot den som har \u00abdet operative ansvaret, uavhengig av de underliggende eiendomsforhold\u00bb.11 En \u00abtiltakshaver\u00bb i vannressurslovens forstand vil etter en naturlig forst\u00e5else av ordlyden v\u00e6re den som har ansvaret for \u00abvassdragstiltak\u00bb, jf. vrl. \u00a7 3 bokstav a. Det m\u00e5 for det f\u00f8rste dreie seg om et \u00abtiltak\u00bb og for det andre v\u00e6re \u00abi vassdraget\u00bb, jf. \u00a7 3 bokstav a, jf. \u00a7 2 f\u00f8rste ledd. For det tredje gjelder det tiltak \u00absom etter sin art er egnet til \u00e5 p\u00e5virke vannf\u00f8ringen, vannstanden, vassdragets leie eller str\u00f8mmens retning og hastighet eller den fysiske og kjemiske vannkvaliteten p\u00e5 annen m\u00e5te enn ved forurensning.\u00bb I vrl. \u00a7 3 bokstav b angis \u00abvassdragsanlegg\u00bb som \u00abbygning eller konstruksjon i eller over vassdrag\u00bb. I forarbeidene uttales det at vassdragsanlegg dekker \u00abf eks ...broer\u00bb, men at \u00ab[f]orbygninger, utfyllinger og masseuttak vil ... falle utenfor\u00bb.12 \u00abVassdragsanlegg\u00bb m\u00e5 etter en naturlig forst\u00e5else av ordlyden og sammenhengen i lovverket falle inn under det som menes med \u00abvassdragstiltak\u00bb og at sistnevnte er et videre begrep. Statens vegvesen og Jernbaneverket er tiltakshavere langs vassdraget og plikter blant annet \u00e5 vedlikeholde sine eiendommer og anlegg slik at det ikke oppst\u00e5r skade p\u00e5 andres eiendom. Selv om en vei- eller jernbaneinnretning kan v\u00e6re uheldig med hensyn til flomproblematikk, vil den ikke uten videre v\u00e6re ulovlig etter vannressursloven. 2.2 Kan NVE p\u00e5legge Statens vegvesen \u00e5 utf\u00f8re tiltak for \u00e5 redusere skadevirkningene av flom? Statens vegvesen planlegger, bygger, drifter og vedlikeholder riks- og fylkesveiene i Norge. Under forutsetning av at det er tale om en riks- eller fylkesvei er Statens vegvesen ansvarlig for \u00e5 overholde kravene i vannressursloven. Det beror p\u00e5 en konkret vurdering om innretningene er et ulovlig \u00abvassdragstiltak\u00bb i strid med vannressursloven som gir NVE rettslig grunnlag til \u00e5 treffe et rettingsp\u00e5legg. NVE anbefaler at Bergen kommune tar kontakt med Statens vegvesen for \u00e5 diskutere mulige flomreduserende tiltak knyttet til Statens vegvesens innretninger. 2.3 Kan NVE p\u00e5legge Jernbaneverket \u00e5 utf\u00f8re tiltak for \u00e5 redusere skadevirkningene av flom? Jernbaneverket eier jernbanesporene i Norge. Under forutsetning av at Jernbaneverket ogs\u00e5 er eier av jernbanesporene for museumsbanen \u00abGamle Vossebanen\u00bb, er Jernbaneverket ansvarlig for \u00e5 overholde kravene i vannressursloven. Det beror p\u00e5 en konkret vurdering om jernbanesporene er et ulovlig \u00abvassdragstiltak\u00bb i strid med vannressursloven som gir NVE rettslig grunnlag til \u00e5 treffe et rettingsp\u00e5legg. 9 Lov av 27. juni 2008 nr. 71 om planlegging og byggesaksbehandling (plan- og bygningsloven). 10 Lov av 11. juni 1993 nr. 100 (jernbaneloven). 11 Se Ot.prp. nr. 39 (1998-1999) p\u00e5 side 354. 12 Ibid. side 324. Side 5 NVE anbefaler at Bergen kommune tar kontakt med Jernbaneverket for \u00e5 diskutere mulige flomreduserende tiltak knyttet til Jernbaneverkets innretninger. 2.4 Kan NVE p\u00e5legge grunneiere \u00e5 utf\u00f8re tiltak for \u00e5 redusere skadevirkningene av flom? Bebyggelsen over det lukkede vassdraget har ulike eiere og rettighetshavere. Hvorvidt eierne/rettighetshaverne kan p\u00e5legges \u00e5 utbedre vassdraget under bebyggelsen beror p\u00e5 en konkret vurdering av om bebyggelsen er i strid med vannressurslovens bestemmelser. Er tiltakene godkjent av kommunen i medhold av plan- og bygningslovgivningen, er det vanskelig \u00e5 se at grunneierne har en plikt til \u00e5 foreta utbedringer for egen regning. Konklusjon NVE har hjemmel til \u00e5 p\u00e5legge tiltakshavere \u00e5 rette forhold som er i strid med vannressursloven eller vedtak i medhold av loven, jf. vrl. \u00a7 59. Brudd p\u00e5 blant annet vrl. \u00a7 5 om aktsomhetsplikt og vrl. \u00a7 8 om konsesjonsplikt for vassdragstiltak kan v\u00e6re grunnlag for at NVE treffer vedtak om retting. Det beror p\u00e5 en konkret vurdering om grunneiere eller andre private interesser i eller langs vassdraget kan p\u00e5legges \u00e5 gjennomf\u00f8re tiltak i medhold av vannressursloven. For eldre tiltak skal det imidlertid mye til for at NVE kan gi p\u00e5legg om retting. Basert p\u00e5 det vi vet om forholdene langs Nesttunvassdraget i dag, er ikke tiltakene i strid med vannressursloven og NVE har dermed ikke grunnlag til \u00e5 gi p\u00e5legg om retting. Med helsing Brigt Samdal Siss-May Edvardsen regionsjef sjefingeni\u00f8r Dokumentet vert sendt utan underskrift. Det er godkjent etter interne rutinar. Vedlegg: Kopi til: Postmottak Vann- og avl\u00f8psetaten Nesttunvassdragets venner Statens Vegvesen Region Vest Jernbaneverket Region Vest "
}