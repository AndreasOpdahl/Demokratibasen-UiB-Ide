{
  "dokument_id": "43421d1b-1ba6-551e-8bc6-bcaa15732555",
  "doc_type": "case_presentation",
  "kommune": 4601,
  "tittel": "H\u00f8ring om \u00f8konomi, sykefrav\u00e6r og bemanning i barnehagene",
  "url": "https://bergen.kommune.no/politikere-utvalg/api/fil/bk360/11585979/Framstilling-Horing-om-okonomi-sykefravaer-og-bemanning-i-barnehagene",
  "tekst": " Utvalg for barnehage, skole og idrett Saksframstilling V\u00e5r referanse: 2024/03856-45 Saksbehandler: Tina Omdahl Hayes H\u00f8ring om \u00f8konomi, sykefrav\u00e6r og bemanning i barnehagene Hva saken gjelder: Utvalg for barnehage, skole og idrett behandlet i sitt m\u00f8te 17.09.2024 sak om forslag om h\u00f8ring (sak 89/24, eventuelt) og fattet f\u00f8lgende vedtak: Ansatte i barnehager og foreldre av barnehagebarn har i lengre tid meldt bekymringer knyttet til bemanningssituasjonen, sykefrav\u00e6r, tilgang p\u00e5 vikarer og den overordnede budsjettsituasjonen. 22. august vedtok byr\u00e5det fordeling av innsparingskrav knyttet til oppgavegjennomgangen. Byr\u00e5dsavdeling for barnehage og skole er p\u00e5lagt \u00e5 spare inn 20,4 millioner kroner i 2024. Barnehagene skal spare 4,3 millioner kroner. Utvalget vil gjennomf\u00f8re en h\u00f8ring for \u00e5 belyse situasjonen i barnehagene, f\u00e5 klarhet i hvordan byr\u00e5dsavdelingen har arbeidet med oppgavegjennomgangen og hvordan barnehagene g\u00e5r frem for \u00e5 redusere ressursbruken. Detaljer og opplegg for gjennomf\u00f8ring av h\u00f8ringen fastsettes i neste ordin\u00e6re utvalgsm\u00f8te. Opplegget forberedes av en arbeidsgruppe best\u00e5ende av AU og en representant for hvert av de \u00f8vrige partiene i utvalget. Program og praktiske detaljer Den nedsatte arbeidsgruppen best\u00e5ende av AU og en representant fra de \u00f8vrige partiene i utvalget har avholdt m\u00f8ter 27. september, 22. oktober og 13. november. Referat fra m\u00f8tene til arbeidsgruppen tilgjengeliggj\u00f8res i utvalgets saker til gjennomsyn. Program for h\u00f8ringen er under utarbeidelse. Tema som vil dekkes i h\u00f8ringen er: - Budsjett og oppgavegjennomgang - N\u00e5situasjon i barnehagene \u2013 sykefrav\u00e6r og vikarbruk - N\u00e5situasjon i barnehagene \u2013 erfaringer fra barnehagene - N\u00e5situasjon i barnehagene \u2013 ansatte og foreldre - Mulige l\u00f8sninger H\u00f8ringen avholdes 21. januar 2025. Estimert tidsramme er kl. 09.00 \u2013 16.00. Forslag til vedtak: 1. H\u00f8ring om \u00f8konomi, sykefrav\u00e6r og bemanning i barnehagene avholdes 21. januar 2025. 2. Utvalg for barnehage og skole gir sin tilslutning til tema for h\u00f8ringen. 3. Arbeidsgruppen gis fullmakt til \u00e5 ferdigstille program for h\u00f8ringen. 1 Dato: 22. november 2024 \u00d8ivind Hauge St\u00f8le - fagleder Tina Omdahl Hayes - r\u00e5dgiver Dokumentet er godkjent elektronisk. 2 "
}