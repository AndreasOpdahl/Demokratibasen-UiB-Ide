{
  "dokument_id": "86f1833a-de85-53b6-a50b-39e85884d506",
  "doc_type": "case_presentation",
  "kommune": 4601,
  "tittel": "Kontrollutvalgets budsjettforslag for 2025",
  "url": "https://bergen.kommune.no/politikere-utvalg/api/fil/bk360/10539970/Framstilling-Kontrollutvalgets-budsjettforslag-for-2025",
  "tekst": " Kontrollutvalget Saksframstilling V\u00e5r referanse: 2024/89000-1 Saksbehandler: Eli Merete Velle Kontrollutvalgets budsjettforslag for 2025 Hva saken gjelder: Kontrollutvalget ivaretar l\u00f8pende kontroll med den kommunale virksomheten p\u00e5 vegne av bystyret i Bergen. Utvalget skal ogs\u00e5 p\u00e5se at kommunen har en forsvarlig revisjonsordning. Kontrollutvalget skal utarbeide forslag til budsjett for kontrollarbeidet i kommunen. Forslaget skal f\u00f8lge innstillingen til \u00e5rsbudsjettet etter kommuneloven \u00a7 14-3 tredje ledd til bystyret. Dette f\u00f8lger av forskrift om kontrollutvalg og revisjon \u00a7 2. Budsjettforslaget kan bare endres av bystyret 1. I Bergen kommunes budsjett er kontrollutvalgets virksomhet plassert under kap. 15 \u2013 bystyrets organer og administrasjon. Kommentar til budsjett for kontrollarbeidet Bystyret fastsetter rammene for kontrollutvalgets arbeid gjennom de ressursene som stilles til r\u00e5dighet for utvalgets arbeid. Forslag til budsjettramme for kontrollvirksomheten skal omfatte alle utgifter forbundet med kontrollutvalgets lovp\u00e5lagte ansvar: Utgifter til kj\u00f8p av revisjonstjenester, utgifter til sekretariat og kontrollutvalgets utgifter. Revisjonstjenestene leveres av revisorene etter kontrollutvalgets bestillinger. Kommunen blir l\u00f8pende fakturert a konto og/eller etter medg\u00e5tt tid. Ansvar 080801 Frikj\u00f8pte politikere og honorar Gjelder budsjett for frikj\u00f8p av leder (40 %) og nestleder (15 %), m\u00f8tegodtgj\u00f8relse og kurs/oppl\u00e6ring. Antall \u00e5rlige m\u00f8ter har \u00f8kt fra 9-10 tidligere \u00e5r, til 11 i 2024. Vi foresl\u00e5r en videref\u00f8ring p\u00e5 samme niv\u00e5 som tidligere i 2025, justert med l\u00f8nns- og prisvekst. Ansvar 080560 Administrasjon kontrollutvalg Budsjett for sekretariatsfunksjonen utgj\u00f8r blant annet l\u00f8nn til to fast ansatte, utgifter til kurs, faglitteratur og ulike abonnementsordninger og medlemskap. Videre er det administrasjonsutgifter knyttet til kontrollutvalgets m\u00f8teaktivitet, kostnader til anbudskonkurranser, IKT og bevertning. Vi foresl\u00e5r at den videref\u00f8res p\u00e5 samme niv\u00e5, justert med l\u00f8nns- og prisvekst. Ansvar 080803 Kj\u00f8p av revisjonstjenester I 2020 gjennomf\u00f8rte kontrollutvalget tre anbudskonkurranser, og det ble inng\u00e5tt nye revisjonskontrakter mellom Bergen kommune og Deloitte AS for regnskapsrevisjon, 1 Se ogs\u00e5 FKT og NKRF: Anbefaling for god skikk og praksis i kontrollutvalgssekretariatene \u2013 Budsjett for kontrollarbeidet og Kommunaldepartementets veileder til kontrollutvalgs- og revisjonsforskriften. 1 forvaltningsrevisjon og eierskapskontroll. Avtalen om levering av regnskapsrevisjon gjelder for perioden 1.7.2020 til 1.7.2024. Det har nettopp v\u00e6rt gjennomf\u00f8rt en ny konkurranse for regnskapsrevisjon. Oppdraget for ny periode til 1.7.2028 er tildelt Deloitte AS, med forbehold om bystyrets godkjenning. Hoveddelen av kontrakten for regnskapsrevisjon er et fastprisoppdrag, hvor prisen er ca. kroner 2 millioner pr. \u00e5r jf. sak 60/24. I tillegg kan det kj\u00f8pes granskningsoppdrag eller avtalte kontrollhandlinger til timepriser. Kommunen inngikk fra 1.1.2021 en 2-\u00e5rig rammeavtale med opsjon p\u00e5 ytterligere 2 \u00e5r, om levering av forvaltningsrevisjon og eierskapskontroll. Bystyret vedtok i sak 329/22 \u00e5 benytte opsjonen. Begge rammeavtalene med Deloitte ble forlenget med 2 \u00e5r, gjeldende fra 01.01.2023. Det fremg\u00e5r av kontraktene at b\u00e5de timepriser og fastpriser blir oppjustert hvert \u00e5r. Ny konkurranse blir gjennomf\u00f8rt etter sommeren 2024. Det totale budsjettet for kj\u00f8p av revisjonstjenester som er lagt inn i UBW \u00f8konomi, er i 2024 kroner 10 860 000. Vi foresl\u00e5r en videref\u00f8ring p\u00e5 samme niv\u00e5, justert p\u00e5 vanlig m\u00e5te med prisvekst. Regnskapet for 2023 viser at det ved utgangen av \u00e5ret var brukt kroner 10 050 000 til revisjon. I 2022 ble det brukt kroner 10 345 000 til kj\u00f8p av revisjonstjenester. Av dette har i underkant av kroner 2 millioner g\u00e5tt til kj\u00f8p av regnskapsrevisjonstjenester. Det fremg\u00e5r av Kostra\u2013n\u00f8kkeltall i Bergen kommunes \u00e5rsmeldinger for 2023 og 2022 at Bergen har sv\u00e6rt lave utgifter til kontroll og revisjon, sammenlignet med Oslo og andre st\u00f8rre byer. Bergen Bergen Trondheim Stavanger Oslo Kostra- analyse 2022 2023 2022 2022 2023 Kontroll og revisjon brutto driftsutgifter bel\u00f8p 51 48 95 58 113 pr. innb. (kr) Politisk styring brutto driftsutgifter bel\u00f8p pr. 269 357 207 377 394 innb. (kr) Kontrollutvalgets endelige regnskap for 20232 ser slik ut, i forhold til vedtatt justert budsjett: Justert \u00e5rsbudsjett Regnskap 2023 Avvik 2023 2023 Administrasjon, kontrollutvalg 2 676 054 2 349 708 326 346 Frikj\u00f8pte politikere og honorar 1 443 247 1 437 060 6 187 Kj\u00f8p av revisjonstjenester 10 225 549 10 051 619 173 930 Totalsum 14 344 850 13 838 387 506 463 Kontrollutvalget hadde i 2023 et samlet mindreforbruk p\u00e5 kroner 506 463. Dette skyldes blant annet at den ene stillingen i sekretariatet var ubesatt i 2,5 m\u00e5neder. I hele forrige utvalgsperiode, fra 2019 \u2013 2023, var det en h\u00f8y aktivitet p\u00e5 omr\u00e5det for forvaltningsrevisjon. Ut fra vedtatte bestillinger og planer legger kontrollutvalget opp til at det vil bli omtrent like h\u00f8y revisjonsaktivitet i 2024 og 2025, samt videre i H\u00d8P-perioden til 2028. P\u00e5 den nye planen som forventes vedtatt av bystyret i juni 2024, er det til sammen 34 forvaltningsrevisjons- og eierskapskontrollprosjekter som skal gjennomf\u00f8res i perioden. Det kan ogs\u00e5 oppst\u00e5 behov for kontroll p\u00e5 andre omr\u00e5der enn det som framg\u00e5r av planen. En av bestillingene som kan bli omfattende, er forvaltningsrevisjon av tjenestetilbudet for mennesker med kompliserte diagnoser og sammensatte lidelser, som er vedtatt av bystyret. 2 Se kontrollutvalgets \u00e5rsrapport 2023 kap. 14, sak 17/24 i KU-m\u00f8te 20.02.2024 2 Sekretariatet har v\u00e6rt i dialog med Deloitte og f\u00e5tt opplyst at de p\u00e5 bakgrunn av arbeidet som er bestilt og forventes bestilt i m\u00f8tet 11. juni, basert p\u00e5 prosjektplaner og timebudsjett ligger an til \u00e5 fakturere ca. kroner 8,8 millioner for forvaltningsrevisjon, eierskapskontroll og tilsvarende unders\u00f8kelser i 2024. I tillegg kommer regnskapsrevisjon som utgj\u00f8r minst kroner 2 millioner. Det kan ogs\u00e5 bli bestilt flere prosjekter i l\u00f8pet av h\u00f8sten 2024. Oppsummering P\u00e5 denne bakgrunn foresl\u00e5r sekretariatet at kontrollutvalgets samlede budsjettrammer for 2025 og H\u00d8P 2025 \u2013 2028 videref\u00f8res p\u00e5 dagens niv\u00e5, med tillegg av justering for l\u00f8nns- og prisvekst. Om konsumprisindeksen / kommunens generelle \u00f8kninger i budsjettet skulle v\u00e6re h\u00f8yere, forutsetter kontrollutvalget at dette blir ivaretatt. Dette vil gi et realistisk budsjett som tar h\u00f8yde for vedtatte planer og eventuelle uforutsette hendelser og behov for kontrollhandlinger som kan oppst\u00e5. Budsjettrammen for 2025 for ansvarssted 080560 Administrasjon kontrollutvalg, 080801 Frikj\u00f8pte politikere og honorar, 080803 Kj\u00f8p av tjenester foresl\u00e5s vedtatt med en samlet ramme p\u00e5 kroner 15 000 000. Budsjettramme for kontrollutvalget for 2025: Tallmessig oppstilling tjenesteomr\u00e5de 15, ansvarssted 080560, 080801 og 080803. Justert Budsjett- Regnskap Regnskap Regnskap Ansvarssted 2021 2022 2023 budsjett forslag 20243 2025 Administrasjon, 80560 2 537 708 2 604 618 2 349 708 2 547 089 2 600 000 kontrollutvalg Frikj\u00f8pte 80801 politikere og 1 350 406 1 306 939 1 437 060 1 491 184 1 500 000 honorar Kj\u00f8p av 80803 revisjons- 8 602 740 10 345 713 10 050 619 10 861 277 10 810 000 tjenester Totalsum 12 275 855 14 204 583 13 838 387 14 899 550 15 000 000 Forslag til vedtak: 1. Kontrollutvalget tilr\u00e5r en samlet budsjettramme for 2025 for kontrollutvalgets virksomhet under ansvarsstedene 080560 Administrasjon, kontrollutvalg, 080801 Frikj\u00f8pte politikere samt honorar og 080803 Kj\u00f8p av revisjonstjenester p\u00e5 kroner 15 000 000. 2. Kontrollutvalgets forslag skal iht. forskrift om kontrollutvalg og revisjon \u00a7 2 ligge ved budsjettbehandlingen i bystyret. Utvalgets forslag til budsjettramme for kontrollvirksomheten i Bergen kommune for 2025 registreres i Framsikt og sendes til bystyrets kontor til orientering. Dato: 4. juni 2024 Eli M. Velle - Leder Dokumentet er godkjent elektronisk. 3 Budsjettall fremg\u00e5r av UBW \u00d8konomi, rapporten RE16 3 4 "
}