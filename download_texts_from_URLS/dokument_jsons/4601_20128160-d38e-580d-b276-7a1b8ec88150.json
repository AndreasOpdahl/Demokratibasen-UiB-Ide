{
  "dokument_id": "20128160-d38e-580d-b276-7a1b8ec88150",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 48 fra Amina Ali Amin (AP) til kulturbyr\u00e5den om m\u00f8ter med styret og ledelsen p\u00e5 KODE - Utvalg for finans, kultur og n\u00e6ring",
  "url": "https://bergen.kommune.no/politikere-utvalg/api/fil/bk360/10407703/Svar-pa-skriftlig-sporsmal-nr-48-fra-Amina-Ali-Amin-AP-til-kulturbyraden-om-moter-med-styret-og-ledelsen-pa-KODE-Utvalg-for-finans-kultur-og-naering",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/76377-3 Saksbehandler: Gerd Nilsen Fra Dato: 21. mai 2024 Byr\u00e5d for n\u00e6ring, kultur og idrett Svar p\u00e5 skriftlig sp\u00f8rsm\u00e5l nr. 48 fra Amina Ali Amin (AP) til kulturbyr\u00e5den om m\u00f8ter med styret og ledelsen p\u00e5 KODE - Utvalg for finans, kultur og n\u00e6ring KODE er en viktig institusjon for kunst og musikk. De har unike samlinger, og har ansvar for tre autentiske kunstnerhjem. Det har v\u00e6rt en rekke negative oppslag om manglende \u00f8konomisk kontroll og utfordrende samhandling med ansatte. Gjennom media har vi forst\u00e5tt at kulturbyr\u00e5den har hatt m\u00f8ter med styret og ledelsen. Hva har man kommet frem til, hva skjer videre og hvilke forventninger har kulturbyr\u00e5den til styret, og er det noe Bergen kommune vil bidra med? Svar fra byr\u00e5den: Det ble gjennomf\u00f8rt m\u00f8te mellom Kode og kommunen tidlig i mars, like i etterkant av medieoppslagene det vises til. Her informerte Kodes ledelse n\u00e6rmere om den \u00f8konomiske situasjonen institusjonen befinner seg i. I etterkant av m\u00f8tet har kommunen etterspurt ytterligere informasjon om Kodes \u00f8konomi, og vi er fortsatt i l\u00f8pende dialog med Kode om dette. Utvalget har blitt orientert om prosessen som p\u00e5g\u00e5r og vil ogs\u00e5 bli informert n\u00e5r min vurdering foreligger. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}