{
  "dokument_id": "99353f0c-66e5-552e-9a08-2ffd0ccb445d",
  "doc_type": "case_attachment",
  "kommune": 4601,
  "tittel": "H\u00f8ringsbrev \u2013 forslag til endringer i Lov om folkehelsearbeid (folkehelseloven)",
  "url": "https://bergen.kommune.no/politikere-utvalg/api/fil/bk360/11359970/Horingsbrev-forslag-til-endringer-i-Lov-om-folkehelsearbeid-folkehelseloven-",
  "tekst": "H\u00f8ringsinstansene Deres ref V\u00e5r ref Dato 24/3925- 18. oktober 2024 H\u00f8ring - forslag til endringer i Lov om folkehelsearbeid (folkehelseloven) Helse- og omsorgsdepartementet sender med dette p\u00e5 h\u00f8ring forslag til endringer i folkehelseloven. Forslaget inng\u00e5r som et ledd i oppf\u00f8lgingen av Meld St 15 (2022-2023) Folkehelsemeldinga, Nasjonal strategi for utjamning av sosiale helseforskjellar revisjon av folkehelseloven. Folkehelseloven danner et viktig rammeverk for folkehelsepolititikken, b\u00e5de i kommunene, fylkeskommunene og i staten. Den bidrar til systematikk, forutsigbarhet og sammenheng i folkehelsearbeidet, b\u00e5de p\u00e5 tvers av forvaltningsniv\u00e5er og mellom ulike sektorer. Folkehelseloven har n\u00e5 virket i over 10 \u00e5r, og gjennom mer enn 2 planperioder i kommunene. Evalueringer, tilsyn og Riksrevisjonens gjennomgang av folkehelsearbeidet viser at loven har dannet en god regulatorisk ramme rundt folkehelsearbeidet og bidrar til \u00e5 styrke arbeidet med \u00e5 fremme folkehelsen og utjevne sosiale helseforskjeller. Evalueringene og erfaringene fra pandemien viser samtidig forbedringsomr\u00e5der som kan utvikle folkehelsearbeidet videre. Forslaget til revidert folkehelselov inneholder endringer som skal bidra til \u00e5 klargj\u00f8re ansvar, legger bedre til rette for samarbeid, helhet og systematikk, men inneholder ingen vesentlige endringer i grunnleggende ansvar og oppgaver for kommune, stat og virksomheter. De viktigste endringene i forslaget til revidert folkehelselov er f\u00f8lgende: - Kommunens ansvar for folkehelse, som er spredt flere steder i dagens lov, samles i kapittel 2. Dette omfatter bl.a. at kommunens ansvar innen milj\u00f8rettet helsevern i dag som st\u00e5r i kapittel 3 flyttes og harmoniseres med det \u00f8vrige folkehelsearbeidet. Postadresse Kontoradresse Telefon* Avdeling Saksbehandler Postboks 8011 Dep Teatergt. 9 22 24 90 90 Folkehelseavdelingen Arne Marius Fosse 0030 Oslo Org.nr. 22 24 87 60 postmottak@hod.dep.no www.hod.dep.no 983 887 406 - P\u00e5 bakgrunn av koronakommisjonen og utvalgets rapporter tydeliggj\u00f8res beredskapsbestemmelsene, herunder at enkelte bestemmelser som var i forskrift flyttes til lov, samt krav til forsvarlig samfunnsmedisinsk beredskap. - Det systematiske folkehelsearbeidet justeres p\u00e5 to m\u00e5ter. Det stilles nye krav til at forslag til tiltak inng\u00e5r i det kommunale og fylkeskommunale beslutningsgrunnlaget. Kravet om evaluering av folkehelsearbeidet tydeliggj\u00f8res. - Fylkeskommunens oppgaver etter folkehelseprogrammet lovforankres, som grunnlag for at tilskuddet legges inn i rammen etter programperioden. - To nye hensyn l\u00f8ftes fram spesielt. Dette gjelder kravet om \u00e5 vurdere hensynet til barns beste, og \u00e5 vurdere situasjonen for den samiske befolkningen - Staten f\u00e5r det samme kravet som kommuner og fylkeskommuner om \u00e5 beskytte, fremme og utjevne helse i befolkningen. Forslaget inneholder krav til systematisk folkehelsearbeid for statlige helsemyndigheter. H\u00f8ringen er \u00e5pen, og alle kan sende innspill til oss. H\u00f8ringsuttalelser kan sendes inn p\u00e5 Regjeringen.no, https://www.regjeringen.no/id3062015/. Merk at uttalelser er offentlige etter offentleglova og blir publisert sammen med \u00f8vrige h\u00f8ringsuttalelser, med mindre h\u00f8ringssvaret inneholder taushetsbelagt informasjon. Vi ber h\u00f8ringsinstansene videreformidle h\u00f8ringsnotatet til relevante underliggende organer og ev. andre akt\u00f8rer dersom disse mangler p\u00e5 h\u00f8ringslisten. H\u00f8ringsfrist er 18. januar 2025. Med hilsen Elin Anglevik (e.f.) avdelingsdirekt\u00f8r Arne Marius Fosse underdirekt\u00f8r Dokumentet er elektronisk signert og har derfor ikke h\u00e5ndskrevne signaturer Side 2 "
}