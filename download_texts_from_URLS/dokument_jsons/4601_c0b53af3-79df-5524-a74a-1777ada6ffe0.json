{
  "dokument_id": "c0b53af3-79df-5524-a74a-1777ada6ffe0",
  "doc_type": "case_minutes",
  "kommune": 4601,
  "tittel": "Saksprotokoll UHSO, 13112024, Sak 135/24, Redegj\u00f8relse om CRPD i kommunens tjenester",
  "url": "https://bergen.kommune.no/politikere-utvalg/api/fil/bk360/11560623/Innstilling-vedtak-Redegjorelse-om-CRPD-i-kommunens-tjenester",
  "tekst": "Redegj\u00f8relse om CRPD i kommunens tjenester Utvalg for helse og sosial behandlet saken i m\u00f8tet 13.11.2024 sak 135/24 og avga f\u00f8lgende innstilling: Bystyret tar redegj\u00f8relsen om CRPD i kommunens tjenester, til orientering. Utvalg for helse og sosials behandling F\u00f8lgende representanter tok ordet: Christine Henriksen \u00d8degaard (MDG), Even S\u00f8rland (A), Diane Alexandra Berbain (SV), Eivind N\u00e6vdal-Bolstad (H), Even S\u00f8rland (A) Forslag fremsatt i utvalget: Christine Henriksen \u00d8degaard (MDG) fremsatte p\u00e5 vegne av A, SV, MDG og Kommunalt r\u00e5d for personer med funksjonsnedsettelse f\u00f8lgende forslag om tilbakesending: Saken sendes tilbake for \u00e5 omarbeides slik at den svarer p\u00e5 bystyrets bestilling. Christine Henriksen \u00d8degaard (MDG) fremsatte p\u00e5 vegne av A og MDG f\u00f8lgende tilleggsforslag i 4 punkter: 1. Bystyret ber byr\u00e5det opprette en koordinator i kommunen med s\u00e6rskilt ansvar for at CRPD f\u00f8lges i planprosesser og i tjenestene. 2. Bystyret ber byr\u00e5det sikre at de som har behov for det f\u00e5r BPA b\u00e5de i tilstrekkelig grad til \u00e5 dekke behov for ivaretakelse av egen helse og \u00e5 kunne delta i samfunnet. 3. Bystyret ber byr\u00e5det styrke kompetansen p\u00e5 universell utforming i kommunens arbeid med egne bygg og kommunens digitale infrastruktur. 4. Bystyret ber byr\u00e5det involvere KRPF tidligere i planleggingen av anbud, spesielt p\u00e5 l\u00e6reverk, digitale l\u00f8sninger og nybygg. Christine Henriksen \u00d8degaard (MDG) fremsatte p\u00e5 vegne av A, MDG og Kommunalt r\u00e5d for personer med funksjonsnedsettelse f\u00f8lgende tilleggsforslag i 4 punkter: 1. Redegj\u00f8relsen f\u00f8lges opp med en redegj\u00f8relse om hvordan man oppfyller eller skal implementere CRPD i rus- og psykiatritjenestene, der det ogs\u00e5 er mange personer med funksjonsnedsettelser. 2. Bergen kommunes praksis med \u00e5 jobbe for universell utforming i alle IKT-l\u00f8sninger som brukes av ansatte m\u00e5 tydeliggj\u00f8res 3. Det m\u00e5 gjennomf\u00f8res en kartlegging av universell utforming av alle offentlige bygg og alle bygg som har offentlige tjenester. Kartleggingen m\u00e5 starte med barnehager og skolebygg og m\u00e5 f\u00f8re til en forpliktende handlingsplan 4. Bystyret m\u00e5 f\u00e5 en oversikt over hvordan vedtak om spesialundervisning f\u00f8lges opp og hvordan skolene sikrer at baren med behov for spesialundervisning faktisk f\u00e5r de timene de trenger. Christine Henriksen \u00d8degaard (MDG) fremsatte p\u00e5 vegne av MDG f\u00f8lgende tilleggsforslag: Bystyret ber byr\u00e5det sikre at ingen bor p\u00e5 sykehjem eller institusjon n\u00e5r de \u00f8nsker \u00e5 bo i egen bolig med BPA-tjeneste. Votering: Forslag om tilbakesending fra A, SV, MDG og Kommunalt r\u00e5d for personer med funksjonsnedsettelse, fremsatt av Christine Henriksen \u00d8degaard (MDG) fikk 8 stemmer (A, SV, MDG, R, KrF). Innstillingen ble tiltr\u00e5dt med 10 stemmer (H, FrP, BL, INP, KrF, PP). Tilleggsforslag punkt 1-4 fra A og MDG, fremsatt av Christine Henriksen \u00d8degaard (MDG) fikk 8 stemmer (A, SV, MDG, R, KrF). Tilleggsforslag punkt 1-4 fra A, MDG og Kommunalt r\u00e5d for personer med funksjonsnedsettelse, fremsatt av Christine Henriksen \u00d8degaard (MDG) fikk 8 stemmer (A, SV, MDG, R, KrF). Tilleggsforslag fra MDG, fremsatt av Christine Henriksen \u00d8degaard (MDG) fikk 5 stemmer (A, MDG, R). Byr\u00e5det behandlet saken i m\u00f8tet 31.10.2024 sak 315/24 Byr\u00e5det innstiller til bystyret \u00e5 fatte f\u00f8lgende vedtak: Utvalget og byr\u00e5dets innstilling er likelydende. 2 "
}