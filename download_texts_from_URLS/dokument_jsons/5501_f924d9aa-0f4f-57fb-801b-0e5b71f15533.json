{
  "dokument_id": "f924d9aa-0f4f-57fb-801b-0e5b71f15533",
  "doc_type": "case_attachment",
  "kommune": 5501,
  "tittel": "520001 Kroken sykehjem - Notat forenklet KVU",
  "url": "https://innsyn.tromso.kommune.no/application/getMoteDokument?dokid=2001854872",
  "tekst": "SAK 49/23 - 520001 OPPGRADERING KROKEN SYKEHJEM FORENKLET KVU Til: Kopi: Utarbeidet av: Silje Rypdal Ramberg \u2013 enhet for utbygging Dato: 25.09.2024 Sak: 49/23 Oppgradering Kroken Sykehjem 1. Innledning Tidligere Kroken sykehjem er et eksisterende bygg fra 1986. Virksomheten ble lagt ned i 2018 og hadde da f\u00e5tt dispensasjon fra Arbeidstilsynet i flere \u00e5r for \u00e5 drifte videre, med begrunnelse om at arbeidsforholdene til de ansatte skulle utbedres. Dette ble ikke gjennomf\u00f8rt, og virksomheten i Kroken ble lagt ned da Otium \u00e5pnet i 2018. Siden da har bygget st\u00e5tt tomt, men har i en kort periode v\u00e6rt brukt til koronasenter. Troms\u00f8 kommune har behov for \u00e5 etablere midlertidige forsterkede plasser til pasienter med adferdsforstyrrelser og psykiske symptomer ved demens (APSD), samt andre pasienter med psykiske lidelser, ruslidelser og samtidig sviktende helse. Gjennom oppgradering av Kroken sykehjem \u00f8nsker Troms\u00f8 kommune \u00e5 gi helhetlig og kvalitativ god helsehjelp til pasientgruppen. Samtidig vil det bidra til \u00e5 avlaste andre deler av helsetjenesten i kommunen og den \u00f8kende belastningen p\u00e5 private akt\u00f8rer. F\u00f8lgende notat er en forenklet konseptvalgutredning (KVU) for Kroken sykehjem. 2. Behovsmelding Behovsmeldingen ble utarbeidet av leder for brukerprosess, Iris Kruitwagen-R\u00f8nning, som er r\u00e5dgiver i avdeling for helse- og omsorg. Det umiddelbare behovet er: - Spesialiserte institusjonsplasser for 15 pasienter. Disse pasientene har akutt behov for denne type omsorg. Inkluderer ogs\u00e5 overf\u00f8ring av private kj\u00f8p tilbake til kommunal tjeneste. - Pasienter som m\u00e5 risikovurderes: pasienter som har utpreget voldshistorikk med alvorlige konsekvenser. En faglig vurdering av deres behov krever spesialkompetanse. - 37 pasienter p\u00e5 Jadevegen sykehjem Samtidig med \u00e5 dekke det umiddelbare behovet, er det viktig \u00e5 planlegge for ytterligere tjenestetilbud. Det vises til \u00abBehovsmelding for oppgradering av tidligere Kroken sykehjem\u00bb datert 19.07.2023 for n\u00e6rmere utredning av behovet. 3. Strategiske m\u00e5l Tidligere Kroken sykehjem er et eksisterende bygg som i dag st\u00e5r tomt. Ved \u00e5 oppgradere bygget vil man dekke mange behov og f\u00e5 en gevinstrealisering. M\u00e5let med prosjektet er: Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 - Forbedret pasientomsorg og treffsikre plasser - \u00d8kt effektivitet i helsepersonells arbeid - Redusert sykefrav\u00e6r blant ansatte - Kostnadseffektiv drift - Pasientkapasitet og dekning av behov - Frigj\u00f8re plasser i omsorgsgruppen 4. Alternativanalyse Alternativ 0 \u2013 Konsekvenser ved \u00e5 beholde eksisterende l\u00f8sning Dersom man velger \u00e5 ikke gj\u00f8re noen form for oppgradering, kan ikke bygget brukes til noen form\u00e5l. Det er sett p\u00e5 ei l\u00f8sning der man gj\u00f8r minimale og kun helt n\u00f8dvendige oppgraderinger p\u00e5 Kroken sykehjem. Det vil si at man kun utf\u00f8rer overflatebehandlinger og lett oppgradering og der eksisterende rominndeling beholdes. Denne l\u00f8sningen vil fortsatt koste en del, veldig grovt estimert en kostnad p\u00e5 ca. 40 mill. kr. Ulempen med denne l\u00f8sningen er at bygget da ikke kan benyttes til det behovet som er tiltenkt, og man m\u00e5 finne en ny brukergruppe. Brukergrupper kan ikke v\u00e6re pasienter som er avhengig av held\u00f8gnsomsorg. Alternativ bruk av bygget kan v\u00e6re dagsenter, flyktningeboliger, boliger for ansatte eller utskrivningsklare pasienter innen rus og psykiatri kan v\u00e6re en mulighet. Alternativ 1 \u2013 Dekke behovet ved \u00e5 ombygge eksisterende bygg Dersom bygget skal fungere til pasienter med held\u00f8gnsomsorg, m\u00e5 det gj\u00f8res st\u00f8rre oppgraderinger og ombygging av den eksisterende bygningsmassen. Bygget er fra 80- tallet og tilfredsstiller ikke dagens tekniske krav eller krav til st\u00f8rrelser p\u00e5 rom. Arkitekter fra Asplan Viak har, p\u00e5 bestilling fra Troms\u00f8 kommune, utf\u00f8rt en mulighetsstudie for utforming og bruk av bygget. Det er skissert 4 alternativer, med forslag til rominndeling og grovt kostnadsoverslag. Det er angitt fordeler og ulemper med hvert alternativ. Det vises til notat fra Asplan Viak \u00abRom \u2013 og funksjonsprogram \u2013 mulighetsstudie\u00bb datert 04.07.2024. Under f\u00f8lger en kort oppsummering av hvert alternativ: Alternativ A er det alternativet som f\u00f8lger oppdelingen av det eksisterende bygget mest, men denne l\u00f8sningen f\u00f8rer til at det blir mye trafikk av personell gjennom enkelte bogrupper. Dette er sv\u00e6rt uheldig for pasienter med demens. En annen ulempe med dette alternativet er at vindusinndelingen ikke kan f\u00f8lges, og ny plassering av vinduer vil v\u00e6re b\u00e5de kostbart og uheldig rent bygningsteknisk. P\u00e5 grunn av de store ulempene ble det besluttet sammen med helsetjenesten \u00e5 ikke g\u00e5 videre med dette alternativet for kostnadskalkyle. Alternativ B er uten tilbygg og uten trafikk gjennom bogrupper. Det vil da v\u00e6re 35 boenheter og er da en del under behovet p\u00e5 52 pasienter. Fordeler med dette alternativet er at vindusinndeling kan bevares og det er fleksibel oppdeling av bogrupper. Investeringskostnad per boenhet er ca. 4,6 mill. kr og totalt 161 mill. kr. Alternativ C inkluderer 2 tilbygg i s\u00f8rlig del av bygget. Dette vil gi rom for 45 boenheter. Her kan ogs\u00e5 vindusinndelingen bevares samt at det ikke blir noe trafikk av personale gjennom bogrupper. Dette alternativet har dyrest totalkostnad, men er billigst per boenhet med en investeringskostnad p\u00e5 ca. 4,5 mill. kr per boenhet og totalt 201 mill. kr. Alternativ D inkluderer et st\u00f8rre tilbygg, men dette er plassert slik at det er en ulempe for et velfungerende varemottak. Alternativet vil gi 41 boenheter. Vindusinndelingen kan bevares og Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 rommene er utformet slik at det ikke er trafikk gjennom dem. Ulempen er usikkerheter i forhold til tilbygget og kostnader for nybygg, det vil komme n\u00e6rt tomtegrensen og det vil v\u00e6re behov for ny driftsinngang. Investeringskostnad per boenhet er ca. 4,6 mill. kr og totalt 189 mill. kr. 5. F\u00f8ringer for forprosjektfasen Dersom man beholder bygget slik det er i dag, men kun med lett oppgradering, vil ikke behovet i behovsmeldingen dekkes og det m\u00e5 benyttes til en annen brukergruppe. Dette alternativet er derfor ikke aktuelt \u00e5 g\u00e5 videre med. Ved full ombygging, vil ingen av de 4 alternativene dekke behovet for antall plasser i behovsmelding, noe som ikke er mulig \u00e5 realisere selv ved st\u00f8rre utbygging. Det er alternativ C som gir flest antall boenheter og som if\u00f8lge grove kostnadskalkyler er billigst per boenhet. Sammen med leder for brukerprosess, er derfor dette alternativ \u00e5 anse som det mest aktuelle for Kroken sykehjem. Alternativet kan i et forprosjekt optimaliseres og endres noe for \u00e5 tilpasses behovene og arbeidsforholdene best mulig. Det som er spesielt viktig \u00e5 tenke p\u00e5 i en forprosjektfase: - Hvilke brukere skal prioriteres ved Kroken n\u00e5r det kun er plass til 45 pasienter, men behovet er 52. Det er formidlet at pasienter fra Jadevegen er prioritert og at det da er 8 plasser igjen til rus- og psykiatri samt for \u00e5 erstatte private kj\u00f8p. - Bygget utformes fleksibelt slik at det passer for flere typer brukere \u2013 brukere som er avhengig av rullestol, hjelp i stell, rus/psykiatri der det kan bli en del st\u00f8y og derfor behov for avskjerming, samt brukere som har behov for \u00e5 v\u00e6re i sm\u00e5 grupper. - Arkitekter har tatt hensyn til Husbanken sine krav til utforming av bygget og rommene i tegninger med tanke p\u00e5 mulig finansiering med investeringstilskudd. Husbanken er kontaktet i tidligfase slik at de er involvert helt fra starten av. - Det er utf\u00f8rt grove kostnadsoverslag som i forprosjektet m\u00e5 detaljeres mer. Investeringen koster grovt beregnet 200 mill. kr (inklusive moms). Driftskostnader er beregnet og avdekket i behovsmeldingen, og er estimert til ca. 2,2 mill kr per boenhet. Det vil si at for alternativ 1C med 45 boenheter vil dette v\u00e6re i underkant av 100 mill. kr \u00e5rlig. Dette er kun kostnader for tjenesteytelsen. Vedlegg - Behovsmelding for Oppgradering av tidligere Kroken sykehjem, datert 19.07.2023 - Rom- og funksjonsprogram, Kroken sykehjem: mulighetsstudie Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 "
}