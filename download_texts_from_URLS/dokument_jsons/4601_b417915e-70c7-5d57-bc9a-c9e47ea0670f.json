{
  "dokument_id": "b417915e-70c7-5d57-bc9a-c9e47ea0670f",
  "doc_type": "case_attachment",
  "kommune": 4601,
  "tittel": "Kommunalt r\u00e5d for personer med funksjonsnedsettelses innspill til statusmelding for sykehjem, behandlingssentre og kommunal allmennmedisinsk sengepost 2023",
  "url": "https://bergen.kommune.no/politikere-utvalg/api/fil/bk360/10950799/Kommunalt-rad-for-personer-med-funksjonsnedsettelses-innspill-til-statusmelding-for-sykehjem-behandlingssentre-og-kommunal-allmennmedisinsk-sengepost-2023",
  "tekst": " Kommunalt r\u00e5d for personer med funksjonsnedsettelse Til Intern korrespondanse Utvalg for helse og sosial/Bystyret V\u00e5r referanse: 2024/05173-97 Saksbehandler: Ragnhild Hvoslef Kr\u00fcger Fra Dato: 16. august 2024 Kommunalt r\u00e5d for personer med funksjonsnedsettelse Kommunalt r\u00e5d for personer med funksjonsnedsettelses innspill til statusmelding for sykehjem, behandlingssentre og kommunal allmennmedisinsk sengepost 2023 KRPF fattet i m\u00f8te 13. august vedtak i sak 119/24 Statusmelding for sykehjem, behandlingssentre og kommunal allmennmedisinsk sengepost. I henhold til pkt. 6 i r\u00e5dets reglement 1, samt pkt. 6.5 i Reglement for Bergen bystyre og utvalgene, bes utvalg for milj\u00f8 og byutvikling votere over f\u00f8lgende vedtakspunkt: Forslag til vedtak: Bystyret ber om at f\u00f8lgende inkluderes i neste statusmelding for sykehjem, behandlingssenter og kommunal allmennmedisinsk sengepost: 1. Bedre beskrivelse av metodebruk og hvilke tall % er regnet ut fra 2. En vurdering av om heltidskulturen har hatt en positiv p\u00e5virkning p\u00e5 bemanningen og om den ivaretar mulighetene for deltidsarbeid for personer som trenger det i forhold til f.eks. funksjonsnedsettelse. 3. Hvordan h\u00f8rselsutfordringer og synsutfordringer (sansetap) blir ivaretatt for beboere p\u00e5 sykehjem, behandlingssentre og den kommunale allmennmedisinske sengeposten. Begrunnelse for forslag / merknader: KRPF er glad for at det har v\u00e6rt et smakspanel som har testet maten og i den forbindelse lurer vi p\u00e5 om smakstestene har v\u00e6rt avtalt p\u00e5 forh\u00e5nd eller om det har v\u00e6rt uanmeldt smakspr\u00f8ving. Det st\u00e5r at 74% av p\u00e5r\u00f8rende var forn\u00f8yd med maten, men det st\u00e5r ikke noe om det er 74% av alle som svarte p\u00e5 unders\u00f8kelsen eller 74% av dem som svarte p\u00e5 dette sp\u00f8rsm\u00e5let. Om det er sistnevnte m\u00e5 det ogs\u00e5 tas med hvor mange % som valgte \u00e5 ikke svare p\u00e5 dette sp\u00f8rsm\u00e5let. R\u00e5det har tidligere uttrykt sin bekymring i forhold til heltidskultur, om den kan v\u00e6re en medvirkende \u00e5rsak til rekrutteringsproblemene sektoren opplever, f.eks. personer som ikke har full arbeidsevne, dem som \u00f8nsker deltid av ulike \u00e5rsaker osv. Er det gjort noen unders\u00f8kelser i forhold til denne problematikken? R\u00e5det savner en gjennomgang av hvilke tiltak som er gjort n\u00e5r det gjelder h\u00f8rselsteknisk utstyr samt vedlikehold/ettersyn av personlig h\u00f8reapparat, spesielt n\u00e5r vi vet hvor avgj\u00f8rende dette er for utviklingen av demens. 1 Pkt. 6 i reglementene til de tre r\u00e5dene er likelydende. Begrunnelsen skal det ikke voteres over i utvalget eller bystyret. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: "
}