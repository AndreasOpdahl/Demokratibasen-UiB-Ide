{
  "dokument_id": "0d1ac219-5b79-5d18-be23-4ee15f67bf91",
  "doc_type": "case_presentation",
  "kommune": 4601,
  "tittel": "Bergen kommunale pensjonskasses \u00e5rsrapport for 2023",
  "url": "https://bergen.kommune.no/politikere-utvalg/api/fil/bk360/10209544/Framstilling-Bergen-kommunale-pensjonskasses-arsrapport-for-2023",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/250463-11 Bergen kommunale pensjonskasses \u00e5rsrapport for 2023 Hva saken gjelder: Bergen kommunale pensjonskasse (BKP) sin \u00e5rsrapport for 2023 er avlagt, og saken oppsummerer sentrale punkter fra rapporten og konsekvensene for Bergen kommune. BKP oppn\u00e5dde 8,2% i verdijustert avkastning i fjor. Dette var det beste resultatet siden 2019 og betydelig over gjennomsnittet for de kommunale pensjonskassene, KLP og Oslo Pensjonsforsikring AS. BKP sitt resultat hadde sammenheng med at det ble oppn\u00e5dd gunstig sammensetning pensjonsmidlene, fallende renteniv\u00e5 - s\u00e6rlig mot slutten av \u00e5ret, og \u00f8kende aksjeverdier. Gjennomsnittsavkastningen de siste 10 \u00e5r har v\u00e6rt pluss 5,4% p.a. Styrets m\u00e5l er \u00e5 oppn\u00e5 et gjennomsnittlig langsiktig avkastningsresultat p\u00e5 5,5% \u00e5rlig. Pensjonskassen har lave driftsutgifter sammenlignet med andre leverand\u00f8rer av kommunal tjenestepensjon. Pensjonskassens m\u00e5l er \u00e5 oppn\u00e5 best mulig risikojustert avkastning samtidig som det legges vekt p\u00e5 milj\u00f8-, sosiale forhold og eierstyring i forvaltningen. Pensjonskassen rapporterer jevnlig p\u00e5 disse forholdene og gjennomg\u00e5r plasseringene med ekstern r\u00e5dgiver. Avdekkes brudd iverksettes handlingsplan i samsvar med vedtatte retningslinjer. I 2023 ble to aksjefond avhendet fordi BKP ans\u00e5 at fondene var i brudd med vedtatte etiske retningslinjer. Pensjonskassen er solid slik at den har god evne til \u00e5 t\u00e5le tap. Dette gir pensjonskassen evne til \u00e5 ta risiko ved forvaltning av pensjonsmidlene. Dette har \u00f8kt avkastningen over tid og dessuten lagt grunnlag for overf\u00f8ringer til bykassens premiefond. Den f\u00f8rste delen av saksframstillingen omhandler pensjonskassen. Delen inneholder et avsnitt om vedtektsendringer og avsnitt der en sammenligner noen \u00f8konomiske n\u00f8kkeltall med tall fra andre offentlige pensjonsleverand\u00f8rer. Andre n\u00f8kkeltall sammenlignes bare med BKP selv over tid. Den neste delen redegj\u00f8r for st\u00f8rrelser knyttet til pensjon i bykassens regnskap. Denne delen omhandler tjenestepensjon samlet og er ikke knyttet til BKP alene. Tredje del er et avsnitt som viser sammenhengen mellom bruk av premiefond fra BKP og beregnet bidrag til bykassens netto driftsresultat. Til slutt er det et kort avsnitt der det opplyses at EFTAs overv\u00e5kingsorgan (ESA), inntil videre har konkludert med at kommuner m\u00e5 gjennomf\u00f8re konkurranser om sine kontrakter om kommunal tjenestepensjon i samsvar med reglene om offentlige anskaffelser. S\u00e5 langt er det antatt at dette bare vil gjelde kontrakt med KLP. 1 \u00d8konomiske konsekvenser: Pensjonsutgifter er en betydelig utgift i bykassen. Netto pensjonskostnader, administrasjon og amortisering av premieavvik utgjorde 5,5% av bykassens driftsinntekter i 2023. Andelen er igjen \u00f8kende. Til tross for at \u00f8kende pensjonskostnader inng\u00e5r i statens rammetilskudd til kommunene, ser byr\u00e5det med bekymring p\u00e5 utviklingen. Byr\u00e5dets vurdering og anbefaling/konklusjon: Byr\u00e5det anbefaler at Bergen kommunale pensjonskasses \u00e5rsrapport for 2023 tas til orientering. Begrunnelse for framleggelse til bystyret: Det er ikke lenger et krav i BKP sine vedtekter at bystyret skal orienteres om pensjonskassens \u00e5rsregnskap og \u00e5rsberetning. Byr\u00e5det anbefaler likevel at dette blir fulgt opp, fordi virksomheten i pensjonskassen betyr en god del for kommunens \u00f8konomi. Kommunen skal fortsatt orienteres om endringer i pensjonskassens vedtekter. Byr\u00e5det innstiller til bystyret \u00e5 fatte f\u00f8lgende vedtak: Bystyret tar Bergen kommunale pensjonskasses \u00e5rsrapport for 2023 til orientering. Dato: 7. mai 2024 Christine B. Meyer Eivind K. N\u00e6vdal-Bolstad Byr\u00e5dsleder Byr\u00e5d for finans Dokumentet er godkjent elektronisk. Vedlegg: \u00c5rsrapport 2023. Selskapsvedtekter. 2 Saksframstilling: Del 1: Sammenligning av n\u00f8kkeltall blant leverand\u00f8rer av kommunal tjenestepensjon. Tabellen viser \u00e5rlig verdijustert avkastning i prosent og i gjennomsnitt siste 5 \u00e5r*): Pensjonsleverand\u00f8r 2023 2022 2021 2020 Siste 5 \u00e5r Bergen kommunale pensjonskasse 8,2% -3,6% 8,1 % 5,7 % 5,5 % KLP investeringsvalg **) 8,3% -1,3 % 8,9 % 4,2 % 6,0 % KLP sykepleierordning (lovfestet ordning) 6,4% -1,1 % 8,4 % 4,2 % 5,3 % Oslo Pensjonsforsikring AS (Oslo kommune) 5,4% -0,3 % 10,2 % 7,9 % 6,7 % Trondheim kommunale pensjonskasse 7,3% -1,7 % 8,1 % 5,5 % 5,3 % *) Virkning av rentesrente er ikke inkludert i sammenligning av avkastningen de siste fem \u00e5r. **) Bergen kommune og KLP har avtale om investeringsvalg for pensjonsmidler knyttet til ansatte ved \u00e5tte st\u00f8rre pleie- og omsorgsinstitusjoner, pensjonister samt tidligere ansatte med pensjonsrettigheter. N\u00f8kkeltall som viser evne til \u00e5 t\u00e5le tap (soliditet). Pensjonskassens kapital er i hovedsak investert i renteb\u00e6rende verdipapirer (obligasjoner), aksjer og eiendom. Gjennom avkastning p\u00e5 investeringene vil pensjonskassen ta del i den \u00f8konomiske veksten i samfunnet. Noen \u00e5r er veksten h\u00f8y. Andre \u00e5r er veksten lav eller negativ, og dette kan medf\u00f8re redusert verdi av eiendelene. Sammensetningen av investeringene betyr mye for avkastningen, enten den er positiv eller negativ. En solid pensjonskasse inneb\u00e6rer ogs\u00e5 evne til \u00e5 la v\u00e6re \u00e5 selge risikable eiendeler (f. eks aksjer) i perioder der verdier faller. God soliditet inneb\u00e6rer dessuten evne til \u00e5 ha h\u00f8yere andel plassert i risikable eiendeler (f. eks aksjer), slik at avkastingen \u00f8kes i tider med \u00f8konomisk vekst. \u00d8kt avkastning over tid legger ogs\u00e5 grunnlag for overf\u00f8ringer til bykassens premiefond. Et sentralt n\u00f8kkeltall for soliditet hos en pensjonsleverand\u00f8r er solvenskapitaldekning. Der m\u00e5les solvenskapitalen i prosent av et kapitalkrav som setter tall p\u00e5 de ulike typer risiko pensjonsleverand\u00f8rer st\u00e5r overfor. Minstekravet for \u00e5 opprettholde drift er 100%. Pr. 31.12.2023 hadde de st\u00f8rste pensjonsleverand\u00f8rene for kommunal pensjon f\u00f8lgende solvenskapitaldekning: Pensjonsleverand\u00f8r 2023 Bergen kommunale pensjonskasse 176 % KLP 227 % Oslo Pensjonsforsikring AS 375 % Trondheim kommunale pensjonskasse 176 % *) Solvenskapitaldekning er navnet p\u00e5 br\u00f8ken mellom solvenskapital og beregnet solvenskapitalkrav. Pensjonskassens samlede solvensmarginkapital er lik summen av pensjonskassens kjernekapital samt halvparten av pensjonskassens avsetninger i risikoutjevningsfondet og halvparten av bufferfondet. Dette sammenlignes med beregnet minimumskrav gitt i forskrift. Bykassen har bidratt til soliditet i pensjonskassen ved \u00e5 overf\u00f8re \u00e5rlige egenkapitalinnskudd. Etter finanssjokket i 2008 har dette skjedd etter en fast plan, og i tr\u00e5d med bystyrevedtak, fra og med 2009. I 2023 ble det overf\u00f8rt 62,1 mill. kr. i egenkapital til BKP. Bel\u00f8pet \u00f8ker med 2 mill. kr \u00e5rlig i handlings- og \u00f8konomiplanperioden. Utfyllende n\u00f8kkeltall for bufferfond: Forsikringskapitalen er fellesbetegnelsen for premiereserve, premiefond mv. og bufferfond. Dette er flyttbare kundemidler. Premiereserve skal v\u00e6re tilstrekkelig stor til \u00e5 dekke alle pensjonsforpliktelser og administrasjonsutgifter. Bufferavsetninger **) og egenkapital inng\u00e5r i finansielle buffere. Det kan derfor v\u00e6re nyttig \u00e5 sammenligne bufferavsetninger blant sammenlignbare pensjonsleverand\u00f8rer. 3 Tabellen viser bufferfond i prosent av eiendeler i kundefond pr. 31.12.: Bufferfond **) i % av eiendeler i kundeportef\u00f8lje 2023 2022 2021 2020 2019 Bergen kommunale pensjonskasse 20,2 % 18,4 % 23,3 % 21,0 % 18,8 % KLP *) 14,9 % 15,4 % 19,1 % 16,2 % 15,9 % Oslo Pensjonsforsikring AS 24,2% 23,9 % 26,2 % 25,2 % 25,3 % Trondheim kommunale pensjonskasse 18,1 % 16,4 % 20,1 % 16,1 % 13,7 % *) For Bergen kommune er dette bare relevant for pensjonsmidler i sykepleierordningen. I avtale mellom KLP og kommunen om pensjonsmidler i fellesordningen bokf\u00f8res verdiene til markedsverdi. (investeringsvalg) Avtalen utl\u00f8per 31.12.25. **) Fra og med 2022 er kursreserver og tilleggsavsetninger sl\u00e5tt sammen til bufferfond N\u00f8kkeltall for BKP og som ikke sammenlignes med andre pensjonsleverand\u00f8rer. De neste tabellene viser fordeling av aktiva, resultatsammensetning, premieinntekter og avsetning til premiefond. Tabellen viser fordeling av finansielle eiendeler pr 31.12. i prosent de siste fem \u00e5r: Fordeling type aktiva i % 2023 2022 2021 2020 2019 Pengemarked 3% 4% 3% 4% 2% Anleggsobligasjoner 5% 7% 8% 8% 11 % Oml\u00f8psobligasjoner 52 % 48 % 45 % 50 % 50 % Eiendom 10 % 11 % 12 % 10 % 9% Aksjer 24 % 22 % 25 % 22 % 22 % Hedgefond 8% 8% 7% 6% 6% H\u00f8yere renteniv\u00e5 medf\u00f8rer \u00f8kt kapitalavkastning p\u00e5 lang sikt. Sammensetningen av eiendeler er avgj\u00f8rende for gjennomsnittlig avkastning over tid. Fordelingen av eiendelene har v\u00e6rt noenlunde stabil over tid. Resultatanalyse (bel\u00f8p i mill. kr) 2023 2022 2021 2020 2019 Avkastningsresultat 1 326 -1 060 1 136 691 1 126 Risikoresultat 48 77 147 -1 49 Administrasjonsresultat 2 8 10 13 13 Sum resultatelementer 1 376 -975 1 293 703 1 188 Resultatet er anvendt slik Rentegarantipremie 15 14 14 13 13 Til bufferavsetninger (-) fra bufferavsetninger (+) -916 1 056 -927 -678 -972 Til premiefond -449 -73 -365 -10 -199 Tilf\u00f8rt premiereserven 0 0 0 0 0 Resultat av teknisk regnskap 26 22 15 28 30 Avkastingsresultatet viser virkningene av endringer i finansmarkedet. Tabellen viser ogs\u00e5 bufferavsetningenes evne til \u00e5 jevne ut resultatet. Pensjonskassens premieinntekter Pensjonskassens premieinntekter ble 1 965 mill. i fjor. Dette var en \u00f8kning p\u00e5 632 mill. fra \u00e5ret f\u00f8r. Om lag 96% av premieinntektene har sammenheng med premiebetaling fra bykassen og bykassens ansatte. Ansattes pensjonstrekk utgj\u00f8r 2% av pensjonsgrunnlaget. Dette grunnlaget er summen av l\u00f8nn og faste tillegg. Premieniv\u00e5et i fjor ble langt h\u00f8yere enn det som l\u00e5 til grunn for bykassens vedtatte budsjett. I hovedsak skyldes dette sv\u00e6rt h\u00f8y reguleringspremie. I vedtatt budsjett for 2023 var det forutsatt reguleringspremie til BKP som tilsvarte 11,5% av pensjonsgrunnlaget. I bykassens 4 regnskap utgjorde reguleringspremie til BKP 16% av det samme grunnlaget. M\u00e5lt i kroner ble reguleringspremien n\u00e6r 303 mill. h\u00f8yere enn forutsatt i vedtatt budsjett for bykassen. \u00c5rsakene til det h\u00f8ye premieniv\u00e5et ble beskrevet i revidert budsjett i fjor, bystyresak 212/23, som ble behandlet i m\u00f8tet 21.6.23. Avvik i forutsetninger for 2023 vises av tabellen under. Forutsetninger i prosent Vedtatt budsjett Resultat L\u00f8nnsvekst i kommunal sektor 4,2 % 5,6 % Vekst i folketrygdens grunnbel\u00f8p 4,3 % 6,4 % Regulering av pensjoner under utbetaling 4,3 % 8,5 % Grunnlag for premieberegning Kommunens ansatte tjener opp pensjonsrettigheter line\u00e6rt hvert \u00e5r. Fremtidige pensjonsutbetalinger finansieres ved pensjonspremier og avkastning av pensjonsmidlene. Pensjonsvirkning av \u00e5rlig l\u00f8nnsregulering, \u00f8kning av pensjoner under utbetaling og regulering av grunnbel\u00f8pet i folketrygden skal betales n\u00e5r faktisk kostnad for \u00e5ret er fastsl\u00e5tt. Dette kalles reguleringspremie og inng\u00e5r som en del av premiene. Siden l\u00f8nnsvekst, prisvekst og regulering av grunnbel\u00f8pet i folketrygden varierer fra \u00e5r til \u00e5r, vil ogs\u00e5 st\u00f8rrelsen p\u00e5 reguleringspremiene variere mye fra \u00e5r til \u00e5r. Det er bare for ansatte f\u00f8dt f\u00f8r 1963 at pensjonsrettighetene skal reguleres med l\u00f8nnsveksten, slik at fullt ut opptjent pensjon utgj\u00f8r 66% av sluttl\u00f8nn ved 30 \u00e5rs fulltidstjeneste. Dette kalles bruttogaranti. For arbeidstakere f\u00f8dt etter 1957 foretas det deretter levealdersjustering. Dette reduserer ytelsene. For ansatte f\u00f8dt etter 1962 skal pensjonsbeholdningene til hver enkelt reguleres med den prosentvise veksten i Folketrygdens grunnbel\u00f8p. Det samme gjelder pensjonsrettigheter for tidligere ansatte. Veksten i grunnbel\u00f8pet i fjor ble 6,4%. Den h\u00f8ye veksten inkluderer etterslep fra \u00e5ret f\u00f8r fordi trygdeoppgj\u00f8ret i 2022 la til grunn lavere l\u00f8nnsvekst i Norge enn det som ble det faktiske resultatet. Pensjoner under utbetaling skal reguleres med gjennomsnittet av prisvekst og vekst i grunnbel\u00f8pet i Folketrygden. Pensjoner under utbetaling ble regulert med 8,5% i fjor. Den h\u00f8ye veksten inkluderer etterslep fra \u00e5ret f\u00f8r fordi trygdeoppgj\u00f8ret i 2022 la til grunn lavere l\u00f8nns- og prisvekst i Norge enn det som ble det faktiske resultatet. L\u00f8nns- og prisvekst i 2023 og virkning av etterslep fra \u00e5ret f\u00f8r medf\u00f8rte sv\u00e6rt h\u00f8y reguleringspremie. Avvik mellom innbetalt premie pr 31.12.23 og sum premie iht. BKP sitt regnskap Som en del av arbeidet med \u00e5 utarbeide regnskap for pensjonskassen lages det ogs\u00e5 et forsikringsteknisk oppgj\u00f8r hvert \u00e5r. Gjennom dette arbeidet ble det avdekket at fjor\u00e5rets beregnede reguleringspremie var om lag 34,3 mill. for lav til \u00e5 sikre opptjente pensjonsrettigheter pr 31.12.23. Tilskudd til ikke- forsikringsbare ytelser var ogs\u00e5 om lag 2,2 mill. lavere enn de reelle utgiftene. For \u00e5 fullfinansiere opptjente rettigheter fra i fjor, er 36,5 mill. belastet kommunens premiefond i begynnelsen av 2024. Pensjonskassens premieinntekter de siste fem \u00e5r. Tabellen under viser at det er endringer i reguleringspremie som i hovedsak forklarer variasjon i pensjonskassen sine premieinntekter. \u00d8vrige premietyper vokser noenlunde jevnt med \u00f8kt l\u00f8nnsniv\u00e5 og antall kommunalt ansatte med pensjonsordning i BKP. 5 Premieinntekter i mill. kr 2023 2022 2021 2020 2019 Medlemstilskudd fra arbeidstakere 150 137 129 120 115 Arbeidsgivers ordin\u00e6re premie **) 641 581 542 550 478 Rentegarantipremie 14 14 14 13 12 Reguleringspremie (a konto) 1 160 *) 600 662 150 440 Sum premieinntekt 1 965 1 332 1 347 833 1 045 *) Av dette var 1 125 mill. innbetalt pr 31.12.24. Resten er dekket etter \u00e5rsskiftet ved belastning av bykassens premiefond. **) Tilskudd til ikke- forsikringsbare ytelser (AFP fra 65 \u00e5r, tidligpensjon gjennom 85 \u00e5rs regel, og garanti for 66 prosent pensjon av sluttl\u00f8nn ved full opptjening i hel stilling ekskl. leveraldersjustering), er med i premiebel\u00f8pet. Avsetninger og bruk av premiefond de siste fem \u00e5r: Tilf\u00f8rsel til premiefond er i hovedsak en disponering av regnskapsoverskudd. Tilf\u00f8rsel varierer med BKP sine regnskapsresultater fra \u00e5r til \u00e5r. Premiefond i mill. kr 2023 2022 2021 2020 2019 Premiefond pr 1.1. 1 802 1 871 1 604 875 972 Avsetning til premiefond 416 *) 93 291 15 181 Renter til premiefond 33 37 58 30 37 Frigjorte midler fra premiereserve 0 0 86 841 0 Bruk av premiefond -369 -199 -168 -157 -315 Premiefond pr 31.12. 1 878 1 802 1 871 1 604 875 *) Bel\u00f8pet er fratrukket 36,5 mill. som da BKP avla regnskap ble brukt til \u00e5 fullfinansiere bykassens premieforpliktelser pr 31.12.23. Se ogs\u00e5 resultatanalysetabellen p\u00e5 side 4 i saksutredningen. Premiefondsmidlene tilh\u00f8rer bykassen, (ca. 96 %), og \u00f8vrige administrasjoner, (ca. 4 %), som har pensjonsordning gjennom pensjonskassen. Fondet brukes av bykassen og \u00f8vrige administrasjoner til delfinansiering av premie. Bruk av premiefond reduserer bykassens premieinnbetalinger og dermed ogs\u00e5 arbeidsgiveravgift. Endringer i BKP sine vedtekter If\u00f8lge vedtektene skal bystyret orienteres om vedtektsendringer. BKP har n\u00e5 ikke lenger plikt til \u00e5 legge frem \u00e5rsrapporten til orientering for bystyret. Aktuar og revisor har ikke lenger samtidig m\u00f8teplikt i styret. Det er tatt inn et punkt om internrevisor samt at det er klargjort at styret utpeker revisor. Del 2: Noen av bykassens \u00f8konomiske rammevilk\u00e5r knyttet til pensjon. Bergen kommune har tre pensjonsleverand\u00f8rer: Bergen kommunale pensjonskasse (BKP), Kommunal Landspensjonskasse (KLP), og Statens Pensjonskasse (SPK). Pr. 31.12.23 hadde 72 %, (18.086), av de ansatte pensjonsordning gjennom BKP, 14 % i KLP, (3.428 ansatte), hvor av vel halvparten var sykepleiere), og 14%, (3.499 l\u00e6rere), i SPK. Pensjonsordningene er stort sett like, og det er egen avtale mellom pensjonsleverand\u00f8rene om overf\u00f8ring av pensjonsrettigheter. Med unntak av sykepleiernes og l\u00e6rernes pensjonsordning som er lovfestet, er det gjennom tariffavtalene at arbeidsgiver har ansvar for \u00e5 finansiere pensjonsytelser til ansatte, fratr\u00e5dte og pensjonister. I offentlige tjenestepensjonsordninger bidrar den ansatte selv med to prosent av pensjonsgrunnlaget i pensjonsinnskudd. Grunnlaget best\u00e5r av l\u00f8nn og faste pensjonsgivende tillegg. I offentlig tjenestepensjon m\u00e5 risikoytelsene ogs\u00e5 omfatte uf\u00f8repensjon og etterlattepensjon. Arbeidsgiver forplikter seg dessuten til \u00e5 dekke en del ikke- forsikringsbare ytelser som avtalefestet pensjon (AFP), tidligpensjon og bruttogaranti. 6 Ulikt regelverk for kommuner og pensjonsleverand\u00f8rer f\u00f8rer til at det er avvik mellom bykassens betalte pensjonspremier til kommunens tre pensjonsleverand\u00f8rer og regnskapsf\u00f8rte pensjonskostnader inklusiv administrasjon. (Regnskapsreglene for kommuner er fastsatt av Kommunal- og distriktdepartementet i forskrift, og resultater vises i \u00e5rlig note til bykassens regnskap. KLP og BKP er underlagt regnskapsloven samt regler i forsikringslovgivningen.) Differansen mellom premie og kostnader kalles premieavvik. I 2021- 2023 var reguleringspremie h\u00f8ye, og dermed hadde en ogs\u00e5 h\u00f8yt premieavvik disse \u00e5rene. H\u00f8yt premieavvik belaster bykassens likviditet straks reguleringspremie betales. Regnskapsvirkningen i driftsregnskapet kommer senere. \u00c5rets premieavvik utgiftsf\u00f8res (amortiseres), i kommunens driftsbudsjett og driftsregnskap med like bel\u00f8p de p\u00e5f\u00f8lgende sju \u00e5r. Dette bidrar til \u00e5 jevne ut og utsette budsjett- og regnskapsbelastningen av h\u00f8yt premieavvik. Tabellen viser \u00e5rlige endringer i akkumulert premieavvik: Bel\u00f8p i mill. kr. 2023 2022 2021 2020 2019 \u00c5rets betalte pensjonspremie *) -2 298 -1 686 -1 739 -984 -1 167 Netto pensjonskostnad 993 910 859 842 976 Administrasjonskostnad 74 73 70 71 74 \u00c5rets premieavvik -1 231 -704 -810 -70 -117 Arbeidsgiveravgift av \u00e5rets premieavvik -174 -99 -114 -10 -17 \u00c5rets amortisering av tidligere \u00e5rs premieavvik 463 417 369 357 351 Reduksjon i akkumulert premieavvik (+) \u00f8kning (-) -942 -386 -555 277 217 **) Bel\u00f8pet er betalt premie til BKP; KLP og SPK. Den er lik a konto pensjonspremie minus bruk av premiefond i BKP og KLP. Tabellen viser den dramatiske utviklingen i akkumulert premieavvik: Bel\u00f8p i mill. kr 2023 2022 2021 2020 2019 Premieavvik 2 673 1 847 1 508 1 021 1 265 Arbeidsgiveravgift 377 260 213 154 178 Sum premieavvik inkl. avgift 3 049 2 107 1 721 1 165 1 443 Det er den h\u00f8ye veksten de siste \u00e5rene i grunnbel\u00f8pet i Folketrygden og i pensjoner under utbetaling som har medf\u00f8rt \u00f8kningen i akkumulert premieavvik. \u00c5rlige utgifter i bykassens driftsregnskap Tabellen viser den \u00e5rlige belastningen i bykassens driftsregnskap: Utgifter i mill. kr 2023 2022 2021 2020 2019 Netto pensjonskostnad 993 910 859 842 976 Administrasjonskostnad 74 73 70 71 74 \u00c5rets amortisering av tidligere \u00e5rs premieavvik 463 417 369 357 351 Sum inklusiv arbeidsgiveravgift 1 529 1 400 1 298 1 271 1 401 Pensjonsutgiftenes andel av driftsinntekter 5,5% 5,3 % 5,1 % 5,4 % 6,1 % Tabellen viser at netto pensjonskostnad var lavere i \u00e5rene 2020-2022 enn i 2019. Dette skyldes i hovedsak konsekvenser av ny offentlig tjenestepensjon og nye regler for samordning mellom folketrygd og tjenestepensjonsordning. Ny pensjonsordning og samordningsregler ble innf\u00f8rt fra og med \u00e5r 2020 og reduserte kommunenes utgifter. Men i 2023 var netto pensjonskostnad igjen h\u00f8yere enn i 2019. 7 Etter 2021 er pensjonsutgiftenes andel av kommunens driftsinntekter \u00f8kende. P\u00e5 bakgrunn av h\u00f8ye premieavvik som skal amortiseres, forventes det at andelen vil \u00f8ke gjennom handlings- og \u00f8konomiplanperioden. Til tross for at \u00f8kende pensjonskostnader inng\u00e5r i statens rammetilskudd til kommunene, ser byr\u00e5det med bekymring p\u00e5 utviklingen. \u00d8konomiske konsekvenser for bykassen og regnskapsavvik fra justert driftsbudsjett etter 2. tertial De sentralt f\u00f8rte pensjonspostene omfatter pensjonspremieavvik, amortisering av tidligere \u00e5rs pensjonspremieavvik, avtalefestet pensjon bruk av premiefond og diverse tilskudd. I tillegg f\u00f8res \u00e5rets avsetning til bufferfond pensjon. I tr\u00e5d med Bergen kommunes \u00f8konomireglement er det i forbindelse med \u00e5rsavslutning regnskapsf\u00f8rt avsetning til bufferfond pensjon. Avsetningen i regnskapet s\u00f8rger for samlet null budsjettavvik p\u00e5 de sentralt f\u00f8rte pensjonspostene etter andre tertialrapport. Samtidig er budsjettpostene i etterkant - etter fullmakt - justert tilsvarende. Tabellen under viser pensjonsutgifter for 2023 i mill. kr f\u00f8r avsluttende justering mot bufferfond pensjon: Oppsummering: Regnskap Justert budsjett Avregning BKP -392,5 -197,5 Avregning SPK 0,0 -44,2 Avregning KLP -131,5 -98,6 AFP - etterl\u00f8nn merutgifter 2,8 -1,5 Premieavvik inkl. amortisering -825,9 -816,5 Arbeidsgiveravgift premieavvik -116,4 -115,1 \u00d8vrige poster 2,3 1,9 Sum -1 461,2 -1 271,5 Bel\u00f8p for avregning pensjon (tilfeldige utgifter), ble betydelig lavere enn budsjettert. Samlet avvik var 190 mill. kr. De viktigste avviks\u00e5rsakene var: - Dobbelbudsjettering av utgift til pensjonspremie b\u00e5de gjennom bykassens samlede budsjett og gjennom budsjett for selvkosttjenester. - For lavt budsjettbel\u00f8p for pensjonspremie til Statens Pensjonskasse, (l\u00e6rerne). Som f\u00f8lge av streik i 2022 ble l\u00f8nnsoppgj\u00f8ret ikke effektuert i 2022 men etter \u00e5rsskiftet. Dette \u00f8kte betalt premie i 2023. Bufferfond pensjon \u2013 andel av bykassens disposisjonsfond Bystyret vedtok i 2007 \u00e5 sette av midler \u00e5rlig og \u00f8remerke disse til dekning av framtidige pensjonskostnader. Fra og med 2017 har bykassens disposisjonsfond v\u00e6rt st\u00f8rre enn det akkumulerte premieavviket. Bystyret vedtok i sak 263-18, (m\u00f8te 21.11.2018), at \u00f8remerkede midler til pensjon i disposisjonsfondet skulle tilsvare st\u00f8rrelsen p\u00e5 det akkumulerte premieavviket. Neste tabell viser utviklingen i bufferfond pensjon de siste \u00e5rene: Bel\u00f8p i mill. kr. 2023 2022 2021 2020 2019 Saldo pr 01.01. 2 107 1 721 1 137 1 414 1 630 Bruk av fond 0 0 0 0 0 Avsetning til fond 948 386 584 240 139 Justering *) 0 0 0 -517 -355 Saldo pr 31.12. 3 055 2 107 1 721 1 137 1 414 *) Bel\u00f8pet inneb\u00e6rer reduksjon i bufferfondet som f\u00f8lge av redusert akkumulert premieavvik i 2019-2020. 8 Del 3: Bruk av premiefond fra BKP 2015-23 og virkning p\u00e5 bykassens netto driftsresultat - Synliggj\u00f8ring av betydning av avkastning p\u00e5 netto driftsresultat i bykassen. If\u00f8lge forsikringslovgivningen skal det pr 31.12. alltid v\u00e6re nok pensjonsmidler som er avsatt til finansiering av fremtidige pensjonsforpliktelser. I \u00e5r med h\u00f8y avkastning eller forhold som reduserer behovet for pensjonsmidler, kan st\u00f8rrelsen p\u00e5 midlene v\u00e6re st\u00f8rre enn forpliktelsene. Dette overskuddet kan dels brukes til \u00e5 \u00f8ke reservene og dels tilbakebetales til kommunen gjennom avsetning til premiefond. Premiefondet er dermed et fond for tilbakef\u00f8rte premier og overskudd. Det kan i praksis bare brukes til betaling av nye premier. Premiefond viser st\u00f8rrelsen p\u00e5 finansielle buffere i bykassen utover det som er oppf\u00f8rt i bykassens balanseregnskap pr 31.12. I perioden 2015-2019, 2021 og 2023 var det i hovedsak avkastning som muliggjorde tilf\u00f8rsel til bykassens premiefond. I 2020 skyldes tilf\u00f8relsen i hovedsak ny pensjonsordning som medf\u00f8rte reduksjon i forpliktelsene. Premiefond brukes til delfinansiering av pensjonspremie og reduserer \u00e5rlige premieavvik. Bruk av premiefond til finansiering av pensjonspremie er ikke avgiftspliktig. Betales pensjonspremien gjennom bankoverf\u00f8ring fra bykassen, skal det svares arbeidsgiveravgift. Tabellen hvordan samlet bruk av premiefond fra BKP har p\u00e5virket bykassens driftsresultat og viser dessuten hvordan bykassens driftsresultat er avhengig av gode finansresultater og en solid pensjonskasse. Bel\u00f8p i mill. kr 2023 2022 2021 2020 2019 2018 2017 2016 2015 Bykassens bruk av premiefond fra BKP 344 183 150 150 300 100 171 129 100 Spart arbeidsgiveravgift 49 26 21 21 42 14 24 18 14 Sum redusert premieavvik pr \u00e5r 383 208 171 171 342 114 195 147 114 Effekt p\u00e5 netto driftsresultat i mill. kr Redusert premieavviksamortisering *) 197 184 160 135 86 70 42 16 0 \u00d8kt netto pensjonskostnad \u00e5ret etter -44 -39 -33 -32 -23 -18 -10 -5 0 bruk **) Redusert statlig refusjon ***) -6 -5 -5 0 0 0 0 0 0 Bidrag til netto driftsresultat av samlet 147 140 121 103 64 52 32 12 0 bruk av premiefond Forklaring: Fordi det settes av driftsmidler som er \u00f8remerket til dekning av framtidige pensjonsutgifter, se tabell p\u00e5 forrige side om disposisjonsfond, p\u00e5virker ikke redusert premieavvik netto driftsresultat samme \u00e5r som premiefondet benyttes. Regnskapsvirkningen skjer de p\u00e5f\u00f8lgende 7 \u00e5r gjennom redusert amortisering av premieavvik og \u00f8kt netto pensjonskostnad. De tre nederste linjene i tabellen over viser virkningen p\u00e5 driftsregnskapene. Bel\u00f8pene er inklusiv arbeidsgiveravgift. *) Det reduserte premieavviket i 2015 fordeles (amortiseres) med 1/7 hvert \u00e5r fra og med 2016. (16 mill. \u00e5rlig.) Redusert premieavviket i 2016 fordeles med 1/7 hvert \u00e5r fra og med 2017. (181mill. / 7= 26 mill.) Dermed blir redusert amortisering i 2017 kr (16+26) mill. = kr 42 mill. For 2018 kommer i tillegg 1/7 av redusert premieavvik for \u00e5r 2017 (28 mill.) slik at totalt resultatbidrag fr\u00e5 redusert utgift blir (16+26+28) mill. =70 mill. (Bel\u00f8p er inkl. arbeidsgiveravgift.) Tilsvarende metodikk er brukt for \u00e5 ansl\u00e5 kommunens besparelse de \u00f8vrige \u00e5rene. 9 I 2023 var premieavviket fra 2015 fullt ut amortisert. **) Til fradrag kommer den bokf\u00f8rte avkastning av pensjonsmidlene som en ville ha hatt dersom premiefondet hadde blitt st\u00e5ende ubrukt. Bykassens bruk av premiefond reduserer pensjonsmidlene og dermed renteinntektene. Bel\u00f8p som brukes er multiplisert med rentesatser som er fastsatt av Kommunal - og distriktdepartementet. Det er forutsatt at resultateffekten skjer fra og med \u00e5ret etter bruken har skjedd. Dette inneb\u00e6rer at bykassens bruk av premiefond i 2023, (344 mill.), forutsettes \u00e5 f\u00e5 effekt p\u00e5 netto driftsresultat f\u00f8rst i 2024. (Det er en liten korreksjon for bel\u00f8p fra 2020-2022 som f\u00f8lge av justerte rentesatser.) ***) Bruk av premiefond reduserer fra og med 2021 statens refusjon av utgifter til s\u00e6rlig ressurskrevende brukere. Bel\u00f8pet er kr 5-6 mill. ut fra kommunens beregningsmetode. Tilleggsopplysninger: Beregningene over gir ikke et fullstendig bilde over p\u00e5virkningen p\u00e5 bykassens netto driftsresultat som f\u00f8lge av BKP sine regnskapsresultater, med p\u00e5f\u00f8lgende disponering av overskudd til premiefond og senere bykassens bruk av premiefond. Noen tilleggsmomenter som det ikke er beregnet virkning av er: a) I normale \u00e5r oppn\u00e5s det langsiktig avkastning ogs\u00e5 av den del av BKP sitt overskudd som ikke er disponert til premiefond eller til egenkapital. Denne avkastningen reduserer netto pensjonskostnad p\u00e5 lang sikt og \u00f8ker gjennom dette ogs\u00e5 bidraget til bykassens netto driftsresultat. b) Den avkastning som BKP har oppn\u00e5dd over tid er h\u00f8yere enn de beregningsforutsetninger for avkastning som departementet har bestemt. Bruk av premiefond reduserer st\u00f8rrelsen pensjonsmidlene. Over tid \u00f8ker den reelle pensjonskostnaden litt mer enn det som kommer frem i tabellen. Dette belaster driftsresultatene litt mer enn det som st\u00e5r i tabellen. c) Bykassen har benyttet premiefond til finansiering av pensjonspremie siden 2012. Tabellen viser ikke bidraget til netto driftsresultat for bruk av premiefond fra 2012- 2014. Utvikling i 2024 \u2013 eventuell plikt til konkurranseutsetting av pensjonstjenester EFTAs overv\u00e5kingsorgan (ESA), har forel\u00f8pig konkludert med at kommuner m\u00e5 gjennomf\u00f8re konkurranser om sine kontrakter om kommunal tjenestepensjon i samsvar med reglene om offentlige anskaffelser. S\u00e5 langt er det antatt at dette bare vil gjelde kontrakt med KLP. 10 "
}