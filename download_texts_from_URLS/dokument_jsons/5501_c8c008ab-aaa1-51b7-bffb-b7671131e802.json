{
  "dokument_id": "c8c008ab-aaa1-51b7-bffb-b7671131e802",
  "doc_type": "case_attachment",
  "kommune": 5501,
  "tittel": "Invitasjon til Storbykonferanse for Eldrer\u00e5dene",
  "url": "https://innsyn.tromso.kommune.no/application/getMoteDokument?dokid=2001980833",
  "tekst": " Medlemskommuner i Storbykonferansen V\u00e5r saksbehandler V\u00e5r ref. Deres ref. Dato Mona Kristin R\u00f8stad 2025/4755 11.02.2025 oppgis ved alle henvendelser Invitasjon til Storbykonferanse for Eldrer\u00e5dene Trondheim kommune ved Eldrer\u00e5det inviterer til \u00e5rets storbykonferanse 26.-28. mai 2025. Konferansen vil f\u00f8lge opp viktige tema fra fjor\u00e5rets konferanse i Kristiansand, men ogs\u00e5 legge vekt p\u00e5 noen andre tema. Det legges ogs\u00e5 i \u00e5r opp til at de ulike eldrer\u00e5dene presenterer saker og aktiviteter fra sin by med korte innlegg p\u00e5 5-7 minutter hver. Programmet for\u00f8vrig er delt 3 bolker: \u2022 Eldre i Trondheim \u2013 ulike utfordringer og satsinger \u2022 Frivillighet \u2013 hva, hvem, hvordan, gruppearbeid \u2022 Helse og eldre \u2013 her f\u00e5r vi blant annet et innlegg fra Kavli- instituttet om siste nytt om demensforskningen. I tillegg blir det kulturelle innslag, blant annet en orgelkonsert i Nidarosdomen mm. Trondheim kommune spanderer middag p\u00e5 tirsdag kveld med god mat og musikk. Konferansen starter med lunsj mandag 26.mai kl. 11:00 og avsluttes onsdag 28. mai kl. 14:00, etter omvisning i Nye Hjorten Teater. Detaljert program kommer senere. Konferansen foreg\u00e5r p\u00e5 Quality Hotell Prinsen som ligger sv\u00e6rt sentralt i sentrum. Hotellet er nylig renovert og har gode konferansefasiliteter. Her er det ogs\u00e5 reservert rom til deltagerne for 2 netter. P\u00e5melding skjer til Trondheim kommune ved Mona Kristin R\u00f8stad. Vi trenger antall og navn fra hver kommune og evt. matintoleranse og behov for overnatting flere netter. Vi legger opp til at konferanseavgift betales til Trondheim kommune og at hotellet, inkl. frokost og en middag p\u00e5 hotellet enten betales av deltagerne som refunderes p\u00e5 deres reiseregning, eller at hotellet sender en samlefaktura for dette til hver kommune. Det kan vi avtale. Konferanseavgiften, eksklusive hotell, er kr 3000,- pr person. Bel\u00f8pet dekker konferansefasiliteter, lunsj 3 dager, foredragsholdere, kulturinnslag og noen fellesutgifter. 18347/2025 Postadresse: Bes\u00f8ksadresse: Telefon: Organisasjonsnummer: Trondheim kommune Munkegata 1 953 30 000 NO 942 110 464 Bystyresekretariatet Postboks 2300 Torgarden E-postadresse: bystyret.postmottak@trondheim.kommune.no 7004 TRONDHEIM www.trondheim.kommune.no N\u00e6rmere informasjon om betaling og endelig program kommer senere. P\u00e5melding med antall og navn vil vi ha innen 10. mars. Vi gleder oss til konferansen og \u00f8nsker eldrer\u00e5dene velkommen til Trondheim. Med vennlig hilsen Eva Solvi, leder i Trondheim Eldrer\u00e5d Mona R\u00f8stad, sekret\u00e6r i Trondheim Eldrer\u00e5d e-post: mona-kristin.rostad@trondheim.kommune.no mobil: 476 36 147 2 "
}