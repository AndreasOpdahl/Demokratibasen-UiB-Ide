{
  "dokument_id": "1c90fd1d-93c7-5ddc-8498-4cd888185d4e",
  "doc_type": "case_attachment",
  "kommune": 4601,
  "tittel": "Tilleggsnotat: Laksev\u00e5g, Gnr. 124, Bnr. 180 mfl., Frieda Fasmers Minne, Tjenesteyting, arealplanID 66020000, detaljreguleringsplan, 2. gangs behandling.",
  "url": "https://bergen.kommune.no/politikere-utvalg/api/fil/bk360/10543144/Tilleggsnotat-Laksevag-Gnr-124-Bnr-180-mfl-Frieda-Fasmers-Minne-Tjenesteyting-arealplanID-66020000-detaljreguleringsplan-2-gangs-behandling-",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2022/56675-73 Saksbehandler: Christian Clausen Hjelle Fra Dato: 3. juni 2024 BBU - kommunaldirekt\u00f8rens stab Tilleggsnotat: Laksev\u00e5g, Gnr. 124, Bnr. 180 mfl., Frieda Fasmers Minne, Tjenesteyting, arealplanID 66020000, detaljreguleringsplan, 2. gangs behandling. Utvalg for milj\u00f8 og byutvikling har sp\u00f8rsm\u00e5l om det kan legges inn flere parkeringsplasser i planforslaget, og hva konsekvensene vil v\u00e6re for prosessen videre? Svar: I planforslaget som n\u00e5 er til politisk behandling har forslagstiller (Etat for utbygging) foresl\u00e5tt en parkeringsdekning p\u00e5 maksimum 3 bilparkeringsplasser pr 10. beboer/ seng. P-plassene skal legges i garasjeanlegg under bakkeniv\u00e5 og/eller integreres i bebyggelsen innenfor felt BAT1. Av disse s\u00e5 skal 2 handikap-plasser plasseres innenfor torget p\u00e5 felt ST rett utenfor hovedinngangen til sykehjemmet. Parkeringsdekningen er juridisk bindende i reguleringsbestemmelser som \u00f8vre maksimumsgrense. Den foresl\u00e5tte parkeringsdekningen er i samsvar med KPA2018 sin \u00f8vre grense med maksimum 3 parkeringsplasser per 10 sengeplasser for sykehjem. Gjennom reguleringsprosessen har planforslaget v\u00e6rt p\u00e5 h\u00f8ring og offentlig ettersyn i 2020, og revidert planforslag var p\u00e5 begrenset h\u00f8ring i 2023. Parkeringsdekningen i det foreliggende planforslaget er den samme som var p\u00e5 begrenset h\u00f8ring i 2023 og var p\u00e5 h\u00f8ring og offentlig ettersyn i 2020. Dersom parkeringsdekningen n\u00e5 skal endres til en h\u00f8yere \u00f8vre maksimumsgrense, s\u00e5 m\u00e5 slike endringer sendes p\u00e5 h\u00f8ring f\u00f8r planforslaget kan sluttbehandles og vedtas i bystyret. Det vil inneb\u00e6re at saken m\u00e5 sendes tilbake til byr\u00e5dsavdelingen, og deretter til plan- og bygningsetaten (PBE) som m\u00e5 gjennomf\u00f8re h\u00f8ringen. Videre m\u00e5 innkomne merknader behandles, plandokumenter m\u00e5 oppdateres og PBE m\u00e5 utarbeide nytt fagnotat f\u00f8r saken kan sendes til ny politisk behandling. Konsekvensen ved en eventuell \u00f8kning av parkeringsdekningen vil v\u00e6re forsinket fremdrift for sluttbehandling og vedtak av reguleringsplanen. Det vil i tillegg ha \u00f8konomiske konsekvenser ved innkj\u00f8p av tjenester fra plankonsulent for oppdatering av plandokumenter. Det vil forsinke oppstart av byggeprosjektet og f\u00e5r konsekvenser for tidspunktet man kan ta i bruk sykehjemsplasser som det er stort behov for. Dersom parkeringsdekningen skal \u00f8kes utover \u00f8vre maksimumsgrense i KPA2018 s\u00e5 kan det ogs\u00e5 inneb\u00e6re en risiko for innsigelser fra h\u00f8ringsinstanser, som kan forsinke fremdriften ytterligere. Planforslaget tilrettelegger for etablering av snusl\u00f8yfe i enden av kommunal vei, rett nord for det nye sykehjemmet og like ved det eksisterende sykehjemmet. Dette inneb\u00e6rer at noen av dagens parkeringsplasser omdisponeres til kj\u00f8reareal. Dersom det skal foresl\u00e5s andre l\u00f8sninger for parkering, snuareal, kj\u00f8reretning og varelevering i dette omr\u00e5det s\u00e5 vil det medf\u00f8re endringer i plankartet. Slike eventuelle endringer m\u00e5 avklares med veimyndigheter og ber\u00f8rte parter m\u00e5 f\u00e5 mulighet til \u00e5 gi uttalelse. Det inneb\u00e6rer at endringer i plankartet m\u00e5 sendes p\u00e5 ny h\u00f8ring f\u00f8r planforslaget kan sluttbehandles og vedtas i bystyret. Tilsvarende som omtalt over, s\u00e5 vil dette forsinke fremdriften for reguleringsplanen, og ha \u00f8konomiske konsekvenser knyttet til innkj\u00f8p av konsulenttjenester. Av hensyn til fremdrift, risiko og \u00f8konomi, s\u00e5 kan byr\u00e5den ikke anbefale at parkeringsdekningen \u00f8kes. Med hilsen BBU - kommunaldirekt\u00f8rens stab Christine Kahrs - Byr\u00e5d for byutvikling Dokumentet er godkjent elektronisk. Kopi: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg "
}