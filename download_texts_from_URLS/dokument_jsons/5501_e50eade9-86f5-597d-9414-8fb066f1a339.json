{
  "dokument_id": "e50eade9-86f5-597d-9414-8fb066f1a339",
  "doc_type": "case_presentation",
  "kommune": 5501,
  "tittel": "Fordeling av tilskudd til n\u00e6rmilj\u00f8 og frivillighet 2025",
  "url": "https://innsyn.tromso.kommune.no/application/getMoteDokument?dokid=2001945411",
  "tekst": "Arkivsaksnr. 25/00443-1 Saksbehandler Evariste Nshimiyimana / Gro Agnethe Stokke Saksgang M\u00f8tedato Milj\u00f8-, idrett-, kultur- og 25.02.2025 samfunnsutviklingsutvalget Fordeling av tilskudd til n\u00e6rmilj\u00f8 og frivillighet 2025 Kommunedirekt\u00f8rens innstilling til vedtak: Fordeling av tilskudd til n\u00e6rmilj\u00f8 og frivillighet 2025 vedtas slik den fremkommer i tabell i saksfremlegget og konteres 14700.3850.24052.566006 Stig Tore Johnsen Kari Henriksen Kommunedirekt\u00f8r Direkt\u00f8r for oppvekst, utdanning og kultur 1 Hva saken gjelder Saken gjelder fordeling av tilskudd til n\u00e6rmilj\u00f8 og frivillighet 2025 Saksutredning Troms\u00f8 kommune lyste ut tilskuddsordningen til n\u00e6rmilj\u00f8 og frivillighet den 01. november 2024. St\u00f8tteordningen har ingen fast s\u00f8knadsfrist. Den kan s\u00f8kes hele \u00e5ret. Per n\u00e5 er det kommet inn 10 s\u00f8knader. Form\u00e5let med tilskuddsordningen er \u00e5 stimulere til lokale tiltak innen kultur som gir \u00f8kt inkludering og deltakelse i n\u00e6rmilj\u00f8ene. Barn og unges medvirkning vektlegges. Troms\u00f8 kommune gir st\u00f8tte til arrangement og tiltak som er i tr\u00e5d med form\u00e5let. Ved saksbehandling av s\u00f8knadene vurderes det blant annet i hvilken grad oms\u00f8kt tiltak retter seg mot barn og unge, styrker fellesskapet, i hvilken grad tiltaket gjennomf\u00f8res via dugnad /frivillighet, og i hvilken grad tiltaket satser p\u00e5 \u00f8kt mangfold og deltakelse i kulturlivet. Kommunedelplan for kultur har \u00f8kt deltakelse og mangfold som ett av sine hovedm\u00e5l. \u00d8kt deltakelse i kulturlivet, som styrker fellesskapet, fremmer mangfold, \u00f8ker kreativiteten, bedrer mental helse og bidrar til \u00f8konomisk vekst, er viktige faktorer i vurderingen av denne tilskuddsordningen. Prosjekter som fremmer disse aspektene, er prioritert i tildelingen av disse midlene. Det er avsatt 1 386 000 kr til denne tilskuddsordningen i HAP 2025-2028. Bel\u00f8pet som er innstilt til fordeling er 574 500 kr. Det gjenst\u00e5r 811 500 kr som skal tildeles i l\u00f8pet av \u00e5ret n\u00e5r det kommer inn nye s\u00f8knader. Tabell 1. Fordeling av tilskudd til n\u00e6rmilj\u00f8 og frivillighet 2025 S\u00f8kere / Tiltak Total kostnad S\u00f8knadsbel\u00f8p Innstilling organisasjon/ person Erfjorddagen \u2013 Ersfjorddagen 96 000 40 000 35 000 Rett Vest 2025 Dancelab ArcticJam 2025 700 000 50 000 40 000 Dansens Hus Ung I Kor Nord Kor\u00f8ving, 154 000 25 000 20 000 samling, l\u00f8rdagskveld og bowling Kulturbyggeriet Nord p\u00e5 hjul 30 000 30 000 20 000 Rabalderfestivalen Barnefestival 3 920 000 400 000 150 000 Troms\u00f8 2025 2 Perspektivet Kurs og diverse 183 500 100 000 55 000 Museum aktiviteter Nordnorsk Design Inkluderende og bakg\u00e5rd 30 000 30 000 30 000 Arkitektursenter Kulturnatta Troms\u00f8 Kulturnatta 2025 365 100 175 000 125 000 Hejiin Kim Tegne- og 49 500 49 500 49 500 maleverksted Bukta Troms\u00f8 Bukta for alle 2 004 056 50 000 50 000 Open Air 2025 Festival Total - 7 532 156 949 500 574 500 S\u00d8KNADENES INNHOLD, VURDERING OG INNSTILLING TIL VEDTAK Erfjorddagen \u2013 Rett Vest Ersfjorddagen \u2013 Rett Vest s\u00f8ker om 40 000,- for \u00e5 gjennomf\u00f8re program for Ersfjorden Rett Vest 2025 og \u00e5 kj\u00f8pe lydutstyr for kulturarrangementer i Ersfjorden. Ersfjorddagen er en blanding av profesjonell kunst og kultur, amat\u00f8rer, barn og unges aktiviteter og frivillig innsats. Kulturprogrammet p\u00e5 Bryggeloftet har utviklet seg til en minifestival som omfatter musikk, teater, billedkunst, litteratur og et samtaletema. Kulturprogrammet er en del av Ersfjorddagen Rett Vest, og er en stor m\u00f8teplass for mennesker i alle aldre fra yttersida og fra Troms\u00f8 by. Ersfjorddagen Rett Vest vil videref\u00f8re den tr\u00e5den som har preget Ersfjorddagen gjennom alle \u00e5r. Vurdering Ersfjorddagen er en viktig m\u00f8teplass som engasjerer folk fra by og land b\u00e5de gjennom samtale, musikk, dikt og teater. Bryggeloftets kulturprogram er en viktig scene for kunst, kultur, amat\u00f8rer, debatt og deltakelse. Tiltak skal satse p\u00e5 aktiviteter for barn og unge. Innstilling til vedtak S\u00f8knaden fra Erfjorddagen \u2013 Rett Vest im\u00f8tekommes med 35 000,- for \u00e5 arrangere Ersfjorddagen 2025 hvor barn og unges aktiviteter skal inkluderes i programmet. Dancelab Dansens Hus Dancelab Dansens Hus s\u00f8ker om 50 000,- i tilskudd til ArcticJam 2025. Arctic Jam er for alle og har spesielt fokus p\u00e5 unge, festivalen har v\u00e6rt gratis og bekjemper fattigdom. Tiltaket best\u00e5r av musikk, kunst og dans. Innen kunst er m\u00e5let \u00e5 skyve by-atmosf\u00e6ren i Troms\u00f8 i en kunstnerisk retning. M\u00e5let med dans er \u00e5 gj\u00f8re ArcticJam til en anerkjent 3 internasjonal hiphop-gathering ute i arktiske naturomgivelser. Det er planlagt 50 aktiviteter (verksteder innen dans, kunst og musikk, forestillinger og konserter). Vurdering ArcticJam bidrar til \u00e5 bekjempe ekskludering og promoterer inkludering via dans, musikk, scenekunst og verksteder. ArcticJam bidrar til \u00e5 styrke hiphopkulturen og oppmuntre unge til \u00e5 utforske sine interesser. Tiltaket gir \u00f8kt inkludering og deltakelse i n\u00e6rmilj\u00f8ene for barn og unge innen musikk, dans og kunst. Innstilling til vedtak Det innvilges et tilskudd p\u00e5 40 000,- til ArcticJam 2025 Ung I Kor Nord Ung i Kor Nord s\u00f8ker om 25 000,- i tilskudd til lokal samling, bandutgifter og sosiale tiltak. Ung i Kor sitt hovedform\u00e5l er at alle barn og unge skal ha tilgang til et kor i n\u00e6rmilj\u00f8. Tiltaket skal bidra til sangglede og mestringsopplevelse. Deltakerne skal f\u00e5 mulighet til \u00e5 danne nye relasjoner p\u00e5 tvers av fylkesgrenser. Tilskuddet skal bidra til \u00e5 dekke utgifter tilknyttet til mat og sosiale tiltak. Vurdering Tiltaket er rettet mot barn og unge som skal oppleve sangglede, fellesskap og inkludering. \u00c5 synge sammen er noe av det beste ungdommer kan gj\u00f8re. Dette arrangement er for barn og unge i n\u00e6rmilj\u00f8 og fremmer sosial inkludering som er en av hovedkriteriene til denne tilskuddsordningen. Innstilling til vedtak S\u00f8knaden fra Ung I Kor Nord im\u00f8tekommes med 20 000,- for \u00e5 gjennomf\u00f8re diverse aktiviteter for barn og unge. Kulturbryggeriet Kulturbryggeriet s\u00f8ker om 30 000,- i tilskudd til prosjektet \u00abNord p\u00e5 hjul\u00bb som er et gratis rullesk\u00f8ytearrangement for barn, som fremmer fysisk aktivitet, helse og fellesskap. Rullesk\u00f8yteDisco i Troms\u00f8 skal gjennomf\u00f8res 25. januar 2025 og er rettet mot barn og unge fra 5- 12 \u00e5r. Vurdering Form\u00e5let med tiltaket er \u00e5 fremme fysisk aktivitet, helse og sosialt fellesskap blant barn og unge, og styrker samhold og inkludering, spesielt blant barn fra svak \u00f8konomi og bidrar til \u00e5 skape m\u00f8teplass. 4 Innstilling til vedtak Det innvilges et tilskudd p\u00e5 20 000,- for \u00e5 gjennomf\u00f8re tiltak \u00abNord p\u00e5 hjul\u00bb. Troms\u00f8 Barnefestivalen As Troms\u00f8 Barnefestival As s\u00f8ker om 400 000,- i tilskudd til gjennomf\u00f8ring av Rabalderfestivalen 2025. M\u00e5lgruppa er barn mellom 3- 12 \u00e5r. Det har v\u00e6rt over 4 000 bes\u00f8kende de siste \u00e5rene. Festivalen gir barna kulturopplevelser av h\u00f8y kvalitet utf\u00f8rt av profesjonelle ut\u00f8vere. Festivalen tilbyr ulike kulturelle uttrykk, aktiviteter og opplevelser for \u00e5 skape et inkluderende, l\u00e6rerikt og underholdende milj\u00f8 for publikum. De planlagte aktivitetene for 2025 er musikk og scenekunst, kunst og h\u00e5ndverk, fortellerkunst og teater, matopplevelser og film. \u0308 Vurdering Troms\u00f8 barnefestival skal arrangeres mellom 21. og 22. juni 2025 p\u00e5 Charlottenlund. Festivalen engasjerer lokalsamfunnet og satser p\u00e5 mangfold, inkludering og deltakelse hvor barn og unges medvirkning vektlegges. Innstilling til vedtak S\u00f8knaden fra Troms\u00f8 Barnefestival As im\u00f8tekommes med 150 000,- i tilskudd til gjennomf\u00f8ring av Rabalderfestivalen 2025. Perspektivet Museum Perspektivet Museum s\u00f8ker om 100 000,- i tilskudd til n\u00e6rmilj\u00f8 og frivillighet. Perspektivet Museum planlegger kurs og aktiviteter for barn og unge i Folkeparken Friluftsmuseum b\u00e5de i sommer og f\u00f8r jul. Aktiviteter best\u00e5r av \u00abanaloge\u00bb, tradisjonelle leker som stylter, veving, erteposekasting og b\u00e5tbyggeverksted. I tillegg tilbyr Perspektivet Museum to gratis grafitti-verksted ledet av gatekunstner Andre Enger Aas, og gratis snekreskole for barn mellom 10 og 13 \u00e5r. Perspektivet Museum skal samarbeide med BUL, Kval\u00f8ysletta Husflidslag, Fortidsminneforeningen og Framtiden i v\u00e5re hender. Vurdering Perspektivet Museum skaper aktiviteter for barn og unge i n\u00e6rmilj\u00f8 i samarbeid med andre frivillige organisasjoner og legger vekt p\u00e5 inkludering, mangfold, deltakelse i Folkeparken Friluftsmuseum b\u00e5de i sommer og f\u00f8r jul. Innstilling til vedtak Det innvilges et tilskudd p\u00e5 55 000,- til gjennomf\u00f8ring av kurs og diverse aktiviteter i Folkeparken Friluftsmuseum b\u00e5de i sommer og f\u00f8r jul. 5 NODA \u2013 Nordnorsk Design og Arkitektursenter NODA s\u00f8ker om 30 000,- i tilskudd til prosjektet \u201cinkluderende bakg\u00e5rd\u201d som har som m\u00e5l \u00e5 skape et trygt, sosialt og inkluderende uterom for brukere og bes\u00f8kende hos Kirkens Bymisjon. Intensjonen med prosjektet er \u00e5 lage en inkluderende bakg\u00e5rd som er trygg for alle. Det er et m\u00e5l at resultatet skal bli et inviterende uterom som fremmer trygghet og inkludering, gjennom riktig bruk av design og arkitektur, samtidig som det skal jobbes med en aktiv bruk og valg av materialer som skal invitere til sosiale sammenkomster, som gir en trygghetsf\u00f8lelse, og som kan brukes sommer og vinter. Det er et m\u00e5l \u00e5 inkludere barn og unge i gruppe TUSJ, til \u00e5 arrangere avdukingen av uterommet med en utstilling. M\u00e5lgruppa for prosjektet er barn og unge, som ogs\u00e5 er aktive deltakere i arbeidet med inkluderende bakg\u00e5rd. Prosjektet skal startes opp i januar 2025, og ferdigstilles i januar 2025. Arbeidet er basert p\u00e5 frivillig innsats, og det skal s\u00f8kes midler andre steder. Prosjektet er et samarbeid mellom NODA, to masterstudenter i arkitektur og Kirkens bymisjon. Vurdering Prosjektet det s\u00f8kes midler til retter seg i hovedsak til barn og unge som en m\u00e5lgruppe. De skal ogs\u00e5 bidra i arbeidet med inkluderende bakg\u00e5rd, og aktiviteter knyttet til dette. Innstilling til vedtak Det innvilges et tilskudd p\u00e5 30 000,- til gjennomf\u00f8ring av prosjektet \u201caktiv bakg\u00e5rd\u201d Kulturnatta Troms\u00f8 Kulturnatta Troms\u00f8 s\u00f8ker om 175 000,- i tilskudd til gjennomf\u00f8ring av Kulturnatta Troms\u00f8 som er et \u00e5rlig arrangement i forbindelse med h\u00f8stferien, og er en inkluderende og lavterskel arena for alle inkludert barn og unge. En m\u00e5lsetting for Kulturnatta er \u00e5 gi byens befolkning og andre et innblikk i, og opplevelse av b\u00e5de bredden og kvaliteten i Troms\u00f8s kulturliv. Arrangementet er gratis, og dag-programmet retter seg mot barn, unge og seniorer. Det er et m\u00e5l at Kulturnatta skal styrke sin satsing mot barn og unge b\u00e5de n\u00e5r det gjelder opplevelse og medvirkning. Vurdering Kulturnatta er et inkluderende lavterskeltilbud som arrangeres hvert \u00e5r i h\u00f8stferien. Kulturnatta fremhever at de \u00f8nsker \u00e5 styrke sin satsing mot barn og unge b\u00e5de n\u00e5r det gjelder opplevelse og medvirkning. Innstilling til vedtak Det innvilges et tilskudd p\u00e5 125 000,- til gjennomf\u00f8ring av Kulturnatta Troms\u00f8 Hejiin Kim Hejiin Kim s\u00f8ker om 49 500,- i tilskudd til gjennomf\u00f8ring av tegne- og maleverksted for barn og unge gjennom hele \u00e5ret. Kunsten som blir skapt, ble i 2024 en del av Kulturnatta sitt program. Alle verkstedene som skal gjennomf\u00f8res i 2025 vil bli 6 gjennomf\u00f8rt i gratis lokale hos Sparebanken Nord \u2013 Norge i bankhj\u00f8rnet i R\u00f8dbanken. Verkstedene er gratis, takket v\u00e6re tilskudd fra Troms\u00f8 kommune, og gratis l\u00e5n av lokaler. Form\u00e5let med aktivitetene er \u00e5 stimulere til rekruttering og aktivitet innen billedkunst for barn. Disse undervisningstimene skal fremme barnas kompetanse, selvf\u00f8lelse og mestringsf\u00f8lelse. Et m\u00e5l er at barn skal kunne delta p\u00e5 verkstedene som arrangeres minst en gang i m\u00e5neden. De som deltar, f\u00e5r tegnesaker og utstyr gratis. Heejiin Kim har pedagogisk erfaring, og benytter dette i tegne \u2013 og maleverkstedene, hun stiller opp gratis og tar seg ikke betalt for jobben med \u00e5 gjennomf\u00f8re tegne- og maleverkstedene. Vurdering Hejiin Kim har gjennomf\u00f8rt tegne \u2013 og maleverkstedet i tre \u00e5r. Dette er et lavterskeltilbud som er \u00e5pent for alle. Aktiviteten er gratis og gjennomf\u00f8res gjennom et helt \u00e5r. Innstilling til vedtak Det innvilges et tilskudd p\u00e5 49 500,- til Hejiin Kim til gjennomf\u00f8ring av gratis tegne og maleverksted for barn og unge. Bukta Troms\u00f8 Open Air Festival Bukta Troms\u00f8 Open Air Festival har sendt en s\u00f8knad p\u00e5 50 000,- i tilskudd til gjennomf\u00f8ring av \u201cBukta for alle\u201d, som er et rusfritt og gratis arrangement l\u00f8rdag den 19. Juli 2025. Dette arrangementet er Buktafestivalen sitt formiddagsarrangement, med musikk av h\u00f8y kvalitet som er tilgjengelig for alle uavhengig av aldersgrense, det er rusfritt og gratis. Et form\u00e5l med dette arrangementet er \u00e5 gi mennesker som av ulike \u00e5rsaker ikke har mulighet til \u00e5 f\u00e5 med seg resten av festivalen, inkludert barn og ungdom. Det vises til at det i 2023 var over 3000 som deltok p\u00e5 dette gratis arrangementet. Totalt planlegges det 6 konserter, hvor ogs\u00e5 vinneren av Bukta spillejobb i \u201cParadisbukta\u201d scene er en del av dette formiddagsarrangementet. I tillegg vil det v\u00e6re ulike aktiviteter for barn, som f.eks. sjimpansebowling, ansiktsmaling, lykkehjul og engangstatoveringer, lassokasting, samt salg av sj\u00f8mat og brus. Hele budsjettet for tiltaket er 2 004 056,- Vurdering Bukta for alle er et gratis rusfritt arrangement, som er \u00e5pent for alle. Arrangementet retter seg ogs\u00e5 mot barn og unge med ulike aktiviteter. Innstilling til vedtak Det innvilges et tilskudd p\u00e5 50 000,- til Bukta Troms\u00f8 Open Air Festival til prosjektet \u201cBukta for alle\u201d. Konklusjon Kommunedirekt\u00f8ren anbefaler at tilskuddene fordeles slik det fremkommer i saksfremlegget. 7 Vedtakskompetanse Milj\u00f8-, idrett-, kultur- og samfunnsutviklingsutvalget. Vedlegg S\u00f8knader n\u00e6rmilj\u00f8 og frivillighet 2025 8 "
}