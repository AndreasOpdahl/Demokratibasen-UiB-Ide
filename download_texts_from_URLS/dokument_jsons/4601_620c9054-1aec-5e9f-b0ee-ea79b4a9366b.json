{
  "dokument_id": "620c9054-1aec-5e9f-b0ee-ea79b4a9366b",
  "doc_type": "case_attachment",
  "kommune": 4601,
  "tittel": "H\u00f8ring - S\u00f8knad om fornyet konsesjon for Bergen sj\u00f8flyhavn Sandviken",
  "url": "https://bergen.kommune.no/politikere-utvalg/api/fil/bk360/12336525/Horing-Soknad-om-fornyet-konsesjon-for-Bergen-sjoflyhavn-Sandviken",
  "tekst": " Elektronisk signert BERGEN KOMMUNE Saksbehandler: Asgeir Fl\u00f8gum V\u00e5gan Postboks 7700 Telefon: +47 75585000 V\u00e5r dato: 19.03.2025 V\u00e5r referanse: 22/17345-29 5020 BERGEN Deres dato: Deres referanse: H\u00f8ring - S\u00f8knad om fornyet konsesjon for Bergen sj\u00f8flyhavn Sandviken 1. Innledning Scandinavian Seaplanes AS (org. nr. 816 761 352) s\u00f8kte i brev mottatt 3. februar 2025 om fornyet konsesjon for \u00e5 drive og inneha Bergen sj\u00f8flyplass, Sandviken. 2. N\u00e6rmere om sakens bakgrunn og s\u00f8knaden Scandinavian Seaplanes AS fikk ved Luftfartstilsynets vedtak 28. april 2023 konsesjon til \u00e5 drive og inneha Bergen sj\u00f8flyplass, Sandviken med 2 \u00e5rs varighet, frem til og med 1. april 2025. Dette var i samsvar med uttalelser fra Bergen kommune hvor det ble tatt forbehold om at sj\u00f8flyplassen ikke vil v\u00e6re i strid med den kommende omr\u00e5dereguleringen og at leiekontrakten for omr\u00e5det ble forlenget tilsvarende konsesjonens varighet. Scandinavian Seaplanes AS har hovedkontor i Sandviken i Bergen og driver kommersiell sj\u00f8flyvirksomhet. Deres st\u00f8rste kundegrupper er cruiseturister og \u00f8vrig turistn\u00e6ring som \u00f8nsker rundflyvning p\u00e5 Vestlandet. I tillegg oppgir selskapet at oppdrag som airtaxi for privatpersoner og bedrifter er \u00f8kende. Luftfartstilsynet har mottatt fornyet bruks- og leieavtale mellom Scandinavian Seaplanes AS og Bergen kommune for Bergen sj\u00f8flyhavn Sandviken. Leieforholdet oppgis \u00e5 v\u00e6re i fem \u00e5r fra 1. januar 2024 til 31. desember 2029, med seks m\u00e5neders gjensidig oppsigelsesfrist. Scandinavian Seaplanes AS s\u00f8ker derfor om en fornyet konsesjon med tilsvarende varighet som leieavtalen, dvs til 31. desember 2029. Luftfartstilsynet +47 755 85 000 Sj\u00f8gata 45-47, 8006 Bod\u00f8 postmottak@caa.no Postboks 243, N-8001 Bod\u00f8 luftfartstilsynet.no Luftfartstilsynet 2 av 5 V\u00e5r dato V\u00e5r referanse 19.03.2025 22/17345-29 S\u00f8ker \u00f8nsker i sin fornyede konsesjon \u00e5 opprettholde antall bevegelser med maks 70 flybevegelser pr uke, med \u00e5pningstid fra kl 08.00 \u2013 22.00 hverdager og kl 10.00 \u2013 20.30 p\u00e5 helligdager. Luftfartstilsynet viser for\u00f8vrig til kopi av s\u00f8knaden, som sammen med de \u00f8vrige h\u00f8ringsdokumentene ogs\u00e5 er tilgjengelig p\u00e5 www.luftfartstilsynet.no, under fanen \u00abH\u00f8ringer\u00bb. 3. Konsesjonsregelverket Alle som vil anlegge, drive eller inneha en landingsplass skal som hovedregel inneha konsesjon, jf. lov 11. juni 1993 nr. 101 om luftfart (luftfartsloven) \u00a7 7-5 f\u00f8rste ledd. If\u00f8lge luftfartsloven \u00a7 7-6 skal konsesjon bare gis n\u00e5r det er forenlig med allmenne hensyn og uttalelsene fra vedkommende kommunale og andre myndigheter skal innhentes f\u00f8r konsesjon eventuelt innvilges. Vilk\u00e5ret \u00abforenlig med allmenne hensyn\u00bb er n\u00e6rmere presisert i forskrift 11. januar 2007 nr. 40 om konsesjon for landingsplasser (BSL E 1-1 \u2013 heretter konsesjonsforskriften) \u00a7 1 bokstav b, som lyder: \u00abForm\u00e5let med forskriften er: b) \u00c5 sikre en samfunnstjenlig luftfart og en hensiktsmessig disponering av arealer, og at vurderingen av konsesjonss\u00f8knader skjer ut fra hensynet til milj\u00f8, helse, flysikkerhet, n\u00e6ringsinteresser, reguleringsplan, kulturlandskap, samt hensynet til regional utvikling og bosetting.\u00bb Det f\u00f8lger videre av luftfartsloven \u00a7 7-7 at konsesjon gis for en bestemt tid, og p\u00e5 slike vilk\u00e5r som finnes p\u00e5krevd. Konsesjon for landingsplasser til privat bruk gis i medhold av konsesjonsforskriften \u00a7 15 som hovedregel for en periode p\u00e5 10 \u00e5r. I konsesjonsforskriften \u00a7 14 stilles det krav til innholdet i s\u00f8knaden som skal danne det faktiske grunnlaget for saken. 4. H\u00f8ringen 4.1. Innledning Luftfartstilsynet ber h\u00f8ringsinstansene om en bredt anlagt vurdering av sj\u00f8flyplassens drift opp mot allmenne hensyn, med s\u00e6rlig vekt p\u00e5 de hensyn som er tatt inn i konsesjonsforskriften \u00a7 1 bokstav b og som er gjengitt over. Ved siden av de forhold h\u00f8ringsinstansene eventuelt selv \u00f8nsker \u00e5 ta opp, ber vi om at det i uttalelsene tas stilling til de forhold som fremheves i pkt. 4.2 flg. 4.2. Forholdet til kommunal arealplan Det f\u00f8lger av luftfartsloven \u00a7 7-6 tredje og fjerde ledd at konsesjon som hovedregel ikke kan gis i strid med vedtatte arealplaner etter plan- og bygningsloven. Konsesjon kan likevel gis i strid med arealplan dersom vedkommende plan- og bygningsmyndighet samtykker til ferdigbehandling av konsesjonss\u00f8knaden. I s\u00f8knaden har Scandinavian Seaplanes AS opplyst at kommuneplanens arealdel 2018, vedtatt 19. juni 2019 fortsatt gjelder, og at ny omr\u00e5dereguleringsplan er i planleggingsfasen. Selskapet opplyser at de har hatt m\u00f8te med Plan- og Bygningsetaten der selskapet opplever av at plan- og bygningsetaten stiller seg forel\u00f8pig positiv til sj\u00f8flyhavn i fremtidige arealendring. Det Luftfartstilsynet 3 av 5 V\u00e5r dato V\u00e5r referanse 19.03.2025 22/17345-29 ble ogs\u00e5 nevnt at det vil ta flere \u00e5r f\u00f8r bygningen vil starte p\u00e5 Kristiansholm, og at Bergen kommune derfor har fornyet gjeldende leiekontrakt med Scandinavian Seaplanes til 31. desember 2029. Etter Luftfartstilsynets forst\u00e5else vil en fornyelse av konsesjonen per i dag ikke v\u00e6re i strid med kommunal arealplan. Vi vil dermed foresl\u00e5 at en eventuell innvilgelse av s\u00f8knaden om fornyelse av konsesjon gj\u00f8res med en varighet til 31. desember 2029, men med forbehold i konsesjonsvedtaket om at sj\u00f8flyplassen i l\u00f8pet av denne perioden ikke vil v\u00e6re i strid med kommende arealplan. Vi ber om kommunens innspill p\u00e5 dette punktet s\u00e6rskilt. 4.3. Forholdet til naturmangfoldloven Luftfartstilsynet har innledningsvis i saksbehandlingen sett hen til lov 19. juni 2009 nr. 100 om forvaltning av naturens mangfold (naturmangfoldloven) \u00a7\u00a7 8 til 12, jf. \u00a7 7. S\u00f8ker har utfylt en milj\u00f8utredning vedlagt s\u00f8knaden. Utredningen er en egenerkl\u00e6ring utarbeidet av Scandinavian Seaplanes AS, som viser at fornyelse av konsesjonen etter deres vurdering ikke vil medf\u00f8re en stor belastning for milj\u00f8et og naturmangfoldet i omr\u00e5det. Luftfartstilsynet antar imidlertid at h\u00f8ringsinstansene kan ha st\u00f8rre kunnskap om naturmangfoldet i omr\u00e5det og innvirkninger fornyelse av konsesjonen vil kunne ha p\u00e5 det. Om det er slike forhold som h\u00f8ringsinstansene mener n\u00f8dvendiggj\u00f8r en n\u00e6rmere vurdering, bes det om en s\u00e6rlig kommentar om dette ved siden av oversendelse av det konkrete kildegrunnlaget kommentaren bygger p\u00e5. Luftfartstilsynet viser i denne sammenheng til uttalelse fra Bergen bymilj\u00f8etat i forrige h\u00f8ringsrunde av fornyet konsesjon for Bergen sj\u00f8flyplass, Sandviken. I h\u00f8ringsuttalelsen fremg\u00e5r det at det etter Bergen bymilj\u00f8etats syn ikke er tilstrekkelig godt opplyst hvilke konsekvenser fornyelse av konsesjonen vil ha for natur og milj\u00f8. Det fremg\u00e5r av h\u00f8ringsuttalelsen at det ikke er mulig \u00e5 foreta en tilfredsstillende vurdering av forholdet til naturmangfoldloven, og at det m\u00e5 leveres et kunnskapsgrunnlag etter naturmangfoldloven \u00a7\u00a7 8-12. Disse vurderingene m\u00e5 omhandle biologisk mangfold tilknyttet sj\u00f8 og land, slik at det er grunnlag for \u00e5 vurdere forurensningspotensiale- og risiko. Luftfartstilsynet vurderte i forrige h\u00f8ringsrunde det dithen at h\u00f8ringsuttalelsen ikke burde medf\u00f8re at konsesjon for Bergen sj\u00f8flyplass, Sandviken ikke kunne fornyes. Dersom Bergen bymilj\u00f8etat har samme h\u00f8ringsinnspill til denne s\u00f8knaden om fornyet konsesjon, bes det om forslag til hvordan dette kan l\u00f8ses. En mulighet er at Scandinavian Seaplanes AS kan besvare overfor Bergen bymilj\u00f8etat de konkrete sp\u00f8rsm\u00e5l som m\u00e5tte v\u00e6re knyttet til biologisk mangfold tilknyttet sj\u00f8 og land, i forhold til forurensningspotensiale- og risiko. En slik l\u00f8sning vil ikke forsinke videre prosess omkring h\u00f8ring og vedtak i saken om fornyet konsesjon i forhold til sj\u00f8flysesongen som if\u00f8lge s\u00f8ker begynner 1. april. 4.4. Ang\u00e5ende st\u00f8y Det f\u00f8lger av forskriften om konsesjon for landingsplasser \u00a7 14 f\u00f8rste ledd, bokstav d, jf. \u00a7 11 tredje ledd, at s\u00f8knaden skal inneholde en st\u00f8yberegning i henhold til Milj\u00f8verndepartementets retningslinjer, T 1442. Luftfartstilsynet legger til grunn innsendt st\u00f8yberegning av 11. november 2019, siden st\u00f8yberegningen synes \u00e5 v\u00e6re basert p\u00e5 samme aktivitet som i foreliggende konsesjonsrunde. Luftfartstilsynet 4 av 5 V\u00e5r dato V\u00e5r referanse 19.03.2025 22/17345-29 S\u00f8ker opplyser at det vil bli benyttet samme flytype Cessna 206 og samme operative prosedyrer for avgang og landing, samt samme antall bevegelser. Overgang til Cessna 208 Caravan vil medf\u00f8re en betydelig st\u00f8yreduksjon siden turtall under avgang g\u00e5r ned fra 2850 RPM i dag til 1900 RPM. Med den elektriske utgaven av Cessna 208 vil turtall bli ytterlige redusert til 1600 RPM. Det fremg\u00e5r videre av s\u00f8knaden at Scandinavian Seaplanes har stiftet datterselskap Scandinavian Electric Aviation med form\u00e5l \u00e5 elektrifisere sj\u00f8flyfl\u00e5ten i Bergen med en elektrisk versjon av Cessna Caravan, og at selskapet satser p\u00e5 at Bergen vil bli den f\u00f8rste elektriske sj\u00f8flyhavn i Europa. F\u00f8rste testflygning av flytypen er planlagt til sommeren i Australia, med p\u00e5f\u00f8lgende testing av flyet i Norge. M\u00e5let er \u00e5 starte elektrisk rundflyvning i Bergen fra v\u00e5ren 2027. 4.5. Konsesjonsvilk\u00e5r Det vedlagte utkastet til konsesjonsvilk\u00e5r bygger p\u00e5 Luftfartstilsynets alminnelige praksis og mal for vilk\u00e5r, og opplysninger i s\u00f8knaden. Konsesjonsvilk\u00e5rene for innev\u00e6rende konsesjonsperiode er i hovedsak videref\u00f8rt fra den foreg\u00e5ende konsesjonsperioden. I tr\u00e5d med s\u00f8knaden er trafikkomfanget for konsesjonen satt til maksimalt 70 flybevegelser per uke, begrenset til 900 per \u00e5r. Luftfartstilsynet bemerker at en flybevegelse er enten en avgang eller en landing med luftfart\u00f8y. For ordens skyld viser vi til at de angitte flybevegelsene omfatter all aktivitet p\u00e5 lufthavnen. Rammen for trafikkomfanget er absolutt. Dersom det i konsesjonsperioden er aktuelt med et h\u00f8yere antall flybevegelser, m\u00e5 konsesjonen f\u00f8rst endres. For \u00f8vrig viser vi til vedlagte utkast til konsesjonsvilk\u00e5r. 4.6. Annet Det f\u00f8lger av konsesjonsforskriften \u00a7 9, at konsesjonshaver m\u00e5 ha eksklusiv, bruks- og r\u00e5derett over omr\u00e5det hvor landingsplassen ligger. For sj\u00f8flyplasser p\u00e5 omr\u00e5der som ikke er underlagt privat eiendomsrett er dette kravet ikke like lett \u00e5 oppfylle. Det forutsettes likevel s\u00e5 langt som mulig at relevante myndigheter samtykker til bruken. Det forutsettes i praksis ogs\u00e5 at konsesjonshaver disponerer rett til tilkomst til et omr\u00e5de hvor av- og p\u00e5stigning kan skje. Luftfartstilsynet gj\u00f8r avslutningsvis oppmerksom p\u00e5 at Bergen sj\u00f8flyplass, Sandviken har en teknisk og operativ godkjenning i henhold til lov 11. juni 1993 nr. 101 om luftfart (luftfartsloven) \u00a7 7-11. Denne godkjenningen har gyldighet frem til og med 10. mars 2028. En varighet p\u00e5 konsesjonen til 31. desember 2029 vil ogs\u00e5 v\u00e6re med forbehold om at Scandinavian Seaplanes AS s\u00f8ker om ny godkjenning i god tid f\u00f8r gjeldende godkjenning l\u00f8per ut. Dette vil det bli informert om i konsesjonsvedtaket. 4. H\u00f8ringsfrist Vi ber om at eventuelle uttalelser til s\u00f8knaden og konsesjonsvilk\u00e5rene sendes til Luftfartstilsynet innen 22. april 2025. Merk evt h\u00f8ringsinnspill med saksnr 22/17345. Luftfartstilsynet 5 av 5 V\u00e5r dato V\u00e5r referanse 19.03.2025 22/17345-29 S\u00f8ker har opplyst at sj\u00f8flysesongen starter 1. april. For \u00e5 muliggj\u00f8re en oppstart av flygingene s\u00e5 snart som mulig etter den datoen, planlegges derfor vedtak fattet kort tid etter h\u00f8ringsfristens utl\u00f8p. Kommunen m\u00e5 i forbindelse med h\u00f8ringen selv vurdere om s\u00f8knaden skal legges ut p\u00e5 lokal kommunal h\u00f8ring f\u00f8r eventuell uttalelse gis. Med vennlig hilsen Nina B. Vindvik Asgeir F. V\u00e5gan juridisk direkt\u00f8r juridisk seniorr\u00e5dgiver Direktoratsavdelingen Dokumentet er elektronisk godkjent og krever derfor ikke signatur. Vedlegg: - Utkast til konsesjonsvilk\u00e5r - S\u00f8knad fra Scandinavian Seaplanes AS om fornyet konsesjon, med vedlegg "
}