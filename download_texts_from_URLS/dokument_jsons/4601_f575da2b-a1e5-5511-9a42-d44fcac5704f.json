{
  "dokument_id": "f575da2b-a1e5-5511-9a42-d44fcac5704f",
  "doc_type": "case_attachment",
  "kommune": 4601,
  "tittel": "Fagnotat av 18.desember 2023 - Slettebakken skole - Utskift av ventilasjon - Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/9571110/Fagnotat-av-18-desember-2023-Slettebakken-skole-Utskift-av-ventilasjon-Gjennomforingsvedtak",
  "tekst": " Etat for bygg og eiendom Til Fagnotat Seksjon for strategisk eiendomsforvaltning V\u00e5r referanse: 2023/283833-1 Saksbehandler: Stian Varsi Engen Fra Dato: 18. desember 2023 Etat for bygg og eiendom Slettebakken skole - Utskift av ventilasjon - Gjennomf\u00f8ringsvedtak Hva saken gjelder: Saken gjelder utskift av eksisterende ventilasjon p\u00e5 \u00f8stbygg, helsebygg og vestbygg. Skolen mangler helseverngodkjenning pga. for d\u00e5rlig inneklima. Inneklimam\u00e5linger viser CO2-verdier over maksimumsgrensen p\u00e5 1000 ppm i flere klasserom p\u00e5 hele skolen. Dette indikerer at luftkvaliteten ikke er tilfredsstillende og det m\u00e5 gj\u00f8res tiltak for \u00e5 forbedre situasjonen. Dette vil utbedres ved \u00e5 f\u00e5 installert desentralisert ventilasjon i \u00f8stbygget og sentralisert ventilasjon i helsebygg og vestbygg i 2024. Nytt ventilasjonsanlegg for vestbygg kan gjenbrukes ifm. EFU sitt rehabiliteringsprosjekt. Vi har utf\u00f8rt et forprosjekt hvor vi har f\u00e5tt utarbeidet en funksjonsbeskrivelse med kostnadskalkyle for alle de tre byggene og er klare for \u00e5 legge de ut p\u00e5 anbudskonkurranse i januar 2024. Fagetatens vurdering: Bakgrunn: Skolen f\u00e5r ikke helseverngodkjenning f\u00f8r skolen har tilfredsstillende inneklima. Dagens ventilasjon er ikke god nok iht. behov og anleggene er utg\u00e5tt p\u00e5 levetid. Prosjektbeskrivelse: Helsebygg: Det vil bli installert sentralisert ventilasjon med nytt kanalnett i byggets f\u00f8rste etasje. Det vil bli laget til et teknisk rom med nytt ventilasjonsaggregat i f\u00f8rste etasje. \u00d8stbygg: Eksisterende ventilasjonsaggregat vil bli redusert til \u00e5 kun forsyne korridor i f\u00f8rste og andre etasje, samt to klasserom i f\u00f8rste etasje. Dette vil gi nok luftmengder iht. kapasitet p\u00e5 eksisterende aggregat og kanalnett. Resterende klasserom i \u00f8stbygget vil f\u00e5 desentralisert ventilasjon (romaggregater). Vestbygg: Tiltak i vestbygget skal kunne utf\u00f8res n\u00e5r skolen er i drift og det er valgt \u00e5 installere sentralaggregater p\u00e5 loft. Eksisterende ventilasjonsanlegg skal rives og noen kanaler p\u00e5 loft m\u00e5 asbest saneres. Det skal leveres og monteres totalt fem aggregater m/tilh\u00f8rende nytt teknisk rom. Viser skisse av to aggregater p\u00e5 loft s\u00f8r i Vestbygget. Eksisterende avtrekksanlegg skal erstattes med luftbehandlingsanlegg med balansert tilluft og avtrekk og med egne tekniske rom p\u00e5 loft. Anleggene utstyres med vannb\u00e5rne varmebatterier. I forbindelse med etablering av nye tekniske rom p\u00e5 loft m\u00e5 eksisterende spillvannslufteledning p\u00e5 s\u00f8ndre del omlegges. Denne fungerer som en sekund\u00e6rlufteledning som er tilkoblet oppstikk fra 2. etasjen i hele loftets lengde. P\u00e5 midten er luftingen f\u00f8rt over tak. Luftingen skal reetableres. Tiltak Tidshorisont Kommentar Ventilasjonsanlegg Midlertidig/permanent Romaggregater er et midlertidig tiltak inntil rehabilitering av skolen er p\u00e5 plass. Nye ventilasjonsanlegg har mulighet for \u00e5 gjenbrukes i rehabilitering av skolen- Elektro & automasjon Permanent Det vil bli installert nye automatikkskap, nye underfordelere for ventilasjon, ny SD-anlegg og ombygging i hovedtavle. Belysning Permanent Vil bli tilpasset etter behov. Himling Permanent Vil bli tilpasset etter behov. VVS Permanent Blir reetablering av spillvanns- /sekund\u00e6rlufteledning p\u00e5 loft. Brann Permanent Vil bli lagt inn nye detektorer og nye adresser i brannalarmsentral, og h\u00e5ndslukkere i hvert teknisk rom. Brukermedvirkning: Det er gjort avklaringer med REL og BBSI, samt oppdatert MHV om prosjektet. EBE har prosjektleder internt, og har engasjert prosjekteringsgruppeleder, r\u00e5dgivere, arkitekt og har selv kommet med innspill. Klima, milj\u00f8 og EN\u00d8K: Ny ventilasjon p\u00e5 skolen vil tilfredsstille dagens krav til inneklima og energieffektivitet. Det vil bli nye aggregater med varmegjenvinnere. Dette vil bidra til at energiregnskapet til skolen blir forbedret. Fremdrift: Ny ventilasjon skal st\u00e5 klar til skolestart h\u00f8st 2024. Aktivitet Start Dato Byggeperiode Mars 2024 August 2024 Overlevering og forberedelse August 2024 August 2024 Innregulering og innkj\u00f8ring August 2024 Oktober 2024 \u00d8konomi: Det s\u00f8kes om 25 mill. fra BUD1129 til utf\u00f8relse av prosjektet. Skjematisk oppstilt gir dette f\u00f8lgende kostnader knyttet til renter og avdrag: Renter og avdrag oppsummert (bel\u00f8p i mill.) 2024-2027 2028 -> Sum Renter 1,7 7,1 8,8 Avdrag 1,5 17,7 19,3 Sum renter og avdrag 3,2 24,8 28,1 Utf\u00f8relse: Tiltaket vil bli utf\u00f8rt ved bruk av avrop p\u00e5 konkurranse og med prosjektledelse fra EBE sin prosjektavdeling. Fagetatens anbefaling: 1. Det bevilges kr 25 mill. til ny ventilasjon p\u00e5 Slettebakken skole. 2. Budsjettavsetningen fremg\u00e5r av f\u00f8lgende tabell: \u00c5r Budsjettpost Bevilgning Tjeneste 2024 BUD1129 25 mill. 22210 Med hilsen Etat for bygg og eiendom Christian Fossdal Direkt\u00f8r Dokumentet er godkjent elektronisk. "
}