{
  "dokument_id": "fd69d553-04ab-545d-bbb3-3368e7d3c12d",
  "doc_type": "case_attachment",
  "kommune": 4601,
  "tittel": "Fylkesmannen opphever vedtak",
  "url": "https://bergen.kommune.no/politikere-utvalg/api/fil/bk360/7436099/Fylkesmannen-opphever-vedtak",
  "tekst": " V\u00e5r dato: V\u00e5r ref: 01.11.2019 2019/15409 Deres dato: Deres ref: 200700127 HARRIS ADVOKATFIRMA AS Saksbehandler, innvalgstelefon Postboks 4115 Sandviken Sigurd Kolbj\u00f8rn Berg, 5557 2372 5835 BERGEN Byggesak - Bergen - 164/923 - Foreningsgaten 3 Vi viser til klagen din av 29.05.2019 og kommunens oversendelse av 30.07.2019. Vedtak Fylkesmannen opphever Bergen kommune ved komite for milj\u00f8 og byutvikling sine vedtak av 09.05.2019 i sak 136/19, 137/19 og 138/19. Sakens bakgrunn Saken gjelder p\u00e5bygg og bruksendring som du har s\u00f8kt om. Vi legger til grunn at du er kjent med saken, og vi gir derfor bare et kort sammendrag her. Fylkesmannen opphevet den 08.08.2016 kommunens vedtak. Kommunen ga den 20.01.2017 administrativt deg ny tillatelse. Det ble senere ogs\u00e5 godkjent andre endringer, se vedtak av 28.04.2017 og 15.05.2017. Dette ble klaget p\u00e5 av naboen Steinar Aagesen. Bystyret innstilte 16.11.2018 p\u00e5 \u00e5 ikke ta klagen til f\u00f8lge. Saken ble behandlet i Komite for milj\u00f8 og byutvikling i m\u00f8te den 09.05.2019 under tre ulike saksnumre. Det ble gjort f\u00f8lgende vedtak: \uf0b7 Sak 136/19: vedtak av 20.01.2017 ble delvis opphevet \uf0b7 sak 137/19: endringsvedtaket av 28.04.2017 ble opphevet \uf0b7 sak 138/19: endringsvedtaket av 15.05.2017 ble opphevet Du klaget via advokat Ingrid Kyvig p\u00e5 disse vedtakene. Du mener at klagen fra naboen ikke skal tas til f\u00f8lge. Du mener i korte trekk at komiteen har lagt feil faktum til grunn siden h\u00f8ydene er godkjent i tidligere vedtak, at avslaget ikke er tilstrekkelig begrunnet, og at vilk\u00e5rene for dispensasjon er til stede. Kommunen kom, selv om klagen var omfattende og tok opp en rekke forhold til at klagen ikke inneholdt noe nytt. Kommunen har dermed ikke konkret kommentert klagemerknadene. Saken ble deretter sendt til Fylkesmannen for endelig behandling. Regelverk E-postadresse: Postadresse: Bes\u00f8ksadresse: Telefon: 57 64 30 00 fmvlpost@fylkesmannen.no Nj\u00f8savegen 2 Nj\u00f8savegen 2, Leikanger www.fylkesmannen.no/vl Sikker melding: 6863 Leikanger Statens hus, Kaigaten 9, Bergen www.fylkesmannen.no/melding Fjellvegen 11, F\u00f8rde Org.nr. 974 760 665 Side: 2/4 Etter plan- og bygningsloven \u00a7 1-9 gjelder reglene i forvaltningsloven(fvl), med mindre annet er sagt. Etter fvl \u00a7 24 skal enkeltvedtak begrunnes skriftlig. Etter fvl \u00a7 25 er det stilt krav til innholdet. Det skal i korte hovedtrekk vises til lovbestemmelser som er brukt og fakta som er vurdert, om dette er ukjent for partene. Videre b\u00f8r de viktigste momentene i skj\u00f8nnet nevnes. Etter ulovfestet rett kan plikten til \u00e5 begrunne enkeltvedtak og beslutninger g\u00e5 videre enn dette, se Rt. 1981 s 745 Isene. Forvaltningen har alltid plikt til \u00e5 vurdere om det m\u00e5 gis en grundigere vurdering. Her m\u00e5 det vektlegges hvor inngripende saken er, hva slags interesser som ber\u00f8res, og hvor stor uenighet det er mellom partene. Fylkesmannens vurdering Fylkesmannen bemerker f\u00f8rst at komiteens vedtak sier at vedtakene ble opphevet. Normalt f\u00f8rer det til at kommunen da m\u00e5 fatte nytt vedtak. I saken her ser det derimot ut til at b\u00e5de komiteen, fagetaten og du har ment at kommunen i realiteten har gitt et avslag. Vi er enige i dette, og behandler derfor saken i tr\u00e5d med denne oppfattelsen. Du har blant annet klaget p\u00e5 at vedtaket ikke er tilstrekkelig begrunnet. Vi tar stilling til dette i det f\u00f8lgende. Form\u00e5let bak begrunnelsesplikten er flere. For det f\u00f8rste skal plikten sikre at parten er i stand til \u00e5 skj\u00f8nne, kontrollere og eventuelt f\u00f8lge vedtaket. For det andre sikrer begrunnelse at andre organer kan etterg\u00e5 behandlingen i klagesaker. Og for det tredje sikrer kravet i en viss grad at forvaltningen tvinges til \u00e5 f\u00e5 frem relevante fakta, og gj\u00f8re tilstrekkelige vurderinger av sakens faktiske og juridiske sp\u00f8rsm\u00e5l, se Forvaltningskomiteens innstilling side 220-221. Komiteen har som nevnt omgjort et positivt vedtak til et delvis avslag, og for endringstillatelsene til fullt avslag. Det er derfor lite st\u00f8tte i \u00e5 se disse to i sammenheng. Det sentrale blir dermed begrunnelsen som komiteen ga da de omgjorde innvilgelsene til avslag. Det m\u00e5 i saken her derfor f\u00f8rst tas stilling til hva som er den sist lovlig etablerte situasjonen. Det m\u00e5 da ikke tas hensyn til at arbeid er utf\u00f8rt i strid med dette, da det vil v\u00e6re utenforliggende forhold. Deretter m\u00e5 kommunen vurdere om dispensasjon kan gis etter vilk\u00e5rene for dette. Her m\u00e5 det gj\u00f8res en vurdering av regelverket det skal dispenseres fra, om hensynene settes vesentlig til side, om fordelene er klart st\u00f8rre enn ulempene, og om de andre momentene i pbl \u00a7 19-2 er til stede. Deretter m\u00e5 de \u00f8vrige vilk\u00e5r i plan-bestemmelsene og loven vurderes. Begrunnelse i sak 136/19 lyder som f\u00f8lger: \u00abKommunedelplan Sentrum (KDP) plankart 2 viser eiendommen som bygning med h\u00f8y antikvarisk verdi. \u00a7 4.1 i KDP Sentrum er tydelig: \u201cFor bebyggelse som p\u00e5 plankart 2 er angitt som bygning med h\u00f8y antikvarisk verdi, verneverdige fasader eller verneverdig nyere arkitektur, skal bygningens egenart s\u00f8kes bevart ved at gesimsh\u00f8yde, takform og viktige bygningsmessige detaljer opprettholdes eller tilbakef\u00f8res\u201d. Komiteen viser til at fagetaten opprinnelig ga avslag og la blant annet vekt p\u00e5 Byantikvarens uttalelse, som var negativ til en \u00f8kning av etasjeantall. H\u00f8yden p\u00e5 p\u00e5bygget overstiger dagens m\u00f8neh\u00f8yde, og er derfor i strid med eksisterende taklandskap. Komiteen er kritisk til hvordan p\u00e5bygget svekker naboenes lys- og lydforhold, og mener det ikke er grunnlag for \u00e5 dispensere fra pbl \u00a7 70, nr. 2, da naboene p\u00e5f\u00f8res ulemper som kun tiltakshaver har interesse av. Side: 3/4 Da komiteen behandlet saken 21.10.2010 og innvilget dispensasjoner fra pbl \u00a7 70, nr. 2 og KDP Sentrum \u00a7 4.3, var det et sentralt premiss at p\u00e5bygget ikke skulle overstige nabobyggenes h\u00f8yde og at oms\u00f8kte tiltak ikke skulle v\u00e6re synlig fra gateniv\u00e5. P\u00e5byggets h\u00f8yder og synlighet fra det offentlige rom er en realitet og ikke i samsvar med forutsetninger og det tiltakshaver tidligere har uttalt om h\u00f8yder sett opp mot Rica Hotell og Nyg\u00e5rdsgaten 2. Det vises til de feil som kommunen har p\u00e5pekt foreligger i opprinnelig s\u00f8knad med hensyn til snittegninger og som var en del av det sakskompleks-et som l\u00e5 til grunn for tillatelsen Komite for milj\u00f8 og byutvikling gav i sitt vedtak av 21.10.10.\u00bb Begrunnelse i sak 138/19 lyder som f\u00f8lger: \u00abDen ulovlig oppf\u00f8rte ytterveggen, samt den nye oms\u00f8kte endring p\u00e5 yttervegg, er fremdeles \u00e5 anse som i strid med nabogrensen p\u00e5 4 meter. Viser for \u00f8vrig til begrunnelse i sak 136/19.\u00bb Begrunnelse i sak 137/19 lyder som f\u00f8lger: \u00abH\u00f8yden p\u00e5 heishus er i strid med gitt tillatelse, og heishusets h\u00f8yde gj\u00f8r at det er godt synlig fra gateniv\u00e5. Komite for milj\u00f8 og byutvikling er bekymret for en praksis der ulovlig oppf\u00f8rte tiltak blir godkjent i ettertid, da en slik praksis svekker respekten for kommunale vedtak. Viser for \u00f8vrig til begrunnelse i sak 136/19.\u00bb Disse tre begrunnelsene er etter Fylkesmannens syn sv\u00e6rt knappe, og fremst\u00e5r som vanskelig tilgjengelig. Det fremg\u00e5r ikke av begrunnelsene hva komiteen mener er tidligere godkjente h\u00f8yder, utover \u00e5 vise til at det var et premiss som ikke konkretiseres n\u00f8yere hvordan er kommet til syne i 2010-vedtaket. Videre kan det se ut til at komiteen mener at mulig ulovlig bygging er et relevant moment i vurderingen av s\u00f8knaden. Det er derfor b\u00e5de vanskelig for tiltakshaver, andre parter og oss \u00e5 kontrollere hva slags vurderinger komiteen har gjort. Begrunnelsesplikten er generell. Det er dermed ikke noe forskjell om vedtaket er gjort av et administrativt organ eller politisk organ. Feil i begrunnelsen kan v\u00e6re en formalfeil, men siden regelen er gitt delvis for \u00e5 sikre at saken behandles korrekt, er det grunn til \u00e5 legge vekt p\u00e5 slike feil i vurderingen av om vedtakene er ugyldige. Vi mener at gode grunner her taler for at begrunnelsene ikke er tilstrekkelige, og at det er uklart om saken kan anses betryggende behandlet. Dette st\u00f8ttes videre av den omstendigheten at komiteen har fattet vedtak om opphevelse n\u00e5r den skulle tatt stilling til om det skulle gis avslag eller tillatelse. Det er videre uklart for Fylkesmannen om komiteen ogs\u00e5 har godkjent deler av tiltaket. Vi har etter dette kommet til at vedtakene ikke er tilstrekkelige begrunnet. Det foreligger dermed saksbehandlingsfeil som medf\u00f8rer ugyldighet. Fylkesmannen kan ikke se at feilen kan ses bort ifra etter fvl \u00a7 41. Videre har kommunen under behandling av klagene ikke gitt noen ytterligere redegj\u00f8relse og begrunnelse, og feilen er derfor heller ikke reparert under klagebehandlingen i kommunen. Du har slik vi oppfatter klagen \u00f8nsket at Fylkesmannen fatter nytt vedtak i saken. Fylkesmannen mener at da vedtaket lider av s\u00e5pass klare mangler, vil dette stride mot hensynet til at saken skal f\u00e5 en reell to-instansbehandling. Vi opphever derfor vedtaket, og returnerer saken til kommunen. Oppsummering Vedtaket er ikke begrunnet tilstrekkelig og er derfor ugyldig. Klagen din tas til f\u00f8lge. Kommunens vedtak er opphevet. Side: 4/4 Saken returneres til kommunen for ny behandling. Vi gj\u00f8r oppmerksom p\u00e5 at opphevelsen av komiteens vedtak her ikke betyr at det administrative vedtaket trer inn igjen som gyldig vedtak. Den som har f\u00e5tt medhold i en klage, kan kreve betydelige og n\u00f8dvendige sakskostnader dekket, se fvl \u00a7 36. Krav om dekning m\u00e5 sendes til Fylkesmannen innen tre uker. Med hilsen Anne Kristin Kayser Eitungjerde Anne Kjersti Sande seksjonsleder fagdirekt\u00f8r Dokumentet er elektronisk godkjent Kopi til: Steinar Aagesen Skanselien 6 5031 Bergen Bj\u00f8rn K\u00e5re V\u00e5genes Seiersbjerget 8 5022 Bergen FORTUNEN ARKITEKTUR AS Torgallmenningen 7 5014 BERGEN "
}