{
  "dokument_id": "c12c8dda-3601-5701-9103-84a789043bd4",
  "doc_type": "case_attachment",
  "kommune": 4601,
  "tittel": "Vedlegg 1 - Lovforslag(1254814).pdf",
  "url": "https://bergen.kommune.no/politikere-utvalg/api/fil/bk360/10335082/Vedlegg-1-Lovforslag-1254814-pdf",
  "tekst": " Vedlegg 1 Forslag til endringer i konsesjonsloven I I lov 28. november 2003 nr. 98 om konsesjon ved erverv av fast eiendom mv. (konsesjonsloven) gj\u00f8res f\u00f8lgende endringer: \u00a7 4 f\u00f8rste ledd nr. 2 skal lyde: ubebygde enkelttomter for bolig eller fritidshus som ligger i et omr\u00e5de som i kommuneplanens arealdel eller reguleringsplan etter plan- og bygningsloven er utlagt til bebyggelse og anlegg, og der tomteinndeling er foretatt eller godkjent av bygningsmyndighetene. \u00a7 4 nytt andre ledd skal lyde: Konsesjonsfriheten etter f\u00f8rste ledd nr. 1 og 2 er betinget av at tomten blir bebygd innen 5 \u00e5r. \u00a7 4 andre ledd blir tredje ledd. \u00a7 4 tredje ledd blir nytt fjerde ledd. \u00a7 8 skal lyde: Departementet kan gi forskrifter om hvilke opplysninger som m\u00e5 foreligge for at et erverv kan sies \u00e5 g\u00e5 inn under \u00a7\u00a7 4, 5 og 7, og om hva som er fulldyrka og overflatedyrka jord etter \u00a7 4 f\u00f8rste ledd nr. 4 og \u00a7 5 annet ledd. \u00a7 9 tredje ledd skal lyde: Det kan gis konsesjon til selskaper med begrenset ansvar og stiftelser. Det skal legges vekt p\u00e5 hensynet til dem som har yrket sitt i landbruket og p\u00e5 om sammenslutningsformen f\u00f8rer til fordeler for landbruksdriften sammenlignet med personlig eierskap. \u00a7 9 a f\u00f8rste ledd skal lyde: Ved avgj\u00f8relse av en s\u00f8knad om konsesjon p\u00e5 erverv av eiendom som skal nyttes til landbruksform\u00e5l, skal det i tillegg til momentene som er nevnt i \u00a7 9, legges s\u00e6rlig vekt p\u00e5 om den avtalte prisen tilgodeser en samfunnsmessig forsvarlig prisutvikling. For bebygd eiendom gjelder f\u00f8rste punktum bare der eiendommen har mer enn 35 dekar fulldyrka og overflatedyrka jord, eller eiendommen best\u00e5r av mer enn 500 dekar produktiv skog. \u00a7 10 f\u00f8rste ledd f\u00f8rste punktum skal lyde: Departementet skal gi konsesjon n\u00e5r hensynet til bosettingen ikke gj\u00f8r det n\u00f8dvendig \u00e5 hindre at eiendommen blir brukt til fritidsform\u00e5l. \u00a7 12 f\u00f8rste ledd f\u00f8rste punktum skal lyde: S\u00f8knad om konsesjon etter loven skal sendes til den kommune der eiendommen ligger. Ny \u00a7 17 a skal lyde: \u00a7 17 a. (forholdet til Folkeregisterloven) Kommunen og statsforvalteren kan uten hinder av taushetsplikt innhente opplysninger fra folkeregistermyndigheten som er n\u00f8dvendige for \u00e5 utf\u00f8re oppgaver etter denne loven eller andre oppgaver som er fastsatt i eller i medhold av lov. Alternativer knyttet til u\u00f8nskede tilpasninger i regelverket, h\u00f8ringsnotatet kapittel 4 Ny \u00a7 15 a skal lyde: \u00a7 15 a (konsesjonsrisiko) Er s\u00f8knad om konsesjon avsl\u00e5tt, kan avtalen ikke gj\u00f8res gjeldende mellom partene eller overfor offentlige myndigheter. eller: \u00a7 18 skal lyde: Er s\u00f8knad om konsesjon ikke innsendt innen den fristen som er satt i medhold av \u00a7 13 annet eller tredje ledd, skal Kongen sette en frist for panthaver til \u00e5 bringe tvangsbruk som strider mot \u00a7 3 annet ledd til opph\u00f8r eller sette en frist for erververen til \u00e5 s\u00f8rge for enten at overdragelsen blir omgjort eller at eiendommen blir overdratt til noen som kan f\u00e5 konsesjon eller som ikke trenger konsesjon. F\u00f8rste punktum gjelder tilsvarende hvis konsesjonss\u00f8knaden er avsl\u00e5tt. Hvis konsesjonss\u00f8knaden er avsl\u00e5tt og det er gitt p\u00e5legg om videresalg etter f\u00f8rste ledd, kan eiendommen ikke overdras til en erverver som er innenfor kretsen av dem som kunne ha ervervet konsesjonsfritt etter \u00a7 5 f\u00f8rste ledd nr.1 f\u00f8r det har g\u00e5tt 5 \u00e5r fra avslag ble gitt. Forbudet i f\u00f8rste punktum gjelder ikke hvis konsesjonss\u00f8keren d\u00f8r. En avtale om overdragelse i strid med annet ledd er ikke bindende for partene eller for departementet. Annet ledd gjelder tilsvarende der konsesjonss\u00f8knaden er avsl\u00e5tt etter at det er satt frist for \u00e5 s\u00f8ke konsesjon etter \u00a7 13 tredje ledd nr. 4 eller 6, eller der konsesjonen er trukket tilbake som f\u00f8lge av brudd p\u00e5 konsesjonsvilk\u00e5r. Ved brudd p\u00e5 konsesjonsvilk\u00e5r regnes fem\u00e5rsfristen fra vedtaket om \u00e5 trekke konsesjonen tilbake. Er konsesjon avsl\u00e5tt fordi erververen ikke skal oppfylle vilk\u00e5ret om boplikt etter \u00a7 5 annet ledd, skal erververen uten hensyn til det som er fastsatt i f\u00f8rste ledd, f\u00e5 velge om han eller hun likevel vil oppfylle boplikten. II Loven gjelder fra den tid Kongen bestemmer. "
}