{
  "dokument_id": "a3854ba4-a606-5c97-aa8f-6cbf73276f73",
  "doc_type": "case_attachment",
  "kommune": 4601,
  "tittel": "Sp\u00f8rsm\u00e5l til sammensetningen av Kommunalt r\u00e5d for mennesker med nedsatt funksjonsevne",
  "url": "https://bergen.kommune.no/politikere-utvalg/api/fil/bk360/9907587/Sporsmal-til-sammensetningen-av-Kommunalt-rad-for-mennesker-med-nedsatt-funksjonsevne",
  "tekst": " BYSTYRETS ORGANER Bystyrets kontor NORGES HANDIKAPFORBUND S\u00d8RVEST V\u00e5r referanse: 2023/219009-26 Postboks 1102 Sentrum Saksbehandler: Ragnhild Hvoslef Kr\u00fcger 5809 BERGEN Dato: 23. februar 2024 Deres ref.: Sp\u00f8rsm\u00e5l til sammensetningen av Kommunalt r\u00e5d for mennesker med nedsatt funksjonsevne Vi viser til epost datert 13. februar med sp\u00f8rsm\u00e5l om sammensetningen av kommunalt r\u00e5d for personer med funksjonsnedsettelse. Sommeren 2023 inviterte kommunen organisasjoner som representerer personer med funksjonsnedsettelse til \u00e5 foresl\u00e5 kandidater til r\u00e5det og dere viser til at det ble sendt inn ett forslag fra Norsk forbund for utviklingshemmede og at den kandidaten dere foreslo ikke er blitt fast medlem av r\u00e5det, men varamedlem. Dere viser til at det i reglementet for r\u00e5det st\u00e5r at gruppen utviklingshemmede skal v\u00e6re representert. Selv om organisasjoner som representerer personer med funksjonsnedsettelse har rett til \u00e5 foresl\u00e5 kandidater til r\u00e5det, s\u00e5 er det ingen organisasjoner som har rett til \u00e5 f\u00e5 en egen plass i r\u00e5det. I det r\u00e5det som er oppnevnt n\u00e5 sitter det ogs\u00e5 to politikere. Den ene politikeren, Olaug Nilssen, er ogs\u00e5 p\u00e5r\u00f8rende til en person med utviklingshemming. Gruppen som foreslo sammensetningen av r\u00e5det har vurdert det som at gruppen utviklingshemmede dermed er representert. Bystyrets kontor er enig i denne vurderingen. Vi vil gjerne understreke at r\u00e5det \u00f8nsker \u00e5 ha god kontakt med aktive vararepresentanter og at varaen fra NFU er flink til \u00e5 f\u00f8lge opp dette. Med hilsen Bystyrets kontor Trine Pettersen Gr\u00f8nbech - bystyredirekt\u00f8r \u00d8ivind Hauge St\u00f8le - fagleder Dokumentet er godkjent elektronisk. Postadresse: Telefon: 55566404 Postboks 7700, 5020 BERGEN E-post: Kontoradresse: Internett: www.bergen.kommune.no R\u00e5dhusgaten 10 "
}