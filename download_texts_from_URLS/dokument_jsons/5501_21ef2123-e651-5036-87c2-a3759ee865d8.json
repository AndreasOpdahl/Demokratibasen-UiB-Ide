{
  "dokument_id": "21ef2123-e651-5036-87c2-a3759ee865d8",
  "doc_type": "case_attachment",
  "kommune": 5501,
  "tittel": "PLAN-20_01952-80 3. Planbestemmelser 802150_1_1",
  "url": "https://innsyn.tromso.kommune.no/application/getMoteDokument?dokid=2001839350",
  "tekst": "Datert: 17.11.2023 Vedtatt av kommunestyret: 20.12.2023 Revidert utgave: 18.09.2024 Vedtatt endret: DETALJREGULERINGSPLAN FOR THE FRONT Reguleringsbestemmelser Plan-ID 1940 Saksnummer: PLAN-20/01952 1. Planens hensikt Hensikten med planarbeidet er \u00e5 legge til rette for etablering av studentboliger fordelt p\u00e5 to blokker med totalt inntil 238 studentboliger. Hensikten er \u00e5 etablere et urbant studentboligtilbud, samt et begrenset n\u00e6ringsareal p\u00e5 kaikanten mellom universitetscampus i Breivika og sentrum. 2. Fellesbestemmelser for hele planomr\u00e5det 2.1 Dokumentasjonskrav (\u00a7 12-7 nr. 12) 2.1.1 S\u00f8knad om rammetillatelse a) Ved s\u00f8knad om rammetillatelse skal det dokumenteres at rimelige skj\u00f8nnhetshensyn er tatt. Dokumentasjonen skal vise forholdet til b\u00e5de det bebygde og ubebygde landskap og naboskap, og begrunne de valgte l\u00f8sningene. b) S\u00f8knad om rammetillatelse for ny bebyggelse skal dokumentere helhetlig konsept for fasadematerialer, fargepalett for utvendig arbeider, sentrale materialvalg for uteromsarbeider og m\u00f8blering. Konsept og dokumentasjon skal v\u00e6re i tr\u00e5d med hovedtrekkene i planens illustrasjonsprosjekt av 22.03.2023. c) Ved s\u00f8knad om rammetillatelse skal det vedlegges detaljert uteromsplan 1:200, med utgangspunkt i overordnet uteromsplan av 21.03.2023 og OSG-rammeplan av 22.03.2023 for aktuelt byggeomr\u00e5de og tilgrensende andel av planomr\u00e5dets fellesarealer. Planen skal vise bebyggelse og anlegg i sammenheng med atkomstsituasjoner, herunder offentlige gang- og sykkelveger, uteoppholdsarealer, lekeplasser, terrengbehandling, avfallsh\u00e5ndtering, sn\u00f8depot og sykkelparkering p\u00e5 overflaten. d) Ved s\u00f8knad om rammetillatelse skal VAO-rammeplan av 19.05.2023 med tilh\u00f8rende tegninger samt akseptbrev av 24.05.2023 vedlegges s\u00f8knaden. 2.1.2 S\u00f8knad om igangsettingstillatelse a) Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur, samt private felles vann- og avl\u00f8psanlegg, skal det ved s\u00f8knad om igangsettingstillatelse til tiltak legges ved dokumentasjon for at tekniske detaljplaner er godkjent av kommunens ansvarlige fagorgan. b) Ved s\u00f8knad om igangsettingstillatelse skal det vedlegges en anleggsplan. Planen skal redegj\u00f8re for beskyttelse av omgivelsene mot st\u00f8y og andre ulemper i bygge -og anleggsfasen. Planen skal redegj\u00f8re for plassering av maskiner og annet utstyr, omr\u00e5der for lagringsbrakker og brakkerigg, trafikkavvikling, massetransport, driftstider, trafikksikkerhet for g\u00e5ende og syklende, renhold, st\u00f8vdemping og st\u00f8yforhold. N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. For \u00e5 oppn\u00e5 tilfredsstillende milj\u00f8forhold i anleggsfasen skal luftkvalitets- og st\u00f8ygrenser f\u00f8lge Milj\u00f8verndepartementets retningslinjer for behandling av luftkvalitet og st\u00f8y i arealplanleggingen, T-1520 og T-1442. c) Ved s\u00f8knad om igangsettingstillatelse til tiltak skal det legges ved dokumentasjon for at tiltaksplan for graving i og h\u00e5ndtering av forurenset grunn, er godkjent av kommunens forurensningsmyndighet. 2.1.3 S\u00f8knad om midlertidig brukstillatelse og ferdigattest a) Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur skal det ved s\u00f8knad om midlertidig brukstillatelse og ferdigattest legges ved overtakelsesprotokoll som er signert av kommunens ansvarlige fagorgan. b) Ved s\u00f8knad om midlertidig brukstillatelse og ferdigattest skal godkjent VA- ferdigmelding, vedlegges s\u00f8knaden. 2.2 \u00d8vrige fellesbestemmelser 2.2.1 F\u00f8lgende forhold framg\u00e5r av plankart: Form\u00e5l, omriss planlagt bebyggelse, regulert h\u00f8yde, areal, utnyttingsgrad og bestemmelsesomr\u00e5der. 2.2.2 Uteromsplan Uteromsplan 1:500 av 21.03.2023, er bindende. (\u00a7 12-7 nr. 1, 2, 4, 7) 2.2.3 Grad av utnytting Bruksareal beregnes uten tillegg for tenkte plan. 2.2.4 St\u00f8y St\u00f8y p\u00e5 uteoppholdsarealene for boliger skal ikke overskride Lden = 55dBA. St\u00f8yvurdering av 16.02.2023 legges til grunn. 2 2.2.5 Samfunnssikkerhet (\u00a7 12-7 nr. 1, 2, 4) a) H\u00f8ydekrav iht. forventet havniv\u00e5stigning Plan 1 i planlagt bebyggelse innenfor utbyggingsomr\u00e5det skal ligge p\u00e5 minimum kote +3,5 meter. Utearealer og samferdselsanlegg skal ligge p\u00e5 minimum kote +2,7 meter. b) Hinderflater og bruk av kraner Dersom det skal benyttes byggekraner over kote +54,7 meter over havet, m\u00e5 tiltakshaver avklare med Avinor vedr\u00f8rende behov for utarbeidelse av risikoanalyse for \u00e5 fastsl\u00e5 om det er akseptabelt med hensyn til flysikkerheten. En eventuell risikoanalyse etter anerkjent standard skal sendes Avinor som grunnlag til en eventuell s\u00f8knad om forh\u00e5ndsgodkjennelse til Luftfartstilsynet. Kommunen kan ikke gi igangsettingstillatelse for bruk av kraner over kote +54,7 meter over havet f\u00f8r det foreligger godkjennelse fra Avinor. 2.2.6 Tilgjengelighet Bygninger, uterom og trafikkanlegg skal utformes iht. Milj\u00f8verndepartementets rundskriv T-5/99B Tilgjengelighet for alle, og TEK17. 2.2.7 Offentlige samferdselsanlegg, teknisk infrastruktur og gr\u00f8nnstruktur skal opparbeides i tr\u00e5d med til enhver tid gjeldende kommunaltekniske normer, herunder veger og gr\u00f8ntanlegg, vann og avl\u00f8p og belysningsnorm for Troms\u00f8 kommune. Der det er eksisterende anlegg, skal oppgradering skje iht. Kommunalteknisk norm. Slik utbygging kan kun gj\u00f8res i samsvar med tekniske detaljplaner, som p\u00e5 forh\u00e5nd skal v\u00e6re godkjent av det til enhver tid ansvarlige fagorgan i kommunen. (\u00a7 12-7 nr. 4) 2.2.8 Tekniske detaljplaner for vann, avl\u00f8p og overvann skal utarbeides i tr\u00e5d med VAO- rammeplan av 19.05.2023 og akseptbrev av 24.05.2023. Avvik mellom tekniske detaljplaner og VAO-rammeplan kan utl\u00f8se behov for revisjon av VAO-rammeplan og endring av reguleringsplan. (\u00a7 12-7 nr. 4) 2.2.9 Tekniske detaljplaner skal samordne l\u00f8sninger fra VAO-rammeplan og OSG-rammeplan. (\u00a7 12-7 nr. 4) 2.2.10 Skulle det under bygge- og anleggsarbeid komme fram gjenstander eller andre spor som kan vise eldre aktivitet i omr\u00e5det, m\u00e5 arbeidet stanses. Melding sendes Sametinget og Troms og Finnmark fylkeskommune omg\u00e5ende, jf. kulturminneloven \u00a7 8 annet ledd. 3. Bestemmelser til arealform\u00e5l 3.1 Bebyggelse og anlegg (\u00a7 12-5 nr. 1) 3.1.1 Kombinert bebyggelse (felt BKB) a) Omr\u00e5det er avsatt til kombinerte form\u00e5l studentboliger og n\u00e6ring, blokkbebyggelse. b) Byggeh\u00f8yder og utnyttelsesgrad framg\u00e5r av plankart. Det tillates justeringer p\u00e5 inntil 1 m i sideveis forskyvning av b\u00e5de h\u00f8ydesprang og plassering av bebyggelse. Det tillates ikke tekniske rom p\u00e5 tak. Maksimale byggeh\u00f8yder er beregnet med n\u00f8dvendig tillegg for 3 mindre tekniske installasjoner som r\u00f8roppstikk, takhatter, rekkverk og heishus. Maksimal gesimsh\u00f8yde for boligbebyggelsen er 1 m lavere enn angitt i plankartets h\u00f8yeste koteh\u00f8yder. Tekniske installasjoner p\u00e5 tak skal plasseres minst 1,5 m fra gesimskant og inn p\u00e5 takflaten. c) Det tillates etablering av fellesfunksjoner tilh\u00f8rende boligene innenfor omr\u00e5det. d) Det tillates inntil 500 m2 n\u00e6ringsform\u00e5l som bevertning, kiosk og tjenesteyting innenfor byggeomr\u00e5det. N\u00e6ringsform\u00e5l skal etableres p\u00e5 gateplan. e) Det skal tilrettelegges for en parkeringsplass for sykkel per studentbolig. Sykkelparkering som plasseres ute skal v\u00e6re overdekket. f) Innenfor omr\u00e5det tillates etablering av uteoppholdsareal, herunder oppholdssoner, m\u00f8blering og beplantning. g) Det skal etableres minimum en HC-parkeringsplass i tilknytning til hovedinngang. 3.2 Bruk og vern av sj\u00f8 og vassdrag med tilh\u00f8rende strandsone (\u00a7 12-5 nr. 6) 3.2.1 Friluftsomr\u00e5de i sj\u00f8 og vassdrag (felt f_VFV) a) Omr\u00e5det er avsatt til friluftsomr\u00e5de i sj\u00f8 \u2013 felles. b) Det tillates etablering av flytende konstruksjoner og konstruksjoner innenfor omr\u00e5det som sikrer tilgang til sj\u00f8. c) Det tillates utkragende bygningsdeler 0,5 m utover form\u00e5lsgrensen BKB fra min. k+7,5 m. 4. Bestemmelser til hensynssoner (\u00a7\u00a7 12-6, 12-7 og 11-8) Det er ikke regulert hensynssoner innenfor planomr\u00e5det. 5. Bestemmelser til bestemmelsesomr\u00e5der (\u00a7\u00a7 12-6, 12-7 og 11-8) a) Innenfor Bestemmelsesomr\u00e5de #1-3 skal bebyggelsen opparbeides i tr\u00e5d med hovedtrekkene i illustrasjonsprosjekt av 22.03.2023. Det skal sikres gjennomgang p\u00e5 kainiv\u00e5 under utkraget eller underst\u00f8ttet bebyggelse. Minimal h\u00f8yde fra kaidekke til underkant bebyggelse skal v\u00e6re 3,5 m. b) Deler av bebyggelsen innenfor Bestemmelsesomr\u00e5de #2 tillates utkraget som vist i plankartet. 6. Rekkef\u00f8lgebestemmelser 6.1 F\u00f8r igangsettingstillatelse 6.1.1 Det kan ikke gis igangsettingstillatelse for tiltak innenfor BKB f\u00f8r f\u00f8lgende forhold langs Stakkevollvegen, i detaljreguleringsplan 1821, er etablert: \u2022 Lysregulert kryss i krysset Stakkevollvegen \u2013 S\u00f8ren Zakariassens gt. \u2022 Trafikksikker gangforbindelse til n\u00e6rmeste kollektivholdeplass i begge retninger, inkludert belysning. \u2022 N\u00e6rmeste kollektivholdeplasser i nord- og s\u00f8rg\u00e5ende retning. 4 6.1.2 Det kan ikke gis igangsettingstillatelse for tiltak innenfor BKB f\u00f8r f\u00f8lgende forhold i detaljreguleringsplan 1878 The Box, er etablert: \u2022 Lysregulering (\u00abr\u00f8dblink\u00bb) i tilknytning til \u00f8stre vegarm i kryss innenfor felt o_SKV1. \u2022 Gangfelt innenfor o_SKV1 tilknyttet f_GF1. 6.1.3 Det kan ikke gis igangsettingstillatelse for tiltak innenfor planomr\u00e5det f\u00f8r \u2022 Promenade o_SGS i detaljreguleringsplan 1878, er etablert. \u2022 Ny driftsoverl\u00f8psl\u00f8sning for kommunal pumpestasjon PA102 er etablert. \u2022 Overflatebasert flomvei er etablert. 6.1.4 Igangsettingstillatelse for tiltak i felt BKB kan likevel gis dersom det gjennom utbyggingsavtale og garanti, foreligger tilstrekkelig sikkerhet for at rekkef\u00f8lgekravene ovenfor vil bli oppfylt. 6.1.5 Det kan ikke gis igangsettingstillatelse til tiltak innenfor planomr\u00e5det f\u00f8r det er tinglyst heftelse om at boligbebyggelsen skal benyttes til utleie for studenter i 20 \u00e5r. Tinglysningen skal v\u00e6re godkjent av Troms\u00f8 kommune, jf. TEK17 \u00a7 1-2, ledd 6 og 7. 6.1.6 F\u00f8r det gis igangsettingstillatelse for privat VAO-infrastruktur skal det foreligge godkjent VA-s\u00f8knad. 6.2 F\u00f8r bebyggelse tas i bruk 6.2.1 Det kan ikke gis midlertidig brukstillatelse eller ferdigattest for tiltak innenfor planomr\u00e5det f\u00f8r: \u2022 Friomr\u00e5de f_GF1 i detaljreguleringsplan 1878 The Box er opparbeidet. \u2022 Felles uteoppholdsareal er opparbeidet. \u2022 Siktlinjer til atkomstrampe tak BKB1 i detaljreguleringsplan 1878 The Box er ivaretatt. Veggkonstruksjon mot s\u00f8r i de siste 2,5 m av nederste del av rampen, skal tas ned til 0,5 m h\u00f8yde over ytre terreng. 6.2.2 Det kan ikke gis midlertidig brukstillatelse eller ferdigattest f\u00f8r offentlige samferdselsanlegg, teknisk infrastruktur og gr\u00f8nnstruktur, som skal overtas til kommunal drift og vedlikehold, er godkjent og overtatt. Det kan ikke gis midlertidig brukstillatelse eller ferdigattest f\u00f8r det foreligger godkjent VA-ferdigmelding fra gjeldende fagorgan for privat VAO-infrastruktur/private tilkoblinger til offentlig nett. 7. Dokumenter som gis juridisk virkning gjennom henvisning i bestemmelsene - Uteromsplan 1:500/A2 av 21.03.2023 - OSG-rammeplan av 22.03.2023 - VAO-rammeplan av 19.05.2023 og akseptbrev av 24.05.2023 5 "
}