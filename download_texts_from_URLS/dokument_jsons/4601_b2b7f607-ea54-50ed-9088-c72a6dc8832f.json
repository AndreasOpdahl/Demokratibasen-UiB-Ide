{
  "dokument_id": "b2b7f607-ea54-50ed-9088-c72a6dc8832f",
  "doc_type": "case_attachment",
  "kommune": 4601,
  "tittel": "Svar p\u00e5 eventuelt sak 2 fra UBSI 12.11.2024 sak 110/24",
  "url": "https://bergen.kommune.no/politikere-utvalg/api/fil/bk360/11582643/Svar-pa-eventuelt-sak-2-fra-UBSI-12-11-2024-sak-110-24",
  "tekst": " BYR\u00c5DSAVDELING FOR BARNEHAGE OG SKOLE Seksjon for strategi, utvikling og utredning (SUU) Bystyrets kontor V\u00e5r referanse: 2024/177960-1 Postboks 7700 Saksbehandler: Nadine Viktoria Lunde 5020 BERGEN Bratholmen Dato: 2. desember 2024 Deres ref.: Svar p\u00e5 eventuelt sak 2 fra UBSI 12.11.2024 sak 110/24 Vi viser til vedtak i utvalg for barnehage, skole og idrett 12.11.2024 eventuelt sak 2. 1. Barnerettighetsvurdering, barnetallsprognoser og konsekvensvurderinger knyttet til budsjettinnstillingen som ber\u00f8rer Krokeide skole, Kirkevoll skole, Ytrebygda skole, R\u00e5 skole, Skranevatnet skole, Salhus skule, Varden skole, Haukedalen skole, S\u00f8reide Ungdomsskole og Ytre Arna skule. Elevtallsprognoser utarbeidet i 2023 er lagt til grunn for budsjettforslaget. Elevtallsprognosene f\u00f8lger vedlagt. I 2023 ble det utarbeidet nye befolkningsprognoser for Bergen kommune, i et samarbeid mellom byr\u00e5dsavdeling for finans, byr\u00e5dsavdeling for byutvikling og byr\u00e5dsavdeling for barnehage og skole. Forutsetningene for prognosene er hentet fra SSBs befolkningsframskrivinger fra 2022, og deretter justert for \u00e5 passe bedre med Bergen kommunes forventninger til blant annet utbygging og fertilitet1. Befolkningsprognosene er deretter justert ned p\u00e5 skolekrets, og deretter bearbeidet til elevtallsprognoser for den enkelte skole. I dette arbeidet er det blant annet hensyntatt fritt skolevalg2, og den flyten dette skaper mellom de kommunale skolene og forventet avgang til private skoler. Elevtallsprognosen utarbeides av byr\u00e5dsavdeling for barnehage og skole, og det tas sikte p\u00e5 en \u00e5rlig rullering av elevtallsprognosen. Reviderte prognoser forventes \u00e5 v\u00e6re klar ved \u00e5rsskiftet 2024/2025. N\u00e5r skolebruksplanen legges frem vil barnets beste, elevtallsprognoser og konsekvensvurderinger v\u00e6re en del av vurderingsgrunnlaget. Det tas sikte p\u00e5 \u00e5 legge frem h\u00f8ringssak f\u00f8r sommeren 2025. Det vises videre til byr\u00e5dssak 176/24 Revidert budsjett 2024 1. tertialrapport 2024 Byr\u00e5dets arbeid med investeringsbudsjett hvor det fremg\u00e5r: Bystyret ber byr\u00e5det om \u00e5 1 SSB har oppdatert sine framskrivinger i 2024. Her er blant annet forventningene til fertilitet justert ytterligere ned, og SSB har da n\u00e6rmet seg de forutsetninger som Bergen kommune har lagt til grunn i sine prognoser fra 2023. Bergen kommune arbeider med rullering av befolknings- og elevprognosene. 2 En negativ korreksjonsfaktor gir et bilde p\u00e5 hvor stor andel av elevene i en skolekrets som er ventet \u00e5 s\u00f8ke seg til andre skoler (private og offentlige) eller har andre tilbud. En positiv korreksjonsfaktor tilsier at en skole tar inn elever fra andre skolekretser p\u00e5 fritt skolevalg. Postadresse: Telefon: Postboks 7700, 5020 BERGEN E-post: barnehage.skole@bergen.kommune.no Kontoradresse: Internett: www.bergen.kommune.no R\u00e5dhusgaten 10 gjennomg\u00e5 alle byggeprosjekter det ikke er fattet gjennomf\u00f8ringsvedtak for, for \u00e5 identifisere og foresl\u00e5 effektiviseringer i arealbruk. Under f\u00f8lger mer informasjon om de ulike skolene: \u2022 Krokeide skole o I H\u00d8P 2025-2028: Krokeide skole har i dag 35 elever. Det lave barnetallet gj\u00f8r det vanskelig \u00e5 sikre robust drift innenfor den personalmessige og \u00f8konomiske rammen som er tilgjengelig. Ved \u00e5 overf\u00f8re disse elevene til andre skoler vil Bergen kommune f\u00e5 en budsjettmessig besparelse p\u00e5 5 mill. kroner \u00e5rlig, siden skolen f\u00e5r en grunntildeling, uavhengig av elevtall p\u00e5 5,4 mill. kroner. Tiltaket vil ogs\u00e5 kunne redusere driftsutgiftene til Etat for bygg og eiendom noe, frem til alternativ bruk av bygget er kartlagt. Dette er ikke inkludert i beregningen. \u2022 Kirkevoll skole Prognose for Krokeide og Kirkevoll o Prognosene viser at elevtallet p\u00e5 Krokeide ser ut til \u00e5 ligge p\u00e5 mellom 36-41 elever frem mot 2042. o P\u00e5 Kirkevoll skole, b\u00e5de p\u00e5 barnetrinnet og ungdomstrinnet, viser prognosene en nedgang i elevtallet de neste \u00e5rene til rundt 450 elever \u00e5ret 2033. I dag er elevtallet 570 (GSI tall). Fordeling av elever p\u00e5 trinn p\u00e5 Krokeide og Kirkevoll sett opp mot kapasitet o BBS har i november 2024 gjennomf\u00f8rt befaring ved Kirkevoll skole, for \u00e5 gjennomg\u00e5 skolelokalene, se p\u00e5 bruk av klasserom og oppdatere kapasiteten p\u00e5 skolen. Gjennomgangen viser en kapasitet p\u00e5 690 elever p\u00e5 Kirkevoll. Skole\u00e5ret 2024-2025 er det 605 elever til sammen p\u00e5 de to skolene. Prognoser utarbeidet i 2023 (se vedlegg) frem mot 2042 framskriver en nedgang i elevtallet samlet for skolene, til rundt 500 i 2042. o Skolen har slik den er tatt i bruk i dag 28 klasserom, hvorav 27 klasserom inng\u00e5r i fordelingen av ordin\u00e6re klasserom innev\u00e6rende skole\u00e5r. Kirkevoll har i dag tre paralleller per trinn p\u00e5 barnetrinnet, med unntak 1. av 5. trinn. Det ser ut til at trinnene med flest elever p\u00e5 Kirkevoll, sammenfaller med trinnene med flest elever p\u00e5 Krokeide. En sammensl\u00e5ing av Krokeide og Kirkevoll vil slik det ser ut ikke endre p\u00e5 klassestrukturen, og elevene fra Krokeide vil kunne inkluderes i dagens klasser. P\u00e5 trinn med tre paralleller er det god kapasitet. Skolen vil ogs\u00e5 ha anledning til \u00e5 ta i bruk flere klasserom enn de 28 som er tilgjengelig i dag. Blant annet er det en SFO-base som skolen ogs\u00e5 tidligere har tatt i bruk ved behov, som ikke inng\u00e5r i \u00e5rets klasseromfordeling, men er inkludert i normalkapasiteten p\u00e5 690 elever. Skolen har muligheter til \u00e5 ha tre parallellklasser for samtlige trinn ved skolen. Status helsevern o Kirkevoll skole mangler helseverngodkjenning. Det er behov for innvendig og utvendig oppgradering av bygget. o Det b\u00f8r gj\u00f8res utbedring p\u00e5 deler av skolens tekniske anlegg samt automatikk for optimal styring av disse anleggene. L\u00e5ssystemet p\u00e5 skolen er gammelt og dyrt \u00e5 drifte, og utskiftning til elektronisk adgangskontroll vil gj\u00f8re det enklere \u00e5 ta i bruk skolen p\u00e5 ettermiddag, kveld og i helger. Det er behov for oppgradering av uteomr\u00e5det til skolen, spesielt omr\u00e5det som var tiltenkt BMX- bane, samt grusbanen ved gymbygget. o I H\u00d8P 2025-2028 foresl\u00e5r byr\u00e5det at det bevilges totalt 5 mill. kroner til prosjektutvikling fordelt med 2,5 mill. kroner henholdsvis i 2025 og 2026. Et forel\u00f8pig anslag p\u00e5 midler til gjennomf\u00f8ring av prosjektet foresl\u00e5s lagt inn i en Side 2 av 6 felles sekkepost for denne typen prosjekter. Etat for bygg og eiendom melder at avvik fra tilsyn i 2022 planlegges lukket innen 4. kvartal 2025. Dette innbefatter bl.a. ventilasjonsanlegg. Det planlegges \u00e5 s\u00f8ke om godkjenning i 2025. I arbeidet med skolebruksplanen kan det ogs\u00e5 komme strukturtiltak som ber\u00f8rer Kirkevoll skole. I gjeldende skolebruksplan vedtatt september 2021 st\u00e5r det f\u00f8lgende vedr\u00f8rende skolen: Krokeide skole opprettholdes ut fra at Kirkevoll mangler helseverngodkjenning i dag. Om elevtallet p\u00e5 Krokeide reduseres i \u00e5rene fremover, slik prognosene viser, kan en eventuell avvikling av skolen vurderes p\u00e5 nytt ved rullering av skolebruksplanen. En avvikling av ungdomstrinnet p\u00e5 Kirkevoll vurderes ved rullering av skolebruksplanen. \u2022 S\u00f8reide ungdomsskole o F\u00f8lgende fremg\u00e5r av T2 2024: I forslaget til H\u00d8P 2025-2028 vil byr\u00e5det foresl\u00e5 at dette prosjektet ikke skal gjennomf\u00f8res likevel. Aktiviteten i prosjektet er tatt ned for \u00e5 gjenspeile dette. \u00c5rsprognosen reflekterer dermed p\u00e5l\u00f8pte kostnader i innev\u00e6rende \u00e5r. Tilsvarende er totalprognosen nedjustert for \u00e5 reflektere samlede p\u00e5l\u00f8pte kostnader i prosjektet. Direkt\u00f8r for Etat for utbygging har tidligere uttalt til BA: Reguleringsplanen er fortsatt under behandling etter innsending til 1. gangs behandling i 2022. Byr\u00e5dets forslag om at byggeprosjektet ikke skal realiseres, gj\u00f8r at vi har satt arbeidet med reguleringsplanen p\u00e5 hold. Det er fra politisk hold sagt at det er i ny skolebruksplan en vil ta stilling til hva som skal skje med tomten. Ny skolebruksplan vil bli sendt p\u00e5 h\u00f8ring i l\u00f8pet av 2025. Dersom bystyret senere i skolebruksplanen vedtar at behovet for ungdomsskolekapasitet i Ytrebygda skal l\u00f8ses p\u00e5 en annen m\u00e5te enn \u00e5 bygge ny skole p\u00e5 S\u00f8reide slik at tomten ikke skal benyttes til skoleform\u00e5l, da vil reguleringsplanarbeidet bli stoppet. Det vises for\u00f8vrig til omtale i forslag til H\u00d8P 2025-2028. o Fra H\u00d8P 2025-2028 fremg\u00e5r det: Byr\u00e5det har gjennomg\u00e5tt arealbruken i skoleprosjekter. Byr\u00e5det foresl\u00e5r \u00e5 ta ny ungdomsskole p\u00e5 S\u00f8reide ut av investeringsprogrammet. o Hvordan ungdomsskolestrukturen i Ytrebygda p\u00e5virkes av at en ikke bygger S\u00f8reide ungdomsskole blir en del av arbeidet med skolebruksplanen. \u2022 Salhus skule o Salhus skule fikk i 2020 tilbaketrukket helseverngodkjenningen grunnet d\u00e5rlig inneklima. Det er etter dette satt inn romaggregat i klasserommene og inneklimam\u00e5lingene viser n\u00e5 tilfredsstillende luftkvalitet. S\u00f8knad om ny godkjenning er sendt til Milj\u00f8rettet helsevern september 2023. \u2022 Varden skole o Fra Handlings- og \u00f8konomiplan 2025-2028 (H\u00d8P) fremg\u00e5r det at: Byr\u00e5det foresl\u00e5r \u00e5 ta utvidelsen av Varden skole ut av investeringsprogrammet. o P\u00e5 sikt m\u00e5 det gjennomf\u00f8res justeringer av skolekretsgrenser. \u2022 Haukedalen skole Side 3 av 6 o I H\u00d8P 2025-2028: Det er vedtatt \u00e5 oppgradere Haukedalen skole, inkludert utbedring av trafikksikkerheten. Det anbefales ikke \u00e5 gjennomf\u00f8re prosjektet med hel eller delvis drift p\u00e5 eiendommen, og det er derfor planlagt at elevene fra Haukedalen skal benytte erstatningslokaler p\u00e5 Eidsv\u00e5g etter at nye Eidsv\u00e5g og deretter Rolland skole er ferdig. Det er foretatt en gjennomgang av rom- og funksjonsprogram for planlagte skolebygg i Bergen kommune, med sikte p\u00e5 \u00e5 redusere arealet. Gjennomsnittlig er arealet redusert med 10 %. Det reduserte arealet er lagt til grunn for kostnadsestimat og i videre prosjektutvikling. Budsjettposten skal dekke kostnader til planlegging og utvikling av prosjektet, mens gjennomf\u00f8ringsfasen inng\u00e5r i sekkepost inntil videre. Byr\u00e5det foresl\u00e5r en utsettelse av prosjektet i to \u00e5r. Endring i totalbudsjett skyldes at prosjektet er prisjustert. \u2022 Ytre Arna skule o Fra H\u00d8P 2025-2028: Ytre Arna skule har behov for b\u00e5de ombygging og rehabilitering. Skolen har i dag kapasitet til 400 elever. Nye elevtallsprognoser viser et framtidig kapasitetsbehov p\u00e5 250 elever. Fremdrift er avhengig av ledig erstatningsskole og det er lagt til grunn bruk av Garnesst\u00f8len fra h\u00f8sten 2027. o Byr\u00e5det har vurdert alternativer og foresl\u00e5r en rehabilitering av skolen, hvor totalarealet reduseres til en kapasitet p\u00e5 250 elever og sv\u00f8mmebassenget fases ut. Ambisjonen om FutureBuilt legges bort da dette inneb\u00e6rer vesentlige h\u00f8yere livssykluskostnader enn alternativet som n\u00e5 foresl\u00e5s. Dette inneb\u00e6rer at den inng\u00e5tte avtalen med entrepren\u00f8r avsluttes og at prosjektet omarbeides og lyses ut p\u00e5 nytt, noe som inneb\u00e6rer at prosjektutviklingsfasen forlenges med om lag 1,5 \u00e5r. Det foresl\u00e5s en forskyvning av midler med bakgrunn i oppdatert fremdriftsplan. 2. En oversikt over hvordan og n\u00e5r erstatningsskolene i Bergen er tenkt brukt frem til 2030. I svar p\u00e5 skriftlig sp\u00f8rsm\u00e5l fremlagt til UBSI i m\u00f8tet 12.11 nr. 75 ble f\u00f8lgende svart ut: Bergen kommune har i dag fem erstatningsskoler: Eidsv\u00e5g skolepaviljong, Lynghaugparken avlastningsskole 1, Lynghaugparken avlastningsskole 2, Fana Gymnas og Garnesst\u00f8len. Per oktober 2024 benyttes Lynghaugparken avlastningsskole 1 av Haukeland skole, Lynghaugparken avlastningsskole 2 av Ortun skole og Garnesst\u00f8len av Garnes ungdomsskole. I tillegg til disse fem erstatningsskolene har vi Ulriken erstatningsskole, men den er under rehabilitering og er ikke i bruk per i dag. Byr\u00e5dets budsjettforslag ble lagt frem 30. oktober 2024. Av budsjettforslaget fremg\u00e5r det flere endringer n\u00e5r det gjelder investeringer. Det fremkommer for eksempel av forslaget for \u00c5stveit skole at det legges til grunn at prosjektet skal gjennomf\u00f8res uten at skolen er i drift, hvilket inneb\u00e6rer at elevene vil ha tilhold i erstatningsarealer mens byggeprosjektet p\u00e5g\u00e5r. Byr\u00e5dets forslag til budsjett krever at erstatningsskoleplanen rulleres, og dette arbeidet vil p\u00e5begynnes i november. Det er derfor ikke er form\u00e5lstjenlig at det legges frem en oversikt fordi den rulleres jevnlig, og avhenger av fremdrift i enkeltprosjekter. Lokalene p\u00e5 Eidsv\u00e5g er f\u00f8rst tenkt benyttet ved bygging av ny skole p\u00e5 Rolland. N\u00e5r Rolland skole er ferdigstilt, er det planlagt at lokalene skal benyttes i forbindelse med rehabilitering av Haukedalen skole. \u00c5stveit skole skulle i utgangspunktet rehabiliteres og utvides med normal drift i skolelokalene. Dette er n\u00e5 endret og det vil n\u00e5 benyttes erstatningslokaler i Side 4 av 6 byggeperioden. Ved \u00e5 flytte elevene i erstatningsskole er det ventet at b\u00e5de anleggsperiode og kostnaden blir redusert betydelig. Prosjektet p\u00e5 Ytre Arna skole har behov for korreksjoner, blant annet for \u00e5 justere kapasiteten ved skolen til \u00e5 samsvare bedre med elevprognoser. Dette er forventet forlenge prosjekteringen med om lag 1,5 \u00e5r. Ytre Arna skole skulle v\u00e6rt i Garnesst\u00f8len n\u00e5r Garnes Ungdomsskole er ferdigstilt. Et mulig alternativ er at \u00c5stveit skole benytter lokalene i Garnesst\u00f8len f\u00f8r prosjektet ved Ytre Arna skole starter opp fra 2028. Forsinkelsen av \u00c5stveit skole er ikke forventet \u00e5 for\u00e5rsake noen ytterligere forsinkelser i andre prosjekter. 3. En vurdering av hvordan en avlysning av S\u00f8re Skogvei barnehage p\u00e5virker barnehagedekningen i \u00c5rstad bydel og den aktuelle skolekretsen, hvor mye som er brukt p\u00e5 prosjektutvikling til n\u00e5 og hva byr\u00e5det ser for seg \u00e5 benytte tomten til. Flytting vil i utgangspunktet ikke p\u00e5virke antall barnehageplasser i bydelen \u2013 da Damsg\u00e5rdssundet per i dag er erstatningsbarnehage for Melkeplassen, samt har noen plasser til barn i sameiet 1912. S\u00f8re Skogvei har fra august 2025 38 plasser derav 8 barn under tre \u00e5r. Total kapasitet er 52 barn. Damsg\u00e5rdsundet barnehage har plass til 73 barn og holder til i et nytt bygg fra mai 2023. Det vises ogs\u00e5 til verbalforslag nr. 14 \u2013 tilpasning av barnehagestruktur: o Bystyret ber byr\u00e5det vurdere nedleggelse, sammensl\u00e5ing eller relokalisering av sm\u00e5 barnehager, og barnehager i lite hensiktsmessige bygg og usikker drifts\u00f8konomi, og komme tilbake med en sak til bystyret. Som rapportert i tertialrapport 2 er totale p\u00e5l\u00f8pte kostnader til prosjektutvikling 9,6 mill. kroner. Besparelsen ved at prosjektet tas ut er 100 mill. kroner. Det er ikke avklart hva som vil v\u00e6re en alternativ bruk av denne tomten. N\u00e5r kommunen relokaliserer eller avvikler sine egne funksjoner og frigir bygg eller tomter, s\u00e5 er hovedregelen at fraflyttede bygg eller tomter enten blir omdisponert til \u00e5 dekke andre kommunale behov, eller at de g\u00e5r inn i finansieringen av nye ved at de blir solgt. 4. Tilbakemelding p\u00e5 hvor mye som er brukt p\u00e5 prosjektutvikling p\u00e5 Ytre Arna skule til n\u00e5 og hva det vil koste med ny prosjektering av det nedskalerte rehabiliteringsprosjektet. Tilbakemeldingen m\u00e5 i tillegg inneholde en beskrivelse av hvordan sv\u00f8mmeoppl\u00e6ring skal organiseres for elevene ved Ytre Arna skule. Det er benyttet 11,5 mill. kroner p\u00e5 prosjektutvikling for Ytre Arna skule og det vil p\u00e5l\u00f8pe 2,5 mill. kroner til ny prosjektering av det nedskalerte prosjektet. For beskrivelse av hvordan sv\u00f8mmeoppl\u00e6ring skal organiseres for elevene ved Ytre Arna skule \u2013 ble f\u00f8lgende fordeling innhentet fra byr\u00e5dsavdeling for n\u00e6ring, kultur og idrett i h\u00f8st: Bruken av Ytre Arna bassenget ser i dag slik ut: Dagtid Mandag \u2013 Ytre Arna og Lone skole fordeler tiden seg imellom fra 08.30 \u2013 14.30 Tirsdag \u2013 Garnes barneskole 08.30 \u2013 10.30. Ytre Arna skole 11.00 \u2013 14.30 Onsdag \u2013 \u00c5dnamarka skole 08.30 \u2013 10.30. Ytre Arna skole 11.00 \u2013 14.30 Torsdag \u2013 Ytre Arna skole 08.30 \u2013 14.30 Fredag \u2013 Sv\u00f8m Bergen 08.45 \u2013 12.05. Ytre Arna skole 12.30 \u2013 14.30 L\u00f8rdag \u2013 Arna sv\u00f8mme og livredningsklubb 10.00 \u2013 15.00 Side 5 av 6 Ettermiddag/kveld Mandag og tirsdag \u2013 Arna sv\u00f8mme og livredningsklubb 16.30 \u2013 20.00 Onsdag \u2013 Norsk sv\u00f8mme og livredningsklubb 16.30 \u2013 18.30. Arna SLK 16.30 \u2013 21.00. Torsdag \u2013 Arna SLK 16.30 \u2013 21.00 Fredag \u2013 Arna SLK 16.30 \u2013 20.00 Sv\u00f8mmeoppl\u00e6ringen p\u00e5 Ytre Arna skule skal ivaretas p\u00e5 samme m\u00e5te som for alle andre skoler i Bergen kommune uten basseng. For Ytre Arna skal sv\u00f8mmeoppl\u00e6ringen i hovedsak ivaretas p\u00e5 Garnes ungdomsskole, og ellers ved behov i andre basseng i kommunen. Med hilsen Byr\u00e5dsavdeling for barnehage og skole Daniel C. E. H\u00e4gglund \u2013 byr\u00e5d for barnehage og skole Klikk her for \u00e5 skrive inn tekst. Dokumentet er godkjent elektronisk. Side 6 av 6 "
}