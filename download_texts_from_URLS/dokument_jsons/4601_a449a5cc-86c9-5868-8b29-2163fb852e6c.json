{
  "dokument_id": "a449a5cc-86c9-5868-8b29-2163fb852e6c",
  "doc_type": "case_attachment",
  "kommune": 4601,
  "tittel": "Tilleggsvurderinger tunnelalternativ",
  "url": "https://bergen.kommune.no/politikere-utvalg/api/fil/bk360/9754201/Tilleggsvurderinger-tunnelalternativ",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/12555-1 Tilleggsvurderinger tunnelalternativ Hva saken gjelder: Regulering av bybanen fra sentrum til \u00c5sane har skapt stor offentlig debatt, og etter reguleringsplanvedtakene ble vedtatt i bystyrets m\u00f8te 31.05.23 er det kommet inn klager p\u00e5 samtlige 7 delstrekninger. To av delstrekningene ble f\u00f8rst behandlet i bystyrets m\u00f8te i den 27.09.23, hhv. Delstrekning 2 og Fl\u00f8yfjelltunnelen \u2013 Rigg og Anleggsomr\u00e5de. De 7 delplanene er: - Hovedsykkelrute Festningkaien - Sandviksveien, detaljregulering - Delstrekning 1, Kaigaten - Sandbrogaten, detaljregulering - Delstrekning 2, Sandbrogaten - Eidsv\u00e5gtunnelen, omr\u00e5deregulering - Delstrekning 3, Eidsv\u00e5gtunnelen - Tertneskrysset, omr\u00e5deregulering - Delstrekning 4, Tertneskrysset - V\u00e5gsbotn, omr\u00e5deregulering - Fl\u00f8yfjelltunnelen - Forlengelse til Eidsv\u00e5g, omr\u00e5deregulering - Fl\u00f8yfjelltunnelen-Rigg og Anleggsomr\u00e5de, omr\u00e5deregulering Klagene p\u00e5 Delstrekning 1 og Fl\u00f8yfjelltunnelen-Rigg- og Anleggsomr\u00e5de blir sluttbehandlet av Bergen kommune, mens de \u00f8vrige fem klagene sluttbehandles hos Statsforvalteren i Vestland. Samtlige delstrekninger har v\u00e6rt mye omtalt. S\u00e6rlig stor oppmerksomhet er gitt til rigg- og anleggsomr\u00e5det p\u00e5 den s\u00e5kalte Saltimporttomten samt forslaget til trase over den vernede Bryggen. Spesielt stor politisk diskusjon og oppmerksomhet har traseen gjennom sentrum og over Bryggen f\u00e5tt, gjennom flere \u00e5r. Derfor har byr\u00e5det Meyer gjennom sin byr\u00e5dsplattform, Klosterhagen-erkl\u00e6ringen, valgt \u00e5 gjennomf\u00f8re en tilleggsutredning for et tunnelalternativ til traseen gjennom sentrum og over Bryggen. I Handlings- og \u00f8konomiplanen (H\u00d8P) for Bergen kommune 2024-2027, er det satt av en usikkerhetsavsetning p\u00e5 3 MNOK til forarbeidet for bybaneutredning. Bergen bystyre vedtok handlings- og \u00f8konomiplan 2024 - 2027 i m\u00f8tet 19.12.2023 sak 52/23. Denne saken er en oppf\u00f8lging av avsetningen i handlings- og \u00f8konomiplanen. Form\u00e5let med saken er \u00e5 gi grunnlag for arbeidet med \u00e5 utrede og fremlegge et reelt tunnelalternativ, slik at de bekymringer som er reist blir besvart, og for \u00e5 skape ytterligere trygghet for valget av trase gjennom sentrum. \u00d8konomiske konsekvenser: I Handlings- og \u00f8konomiplanen for Bergen kommune 2024-2027 er det satt av en usikkerhetsavsetning p\u00e5 3 MNOK til forarbeidet for bybaneutredning. Bergen bystyre vedtok handlings- og \u00f8konomiplan 2024 - 2027 i m\u00f8tet 19.12.2023 sak 52/23. 1 Byr\u00e5dens vurdering og anbefaling/konklusjon: For at tilleggsutredning for trasevalg i sentrum skal gi \u00f8nsket trygghet for valg, er det viktig at de riktige sp\u00f8rsm\u00e5l stilles og at man er helt tydelig p\u00e5 hva som er n\u00f8dvendig \u00e5 utrede. M\u00e5let er at tilleggsutredningen ikke skal p\u00e5virke det p\u00e5g\u00e5ende arbeidet med \u00e5 sikre statlig finansiering, eller forsinke mulig oppstart av byggingen av bybanen til \u00c5sane. Klosterhagen-erkl\u00e6ringen sier at tilleggsutredningen skal legges frem for bystyret i 2025. Rammer for arbeidet Tilleggsutredningen skal gi et godt nok grunnlag for \u00e5 vurdere om en anbefalt tunneltrase er foretrukket alternativ sammenlignet med trase i dagen gjennom sentrum og over Bryggen. Det skal utarbeides et anslag for kostnadene for tunnelalternativ, slik at de antatte kostnader kan sammenlignes med Bryggen-alternativet, men med sammenlignbare kriterier. Lik kostnad for sykkell\u00f8sning legges til grunn for begge alternativer. Det skal utarbeides en analyse for de samfunns\u00f8konomiske ulempene av perioden med anleggsdrift, b\u00e5de for dag- og tunnelalternativ, i henhold til statlig rundskriv for samfunns\u00f8konomisk analyse. Tilleggsutredningen vil i fase 1 og fase 2 ha vurderinger p\u00e5 fagspesifikke tema, og skal gi vurderinger p\u00e5 et tilstrekkelig niv\u00e5 til at man kan utarbeide et anslag som er sammenlignbart med trase i dagen gjennom sentrum og over Bryggen. Prosess For \u00e5 tydeliggj\u00f8re en sterkere politisk styring av tunnelprosjekt legges det i f\u00f8rste omgang opp til at byr\u00e5den selv leder arbeidet som et prosjekt i byr\u00e5dsavdeling for byutvikling, organisert gjennom kommunaldirekt\u00f8rens stab. Avdelingen er ikke tilstrekkelig bemannet for \u00e5 alene gjennomf\u00f8re en slik oppgave uten at det vil f\u00e5 konsekvenser for fremdrift i avdelingens normale oppgaver og portef\u00f8lje. Det er i tillegg en rekke sv\u00e6rt fagspesifikke temaer som skal vurderes i tilleggsutredningen, n\u00e5r vi kommer til fase 1 og fase 2. Det vil derfor v\u00e6re behov for \u00e5 rekruttere, leie inn eller hente kompetanse p\u00e5 flere omr\u00e5der som krever kompletterende kompetanse og kapasitet enn det som er i kommunaldirekt\u00f8rens stab. I tr\u00e5d med hva forprosjektet konkluderer med hva som skal utredes, kan f\u00f8lgende alternativer v\u00e6re aktuelle: - Alternativ 1 er at avdelingen st\u00e5r for utarbeiding av anbudsgrunnlag, styring av konsulenter, ivareta dialog mot publikum, n\u00e6ringsliv og statlige- og fylkeskommunale instanser og fremmer saken til politisk behandling p\u00e5 bakgrunn av konsulentrapporter. - Alternativ 2 som nevnt ovenfor, er at det etableres en ny permanent eller midlertidig samferdselsseksjon med en leder og noen prosjektansatte. Dette siste vil gi langt bedre kontroll over hva som utredes, og hvilke ressurser man bruker. I tillegg vil en slik l\u00f8sning gi mulighet til raskere innstas inn mot mulig regulering av tunnelalternativet. Det vil sikres politisk forankring gjennom hele prosessen, og byr\u00e5d for byutvikling vil jevnlig sende l\u00f8ypemelding til Utvalg for milj\u00f8 og byutvikling og til samarbeidsparter. Det vil ogs\u00e5 sikres god dialog med n\u00e6ringsliv og andre akt\u00f8rer. Det kom inn et godt innspill under innspillskonferansen mht. at det opprettes en referansegruppe for tunnelutredningsprosjektet. Dette anbefales fra byr\u00e5den. 2 Kostnader og finansiering Tidligere utredninger frem til vedtatt reguleringsplan har v\u00e6rt bompengefinansiert, men Vegdirektoratet har i e-post datert 14.12.23 kommunisert at det er ikke er anledning til \u00e5 finansiere tilleggsutredninger med bompenger etter at en reguleringsplan er vedtatt. Dette er begrunnet med at det allerede har v\u00e6rt benyttet bompenger til en slik utredning. Samferdselsdepartementet har ogs\u00e5 p\u00e5 tilsvarende foresp\u00f8rsel fra Bypakke T\u00f8nsberg- regionen allerede i 2016 lagt til grunn at det er anledning til \u00e5 bruke bompenger til reguleringsplanlegging, men at det ikke er anledning til \u00e5 benytte bompenger til overordnet planlegging i form av tilleggsutredninger av ny korridor. Det legges derfor til grunn at kostnadene for alle alternativer m\u00e5 ta h\u00f8yde for finansiering fra kommunen selv, men dersom det p\u00e5legges formelle tilleggsutredninger i klagebehandlingen er dette del av den ordin\u00e6re saksbehandlingen og vil m\u00e5tte kunne s\u00f8kes l\u00f8st gjennom bypakken. Videre kan det v\u00e6re slik at dersom enkelte planer oppheves, vil ogs\u00e5 ny plan kunne finansieres gjennom bypakken. Totalkostnaden for tilleggsutredningen avhenger av kompleksiteten i utredningen, og hvor mye fra tidligere utredninger som kan gjenbrukes. Videre om vi velger alternativ 1 eller 2 administrativt som beskrevet ovenfor. Straks forprosjektet er ferdigstilt vil byr\u00e5den komme tilbake til byr\u00e5det med spesifikk plan for fase 1 og fase 2 og med anslag p\u00e5 kostnadene for fasene. Organisering og videre \u00f8konomiske konsekvenser Videre vil det v\u00e6re behov for tilleggsbevillinger for fase 1 og 2, som f\u00f8lger opp forprosjektet og det man kommer til der av konklusjoner. Eksakt behov for midler i Handlings- og \u00f8konomiplan 2025-2028 vil avhenge av ambisjonsniv\u00e5 og omfang av politisk vurdert behov for tilleggsutredninger. Det er flere mulige m\u00e5ter \u00e5 organisere arbeidet p\u00e5. Selve forprosjektet vil bli gjort i BBU, mens for fase 1 og 2 vil det kunne v\u00e6re mest hensiktsmessig for byr\u00e5den \u00e5 etablere en egen seksjon med en leder og prosjektansette direkte i BBU. En slik Samferdselsseksjon vil ogs\u00e5 kunne ivareta at BBU gjennom flere \u00e5r har v\u00e6rt underbemannet i arbeidet med Bybanen, NTP, byvekstavtaler og bompengesp\u00f8rsm\u00e5l per se, s\u00e6rlig sett i forhold til hvilke ressurser VLFK har hatt \u00e5 stille opp med. Dette m\u00e5 byr\u00e5den vurdere sammen med ny kommunaldirekt\u00f8r i BBU. Byr\u00e5den vil komme tilbake til hvordan fase 1 og 2 organiseres, og n\u00e6rmere innhold, som konklusjoner i forprosjektet. Gjennomf\u00f8ring av Forprosjekt og tentativt Fase 1 og Fase 2 For \u00e5 sikre best mulig m\u00e5loppn\u00e5else, politisk forankring og styring av prosessen underveis, er det lagt opp til at arbeidet deles opp i f\u00f8lgende tre faser med tentativ tidsplan: 3 Forprosjekt \u2013 innledende arbeid for \u00e5 fastsette kriterier og klarlegge hva som skal utredes. Rigging av organisasjon. \u2022 Avholdt innspillskonferanse med sentrale interessenter i byen for \u00e5 lytte ut og kartlegge behov for utredninger og viktige kriterier for valg av bybanetrase. \u2022 Sak til byr\u00e5det og orientering til UMBY, med forel\u00f8pige kriterier. V\u00e5r \u2022 Rigging av organisasjonen. \u2022 Identifisere mulig gjenbruk av tidligere utredninger samt vurdere behov for ny kunnskap. \u2022 Byr\u00e5dsbehandling av ferdigstilt forprosjekt med fastsetting av hvilken trase og hvilke evalueringskriterier som skal ligge til grunn 2024 for utredningen. \u2022 Vurdere behov for bistand/konsulenttjenester. \u2022 Ansettelser og/eller bistand/konsulenttjenester. Fase 1 - Videre utredning av valgte konsept (tentativt) 1. Ansettelser og/eller bistand/konsulenttjenester, om dette ikke alt er gjort p\u00e5 v\u00e5r. H\u00f8st 2. Innhente supplerende utredninger som vurderer den valgte traseen med fordeler og ulemper opp mot de valgte kriteriene. 3. Utarbeide kostnadsanslag for den valgte traseen, og samfunns\u00f8konomiske konsekvenser for begge traseene gjennom sentrum. 4. Identifisere behov for videre analyser for best mulig \u00e5 kunne sammenligne tunellalternativet mot dagalternativet. 5. Fase 1 ferdigstilles. 6. Byr\u00e5dsbehandling fase 1. Fase 2 \u2013 Div. unders\u00f8kelser, anbefaling og valg av l\u00f8sning (tentativt) V\u00e5r 1. Gjennomf\u00f8re supplerende analyser dersom det er avdekket behov 2025 for dette i fase 1. 2. Vurdere om tunnelalternativ kan gi lavere samfunnskostnad, og p\u00e5 dette grunnlag anbefale om det er grunnlag for eventuelt oppstart av endringer i vedtatt trase. H\u00f8st Bystyrebehandling, tilleggsutredninger Forprosjekt \u2013 innledende arbeid for \u00e5 fastsette kriterier og klarlegge hva som skal utredes Innspillskonferanse Innspillskonferanse ble avholdt den 16.04.24. Det kom inn mange nyttige innspill b\u00e5de f\u00f8r, under og etter konferansen. Materialet blir p.t. bearbeidet i BBU. Sak til byr\u00e5det og orientering til UMBY, med forel\u00f8pige kriterier Herv\u00e6rende sak. Saken g\u00e5r til orientering til UMBY. 4 Tidligere kriterier Planlegging av alle tidligere byggetrinn og utredninger av Bybanen, er basert p\u00e5 m\u00e5loppn\u00e5else utfra f\u00f8lgende kriterier: \u2022 Byromskvalitet og gangakser o Bidrar tiltaket til \u00f8kt kvalitet eller forringelse? o \u00c5pner alternativet for \u00e5 etablere nye attraktive byrom? o Skaper tiltaket barrierer? o P\u00e5virker tiltaket mulighet for trygg og attraktiv ferdsel for g\u00e5ende og syklende i sentrum \u2022 Tilgjengelighet o Gir tiltaket god tilgjengelighet til viktige m\u00e5lpunkt i sentrum? \u2022 Trafikksystemet i sentrum o Hvordan p\u00e5virker alternativet forholdene for andre trafikantgrupper i sentrum? \u2022 Reisetid o Hvordan varierer reisetid p\u00e5 utvalgte strekninger mellom alternativene? \u2022 Driftsopplegg bybane o Legger alternativet begrensninger p\u00e5 driftsopplegget, eksempelvis gjennom \u00e5 vanskeliggj\u00f8re vending i sentrum? o Legger alternativet muligheter eller begrensninger for videre utbygging av Bybanen mot vest (Byggetrinn 6)? \u2022 Driftsopplegg buss o I hvilken grad p\u00e5virker alternativet forventet driftsopplegg for buss slik det er skissert etter at byggetrinn 4 er etablert? \u2022 Sammenheng mellom buss og bane o Hvordan bygger tiltaket opp til overgang mellom buss og bane? Med s\u00e6rlig fokus p\u00e5 sentrumsterminalen. \u2022 Konfliktniv\u00e5 mot kulturminneverdier o Inngrep i fredet bygrunn o P\u00e5virkning p\u00e5 eldre og nyere tids kulturminner o Risiko for grunnvannssenking \u2022 Kostnader o Investeringskostnader \u2013 grovt kostnadsestimat basert p\u00e5 enhetspriser og kostnader ved innl\u00f8sning m.m. o Overordnet vurdering av niv\u00e5 p\u00e5 driftskostnader basert p\u00e5 l\u00f8pemeter bane i dagen /tunnel og holdeplasser p\u00e5 / under bakken. \u2022 Grunnforhold o Utfordrende grunnforhold, geoteknikk o Ingeni\u00f8rgeologi, bergoverdekning o Hydrogeologiske utfordringer generelt o Usikkerhet, manglende kunnskap Tilleggskriterier For \u00e5 kunne gi et sammenlignbart grunnlag mellom dag- og tunellalternativer, anbefales det \u00e5 fortsatt bruke disse som sammenligningsgrunnlag, men byr\u00e5dssaken b\u00f8r tydeliggj\u00f8re om noen kriterier b\u00f8r vektlegges tyngre enn andre. Eksempelvis, ikke utt\u00f8mmende, endelige kriterier fastlegges i forprosjektet, herunder vekting: o Sikkerhet o Reisetid o Frekvens o Samfunnskostnader og virkninger for n\u00e6ringsliv og ansatte o Tid \u00e5 komme til stopp fra de mest folkerike stedene i sentrum med gange 4-5 km/t o Antall passasjerer 5 o Gjennomf\u00f8rbarhet, inkl. investeringskostnader og tid o Attraktivitet for beboere i \u00c5sane og i nabokommunene i nord o Lett \u00e5 bruke - universelt tilgjengelig o Redusert trafikk av busser og biler (samt behov for parkering) i byn\u00e6re str\u00f8k o Mulighet for innovasjon og nye tekniske l\u00f8sninger, som eksempelvis f\u00f8rerl\u00f8s drift I tillegg vil det vurderes reisevaneunders\u00f8kelser. Tidligere utredninger Forprosjektet vil identifisere hva som kan gjenbrukes fra tidligere utredninger, angi hvor det er behov for ny kunnskap, og angi hvilken trase som skal utredes videre. Dette vil danne grunnlaget for utarbeiding av anbudsgrunnlag for bistand/konsulenttjenester, og identifisere hvilke kriterier byr\u00e5det vil bygge resten av utredningene p\u00e5. Byr\u00e5dsbehandling av ferdigstilt forprosjekt Straks forprosjektet er ferdigstilt vil byr\u00e5den komme tilbake til byr\u00e5det for byr\u00e5dsbehandling av konklusjonene i forprosjektet med fastsetting av hvilken trase og hvilke evalueringskriterier som skal ligge til grunn for utredningen, med anslag p\u00e5 kostnadene for fasene. Vurdere behov for bistand/konsulenttjenester og/eller ansettelser F\u00f8lger som konklusjon i forprosjektet. Konsekvenser for n\u00e6ringsliv og fremkommelighet i anleggsfasen Det er viktig \u00e5 redusere de negative konsekvensene for n\u00e6ringslivet i sentrum i st\u00f8rst mulig grad gjennom god faseplanlegging. For \u00e5 kunne sammenligne konsekvensene for n\u00e6ringslivet, byliv og kulturminnevern vil det utarbeides en tentativ faseplan for byggearbeidene for tunnell\u00f8sningen som beskriver forventede konsekvenser av anleggsdriften. Det vil i tillegg til rene planmessige vurderinger ogs\u00e5 i samarbeid med n\u00e6ringslivet utarbeides en analyse p\u00e5 forventede fordeler og ulemper for b\u00e5de dag og tunnelalternativ. Konsekvenser for fremdrift M\u00e5let er at tilleggsutredningen ikke skal p\u00e5virke det p\u00e5g\u00e5ende arbeidet med \u00e5 sikre statlig finansiering, eller forsinke mulig oppstart av byggingen av bybanen til \u00c5sane. Klosterhagen- erkl\u00e6ringen sier at tilleggsutredningen skal legges frem for bystyret i 2025. Byr\u00e5den vil understreke at vi har en vedtatt reguleringsplan, dog med l\u00f8pende klager p\u00e5 samtlige 7 delplaner som ikke er ferdigbehandlet. Dersom Bergen bystyre vedtar tunnelalternativet kan regulering startes opp. Dette vil i s\u00e5 fall kunne f\u00f8re til at man ogs\u00e5 m\u00e5 endre faseplanleggingen og starte utbygging p\u00e5 andre deler av traseen enn i sentrum, mens man regulerer og foretar ny ekstern kvalitetssikring (KS2) av tunneltraseen i sentrum. Vedtakskompetanse: Byr\u00e5dets fullmakter \u00a7 2.6 Iverksetting av vedtak fattet i bystyrets organer Byr\u00e5det har ansvar for og myndighet til \u00e5 iverksette og f\u00f8lge opp vedtakene som bystyret og bystyrets organer treffer. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Forprosjektet gjennomf\u00f8res og sluttf\u00f8res i tr\u00e5d med f\u00f8ringene i denne saken. 2. Finansiering av Fase 1 innarbeides i revidert budsjett. 6 3. Saken sendes til Utvalg for milj\u00f8 og byutvikling til orientering. Dato: 7. mai 2024 Christine Kahrs Byr\u00e5d for byutvikling Dokumentet er godkjent elektronisk. 7 "
}