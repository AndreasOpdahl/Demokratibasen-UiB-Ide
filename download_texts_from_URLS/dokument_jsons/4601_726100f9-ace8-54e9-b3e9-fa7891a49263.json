{
  "dokument_id": "726100f9-ace8-54e9-b3e9-fa7891a49263",
  "doc_type": "case_attachment",
  "kommune": 4601,
  "tittel": "Fagnotat datert 14.10.2024",
  "url": "https://bergen.kommune.no/politikere-utvalg/api/fil/bk360/12362262/Fagnotat-datert-14-10-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/15678-4 (Arbeidssted) Saksbehandler: Trond H\u00e5kon Stadheim Dato: 14.10.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 90/150/0/0 Kvernabekkvegen. Klage p\u00e5 avslag, nybygg tomannsbolig Ansvarlig s\u00f8ker Byggeadministrasjon Harald Bj\u00f8rndal AS p\u00e5 vegne av Hvem klager? tiltakshaver Aarvik Eiendomsutvikling AS, i brev datert 21.08.2024. Nybygg tomannsbolig i to etasjer med tilh\u00f8rende garasje og Tiltaket uteoppholdsareal, sykkel- og s\u00f8ppelskur og vann- og avl\u00f8psledninger. Det ble gitt avslag i vedtak datert 02.08.2024, da det er vurdert dithen at Vedtaket tiltaket ikke kan unntas plankravet jf. KPA2018 pkt. 3.3.2 og i strid med pkt 26.5.1. Eiendommen inng\u00e5r ikke i reguleringsplan. Eiendommen er i KPA2018 Planstatus avsatt til \u00f8vrig byggesone. Det er i klagen vist til at tiltaket ikke har negative virkninger for trafikksikkerheten eller for landbruksinteresser i form av nedbygging av Klagegrunner dyrka jord. Det er i tillegg vist til at tiltakshaver ble anbefalt \u00e5 ikke g\u00e5 videre med reguleringsplan, men heller vurdere utbygging via byggesak. Eiendommen saken gjelder, er den eneste som vil kunne la seg utbygge. Behov for ytterligere Dersom fagetaten sin vurdering opprettholdes gjeldende behov for saksbehandling ved dispensasjon, m\u00e5 det s\u00f8kes og innvilges dispensasjon fra plankrav og eventuell omgj\u00f8ring \u00f8vre byggesone for at det skal kunne gis tillatelse. Anbefalt vedtak Avslag datert 02.08.2024 opprettholdes, klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble den 12.04.2024 sendt inn s\u00f8knad om bygging av tomannsbolig med tilh\u00f8rende garasje og uteoppholdsareal m.m. Det ble den 02.08.2024 gitt avslag, da det ble vurdert dithen at tiltaket ikke kunne unntas fra plankravet etter KPA2018 pkt. 3.3.2 og m\u00e5tte anses som en vesentlig utbygging i \u00f8vre byggesone, jf. pkt. 26.5.1. Vedtaket ble p\u00e5klaget av ansvarlig s\u00f8ker Byggeadministrasjon Harald Bj\u00f8rndal AS p\u00e5 vegne av tiltakshaver Aarvik Eiendomsutvikling AS, i brev datert 21.08.2024. 1.2. Opplysninger av vesentlig betydning for behandling av klagen Det er opplyst om at det er foretatt nabovarsling, og at det i den forbindelse har kommet merknad/sp\u00f8rsm\u00e5l knyttet til utbedring av veien som g\u00e5r til busstopp i Titlestadvegen. Vestland fylkeskommune har i vedtak datert 26.01.2023 godkjent utvidet bruk av eksisterende avkj\u00f8rsel til fylkesvei. Bergen Vann har gitt forh\u00e5ndsuttalelse datert 20.04.2023 med saksnummer 2023/34262. 2. Om klagen Det er i klagen vist til at tiltaket ikke har negative virkninger for trafikksikkerheten eller for landbruksinteresser i form av nedbygging av dyrka jord. Det er her vist til at arealet ikke har blitt nyttet til jordbruksform\u00e5l, men at matjorden eventuelt kan flyttes til gbnr. 90/156. Det er ogs\u00e5 vist til at arealet uansett er vanskelig \u00e5 drive og eiendommen ikke er tilknyttet noen landbrukseiendom. Det anf\u00f8res ogs\u00e5 at det ikke er tale om vesentlige utslipp av klimagasser, men mindre utslipp som utbygging naturlig vil f\u00f8re med seg. Videre vil eventuell dyrking av arealet ogs\u00e5 frigj\u00f8re utslipp. N\u00e5r det gjelder vei, s\u00e5 har Fylkeskommunen godkjent \u00f8kt bruk av avkj\u00f8rsel. Det er videre tale om en rett og oversiktlig veistrekning. Vann- og avl\u00f8p er for \u00f8vrig ogs\u00e5 tilrettelagt, slik at det vil kreve sv\u00e6rt lite terrenginngrep \u00e5 realisere tiltaket. Det er i tillegg vist til at tiltakshaver ble anbefalt \u00e5 ikke g\u00e5 videre med reguleringsplan, men heller vurdere utbygging via byggesak. Eiendommen saken gjelder, er den eneste som vil kunne la seg utbygge. Det vises for \u00f8vrig til klagen i sin helhet. 3. Vurdering av klagen Det sentrale temaet i saken er om tiltaket er i samsvar med arealform\u00e5let \u00f8vrig byggesone og vil falle innunder unntaksbestemmelsen fra plankravet i KPA2018 pkt. 3.3.2, eller om tiltaket krever dispensasjon for \u00e5 la seg realisere. Saksnummer KLAGE-2024/15678 Side 2 av 5 Det f\u00f8lger av KPA2018 pkt. 3.1 at tiltak som oms\u00f8kes i utgangspunktet skal inng\u00e5 i en reguleringsplan. Det er fra denne bestemmelsen gitt unntak, blant annet i pkt. 3.3.2, der det fremg\u00e5r at: \u00abTiltak i \u00f8vrig byggesone (\u00a7 26.5) som samsvarer med kommuneplanens arealdel for \u00f8vrig.\u00bb Det f\u00f8lger av KPA2018 pkt. 26.5.1 at: \u00abI \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt.\u00bb Fagetaten vil bemerke at n\u00e5r det gjelder stans av planarbeidet, s\u00e5 skyldtes dette forhold knyttet til potensiell risiko for flom og 200 \u00e5rs flomsone, og at det trolig ville komme innsigelse til planen. I den forbindelse var det ogs\u00e5 vist til konkrete eiendommer, som eventuelt planarbeid i tilfelle burde fokuseres p\u00e5. Det er i vedtaket vist til referatet fra m\u00f8te i planforum, og gjengitt f\u00f8lgende: \u00abP\u00e5 bakgrunn av problemstillingene skissert ovenfor anbefaler vi at et eventuelt planomr\u00e5de innskrenkes til eiendommen nord for Kvernabekkvegen; gnr 90 bnr 42. Eiendommen 90/91 er for \u00f8vrig ogs\u00e5 aktuell, da den ikke ber\u00f8res av fulldyrka jord, eller inng\u00e5r i flomsonen. Det anbefales p\u00e5 den bakgrunn at forslagstiller vurderer hvorvidt de eventuelt vil \u00e5 g\u00e5 i gang med et nedskalert planarbeid eller om det er mest hensiktsmessig \u00e5 vurdere en utbygging via en byggesak.\u00bb Oms\u00f8kte tiltak er ikke p\u00e5 de eiendommene som var nevnt som aktuelle i den forbindelse. Fagetaten vil likevel gj\u00f8re oppmerksom p\u00e5 at n\u00e5r det gjelder eiendommen 90/91 ble det opprinnelig godkjent riving av eksisterende enebolig og oppf\u00f8ring av en ny enebolig i sak 202025745, deretter ble det s\u00f8kt endret og gitt tillatelse den 05.01.2023 til tomannsbolig i sak BYGG-2022/29097, med samme tiltakshaver som i denne saken. N\u00e5r det gjelder det tiltaket som n\u00e5 er oms\u00f8kt, er dette en av flere tomter som tidligere har blitt fradelt til boligform\u00e5l. Disse eiendommene har for \u00f8vrig samme eier, i tillegg til bnr. 42. Det vises her til kartutsnitt. Selv om flere av disse eiendommene ligger innenfor aktsomhetsomr\u00e5der for flom, s\u00e5 er det ikke dermed sagt at det ikke vil v\u00e6re mulig \u00e5 bygge p\u00e5 den enkelte tomt. Det vises her til blant annet TEK17 \u00a7 7-2, og de preaksepterte ytelsene knyttet til sikkerhet mot flom. Det kan ikke forskutteres her i hvilken grad de \u00f8vrige tomtene kan bygges ut, da dette m\u00e5 vurderes konkret i forbindelse med den enkelte byggesak, men det vil kunne Saksnummer KLAGE-2024/15678 Side 3 av 5 v\u00e6re et potensiale for videre utbygging. Selv om tidligere planforslag ble stanset, kan likevel et mindre planomr\u00e5de kunne la seg realisere. Selv om oppf\u00f8ring av en enkelt tomannsbolig i seg selv ikke inneb\u00e6rer en vesentlig utbygging, m\u00e5 dette likevel ses i sammenheng med tidligere utbyggelse p\u00e5 bnr. 91, og det \u00f8vrige potensialet i omr\u00e5det. Vi vil i den forbindelse vise til sak p\u00e5 gnr 21 bnr 1689 Straumsgrend (v\u00e5re saksnumre KLAGE-2023/12652 og 2023/52132) der byr\u00e5den vurderte at to tomannsboliger utgjorde \u00abvesentlig nybygging\u00bb. Dersom det \u00e5pnes opp flere utbygninger, s\u00e5 vil dette ha en innvirkning for blant annet trafikksituasjonen. N\u00e5r det gjelder nedbygging av dyrka jord, s\u00e5 har vi forst\u00e5else for de merknadene som fremg\u00e5r av klagen. Fjerning av jordmassen vil riktignok medf\u00f8re \u00f8kt klimagassutslipp, sammenlignet med drift av landbruk. Likevel vil alternativet med \u00e5 bygge opp\u00e5 jordmassen v\u00e6re uheldig, ut fra jordvernperspektiv. Vilk\u00e5r om \u00e5 ivareta jord og benytte den en annen plass, vil til en viss grad kunne avb\u00f8te ulempene. Ved gjennomf\u00f8ring av byggetiltak, vil det som oftest v\u00e6re n\u00f8dvendig med inngrep i grunn, som i mer eller mindre grad vil kunne medf\u00f8re klimagassutslipp. Dette er likevel ikke av avgj\u00f8rende betydning for utfallet av v\u00e5r vurdering. Det sentrale er, som det fremg\u00e5r ovenfor, at utbyggingen m\u00e5 ses i sammenheng med den utbyggingen som har skjedd p\u00e5 naboeiendommen og det potensiale som er p\u00e5 \u00f8vrige ubebygde naboeiendommer. Oppf\u00f8ring av tomannsbolig m\u00e5 dermed anses som en vesentlig nybygging i omr\u00e5det, og er dermed ikke i samsvar med KPA2018 pkt. 26.5.1. Tilsvarende vil det da v\u00e6re et plankrav etter KPA2018 pkt. 3.1, som f\u00f8lge av at unntaket i pkt. 3.3 ikke kommer til anvendelse. N\u00e5r det gjelder tilkomstveien til eiendommen, vil fagetaten bemerke at det er tale om en smal vei. Selv om strekningen er rett, s\u00e5 vil det kunne oppst\u00e5 problemer med \u00e5 passere g\u00e5ende og motg\u00e5ende trafikk, som f\u00f8lge av \u00f8kt trafikkbelastning. At Fylkeskommunen har godkjent utvidet bruk av avkj\u00f8rsel, endrer i seg selv ikke disse forholdene. Det bemerkes at Fylkeskommunen heller ikke har tatt konkret stilling til \u00f8vrig veistandard, utover at det tillates \u00f8kt bruk av avkj\u00f8rsel fra Fylkesvei 5166 (Titlestadvegen). Det vises for \u00f8vrig til vedtaket og begrunnelsen som fremg\u00e5r av denne, herunder den trafikale situasjonen. Tiltaket krever etter fagetaten sin oppfatning dermed dispensasjon, for \u00e5 kunne realiseres. Det er ikke s\u00f8kt om n\u00f8dvendige dispensasjoner, og det kan dermed heller ikke gis tillatelse, se blant annet Sivilombudet sin uttalelse i sak 2018/4012. 4. Konklusjon Avslag datert 02.08.2024 opprettholdes, klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan Saksnummer KLAGE-2024/15678 Side 4 av 5 4. Klage p\u00e5 avslag, datert 21.08.2024 5. Avslag p\u00e5 s\u00f8knad, datert 02.08.2024 6. Forh\u00e5ndsuttalelse fra Bergen Vann, datert 20.04.2024 7. Vedtak fra Vestland fylkeskommune, datert 26.01.2023 8. Nabovarsel og merknad 9. S\u00f8knad 10. Tegninger Saksnummer KLAGE-2024/15678 Side 5 av 5 "
}