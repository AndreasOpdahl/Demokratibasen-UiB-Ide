{
  "dokument_id": "82abc750-0017-5861-a7b2-431b2c4fefcd",
  "doc_type": "case_minutes",
  "kommune": 4601,
  "tittel": "Saksprotokoll KRPF, 01042025, Sak 67/25, Representantforslag fra Jeron Joseph (A) og Kathrine Dahle (A) om opprettelse av soner og faste parkeringsplasser for el-sparkesykler i hele Bergen kommune",
  "url": "https://bergen.kommune.no/politikere-utvalg/api/fil/bk360/12443414/Innstilling-vedtak-Representantforslag-fra-Jeron-Joseph-A-og-Kathrine-Dahle-A-om-opprettelse-av-soner-og-faste-parkeringsplasser-for-el-sparkesykler-i-hele-Bergen-kommune",
  "tekst": "Representantforslag fra Jeron Joseph (A) og Kathrine Dahle (A) om opprettelse av soner og faste parkeringsplasser for el-sparkesykler i hele Bergen kommune Kommunalt r\u00e5d for personer med funksjonsnedsettelse behandlet saken i m\u00f8tet 01.04.2025 sak 67/25 og fattet f\u00f8lgende vedtak: KRPF st\u00f8tter forslagstillers forslag til vedtak Forslag til merknad: I slike saker b\u00f8r kommunen ogs\u00e5 h\u00f8re meningene til innbyggere i byen, ikke bare snakke med representanter for bransjen Begrunnelse for merknad R\u00e5det er overrasket over at man i byr\u00e5dssaken bare viser til hva bransjen tenker om parkeringsplasser og ikke har tatt med meningene til de som blir negativt p\u00e5virket av sparkesykler som er feilparkert. Forslagsstillers forslag til vedtak: 1. Bergen kommune innf\u00f8rer et system for soner og faste parkeringsplasser for el- sparkesykler i hele Bergen, i samarbeid med utleieselskapene for el-sparkesykler. 2. Utleieselskaper for el-sparkesykler p\u00e5legges \u00e5 informere brukerne om de nye parkeringsreglene gjennom sine apper og digitale l\u00f8sninger. 3. Det legges til rette for dialog med ber\u00f8rte interessegrupper for funksjonshemmede, el-sparkesykkelselskaper, samt innbyggere for \u00e5 sikre bred st\u00f8tte og en hensiktsmessig gjennomf\u00f8ring av tiltaket. "
}