{
  "dokument_id": "17a57c0f-9520-5a48-9d5f-b7cbb0edc055",
  "doc_type": "case_presentation",
  "kommune": 4601,
  "tittel": "Saksfremlegg RBA - Fana, Gnr. 12, Bnr. 263 mfl., Fantoftvegen,  Reguleringsplan",
  "url": "https://bergen.kommune.no/politikere-utvalg/api/fil/bk360/12387306/Framstilling-Saksfremlegg-RBA-Fana-Gnr-12-Bnr-263-mfl-Fantoftvegen-Reguleringsplan",
  "tekst": " R\u00e5det for byforming og arkitektur (RBA) 20-25 Saksframstilling V\u00e5r referanse: 2022/56617-105 Saksbehandler: \u00c5ge Vallestad Saksfremlegg RBA - Fana, Gnr. 12, Bnr. 263 mfl., Fantoftvegen, Reguleringsplan Hva saken gjelder: Saken gjelder forslag til reguleringsplan nr. 66280000 Fana, Gnr. 12, Bnr. 263 mfl., Fantoftvegen som for tiden er under forberedelse til 1. gangs behandling. Det har v\u00e6rt flere arbeidsm\u00f8ter med plankonsulent og forslagsstiller. Forslagsstiller: Forslagsstiller for planen er Fantoft Eiendom AS v/Elise Fantoft og Knut Nergaard Plankonsulent for planen er Abo Plan & Arkitektur AS. Form\u00e5l: Planens form\u00e5l er \u00e5 legge til rette for oppf\u00f8ring av to blokker med totalt 45 enheter og 13 rekkehus med tilh\u00f8rende uteoppholdsareal, 58 enheter for hele planomr\u00e5det. Parkering l\u00f8ses i felles garasjeanlegg i bakken. I tillegg omfatter planen regulering for gangog sykkelfelt langs Fantoftvegen opp til \u00d8vre Fantofts\u00e5sen, utbedring av krysset Fantoftvegen - \u00d8vre Fantofts\u00e5sen og utviding av fortau langs Fantoftvegen (langs tomt 12/263 og 12/197 1 Planomr\u00e5det: Planomr\u00e5det ligger sentralt p\u00e5 Fantoft med kort avstand til en rekke sentrale funksjoner. Bybanestopp p\u00e5 Fantoft ligger under 100 m fra planomr\u00e5det, med Fantoft studentby og idrettshall like ved. Busstopp i Storetveitvegen ligger under 150 m i gangavstand fra planomr\u00e5det. Sweco holder til i Fantoftvegen 14P med dagligvarebutikk i f\u00f8rste etasje. I boligblokk i Fantoftvegen 16 er det ogs\u00e5 tilrettelagt for n\u00e6ringsarealer i f\u00f8rsteetasje ogs\u00e5. S\u00f8r for Fantoft studentby er det et st\u00f8rre parkomr\u00e5de og lekeplass. Fantoft omsorgssenter og Fantoft barnehage ligger rett nord for planomr\u00e5det. Storetveit skole ligger ca 250 meter fra planomr\u00e5det, vest for Storetveitvegen, Slettebakken barneskole ligger ca 1,2 km mot nord og Paradis skole ca. 1,3 km mot s\u00f8r. Bakgrunn for planarbeidet: Bakgrunn for planarbeidet er at leiekontrakt for hagesenteret som i dag er i drift i Fantoftvegen 9 g\u00e5r ut i 2021/2026. I den forbindelse legges det til rette for at eiendommene kan omdisponeres til boligform\u00e5l i samsvar med kommunens m\u00e5lsetting om knutepunktsfortetting. Hensikt med planarbeidet: Hovedintensjon med detaljplanen er \u00e5 legge til rette for utbygging av boliger med en h\u00f8yere arealutnyttelse n\u00e6rt kollektivknutepunkt. Som del byfortettingssone i KPA 2018 - med sentral og n\u00e6r plassering i forhold til bybanestoppet p\u00e5 Fantoft vil omr\u00e5det v\u00e6re godt egnet for boligbebyggelse av urban karakter som forholder seg til Fantoftvegen og annen planlagt bebyggelse og struktur i omr\u00e5det. Stedets karakter og landskap: Stedets karakter stammer prim\u00e6rt fra det varierte bygningsmilj\u00f8et med stor tidsdybde som preger omr\u00e5det, fra de gamle g\u00e5rdsbygningene p\u00e5 Fantoft g\u00e5r nord for planomr\u00e5det, som n\u00e5 er barnehage, til det nyoppf\u00f8rte Sweco-bygget og boligblokk i Fantoftvegen 16. Fantoft Studentboliger (vanligvis kalt \u00abFantoft studentby\u00bb) ligger i Fantoftvegen 14. Studentboligene ble bygget i \u00e5rene 1969\u20131972 etter tegninger av arkitektene J\u00f8rgen Djurhuus og Erik Fersum. Det opprinnelige anlegget best\u00e5r av tre murblokker og en h\u00f8yblokk p\u00e5 18 etasjer som til sammen rommer 1300 studenter i alt fra hybler til familieleiligheter. Rett s\u00f8r for planomr\u00e5det ligger Jesu Kristi Kirke av de siste dagers hellige, tegnet av arkitekt Halfdan Wiberg i 1962. Vest for planomr\u00e5det, i \u00c5sbakken, er det en rekke eneboliger oppf\u00f8rt p\u00e5 1950-tallet. Borettslaget i Fantoftvegen 18-24 sto ferdig tidlig p\u00e5 70-tallet. Planprosessen s\u00e5 langt: 22.12.2017 - bestilt oppstartsm\u00f8te for planarbeid 29.08.2018 - varslet oppstart av planarbeid 22.04.2020 \u2013 utlegging av planforslag til offentlig ettersyn 27.06.2024 \u2013 oversendelse av planforslag til 2. gangs behandling R\u00e5dgivning: Det har v\u00e6rt avholdt r\u00e5dgivningsm\u00f8te med Byarkitekten i planprosessen. Byarkitekten kom med denne uttalelsen til begrenset h\u00f8ring av planforslaget: BYARKITEKTENS INNSPILL TIL REVIDERT PLANFORSLAG: Endringer i s\u00f8rlig del av tomten og omorganisering av bebyggelsen og typologi Byarkitekten er positiv til endringene i den s\u00f8rlige delen av planomr\u00e5det. Den tidligere blokken er fjernet, og det er utarbeidet ny adkomst og rennovasjonsl\u00f8sning. Dette er i tr\u00e5d med v\u00e5rt innspill i veiledningsm\u00f8tet, og gj\u00f8r at den viktige synsaksen mot kirken er ivaretatt, samtidig som man oppn\u00e5r bedre solforhold p\u00e5 felles uteoppholdsarealer. 2 Blokkbebyggelse- volum og h\u00f8yder: Byarkitekten oppfordret til \u00e5 jobbe med et leilighetsbygg som g\u00e5r over 4 etasjer, kanskje unntaksvis 5.etasjer for \u00e5 muliggj\u00f8re takterrasser. I det endrete forslaget er blokkbebyggelsen trappet ned til 4 etasjer i nord og s\u00f8r, men hoveddel av volumene er p\u00e5 5 etasjer, uten tilbaketrekking av toppetasjen. Dette vil f\u00f8re til en lang gesims p\u00e5 5 etasjer og kan skape et monotont og dominerende bygningsvolum. I tr\u00e5d med arkitekturstrategien punkt 05, og v\u00e5r tidligere tilbakemelding anbefaler vi \u00e5 ta utgangspunktet i en opplevd gesims p\u00e5 maksimum 4 etasjer. Volumene som g\u00e5r opp til 5 etasjer b\u00f8r reduseres betraktelig, og utformes p\u00e5 en m\u00e5te som reduserer virkningen av h\u00f8yden sett fra gateplan. Blokkbebyggelse Utforming for blokken langs Fantoftvegen er endret slik at det blir etablert vanlige trappehus som skal erstatte svalgangsl\u00f8sningen, og urbane rekkehus erstattes med vanlige leiligheter. Endringene er i tr\u00e5d med v\u00e5rt innspill, men vi mener at utformingen og arkitektoniske kvaliteter er ikke tilstrekkelig illustrert eller sikret i planen. Reguleringsplanen skal ikke detaljstyre arkitektur og utforming, men skal likevel angi tydelige premisser og spilleregler for videre detaljering i byggesaken. Blokkbebyggelsen er lang (ca.60m), og har en sammenhengende fasade for \u00e5 kunne fungere som st\u00f8yskjerm for bakenforliggende utearealer. I endringsnotatet st\u00e5r det at \u00abblokken mot Fantoftvegen har variasjon b\u00e5de langs fasaden og i h\u00f8yde\u00bb. Vi kan ikke se at dette fremg\u00e5r av illustrasjonsmaterialet eller er sikret i plankart/bestemmelser. Illustrasjonene er for skjematiske, og gir ingen indikasjoner om de kvaliteten i utformingen og arkitekturen. Vi ettersp\u00f8r flere gode illustrasjoner sett fra gateplanet, b\u00e5de fra Fantoftvegen og det felles uteoppholdsarealet. Vi kan ikke se av planmateriale at det er satt bestemmelser som s\u00f8rger for \u00e5 skape fasader med god og variert utforming, med for eks. sprang i byggeliv, h\u00f8y materialkvalitet, og med dybde og detaljer som tar lyset p\u00e5 en spennende m\u00e5te. (Ref arkitekturstrategi punkt 05.). 3 Kantsonen mot Fantoftvegen Byarkitekten anbefalte \u00e5 arbeide med \u00e5 f\u00e5 til en buffersone/inngangssone fremfor forhager mot Fantoftvegen. Vi oppfordret ogs\u00e5 til \u00e5 l\u00f8fte opp f\u00f8rsteetasjen 1m over fortausniv\u00e5et. Det kommer frem av plankartet at det er avsatt en buffersone p\u00e5 1.5 meter mellom fortauet og byggegrense. Det fremg\u00e5r imidlertid ikke av planmaterialet hvordan man har tenkt \u00e5 h\u00e5ndtere utformingen av blokkens f\u00f8rste etasje og kantsonen mot Fantoftvegen. Arealet er vist skjematisk som gr\u00f8nt p\u00e5 illustrasjonsplan. I tr\u00e5d med v\u00e5r anbefaling i veiledningsm\u00f8tet ettersp\u00f8r vi et mer detaljert snitt som viser hvordan kantsonen mot Fantoftvegen er tenkt utformet, inkludert utforming av inngangssoner. Takutforming p\u00e5 rekkehusbebyggelse BKS Illustrasjonene er uklare n\u00e5r det gjelder takutformingen av rekkehusbebyggelsen i BKS. Denne skal fremg\u00e5 av illustrasjonsmaterialet og planbestemmelser. Illustrasjonsmaterialet og sikring av arkitektoniske kvaliteter i planen Planens hensikt er \u00e5 \u00ablegge til rette for et godt bomilj\u00f8 med gode uteoppholdsarealer og urbane kvaliteter, samt sikre en h\u00f8y arkitektonisk og materiell kvalitet\u00bb. Planbestemmelser som omhandler den arkitektoniske utformingen er etter v\u00e5rt syn for generelle, samtidig som illustrasjonsmaterialet er for skjematisk. Vi anbefaler at det utarbeides presise planbestemmelser som sikrer gode arkitektoniske kvaliteter med spesiell vekt p\u00e5 utforming av f\u00f8rste etasje, inkludert kantsoner og inngangssituasjoner, rytme/variasjon i lange fasader, balkongutforming og varierte m\u00f8ter med himmelen. God materialbruk skal ogs\u00e5 sikres i plan, og angi to eller tre hovedmaterialer som for eks. tre eller tegl. Disse kvalitetene skal komme frem i illustrasjonsmaterialet, og disse b\u00f8r gj\u00f8res retningsgivende for videre byggesaksbehandling. Alle bygningselementer som har betydning for bygningens visuelle kvaliteter og opplevelse av volumene skal vises p\u00e5 illustrasjonene (for eksempler rekkverk p\u00e5 takterrasse og balkonger). Konklusjon: Byarkitekten er positiv til endringene som er gjort i forhold til organisering av bebyggelsen og typologier. Vi mener imidlertid at planforslaget b\u00f8r bearbeides p\u00e5 f\u00f8lgende punkter: - Redusere omfang og bearbeide utformingen av 5.etasje for blokkbebyggelsen BBB, slik at virkningen av byggeh\u00f8yde sett fra gateplan reduseres. - Justere og detaljere utforming av bygningsvolumene med tanke p\u00e5 m\u00f8te med bakken, m\u00f8te med himmel og oppdeling av volumene - Utforme og detaljere l\u00f8sningen for kantsonen og f\u00f8rste etasje mot Fantoftvegen - Videreutvikle illustrasjonsmaterialet for \u00e5 gjenspeile tiltenkte arkitektoniske kvaliteter og sikre disse i planen gjennom presise bestemmelser. - - 4 Illustrasjon av planforslaget ved offentlig h\u00f8ring i 2022 Sentrale vurderingstema i plansaken: Volum, byggeh\u00f8yder og kvalitet p\u00e5 uteoppholdsareal har v\u00e6rt sentrale tema i m\u00f8tene mellom fagetaten og forslagsstiller. Det opprinnelige plangrepet hadde en kombinasjon av en lenger blokkbebyggelse mot nord kombinert med en lavere rekkehusbebyggelse foran mot vest, og en blokk i enden av tomten not nord. Byarkitekten foreslo i r\u00e5dgivningsm\u00f8te med forslagsstiller at den nordlige blokken burde utg\u00e5 for \u00e5 f\u00e5 \u00e5pnet opp en nord-s\u00f8r forbindelse i planomr\u00e5det, og en deling av rekkehusbebyggelsen i to rekker for \u00e5 muliggj\u00f8re ett mer sentralt plassert uteareal med bedre kvaliteter .Dette grepet ble s\u00e5 innarbeidet i planforslaget som ble lagt ut til offentlig h\u00f8ring. Situasjonsplan til offentlig ettersyn 5 Tilbakemeldinger fra fagetaten til foresl\u00e5tt materiale for 2. gangs behandling Maksimalt regulert volum Forslagsstiller har hele tiden v\u00e6rt \u00e5pne p\u00e5 at de satser p\u00e5 \u00e5 videreselge eiendommen med en reguleringsplan til en ny eier etter at reguleringsprosessen er gjennomf\u00f8rt og planen er vedtatt. Til dette blir det fra fagetatens side p\u00e5 pekt at det maksimale regulerbare volumet som fremg\u00e5r av byggegrensene satt i reguleringskartet kombinert med foresl\u00e5tte byggeh\u00f8yder kan \u00e5pne opp for sv\u00e6rt store og dominerende volum som ikke er i tr\u00e5d med denne forslagsstillerens intensjoner. (Se illustrasjon under) Foresl\u00e5tte volum sikret i plankart (byggegrenser og h\u00f8yder Byggegrenser: Byggegrense mellom felt BK og BB p\u00e5 8 meter vurderes av fagetaten for \u00e5 v\u00e6re for lite. \u00d8kt avstand mellom bebyggelsen m\u00e5 sikres b\u00e5de i plankart og bestemmelser. Figur 2. Utklipp plankart til offentlig ettersyn. Plankonsulent bekreftet i m\u00f8tet at de kan vurdere byggegrensen mellom feltene p\u00e5 nytt, men at de ikke \u00f8nsker \u00e5 endre byggegrensen mot Fantoftvegen. Byggegrensen mot Fantoftvegen er 1,5 og 2,0 meter. Plankonsulent vil vurdere om minimumsbredde mellom blokkene kan sikres i bestemmelser, men viser til at det \u00e5 sikre \u00f8kt bredde og variasjon i byggegrensen i plankartet slik plan- og bygningsetaten ettersp\u00f8r, er utfordrende med henvisning til \u00f8nsket fleksibilitet. 6 Plan- og bygningsetaten fastholder tilbakemeldingen om at byggegrensene mellom foresl\u00e5tte bygg og mot Fantoftvegen er for knappe. Intensjonene som beskrevet i planbeskrivelsen og i formingsveilederen lar seg ikke gjennomf\u00f8re grunnet knapphet og manglende areal. Figur 5: Gr\u00f8nn linje mot s\u00f8r viser byggegrense Figur 4: Foresl\u00e5tte Byggegrenser i plankart mot Fantoftvegen Figur 6: Tr\u00e6r tegnet i illustrasjoner lar seg ikke gjennomf\u00f8re Byggeh\u00f8yder grunnet byggegrense og knapt med areal Utforming av rekkehus med sammenhengene rekke med lavblokk/rekkehus p\u00e5 3 etg + sokkel. Dette er ikke i tr\u00e5d med intensjonen i planprosessen, og ikke tilpasset boligomr\u00e5det mot vest. Rekkehus, enten avtrappet med ulik h\u00f8yde, eller saltak m\u00e5 sikres i plankart og bestemmelser. Lavblokk p\u00e5 tre etasjer med flate tak, eller et pulttak med mindre helning som vis kan ikke aksepteres. 7 N\u00e5r det gjelder blokkbebyggelsen har plan- og bygningsetaten tidligere gitt tilbakemeldinger om reduksjon av byggeh\u00f8yder. B\u00e5de plan- og bygningsetaten og Byarkitekten har i prosessen ogs\u00e5 foresl\u00e5tt inntrukket \u00f8verste etasje for blokken. Dette er forslagstiller ikke enig i, og fastholder forslag om blokkbebyggelse p\u00e5 5 etasjer. Terrengh\u00f8yde i felles uteoppholdsareal er vist p\u00e5 kote maksimum +65,5 meter, lavblokken er vist med maksimal koteh\u00f8yde +75 i s\u00f8r. Det betyr et bygg p\u00e5 9,5 meter. Et treetasjes sammenhengende bygg med maks h\u00f8yde 9,5 meter vil oppleves som en lavblokk. Det vises til figur 7 og 8. Figur 8: Illustrasjon i formingsveilederen av rekkehusbebyggelse p\u00e5 to etasjer og lavblokk. Planforslaget sikrer i plankart og bestemmelser tre etasjer. Fagetaten stiller sp\u00f8rsm\u00e5l ved h\u00f8ydeangivelsen i plankart og illustrasjonsplanen. Rekkehus/ lavblokken i s\u00f8r er regulert med 3 etasjer i plankart og maksimal h\u00f8yde kote +75, blokkbebyggelsen i \u00f8st har h\u00f8yde p\u00e5 4 etasjes bygg kote +77, og maksimal h\u00f8yde p\u00e5 5 etasjer kote +81. Det betyr at det tillates oppf\u00f8rt bygg p\u00e5 med 9,5 meter h\u00f8yde for rekkehus/lavblokk, og med 11,5 meter h\u00f8yde for blokkbebyggelsen mot s\u00f8r. Det er derfor kun to meters forskjell p\u00e5 maks koteh\u00f8yde p\u00e5 rekkehusene i 3 etasjer og blokkbebyggelsen p\u00e5 4 etasjer. Slik h\u00f8ydene er angitt og rekkehusene/ lavblokken utformet med den h\u00f8yeste delen mot uteoppholdsarealene vil den ogs\u00e5 skyggelegge uteoppholdsarealene mellom bebyggelsen store deler av dagen. Figur 9: Snitt av foresl\u00e5tt bebyggelse. Solforhold Plankonsulent mener \u00e5 ha dokumentert at tap av sol p\u00e5 fasader for nabobebyggelsen er minimal. Plan- og bygningsetaten mener at det b\u00f8r gj\u00f8res endringer for \u00e5 forbedre situasjonen for nabobebyggelsen mot \u00f8st. Plankonsulent viser til at det er gjort endringer i prosessen fra foresl\u00e5tte 6 til 5 etasjer for blokkbebyggelsen. Etter v\u00e5rt syn er dette ikke tilstrekkelig, b\u00e5de av hensyn til naboene, men ogs\u00e5 n\u00e5r det gjelder solforholdene p\u00e5 uteoppholdsarealene for den planlagte bebyggelsen. Kvalitetskravene i KPA er ikke godt nok dokumenterte. Vi minner om at krav i KPA er minimumskrav, og at det b\u00f8r etterstrebes tilfredsstillende kvalitet tilpasset det enkelte planforslag og omgivelser. 8 Dersom det er testet ut ulike byggeh\u00f8yder som viser at det ikke gir store utslag for sol- forholdene m\u00e5 dette belyses i planbeskrivelsen.Fagetateni kan ikke se at kvaliteter i planforslaget er godt nok dokumentert. Uteoppholdsarealer Illustrasjonsplanen er veiledende mens plankart og bestemmelser er juridisk bindende. I planforslaget er felles uteoppholdsareal beregnet ut fra illustrert bebyggelse og ikke ut fra plankart med fastsatte byggegrenser. Utforming, og plassering er ikke tilstrekkelig sikret i bestemmelsene. Byggegrensene i plankartet gjelder juridisk. Felles uteoppholdsareal er vist innenfor byggegrensen i plankart (gr\u00f8nn linje byggegrense, r\u00f8d linje felles uteoppholdsareal). Avstanden mellom byggegrensene m\u00e5 \u00f8kes og det m\u00e5 vises et reelt bilde og beregning av felles uteoppholdsarealer utenfor byggegrensen. Areal avsatt til lek og opphold er knapt og kan med fordel \u00f8kes. Slik planforslaget er utformet b\u00f8r alle boenheter sikres privat uteoppholdsareal i bestemmelsene, og ikke kun halvparten slik bestemmelse foreligger n\u00e5. Figur 11: Utklipp av Illustrasjonsplanen som er veiledende Formingsveileder Hensikten med en formingsveileder er \u00e5 vise og sikre gjennom bestemmelser intensjoner i planforslaget n\u00e5r det gjelder arkitektonisk utforming, materialbruk, farge og felles ute- oppholdsarealer. Vi vurderer at mottatt formingsveileder ikke er tydelig p\u00e5 dette. Eksempelvis er det vist til prosjekter med helt andre forutsetninger, form\u00e5l, h\u00f8yder, og areal for opparbeidelse av gr\u00f8nnstruktur, bredde p\u00e5 uteoppholdsarealer og h\u00f8yde p\u00e5 bygg, og prosjektene er derfor ikke sammenlignbare. Bilder og tekst henger ikke sammen med intensjonene i planforslaget. Det som vises til i formingsveilederen m\u00e5 ha en sammenheng med det som foresl\u00e5s i plankart og bestemmelser. Bilder av rekkehus i formingsveilederen er etter v\u00e5r vurdering ikke til etterf\u00f8lgelse og inspirasjon, og vurderes ikke \u00e5 tilf\u00f8re de kvaliteter en b\u00f8r etterstrebe her. Det vises til figur 8. Byarkitekten merket at illustrasjoner vist i formingsveileder har en betydning, og m\u00e5 velges med omhu. Byarkitekten viste bilder av rekkehus fra London til inspirasjon, og som ettersendes til forslagstiller etter m\u00f8tet. 9 Merknadsskjema Etter v\u00e5r vurdering kommer ikke naboenes tilbakemeldinger tilstrekkelig frem i merknads- skjemaet. R\u00e5det for Byforming og arkitektur (RBA) frar\u00e5det forslaget som ble lagt ut til offentlig ettersyn. Vi vil derfor innhente ny uttale fra RBA til revidert planforslag, fortrinnsvis i m\u00f8tet i april. Konklusjon: Det \u00f8nskes en vurdering av planforslagets som en helhet sett i sammenheng med bebyggelsens h\u00f8yde og volum sett opp mot forholdet til omliggende bebyggelse gater og utearealer. Dette med s\u00e6rlig vekt p\u00e5 hvordan bokvalitetene i nabobebyggelsen vil bli p\u00e5virket av dette planforslagets bebyggelse.. Forslag til vedtak: Legges frem i m\u00f8te. Dato: 30. mars 2025 \u00c5ge Vallestad - Utvalgssekret\u00e6r 10 "
}