{
  "dokument_id": "6024a939-4a1c-56e9-90dc-a1ba16985e7a",
  "doc_type": "case_minutes",
  "kommune": 4601,
  "tittel": "Saksprotokoll UMBY, 14112024, Sak 398/24, Ytrebygda gnr 119 bnr 416 Skeielia 5. Klage p\u00e5 avslag - ny bulkhall og fliskutter for produksjon av biobrensel",
  "url": "https://bergen.kommune.no/politikere-utvalg/api/fil/bk360/11568074/Innstilling-vedtak-Ytrebygda-gnr-119-bnr-416-Skeielia-5-Klage-pa-avslag-ny-bulkhall-og-fliskutter-for-produksjon-av-biobrensel",
  "tekst": "Ytrebygda gnr 119 bnr 416 Skeielia 5. Klage p\u00e5 avslag - ny bulkhall og fliskutter for produksjon av biobrensel Utvalg for milj\u00f8 og byutvikling behandlet saken i m\u00f8tet 14.11.2024 sak 398/24 og fattet f\u00f8lgende vedtak: 1. Med hjemmel i forvaltningsloven \u00a7 33 oppheves Plan- og bygningsetatens vedtak datert 11.06.2024 i sak 2023/16098. 2. Med hjemmel i plan og bygningsloven \u00a7 20-1 innvilges s\u00f8knad om etablering av bulkhall/plasthall (300 m2) for mellomlagring av biomasse -treflis, etablering av virksomhet for kverning av treverk, St\u00f8ysikringstiltak ved etablering av mur og fylling ved st\u00f8yvoll og etablering av utelagringsplass. 3. Det innvilges dispensasjon fra arealform\u00e5let i reguleringsplan ID 8380002, Fana/Ytrebygda. Gnr. 119 bnr. 217, R\u00e5, Avfallsforbrenningsanlegg \u00a7 5 \u00abomr\u00e5de for offentlig form\u00e5l\u00bb pkt. 1. 4. Tillatelsen gis p\u00e5 vilk\u00e5r om at: a. Virksomheten ikke overskrider grenseverdier i T-1442. b. Oms\u00f8kt mur og fylling ved st\u00f8yvoll etableres f\u00f8r det kan gis igangsettingstillatelse til de \u00f8vrige oms\u00f8kte tiltak. H\u00f8yden skal v\u00e6re 2,2 meter. c. Flisekutteren skal kun benyttes p\u00e5 hverdager i ordin\u00e6r arbeidstid (07.00-15.00) d. Tiltaket innvilges midlertidig frem til det foreligger ny plan for omr\u00e5det. e. Tiltaket fordrer at trafikken som genereres av virksomheten skal skje til og fra s\u00f8rsiden av tomten Begrunnelse UMBY vurderer at vilk\u00e5rene for \u00e5 innvilge dispensasjon er oppfylt. Etter plan- og bygningsloven \u00a7 19-2, m\u00e5 to vilk\u00e5r v\u00e6re oppfylt for at dispensasjon kan innvilges. Dispensasjonen m\u00e5 for det f\u00f8rste ikke f\u00f8re til at hensynene bak bestemmelsen det dispenseres fra, samt lovens form\u00e5lsbestemmelse blir \u00abvesentlig tilsidesatt\u00bb. I tillegg er det krav om at fordelene ved dispensasjon etter en samlet vurdering er klart st\u00f8rre enn ulempene. Hensynene bak arealform\u00e5let i reguleringsplanen var \u00e5 avsette et omr\u00e5de til offentlig form\u00e5l, til bruk for Statens Vegvesens maskinsentral, ref. \u00a7 5 nr. 1. Statens Vegvesen holder ikke lenger til p\u00e5 tomten, og behovet for \u00e5 avsette et omr\u00e5de til deres bruk anses derfor ikke lenger \u00e5 v\u00e6re til stede. Dette taler for at hensynene som gjorde seg gjeldende ved vedtakelse av planen ikke lenger gj\u00f8r seg gjeldende med styrke, og at en endret bruk i tr\u00e5d med KPA derfor ikke vil \u00abvesentlig\u00bb tilsidesette hensynene bak reguleringsplanen. UMBY vurderer ogs\u00e5 at tiltaket fremmer b\u00e6rekraftig utvikling og n\u00e6ringsliv, i tr\u00e5d med lovens form\u00e5l. Ulempene ved \u00e5 tillate oms\u00f8kte tiltak, er at det tilrettelegger for en annen bruk enn det reguleringsplanen opprinnelig \u00f8nsket for eiendommen. Ettersom Statens Vegvesen ikke lenger har behov for det aktuelle arealet, er det positivt at eier \u00f8nsker \u00e5 bruke arealet i tr\u00e5d med overordnet plan som avsetter omr\u00e5det til kommunalteknisk anlegg. BIO-gass anlegg er i tr\u00e5d med arealform\u00e5let. Dette er blant annet presisert i planbeskrivelsen til KPA p\u00e5 s. 58. Tiltaket vurderes \u00e5 bidra til \u00e5 oppfylle Bergen kommunes m\u00e5lsetning om \u00e5 redusere CO2 \u2013 utslippet i kommunen. Bergen Bioenergi produserer bioflis som brukes for effektiv oppvarming av bygninger. Bioenergi er en b\u00e6rekraftig energil\u00f8sning, som s\u00f8rger for at trevirke, bioavfall og annen biomasse gjenvinnes og anvendes til \u00e5 produsere varme, elektrisitet og drivstoff. P\u00e5 denne m\u00e5ten blir energien som ligger lagret i trevirket utnyttet til oppvarming. CO2 utslippet er like stort n\u00e5r treet brennes og utnyttes som en energikilde, som alternativet \u2013 at treet r\u00e5tner i skogen. Forutsatt at det totale energiforbruket ikke \u00f8ker, vil mer bruk av bioenergi kunne erstatte, og dermed redusere, forbruket av fossilt brensel. Det er mottatt flere nabomerknader som har klaget p\u00e5 st\u00f8y fra anlegget. UMBY vektlegger at oms\u00f8kte tiltak ogs\u00e5 gjelder etablering av st\u00f8yvoll p\u00e5 2,2 meter. Det er fremlagt st\u00f8ykart fra Multiconsult som bekrefter at gjeldende st\u00f8yverdier i T-1442 ikke vil overskrides n\u00e5r st\u00f8yvollen etableres. For \u00e5 ivareta naboer er det stilt som vilk\u00e5r for tillatelsen at oms\u00f8kte st\u00f8yvoll p\u00e5 2,2 meter etableres f\u00f8r det kan gis igangsettingstillatelse til de \u00f8vrige oms\u00f8kte tiltak, og at flisekutteren kun skal benyttes p\u00e5 hverdager i ordin\u00e6r arbeidstid. UMBY vil fremheve at det er i dette omr\u00e5det Bergen kommune har avsatt areal til nettopp denne type virksomhet. Det er fremlagt rapport fra Sivilingeni\u00f8r Helge Hopen AS, som bekrefter at oms\u00f8kte bruk bedrer dagens trafikale situasjon ved \u00e5 halvere tungtrafikken til/fra Skeielia 5. For \u00e5 sikre at dispensasjonen ikke forhindrer fremtidig bruk av eiendommen, er tillatelsen gitt tidsbegrenset frem til det foreligger en ny reguleringsplan for omr\u00e5det. Vi har etter dette kommet til at fordelene ved \u00e5 innvilge dispensasjon er klart st\u00f8rre enn ulempene. UMBY har etter dette kommet til at de rettslige vilk\u00e5rene for dispensasjon etter pbl. \u00a7 19-2 annet ledd er oppfylt. Etter pbl. \u00a7 19-2 f\u00f8rste ledd er det da opp til forvaltningens frie skj\u00f8nn om det skal innvilges dispensasjon jfr. pbl. \u00a7 19-1 f\u00f8rste ledd. I dette tilfellet er UMBY av den oppfatning at det kan gis dispensasjon. Utvalg for milj\u00f8 og byutviklings behandling Sak 398/24 ble utsatt i m\u00f8te 23. oktober (da som sak 366). Lars Selmar Alsaker (H) ble da kjent inhabil til \u00e5 behandle saken. Vurderingen ble foretatt etter forvaltningsloven \u00a7 6 annet ledd. Det har ikke kommet nye opplysninger i sakene som tilsier en annen vurdering fra utvalg for milj\u00f8 og byutvikling. Utvalgets avgj\u00f8relse i m\u00f8te 23. oktober er lagt til grunn og Alsaker ble kjent inhabil til \u00e5 behandle sak 398. Sverre Storm Nesb\u00f8 (H) m\u00f8tte. Thomas Flesland (Sp) ba om habilitetsvurdering til saken. Bakgrunnen er at han er n\u00e6r venn med Magnus Bakke som er CFO i Midgardgruppen. Selskapet eier 50% av eiendommen saken gjelder. Vurderingen av habilitet er foretatt etter forvaltningsloven \u00a7 6 annet ledd. Det er i juridisk teori og praksis lagt til grunn at bare \u00abdirekte og sterkt vennskap\u00bb kan utl\u00f8se inhabilitet. Utvalg for milj\u00f8 og byutvikling mener Flesland sin beskrivelse av relasjonen til Magnus Bakke tilsier at dette er et slikt vennskap. I tillegg legges til grunn at vedtak i saken vil kunne f\u00e5 stor betydning for selskapet Midgardgruppen. Utvalg for milj\u00f8 og byutvikling kjente p\u00e5 bakgrunn av dette Thomas Flesland inhabil til \u00e5 behandle sak 398/24. Ingen vara m\u00f8tte. Det var 16 representanter til stede. F\u00f8lgende representant tok ordet: Chris J\u00f8rgen Knudsen R\u00f8dland (H). 2 Forslag fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av H, A, FrP, BL, V, INP og Sp f\u00f8lgende alternative forslag i 4 punkt: 1. Med hjemmel i forvaltningsloven \u00a7 33 oppheves Plan- og bygningsetatens vedtak datert 11.06.2024 i sak 2023/16098. 2. Med hjemmel i plan og bygningsloven \u00a7 20-1 innvilges s\u00f8knad om etablering av bulkhall/plasthall (300 m2) for mellomlagring av biomasse -treflis, etablering av virksomhet for kverning av treverk, St\u00f8ysikringstiltak ved etablering av mur og fylling ved st\u00f8yvoll og etablering av utelagringsplass. 3. Det innvilges dispensasjon fra arealform\u00e5let i reguleringsplan ID 8380002, Fana/Ytrebygda. Gnr. 119 bnr. 217, R\u00e5, Avfallsforbrenningsanlegg \u00a7 5 \u00abomr\u00e5de for offentlig form\u00e5l\u00bb pkt. 1. 4. Tillatelsen gis p\u00e5 vilk\u00e5r om at: a. Virksomheten ikke overskrider grenseverdier i T-1442. b. Oms\u00f8kt mur og fylling ved st\u00f8yvoll etableres f\u00f8r det kan gis igangsettingstillatelse til de \u00f8vrige oms\u00f8kte tiltak. H\u00f8yden skal v\u00e6re 2,2 meter. c. Flisekutteren skal kun benyttes p\u00e5 hverdager i ordin\u00e6r arbeidstid (07.00-15.00) d. Tiltaket innvilges midlertidig frem til det foreligger ny plan for omr\u00e5det. e. Tiltaket fordrer at trafikken som genereres av virksomheten skal skje til og fra s\u00f8rsiden av tomten Begrunnelse UMBY vurderer at vilk\u00e5rene for \u00e5 innvilge dispensasjon er oppfylt. Etter plan- og bygningsloven \u00a7 19-2, m\u00e5 to vilk\u00e5r v\u00e6re oppfylt for at dispensasjon kan innvilges. Dispensasjonen m\u00e5 for det f\u00f8rste ikke f\u00f8re til at hensynene bak bestemmelsen det dispenseres fra, samt lovens form\u00e5lsbestemmelse blir \u00abvesentlig tilsidesatt\u00bb. I tillegg er det krav om at fordelene ved dispensasjon etter en samlet vurdering er klart st\u00f8rre enn ulempene. Hensynene bak arealform\u00e5let i reguleringsplanen var \u00e5 avsette et omr\u00e5de til offentlig form\u00e5l, til bruk for Statens Vegvesens maskinsentral, ref. \u00a7 5 nr. 1. Statens Vegvesen holder ikke lenger til p\u00e5 tomten, og behovet for \u00e5 avsette et omr\u00e5de til deres bruk anses derfor ikke lenger \u00e5 v\u00e6re til stede. Dette taler for at hensynene som gjorde seg gjeldende ved vedtakelse av planen ikke lenger gj\u00f8r seg gjeldende med styrke, og at en endret bruk i tr\u00e5d med KPA derfor ikke vil \u00abvesentlig\u00bb tilsidesette hensynene bak reguleringsplanen. UMBY vurderer ogs\u00e5 at tiltaket fremmer b\u00e6rekraftig utvikling og n\u00e6ringsliv, i tr\u00e5d med lovens form\u00e5l. Ulempene ved \u00e5 tillate oms\u00f8kte tiltak, er at det tilrettelegger for en annen bruk enn det reguleringsplanen opprinnelig \u00f8nsket for eiendommen. Ettersom Statens Vegvesen ikke lenger har behov for det aktuelle arealet, er det positivt at eier \u00f8nsker \u00e5 bruke arealet i tr\u00e5d med overordnet plan som avsetter omr\u00e5det til kommunalteknisk anlegg. BIO-gass anlegg er i tr\u00e5d med arealform\u00e5let. Dette er blant annet presisert i planbeskrivelsen til KPA p\u00e5 s. 58. Tiltaket vurderes \u00e5 bidra til \u00e5 oppfylle Bergen kommunes m\u00e5lsetning om \u00e5 redusere CO2 \u2013 utslippet i kommunen. Bergen Bioenergi produserer bioflis som brukes for effektiv 3 oppvarming av bygninger. Bioenergi er en b\u00e6rekraftig energil\u00f8sning, som s\u00f8rger for at trevirke, bioavfall og annen biomasse gjenvinnes og anvendes til \u00e5 produsere varme, elektrisitet og drivstoff. P\u00e5 denne m\u00e5ten blir energien som ligger lagret i trevirket utnyttet til oppvarming. CO2 utslippet er like stort n\u00e5r treet brennes og utnyttes som en energikilde, som alternativet \u2013 at treet r\u00e5tner i skogen. Forutsatt at det totale energiforbruket ikke \u00f8ker, vil mer bruk av bioenergi kunne erstatte, og dermed redusere, forbruket av fossilt brensel. Det er mottatt flere nabomerknader som har klaget p\u00e5 st\u00f8y fra anlegget. UMBY vektlegger at oms\u00f8kte tiltak ogs\u00e5 gjelder etablering av st\u00f8yvoll p\u00e5 2,2 meter. Det er fremlagt st\u00f8ykart fra Multiconsult som bekrefter at gjeldende st\u00f8yverdier i T-1442 ikke vil overskrides n\u00e5r st\u00f8yvollen etableres. For \u00e5 ivareta naboer er det stilt som vilk\u00e5r for tillatelsen at oms\u00f8kte st\u00f8yvoll p\u00e5 2,2 meter etableres f\u00f8r det kan gis igangsettingstillatelse til de \u00f8vrige oms\u00f8kte tiltak, og at flisekutteren kun skal benyttes p\u00e5 hverdager i ordin\u00e6r arbeidstid. UMBY vil fremheve at det er i dette omr\u00e5det Bergen kommune har avsatt areal til nettopp denne type virksomhet. Det er fremlagt rapport fra Sivilingeni\u00f8r Helge Hopen AS, som bekrefter at oms\u00f8kte bruk bedrer dagens trafikale situasjon ved \u00e5 halvere tungtrafikken til/fra Skeielia 5. For \u00e5 sikre at dispensasjonen ikke forhindrer fremtidig bruk av eiendommen, er tillatelsen gitt tidsbegrenset frem til det foreligger en ny reguleringsplan for omr\u00e5det. Vi har etter dette kommet til at fordelene ved \u00e5 innvilge dispensasjon er klart st\u00f8rre enn ulempene. UMBY har etter dette kommet til at de rettslige vilk\u00e5rene for dispensasjon etter pbl. \u00a7 19-2 annet ledd er oppfylt. Etter pbl. \u00a7 19-2 f\u00f8rste ledd er det da opp til forvaltningens frie skj\u00f8nn om det skal innvilges dispensasjon jfr. pbl. \u00a7 19-1 f\u00f8rste ledd. I dette tilfellet er UMBY av den oppfatning at det kan gis dispensasjon. Votering: Alternativt forslag punkt 1-4 fra H, A, FrP, BL, V, INP og Sp, fremsatt av Chris J\u00f8rgen Knudsen R\u00f8dland (H), ble vedtatt med 15 stemmer (H, A, FrP, SV, BL, V, INP, R). Innstillingen fikk 1 stemme (MDG), og var dermed falt. Utvalg for milj\u00f8 og byutvikling behandlet saken i m\u00f8tet 23.10.2024 sak 366/24 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 19.09.2024 sak 283/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens avslagsvedtak datert 11.06.2024 opprettholdes. Klagen tas ikke til f\u00f8lge. 4 "
}