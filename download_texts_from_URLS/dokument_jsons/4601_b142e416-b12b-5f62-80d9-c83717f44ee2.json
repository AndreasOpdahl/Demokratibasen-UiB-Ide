{
  "dokument_id": "b142e416-b12b-5f62-80d9-c83717f44ee2",
  "doc_type": "case_attachment",
  "kommune": 4601,
  "tittel": "Fagnotat 05.09.2024 - \u00c5sane senter 27, Digg Pizza \u00c5sane - S\u00f8knad om serveringsbevilling, samt ny alminnelig skjenkebevilling for alkoholholdig drikk gruppe 1 og 2, inne og ute areal, frem til 30.09.2028.",
  "url": "https://bergen.kommune.no/politikere-utvalg/api/fil/bk360/11092197/Fagnotat-05-09-2024-Asane-senter-27-Digg-Pizza-Asane-Soknad-om-serveringsbevilling-samt-ny-alminnelig-skjenkebevilling-for-alkoholholdig-drikk-gruppe-1-og-2-inne-og-ute-areal-frem-til-30-09-2028-",
  "tekst": " Kontor for skjenkesaker Til Fagnotat BNKI - stab - Seksjon for politiske saker V\u00e5r referanse: 2024/124098-8 Saksbehandler: Even Hasdahl Olsen Fra Dato: 5. september 2024 Kontor for skjenkesaker Fagnotat 05.09.2024 - \u00c5sane senter 27, Digg Pizza \u00c5sane - S\u00f8knad om serveringsbevilling, samt ny alminnelig skjenkebevilling for alkoholholdig drikk gruppe 1 og 2, inne og ute areal, frem til 30.09.2028. Hva saken gjelder: Kontor for skjenkesaker mottok 13. august 2024 s\u00f8knad om serveringsbevilling, samt ny alminnelig skjenkebevilling for alkoholholdig drikk gruppe 1 og 2,inne og ute areal, ved Digg Pizza \u00c5sane, \u00c5sane Senter 37. Stedet har beliggenhet i et kj\u00f8pesenter. Bevillingss\u00f8ker er Digg Pizza \u00c5sane, org. nr. 911 117 313 Totalt oms\u00f8kt skjenkeareal er 106 kvm, hvor uteserveringen utgj\u00f8r 10 kvm. Uteserveringen har beliggenhet i direkte tilknytning til skjenkestedet. Stedet har beliggenhet i et kj\u00f8pesenter. Digg Pizza \u00c5sane beskrives som et spisested. Fagetatens anbefaling: A. 1. S\u00f8knaden om ny alminnelig skjenkebevilling for alkoholholdig drikk gruppe 1 og 2, inne og ute areal ved Digg Pizza \u00c5sane, \u00c5sane Senter 37, innvilges. Bevillingshaver er Digg Pizza \u00c5sane, org. nr. 911 117 313 2. Styrer for skjenkebevillingen er Christer Pettersen, f. 08.03.91 Stedfortreder for styrer er Gaute Bakke, f. 25.02.91 3. Bevillingen er gitt til et spisested. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Unntak fra krav om selvbetjening er serveringssteder som har bordservering. 4. Totalt skjenkeareal er 106 kvm, hvor uteservering utgj\u00f8r 10 kvm. B. Bevillingen gis for bevillingsperioden frem til 30.09.2028. C. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: 1. kopi av brukstillatelsen fra bygningsmyndighetene 2. kvittering fra Altinn p\u00e5 at oppstartskjema er innsendt til Mattilsynet 3. bevillingsgebyr m\u00e5 v\u00e6re betalt 4. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart D. F\u00f8r tillatelsen til uteservering tas i bruk, skal s\u00f8ker sende kopi til Kontor for skjenkesaker som bekrefter: 1. at s\u00f8ker har lovlig adgang til \u00e5 benytte arealet til uteservering, kopi av leiekontrakt, eller bekreftelse p\u00e5 at arealet ligger p\u00e5 egen grunn 2. at Bymilj\u00f8etaten har godkjent uteserveringen med eventuelle innretninger p\u00e5 offentlig areal 3. at tiltak som er s\u00f8knadspliktige etter plan- og bygningsloven er godkjent av bygningsmyndigheten F\u00f8r tillatelsen til uteservering tas i bruk skal Kontor for skjenkesaker ha v\u00e6rt p\u00e5 befaring p\u00e5 stedet. Befaring skal finne sted innen 5 virkedager etter at Kontor for skjenkesaker har mottatt skriftlig melding fra bevillingshaver om at befaring kan gjennomf\u00f8res. Overholdes ikke fristen kan tillatelsen tas i bruk uten befaring. E. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksutredning: Bergen bystyre fattet i sak 378/20 vedtak om at byr\u00e5det skal ha avgj\u00f8relsesmyndigheten i saker som gjelder s\u00f8knader om nye skjenkebevillinger og s\u00f8knader om endringer i eksisterende bevillinger. Alkohollovens \u00a7 1 - 4 b sier at bevilling skal tildeles den for hvis regning virksomheten drives. Bevillingen skal alts\u00e5 gis til den juridiske enhet som har den direkte \u00f8konomiske interessen i, og ansvaret for salget eller skjenkingen av alkohol. Bevillingshaver og andre sentrale personer i virksomheten f.eks. eier, daglig leder eller en som f\u00e5r vesentlige inntekter fra virksomheten, m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 b. I tillegg m\u00e5 disse personer ha en uklanderlig vandel i forhold til skatte- og avgiftslovgivningen. Til hver bevilling skal det utpekes en styrer og en stedfortreder. Det er adgang til \u00e5 s\u00f8ke om at kravet om \u00e5 ha stedfortreder fravikes. For styrer og stedfortreder er det etter alkoholloven ikke s\u00e5 strenge vandelskrav som til eier mfl. Styrer og stedfortreder m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 c. Alkohollovens \u00a7 1 - 7 a lyder slik: \u201cVed vurderingen av om bevilling b\u00f8r gis, kan kommunen blant annet legge vekt p\u00e5 antallet salgs- og skjenkesteder, stedets karakter, beliggenhet, m\u00e5lgruppe, trafikk- og ordensmessige forhold, n\u00e6ringspolitiske hensyn og hensynet til lokalmilj\u00f8et for \u00f8vrig. Det kan ogs\u00e5 legges vekt p\u00e5 om bevillingss\u00f8ker og personer som nevnt i \u00a7 1-7b f\u00f8rste ledd er egnet til \u00e5 ha bevilling.\u201d Reglene om vandel og retningslinjer bidrar til at kommunen har f\u00e5tt eksemplifisert hvilke hensyn det er relevant \u00e5 legge vekt p\u00e5 i forbindelse med behandlingen av en s\u00f8knad om bevilling. Kommunen har ogs\u00e5 f\u00e5tt en mulighet til \u00e5 legge vekt p\u00e5 s\u00f8kers eller andre personers egnethet til \u00e5 drive n\u00e6ring gjennom at det ved vandelsvurderingen kan sees hen til om bevillingshaver og de impliserte partene tidligere har overholdt skatte-, avgifts- og regnskapslovgivningen. S\u00f8knader om nye salgs- og skjenkebevillinger blir rutinemessig oversendt h\u00f8ringsinstansene til uttalelse. S\u00f8knader om endringer i eksisterende bevillinger blir oversendt til politiet og sosialstyret. Etter hvert som beslutningsgrunnlaget blir klart i forhold til den enkelte s\u00f8knad, og saksbehandlerkapasiteten ved Kontor for skjenkesaker tillater det, blir sakene fremmet for byr\u00e5det til avgj\u00f8relse. S\u00f8knadene blir behandlet etter reglene i alkoholloven, retningslinjer vedtatt av Bergen bystyre 19.06.24 og i tr\u00e5d med kommunal praksis. S\u00d8KER: Skjenkestedets navn: Digg Pizza \u00c5sane S\u00f8knaden gjelder: Ny alminnelig skjenkebevilling for alkoholholdig drikk gruppe 1 og 2, inne og ute areal. Bevillingshaver: Digg Pizza \u00c5sane, org. nr. 911 117 313 Type virksomhet: Spisested Styrer: Christer Pettersen, f. 08.03.91 Stedfortreder for styrer: Gaute Bakke, f. 25.02.91 Skjenkeareal: 96 kvm inne, 10 kvm ute, totalt 106 kvm Politiets uttalelse: Politiet uttaler i brev av 26. august 2024 at de ikke har merknader til s\u00f8knaden. Sosialtjenestens uttalelse: Etat for sosiale tjenester uttaler i notat av 3. september 2024 f\u00f8lgende: Bevilling for uteservering b\u00f8r bare innvilges om s\u00f8ker eier, eller rettmessig disponerer, den grunnen uteserveringen etableres p\u00e5. Offentlige allmenninger og kommunal eiendom som skal v\u00e6re allment tilgjengelig for hele befolkningen b\u00f8r generelt ikke benyttes til uteserveringsform\u00e5l. Der uteservering kommer i konflikt med andre interesser som eksempelvis plass til forbipasserende p\u00e5 fortau, \u00f8vrig alminnelig ferdsel, plagsom st\u00f8y for naboer/nabolag og lignende, b\u00f8r bevilling til uteservering ikke innvilges. Skjenkesteder ved kj\u00f8pesentre b\u00f8r av hensyn til barn, unge og barnefamilier v\u00e6re fysisk og visuelt skjermet fra fellesarealer og tilbaketrukket fra s\u00e6rlig trafikkerte omr\u00e5der som eksempelvis foajeer og utganger. Uteservering b\u00f8r ikke lokaliseres i tilknytning til eller i umiddelbar n\u00e6rhet av senterets inn/utgangspartier. Uteserveringen til dette skjenkestedet ligger ved en av inngangene til kj\u00f8pesenteret, og Etat for sosiale tjenester anbefaler derfor at s\u00f8knad om uteservering avsl\u00e5s. Etat for sosiale tjenester har ingen \u00f8vrige merknader. Om driftskonseptet: Digg Pizza ble startet i august 2020 p\u00e5 Grunerl\u00f8kka i Oslo. Siden den gang har vi \u00e5pnet ytterligere 3 avdelinger i Oslo p\u00e5 hhv. Storo, Bogstadveien og Torggata. Digg Pizza er innen segmentet Fast casual dining. Dette vil si at vi kombinerer kj\u00f8kkensetupet og prisene til fastfood med kvaliteten til restauranter. V\u00e5rt m\u00e5l er derfor \u00e5 kunne tilby kundene en kvalitetspizza p\u00e5 under 5 minutter til under 100 kroner Det meste av ingredienser kommer ferdig preppet til avdelingen, og mattilbredningen er typisk \u00e5 legge ingredienser p\u00e5 en allerede laget pizzabunn f\u00f8r vi deretter sender pizzaene til steking gjennom en belteovn. Restaurantene v\u00e5re er relativt sm\u00e5 restauranter med fokus p\u00e5 b\u00e5de takeaway og bespisning p\u00e5 stedet. Samtlige avdelinger er mellom 100 og 170 kvm og typisk med 20-40 sitteplasser. I tillegg til pizza har vi et enkelt alkoholutvalg som er begrenset til varegruppe 1 og 2. V\u00e5re \u00e5pningstider i Oslo er 11-22 i hverdager. V\u00e5re ansatte best\u00e5r av \u00e9n avdelingsleder som jobber 100%. Videre best\u00e5r typisk resterende ansatte av 1-2 80-100% ansatte, og resten deltidsansatte p\u00e5 kontrakter fra 20-50%. Vi har varierende antall ansatte p\u00e5 jobb til enhver tid. Om morgenen er vi typisk 1-2 ansatte p\u00e5 jobb, mens rundt middagstider i helger er vi opp mot 5 ansatte p\u00e5 jobb Fagetatens vurdering: I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1 og 2 ikke kan tildeles i dette tilfellet. Foreliggende s\u00f8knad gjelder skjenkebevilling til et spisested. I kommunens retningslinjer, kap. 4.1, vedtatt av Bergen bystyre 19. juni 2024, fremg\u00e5r f\u00f8lgende: \u00abSkjenkebevillinger for alkoholholdig drikk gruppe 1-3 kan tildeles ved f\u00f8lgende konsepter: spisesteder, skjenkesteder med liten eller ingen matservering, hoteller, selskapslokaler og studentsteder. Retningslinjene inneholder f\u00f8lgende definisjon av spisested: \u00abMed \u00abspisesteder\u00bb menes steder hvor det serveres mat. Ved alle spisesteder skal det foreligge et fullverdig mattilbud frem til kl. 22.00. spisesteder som har lukketid tidligere enn kl. 22.00 kan likevel innvilges skjenkebevilling.\u00bb Ut fra innkommet s\u00f8knad og befaring p\u00e5 stedet fremst\u00e5r Digg Pizza \u00c5sane som et spisested med h\u00f8y andel av take away virksomhet. Stedet har avdeling i Bergen sentrum og skal drive stedet p\u00e5 lik m\u00e5te. Stedet \u00f8nsker n\u00e5 \u00e5 kunne tilby et glass \u00f8l eller vin til de gjester som velger \u00e5 spise i restauranten. Med bakgrunn i det som skisseres i s\u00f8knaden er det ingenting som tilsier at bevilling ikke kan tildeles i dette tilfellet. Bergen bystyre har vedtatt egne retningslinjer til tildeling av tillatelser til uteserveringer. De inneholder blant annet f\u00f8lgende bestemmelser: \u00abKap. 8 TILLATELSER TIL UTESERVERING 8.1 Som uteservering regnes det areal som av bygningsmyndighetene er regulert som uteareal. 8.2 Det er ikke tillatt med musikk eller underholdning ved bruk av elektrisk anlegg/h\u00f8yttaler p\u00e5 uteserveringen etter kl. 22.00, likevel slik at lav bakgrunnsmusikk tillates dersom den ikke er til sjenanse for omgivelsene. Musikk eller underholdning m\u00e5 ikke v\u00e6re slik at det er til vesentlig sjenanse eller ulempe for dem som bor eller oppholder seg ved omr\u00e5det hvor uteserveringen foreg\u00e5r. 8.3 Fremkommeligheten og de trafikale forhold skal v\u00e6re gode etter etablering av uteserveringen. Bredde til fri ferdsel avgj\u00f8res etter en konkret vurdering, og den skal v\u00e6re i henhold til gjeldende bestemmelser i Kommunedelplan (KDP) Sentrum. Menyskilt, navneskilt, blomsterkasser og andre innretninger i forbindelse med uteserveringen skal ikke plasseres utenfor serveringsarealets avgrensing. Unntak kan gj\u00f8res i omr\u00e5der med liten ferdsel. 8.4 Tillatelsene til uteservering gjelder for det areal som er oppgitt i vedtaket. Tillatelsen gjelder det driftskonsept som er oppgitt i s\u00f8knaden. Vedtak p\u00e5 innvilget uteservering gis under forutsetning av at det til enhver tid foreligger leieforhold med grunneier for arealet. 8.5 Skjenkearealet p\u00e5 uteserveringen m\u00e5 v\u00e6re klart avgrenset mot det arealet som ikke er skjenkeareal. Bymilj\u00f8etaten godkjenner vilk\u00e5r og avgrensing p\u00e5 offentlig areal. F\u00f8lgende avgrensinger godtas: Gjerder i lengre seksjoner som ikke er grunnfaste i kombinasjon med t\u00f8y eller tau, eller andre l\u00f8sninger som sikrer behovet for avgrensing og flyttbarhet. Avgrensing skal hensynta krav til estetisk utforming, og avgrensninger p\u00e5 offentlig grunn skal fjernes n\u00e5r de ikke er i bruk. Den oms\u00f8kte uteserveringen har beliggenhet i direkte tilknytning til skjenkestedet. Det skal merkes at det er tidligere innvilget uteservering med skjenkebevilling p\u00e5 stedets senter tidligere. Se sak 2022/16533 \u2013 Burgerheim, \u00c5sane Senter 39 Ut fra innkommet s\u00f8knad p\u00e5 stedet vurderes ikke uteserveringen \u00e5 v\u00e6re til sjenanse for n\u00e6romr\u00e5det. Kontor for skjenkesaker anbefaler at s\u00f8knaden om ny alminnelig skjenkebevilling for alkoholholdig drikk gruppe 1 og 2 inne og ute areal, ved Digg Pizza \u00c5sane, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Skjenkebevillingen gjelder for det driftskonsept som er oppgitt i s\u00f8knaden og som er godkjent. Skjenkebevillingen utend\u00f8rs kan imidlertid kun benyttes dersom bevillingshaver innehar gyldig leiekontrakt med grunneier for uteservering p\u00e5 det oms\u00f8kte omr\u00e5det. Dersom slik leiekontrakt ikke foreligger, kan tillatelsen til skjenking p\u00e5 omr\u00e5det ikke benyttes. Bevillingen gjelder frem til 30.09.2028. Med hilsen Kontor for skjenkesaker Terje Gjersen kontorleder Dokumentet er godkjent elektronisk. Vedlegg: Driftskonsept og arealbeskrivelser/tegning. "
}