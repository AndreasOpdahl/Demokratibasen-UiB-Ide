{
  "dokument_id": "8496adac-57a3-5407-905a-f4ff14d939e6",
  "doc_type": "case_presentation",
  "kommune": 4601,
  "tittel": "Oppnevning av styrerepresentanter til Syns- og audiopedagogisk tjeneste Vestland \u2013 kommunalt oppgavefellesskap (SAPT Vestland)",
  "url": "https://bergen.kommune.no/politikere-utvalg/api/fil/bk360/11159445/Framstilling-Oppnevning-av-styrerepresentanter-til-Syns-og-audiopedagogisk-tjeneste-Vestland-kommunalt-oppgavefellesskap-SAPT-Vestland-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/234600-150 Oppnevning av styrerepresentanter til Syns- og audiopedagogisk tjeneste Vestland \u2013 kommunalt oppgavefellesskap (SAPT Vestland) Hva saken gjelder: Bystyret har i m\u00f8te 4. september i sak 283/24 fattet f\u00f8lgende vedtak: 1. Bystyret vedtar Samarbeidsavtale for Syns- og audiopedagogisk tjeneste Vestland \u2013 kommunalt oppgavefellesskap (SAPT Vestland). 2. Bystyret ber byr\u00e5det utpeke representant og vararepresentant til representantskapet for SAPT Vestland. 3. Bystyret ber byr\u00e5det utpeke styreleder og vararepresentant for SAPT Vestland. Form\u00e5let med SAPT Vestland er \u00e5 gi konsultasjon, r\u00e5d og tjenester knyttet til syns- og h\u00f8rselsfeltet til innbyggerne i kommuner og fylkeskommune som deltar i det kommunale oppgavefellesskapet, og bist\u00e5 medlemskommunene i \u00e5 oppfylle kravene i barnehagelov, oppl\u00e6ringslov og lov om folketrygd. Barn og unge skal prioriteres. Blant voksne prioriteres brukere med de mest alvorlige h\u00f8rsels-/synstap. Denne saken gjelder oppf\u00f8lging av vedtakspunktene 2 og 3. Representantskapet I henhold til samarbeidsavtalens pkt. 5 er representantskapet SAPT Vestlands \u00f8verste myndighet. Samtlige deltakerkommuner i oppgavefellesskapet skal v\u00e6re representert p\u00e5 representantskapsm\u00f8tet. Representanter og vararepresentanter velges for fire \u00e5r av gangen av den enkelte kommune/fylkeskommune. Det skal oppnevnes en representant med vararepresentant fra Bergen kommune. Styret I henhold til samarbeidsavtalens pkt 6 best\u00e5r styret av representanter fra kommunene, fylkeskommunen, de ansatte ved tjenesten og representanter for interesseorganisasjonene etter f\u00f8lgende oppsett: \u2022 Bergen kommune utpeker styreleder. De \u00f8vrige kommunene blir representert gjennom 4 regioner, som hver utpeker 1 styrerepresentant. \u2022 Vestland fylkeskommune utpeker 1 representant, som ogs\u00e5 er styrets nestleder. \u2022 De ansatte utpeker 1 representant i tillegg til en observat\u00f8r. \u2022 Norges Blindeforbund utpeker 1 representant. \u2022 H\u00f8rselshemmedes Landsforbund og Norges D\u00f8veforbund utpeker i fellesskap 1 representant. 1 For hver representant utpekes det ogs\u00e5 en personlig vararepresentant fra samme region/organisasjon. Representanter til styret og varamedlemmer utpekes for 2 \u00e5r om gangen. Byr\u00e5dsleders vurdering og anbefaling/konklusjon: Byr\u00e5dsleder foresl\u00e5r \u00e5 utpeke f\u00f8lgende til vervene: Jogeir Sognn\u00e6s, direkt\u00f8r i Etat for spesialpedagogiske tjenester, utpekes som styreleder for SAPT Vestland, med Ragnhild Inderhaug som vararepresentant. Ragnhild Inderhaug, omr\u00e5deleder i Etat for spesialpedagogiske tjenester, foresl\u00e5s til representantskapet for SAPT Vestland, med Tonje Lundervold, r\u00e5dgiver i etat for spesialpedagogiske tjenester, som vararepresentant. Vedtakskompetanse: Bystyrets vedtak i sak 283/24 og Byr\u00e5dets fullmakter: \u00a7 5.3 Valg av styremedlemmer i selskaper \u2013 herunder aksjeselskaper Byr\u00e5det ivaretar funksjonen som generalforsamling i kommunens heleide aksjeselskaper. Byr\u00e5det har mandat til p\u00e5 kommunens vegne \u00e5 foresl\u00e5 styrerepresentanter i AS hvor kommunen har eierinteresser. Byr\u00e5det ivaretar kommunens interesser i andre rettssubjekt organisert som AS, IKS, gjensidige selskaper og pensjonskasser. Byr\u00e5det utpeker dessuten representanter til styrende organer i andre rettssubjekter som ikke er organisert som aksjeselskaper, s\u00e5 fremt det ikke er fastsatt at bystyret selv har denne myndigheten. Byr\u00e5dsleder innstiller til byr\u00e5det \u00e5 fatte f\u00f8lgende vedtak: 1. Som medlem og leder til styret for Syns- og audiopedagogisk tjeneste Vestland \u2013 kommunalt oppgavefellesskap (SAPT Vestland) oppnevnes: Jogeir Sognn\u00e6s Som varamedlem til styret oppnevnes: Ragnhild Inderhaug 2. Som medlem til representantskapet for Syns- og audiopedagogisk tjeneste Vestland \u2013 kommunalt oppgavefellesskap (SAPT Vestland) oppnevnes: Ragnhild Inderhaug Som varamedlem oppnevnes: Tonje Lundervold Dato: 22. oktober 2024 Christine B. Meyer Byr\u00e5dsleder Dokumentet er godkjent elektronisk. 2 "
}