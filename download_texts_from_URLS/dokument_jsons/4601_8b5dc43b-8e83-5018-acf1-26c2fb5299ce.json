{
  "dokument_id": "8b5dc43b-8e83-5018-acf1-26c2fb5299ce",
  "doc_type": "case_presentation",
  "kommune": 4601,
  "tittel": "Utbyggingsavtale for Kokstaddalen 11 AS ",
  "url": "https://bergen.kommune.no/politikere-utvalg/api/fil/bk360/12164140/Framstilling-Utbyggingsavtale-for-Kokstaddalen-11-AS-",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2022/170559-63 Utbyggingsavtale for Kokstaddalen 11 AS Hva saken gjelder: Bergen kommune ved Bymilj\u00f8etaten har fremforhandlet avtale med Kokstaddalen 11 AS (utbygger) og Vestland fylkeskommune for utbygging av tomt p\u00e5 eiendom gnr. 114 bnr.369 med adresse Kokstaddalen 7 og Kokstaddalen 11. Eiendommen grenser i \u00f8st mot Hansa bryggerier og er markert med r\u00f8d strek p\u00e5 kartutsnittet nedenfor. Avtalen oppfyller rekkef\u00f8lgekrav i omr\u00e5dereguleringsplan for Kokstad \u00d8st, plan nr. 61130000 (omr\u00e5deplanen). Omr\u00e5deplanen er vedtatt i sak 213/20, 24.06.2020. Omr\u00e5deplanen har omfattende rekkef\u00f8lgekrav om utbedring av Kokstadvegen med tilrettelegging for gang-, sykkel og turveger, samt kollektivfelt i nordre del. Kokstadvegen er markert som bydelsrute i sykkelstrategien for Bergen (vedtatt 2010). Etter avtalen skal utbygger bidra med sin forholdsmessige andel til oppgradering av Kokstadvegen og turveg, basert p\u00e5 eksterne kostnadskalkyler for opparbeidelse/grunnerverv (Asplan Viak/ Statens vegvesen i 2018, Sweco i 2020) og grunnerverv (HR Prosjekt AS i 2019), samt Bymilj\u00f8etatens beregninger av realistisk utbyggingspotensiale i den n\u00e6rmeste ti\u00e5rsperioden. For utbygging p\u00e5 omtalt tomt (i felt N5) stilles rekkef\u00f8lgekrav om oppgradering av Kokstadvegen med gang- og sykkelveger, og om etablert gjennomg\u00e5ende turveg som vist i kart til omr\u00e5deplan. Rekkef\u00f8lgekravene anses som sikret ved inng\u00e5else av denne utbyggingsavtalen. Vestland fylkeskommune er byggherre for fylkesvegen med tilh\u00f8rende anlegg. Bergen 1 kommune er byggherre for kommunale tiltak, med mindre annet avtales. Kostnadsgrunnlaget og beregningen av anleggsbidrag pr. m2/ BRA er del av vedlagt utbyggingsavtale. Det er avtalt at deler av utbyggers anleggsbidrag skal ytes som realytelse, se punktet \u00abSpesielle forhold\u00bb under. I 2021 ble det inng\u00e5tt utbyggingsavtale med en annen utbygger, Kokstaddalen 7 AS, for utbygging p\u00e5 samme tomt. Tiltaket bestod den gang av et n\u00e6ringsbygg med areal p\u00e5 4573 m2 BRA. Utbyggingsavtalen som n\u00e5 skal inng\u00e5s overfor Kokstaddalen 11 AS gjelder utbyggingstiltak opprinnelig tiltenkt som et andre byggetrinn i relasjon til den tidligere utbyggeren for tomten. Utbyggingsavtalen gjelder oppf\u00f8ring av et nytt n\u00e6ringsbygg p\u00e5 tomt med adresse Kokstaddalen 11, tilh\u00f8rende parkeringsareal, og oppf\u00f8ring av et andre plan i eksisterende n\u00e6ringsbygg p\u00e5 samme tomt, men med adresse Kokstaddalen 7. Utbyggingsavtalen avklarer partene sine respektive rettigheter og forpliktelse i forbindelse med realisering og finansiering av aktuelle infrastrukturtiltak (rekkef\u00f8lgekrav). Utbygger har innbetalt avtalt indeksjustert anleggsbidrag. Dette er den 17. avtalen som inng\u00e5s i planomr\u00e5det etter at omr\u00e5deplanen ble vedtatt. Spesielle forhold: Anleggsbidrag. Fratrekk i avtalt anleggsbidrag: Deler av utbyggers tiltak, (andre plan i eksisterende bygg), var opprinnelig del av utbyggingsavtalen fra 2021 inng\u00e5tt med Kokstaddalen 7 AS. Anleggsbidrag ble beregnet og innbetalt ogs\u00e5 for denne delen. Tiltaket ble imidlertid ikke realisert. For \u00e5 unng\u00e5 dobbel betaling for arealet, er det avtalt at Kokstaddalen 11 AS gis fratrekk i beregningsgrunnlaget for 1331 m2 BRA. Etter fratrekket blir areal som legges til grunn i denne avtalen 12 983 m2 BRA, og avtalt anleggsbidrag ca. MNOK 7. Realytelse som del av avtalt anleggsbidrag: Deler av utbyggers anleggsbidrag skal ytes som realytelse. Utbygger blir ansvarlig byggherre for opparbeidelsen av deler av en turvei tilgrensende utbyggingsfeltet. Form\u00e5let med at turveien opparbeides som realytelse er at den realiseres p\u00e5 det mest gunstige tidspunktet teknisk, praktisk og \u00f8konomisk sett. Det aktuelle arealet utgj\u00f8r et strekk p\u00e5 ca. 250 meter av turvegen. Utbyggers opparbeidelseskostnad for realytelsen er etter et omforent kostnadsestimat avtalt \u00e5 utgj\u00f8re totalt NOK 876 443 ekskl. mva. Opparbeidelseskostnad kr 876 443 er avtalt \u00e5 g\u00e5 til fradrag i avtalt anleggsbidrag. Se vedlagt tilbud fra entrepren\u00f8r som grunnlag for avtalt realytelse. I etterkant av utbyggers signering av avtalen, har utbygger \u00f8nsket \u00e5 f\u00e5 utbyggingsavtalen endret ved at punktet om realytelse tas ut. Foresp\u00f8rselen ble framsatt i forbindelse med utbyggers oppdagelse av at stedlige forhold ved realiseringen, gj\u00f8r sikringstiltak p\u00e5krevd, hvor disse igjen gir en forventet merkostnad p\u00e5 ca MNOK 1 \u2013 1,3. Foresp\u00f8rselen er vurdert med konklusjon om at kommunen ikke vil im\u00f8tekomme utbyggers \u00f8nske om \u00e5 endre avtalen. Fagetatens vurdering og anbefaling: Pbl \u00a7 17-3 tredje ledd gir rammene for hva som lovlig kan avtales av innhold i utbyggingsavtaler. Utbyggers anleggsbidrag er avtalt basert p\u00e5 rekkef\u00f8lgekrav i omr\u00e5deplanen for felt N5. Anleggsbidraget til utbygger er vurdert som n\u00f8dvendig for \u00e5 kunne gjennomf\u00f8re planen. 2 Utbyggingsavtalen m\u00e5 ogs\u00e5 vurderes \u00e5 v\u00e6re forholdsmessig med en rimelig fordeling av ansvars- og forpliktelser i forholdet mellom partene, vurdert opp mot den samlede kostnaden. Kostnadene for oppfyllelse av de samlede rekkef\u00f8lgekravene i omr\u00e5deplanen er ansl\u00e5tt til ca. MNOK 250. Kostnadsgrunnlaget fra Sweco og HRP gir grunnlaget for pris per m2 BRA som er vurdert realistisk vil bli utbygd de neste 10 \u2013 15 \u00e5rene. Denne prisen er brukt til \u00e5 beregne anleggsbidrag fra utbygger, som er del av utbyggingsavtalen. Fagetaten vurderer det som lite sannsynlig at kostnaden MNOK 250 vil kunne dekkes kun gjennom anleggsbidrag (private utbyggeres bidrag) i avtaleperioden. Det vil v\u00e6re behov for en offentlig andel dersom reguleringsplanens hovedgrep med oppgradering av Kokstadvegen skal kunne gjennomf\u00f8res. Fylkeskommunen har i brev datert 16.04.2021 sluttet seg til utbyggingsavtaler innenfor omr\u00e5deplanen med et generelt forbehold om finansiering og politisk godkjenning. Ser vi utbyggingsprosjektet p\u00e5 tomt med adresse Kokstaddalen 7 og 11 opp mot fylkeskommunens og kommunens respektive plikter etter avtalen, mener vi avtalen er rimelig og forholdsmessig. Det p\u00e5ligger de offentlige parter et omfattende ansvar i form av koordinering og faktisk realisering av tiltak. Etter dette mener Bymilj\u00f8etaten at innholdet i den fremforhandlede utbyggingsavtalen er innenfor rammene i pbl \u00a7 17-3 tredje ledd Utbyggingsavtalen har lagt ute til offentlig ettersyn i tidsrommet 18.05. \u2013 16.06.2024. Bymilj\u00f8etaten har ikke mottatt merknader til avtalen etter at den ble lagt ut til offentlig ettersyn \u00d8konomiske konsekvenser: Ikke relevant. Byr\u00e5dens vurdering og anbefaling/konklusjon: Byr\u00e5den anbefaler at byr\u00e5det godkjenner utbyggingsavtalen med Kokstaddalen 11 AS og Vestland Fylkeskommune om oppfyllelse av rekkef\u00f8lgekrav i omr\u00e5dereguleringsplan for Kokstad \u00d8st, plan nr. 61130000. Reguleringsplanen ble vedtatt av bystyret den 24.06.2022 etter ny 2. gangs behandling. Det er i vurderingen lagt vekt p\u00e5 at dette er den 17. avtalen som inng\u00e5s i planomr\u00e5det etter at omr\u00e5deplan for Kokstad \u00d8st ble vedtatt i 2017. N\u00f8dvendig utbedring av Kokstadvegen forutsetter offentlig bidrag, og bidra til \u00e5 oppfylle rekkef\u00f8lgekrav om tilrettelegging for gange, sykkel og turveger, samt kollektivfelt i nordre del av Kokstadvegen. Byr\u00e5den deler Bymilj\u00f8etatens vurderinger om fratrekk i beregningsgrunnlaget for tidligere innbetalinger i forbindelse med utbyggingsavtale Utbyggingsavtale Kokstaddalen 7, godkjent av byr\u00e5det 02.12.2021 i sak 1367/21. Byr\u00e5den er videre enig med vurderingene som er foretatt av Bymilj\u00f8etaten, da en mener at rekkef\u00f8lgekravene i utbyggingsavtalen er n\u00f8dvendige, og at tiltak og kostnad anses som forholdsmessige etter kravene i pbl \u00a7 17-3. Vedtakskompetanse: Myndighet til \u00e5 inng\u00e5 utbyggingsavtaler er delegert til byr\u00e5det, jf. bystyresak 462/24, Byr\u00e5dets fullmakter punkt 2.16: \u00abByr\u00e5det kan ogs\u00e5 inng\u00e5 utbyggingsavtaler jf. pbl \u00a7 17 (ref. bystyresak 63/07)\u00bb 3 Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det godkjenner utbyggingsavtalen med Kokstaddalen 11 AS. 2. Byr\u00e5d for byutvikling delegeres myndighet til \u00e5 signere utbyggingsavtalen p\u00e5 vegne av kommunen. Dato: 11. mars 2025 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagetatens notat av 16.01.2025 med f\u00f8lgende vedlegg: - Fremforhandlet utbyggingsavtale for Kokstaddalen 11 AS - Pristilbud fra entrepren\u00f8r om opparbeidelseskostnad turveg 4 "
}