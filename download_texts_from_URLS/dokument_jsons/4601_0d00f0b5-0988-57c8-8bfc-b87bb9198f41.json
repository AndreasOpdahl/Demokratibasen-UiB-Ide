{
  "dokument_id": "0d00f0b5-0988-57c8-8bfc-b87bb9198f41",
  "doc_type": "case_attachment",
  "kommune": 4601,
  "tittel": "2022-06-29 Kystverket soknad 1 Bergen Stord",
  "url": "https://bergen.kommune.no/politikere-utvalg/api/fil/bk360/9039915/2022-06-29-Kystverket-soknad-1-Bergen-Stord",
  "tekst": "Kystverket \u00c5lesund N0r5ke Fibre AS Serviceboks 2 Org. nr.: 919 865 334 6025 \u00c5lesund Adr.: S\u00f8rkedalsveien 6 0369 Oslo Telefon: 919 09 812 E-Post: hello@n0r5ke.com Deres ref.: V\u00e5r ref.: Sj\u00f8/22/1-1 Dato: 29 juni 2022 S\u00d8KNAD OM UTLEGG AV SJ\u00d8KABEL I BYFJORDEN, S\u00d8RA KJERRINGASUNDET, RAUNEFJORDEN OG LANGENUEN, VESTLAND FYLKE. N0r5ke Fibre AS er et firma og en n\u00f8ytral tilbyder av m\u00f8rk fiber, som skal bygge ny fiberoptisk infrastruktur mellom Bergen og Oslo. Firmaet investerer i utbygging av transportnett mellom viktige byer og knutepunkter i Norge hvor hovedm\u00e5let er \u00e5 gj\u00f8re tilbudet av m\u00f8rk fiber best mulig tilgjengelig for en st\u00f8rst mulig brukergruppe. N0r5ke Fibre AS er eid av N0r5ke Communication Services AG og norske private investorer. Som en del av utbyggingen planlegges det med bruk av sj\u00f8kabel og denne s\u00f8knaden gjelder for strekningen mellom Bergen og Stord i Stord kommune. Traseen vil ligge innenfor grensene til Bergen, Ask\u00f8y, \u00d8ygarden, Austevoll, Tysnes, Fitjar og Stord kommuner. N0r5ke Fibre AS s\u00f8ker herved om tillatelse til utlegg av sj\u00f8kabel i Byfjorden og Hjeltefjorden, Krossfjorden og Langenuen, slik det er vist p\u00e5 vedlagte kartskisser. I planleggingsfasen har vi benyttet kartverkt\u00f8y fra Kystverket og Fiskeridirektoratets nettsider. \u00abFiskeplasser \u2013 passiv redskap\u00bb P\u00e5 strekningen Bergen \u2013 Stord vil planlagte sj\u00f8kabeltras\u00e9 s\u00f8r for Lundaneset og ved inngang til Stord by, ligge innenfor omr\u00e5der hvor det fiskes med passiv redskap. I disse omr\u00e5dene fiskes det med konvensjonell redskap og ut fra den erfaringen vi har med denne type fiskeomr\u00e5der, vil ikke en sj\u00f8kabel forringe kvaliteten p\u00e5 feltene eller v\u00e6re til hinder eller ulempe for ut\u00f8velse av fiske. Videre vil planlagte sj\u00f8kabeltras\u00e9 ligge n\u00e6r akvakulturanlegg, 1 stk nordlig innl\u00f8p til Langenuen og 2 stk \u00f8st/vest siden av Langenuen ved Tysnes\u00f8ya Kryssing av installasjoner p\u00e5 sj\u00f8bunn Det er ikke til \u00e5 unng\u00e5\u030a at det tidvis oppst\u00e5r situasjoner hvor en installasjon vil m\u00e5tte krysse en annen installasjon p\u00e5 sj\u00f8bunn. For oms\u00f8kte traseer vil dette gjelde for flere r\u00f8rledninger, kraftkabler og telekabler. Generelt ved kryssinger er at vi tar kontakt med eierne av de installasjonene sj\u00f8kabelen vil krysse. Hensikten er \u00e5 gj\u00f8re avklaringer og f\u00e5 n\u00f8dvendig aksept for \u00e5 utf\u00f8re kryssinger. I denne s\u00f8knaden er det s\u00e6rlig viktig \u00e5 f\u00e5 p\u00e5 plass avtaler for kryssing og n\u00e6rf\u00f8ring av gass/oljeledninger. Vi ser det som ogs\u00e5 viktig \u00e5 f\u00e5 avklaringer for kryssing av kraft- og telekabler. Side 1 av 2 N0r5ke Fibre AS, sammen med entrepren\u00f8rfirma Brunbj\u00f8rn AS og SRS Maskin&Landbruk AS, st\u00e5r for planlegging av den landbaserte delen av anlegget. Entrepren\u00f8ren har ansvaret for innhenting av tillatelser fra grunneiere ved ilandf\u00f8ringsstedene. Ilandf\u00f8ringsstedene vil bli etablert p\u00e5 en sk\u00e5nsom m\u00e5te uten skjemmende inngrep i naturen. Vi vil ogs\u00e5 foreta sikring og ned-spyling av sj\u00f8kabelen ved ilandf\u00f8ringene. Ned-spylingen vil bli utf\u00f8rt fra h\u00f8yeste h\u00f8yvann og ned til en dybde i sj\u00f8en p\u00e5 mellom 10 og 15 meter. Oms\u00f8kt trase vil bli bunnkartlagt i forkant av installasjon. I installasjonsfasen vil utbygger benytte seg av en metode, som gir en n\u00f8yaktig posisjonering av kabelen i sj\u00f8en. Koordinatene vil bli oversendt Kartverket for oppdatering i sj\u00f8kart. Det planlegges med gjennomf\u00f8ring av anlegget i f\u00f8rste halvdel av 2023. Det er allikevel avgj\u00f8rende for utbygger at alle avklaringer er gjort og at tillatelser er p\u00e5 plass i god tid f\u00f8r utleggene starter. Vi im\u00f8teser Deres svar og h\u00e5per p\u00e5 en rask saksbehandling. Med vennlig hilsen N0r5ke Fibre AS ____________________ Rasmus T\u00f8mmer\u00e5s Vik Portfolio Manager Kontaktdata: N0r5ke Fibre AS v/Rasmus T\u00f8mmer\u00e5s Vik Epost: rasmus@n0r5ke.com eller hello@n0r5ke.com Tlf: 415 67 576 Vedl: - 3 stk kartskisser Side 2 av 2 "
}