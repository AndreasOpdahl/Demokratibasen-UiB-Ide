{
  "dokument_id": "01c9c8b8-3722-5896-9834-ee43c55c4f6b",
  "doc_type": "case_attachment",
  "kommune": 5501,
  "tittel": "Vedlegg 48. Vurdering av VAO-infrastruktur",
  "url": "https://innsyn.tromso.kommune.no/application/getMoteDokument?dokid=2002009760",
  "tekst": " Referanse: Dato: Notat 22/19137-65 06.09.2024 Notat KPA 2024, Vurdering av kommunalteknisk infrastruktur (VAO) i et klima i endring Kommunalteknisk infrastruktur \u2013 Hvilke utfordringer gir fortetting og et klima i endring? Felles rammeplan ved utarbeidelse av reguleringsplaner Et viktig grep i denne revisjonen er \u00e5 samordne vurderingene fra de kommunale fagenhetene i en felles rammeplan mht. bruk og utforming av uteomr\u00e5der i reguleringsplaner. Arealbehov og samordnede l\u00f8sninger for bl.a. veg, vann, avl\u00f8p, overvann og uteoppholdsareal utredes i en felles rammeplan, noe som bidrar til robuste reguleringsplaner og raskere byggesaksbehandling. Dette forutsetter at arbeidet med felles rammeplan er en integrert del av planprosessen fra planinitiativ til planforslag I en felles rammeplan for offentlig og privat infrastruktur samordnes l\u00f8sninger for: privat teknisk infrastruktur, samferdselsanlegg og gr\u00f8nnstruktur med beskrivelse av l\u00f8sninger for: \u2022 samferdselsanlegg \u2022 gr\u00f8nnstruktur og uteoppholdsareal \u2022 overvann og flomveger \u2022 vannforsynings-, avl\u00f8ps- og overvannsystemer \u2022 stormflovern og mellomlagringsvolum ved regulering i laveste sone (sj\u00f8p\u00e5virket sone) En felles rammeplan for uteomr\u00e5dene synliggj\u00f8r kompleksiteten av problemstillingene og de ulike l\u00f8sningene innbyrdes sammenheng og avhengighetsforhold som m\u00e5 l\u00f8ses i uteomr\u00e5dene for \u00e5 oppn\u00e5 robusthet mot klimaendringer og samtidig skape gode utemilj\u00f8. Krav om utarbeidelse av VAO-notat (vann, avl\u00f8p og overvann) til erstatning for felles rammeplan Eldre reguleringsplaner har ofte mangelfulle beskrivelser n\u00e5r det gjelder utfordringer og l\u00f8sninger for VAO-infrastruktur. For \u00e5 unng\u00e5 at valg av tilfeldige l\u00f8sninger skal skape store problemer for alle ber\u00f8rte i ettertid, stiller kommunen krav om at det skal foreligge et VAO-notat som sikrer at gjennomf\u00f8ring av tiltakene i tilstrekkelig grad har vurdert b\u00e5de konsekvenser for eksisterende VAO- infrastruktur og omfanget av ny VAO-infrastruktur som m\u00e5 etableres. Klimatilpasset overvannsl\u00f8sning er ofte en sentral del av notatet. H\u00e5ndtering av overvann i byggesaker \u2013 ny lovendring Flere endringer i plan- og bygningsloven samt TEK17 har til hensikt \u00e5 forebygge skader fra overvann. For byggesaker gjelder at overvann i st\u00f8rst mulig grad skal h\u00e5ndteres p\u00e5 egen eiendom. Siden overvannsh\u00e5ndtering ikke kan l\u00f8ses av private tiltakshavere eller av de kommunale enheter alene, blir ansvar og kostnader fordelt jf. tre-trinns-strategien for overvann (infiltrasjon, fordr\u00f8yning, trygg avledning). Troms\u00f8 Kommune Referanse: 22/19137-65 Dato: 06.09.2024 Side 1 av 6 Side 2 av 6 Figur 1: Prinsipp for \u00e5 h\u00e5ndtere \u00f8kt nedb\u00f8r for eksisterende bebgyggelse Fig.1 viser prinsippet som gjelder for eksisterende bebyggelse. Nye tiltak etter plan- og bygningsloven m\u00e5 forholde seg til de nye lovendringer som i utgangspunktet ikke ser for seg \u00e5 lede overvann til ledningsnett. Troms\u00f8 kommune VA har bestilt en utredning der det vurderes \u00e5 justere IVF-kurven for nedb\u00f8rsverdiene, noe som mest sannsynlig vil f\u00f8re til strengere krav mht returperiode n\u00e5r det gjelder infiltrasjon og fordr\u00f8yning p\u00e5 egen tomt. Det vises til eget notat om overvannsh\u00e5ndtering for byomr\u00e5det. Vannforsyning \u2013 et viktig gode for samfunnet Vannforsyning er samfunnskritisk infrastruktur. Svikt i vannforsyning vil ha stor samfunnsmessig konsekvens, enten svikten skyldes manglende kildekapasitet, utfall av vannbehandling, flaskehalser i overf\u00f8ringssystemene eller st\u00f8rre ledningsbrudd. Planlagte kommunale investeringer skal b\u00e5de gi \u00f8kt forsyningssikkerhet for dagens innbyggere og n\u00e6ringsliv, men samtidig ogs\u00e5 bidra til at vannforsyningen ikke blir en flaskehals for videre byvekst. Ved prosjektgjennomf\u00f8ring (prosjektering og entreprisegjennomf\u00f8ring) vil samordning mot andre kommunale seksjoner/enheter og andre utbyggingsinteresser st\u00e5 sentralt. Vedtatt kommunedelplan for vann og avl\u00f8p 2021-2032 har fokus p\u00e5: \u2022 Vannkilder, damsikkerhet og vannbehandling, der stikkord for tiltak bl.a. omfatter oppfyllelse av damsikkerhetsforskriftens krav og oppgradering av vannbehandlingsanlegget til Kval\u00f8ya vannverk. \u2022 Hovedstruktur Troms\u00f8 vannverk. Investeringene utgj\u00f8r ca. 1/3 av total planlagt investering innen vannforsyning. Vil bidra til styrket leveringssikkerhet og slokkevanndekning b\u00e5de p\u00e5 s\u00f8r-Troms\u00f8ya og p\u00e5 fastlandet. \u2022 Nok vann \u2013 Slokkevann og vanntap. Gjennomf\u00f8ring av kapasitets\u00f8kende tiltak p\u00e5 eksisterende vannledningsnett for p\u00e5 sikre tilstrekkelig slokkevann innenfor enkelte trykksoner. Utvikling av en vannm\u00e5lerstruktur som sikrer overv\u00e5king av vanntapsutviklingen innenfor kontrollerbare geografiske omr\u00e5der. \u2022 Fornyelse av vannledningsnettet. \u00d8ke utskiftingstempoet for \u00e5 unng\u00e5 flere lekkasjereparasjoner med tilh\u00f8rende leveringsforstyrrelser. Ta i bruk metoder for tilstandskartlegging for \u00e5 n\u00e6rme seg en optimal utvelgelse av ledningsstrekk eller geografiske omr\u00e5der mht. \u00e5 \u00abta ut\u00bb ledninger med kortest restlevetid som f\u00f8lge av h\u00f8yest risiko for brudd eller fordi kapasitetsgrensen er n\u00e5dd. \u2022 Vannforsyning i distriktet. Investeringene utl\u00f8ses i all hovedsak av overtakelse av private andelsvannverk som f\u00f8lge av oppf\u00f8lging av kommunestyrets vedtak i 161/2020. Side 3 av 6 Den kommunale vannforsyningen i distrikts-Troms\u00f8 best\u00e5r i stor grad av sm\u00e5 vannforsyningssystem der kapasiteten er begrenset, noe som betyr at forsyningsomr\u00e5dene har lite potensiale for utvidelse. Nye tiltak innenfor f.eks. reiseliv vil derfor ofte utl\u00f8se behov for etablering av egne vannforsyningssystem. Avl\u00f8psh\u00e5ndtering Innen avl\u00f8psh\u00e5ndtering har kommunen jf. vedtatt kommunedelplan for vann og avl\u00f8p 2021-2032, fokus p\u00e5 f\u00f8lgende: \u2022 Avl\u00f8pstransport i byomr\u00e5det \u2013 Laveste sone. Den evigvarende tidevannsbevegelsen er en kilde til sj\u00f8vannsinnlekking da deler av det lavtliggende byomr\u00e5det er preget av et utett privat/kommunalt avl\u00f8pssystem. Det er allerede avdekket at flere avl\u00f8pssoner i ulik grad er sj\u00f8vannsp\u00e5virket, og uten mottiltak vil stigende hav forverre situasjonen. I handlingsplan-perioden er ca. 12 % av totalrammen avsatt til ombyggingstiltak, der Terminalgata i Breivika og Sj\u00f8gata i sentrum er gitt prioritet. \u2022 Avl\u00f8pstransport i byomr\u00e5det \u2013 Pumpestasjoner og overl\u00f8p. Gjennomgang av til sammen 76 avl\u00f8pspumpestasjoner viser at ca. 60 % har grunne overl\u00f8psutslipp (d\u00e5rligste kategori). Ved prioritering av tiltak for \u00e5 oppn\u00e5 bedre utslippsl\u00f8sning er det fokus p\u00e5 omfanget av eksisterende brukerinteresser og brukerinteresser som tilf\u00f8res n\u00e6romr\u00e5det gjennom endring av arealform\u00e5l (bolig, rekreasjon og lignende). Overl\u00f8psmengdene som avlastes gjennom regnvannsoverl\u00f8p (driftsoverl\u00f8p) har betydning n\u00e5r oppfyllelse av renseeffekt ved prim\u00e6rrenseanlegg skal dokumenteres. M\u00e5lrettet innsats innenfor overv\u00e5king av overl\u00f8psmengder m\u00e5 derfor kombineres med m\u00e5lrettet innsats som fjerner overvann/fremmedvann fra fellessystemene. Blir sv\u00e6rt styrende for valg av geografiske omr\u00e5der for fornyelse og utformingen av de konkrete fornyelsestiltakene. \u2022 Fornyelse av avl\u00f8psnettet. Legger til grunn en gradvis \u00f8kning i fornyelsestakten i handlingsplanperioden. Viktig at utskifting av \u00abledningsmaterialer til besv\u00e6r\u00bb1 samtidig bidrar til etablering av et tett avl\u00f8pssystem i laveste sone og separerte hovedstrukturer innenfor ulike avl\u00f8pssoner som byggestein i et framtidig helhetlig separatsystem for h\u00e5ndtering av spillvann og overvann. \u2022 Avl\u00f8psrensing i byomr\u00e5det. Vedtatt KDP VA legger til grunn fortsatt dispensasjon fra sekund\u00e6rrensekravet. Inneb\u00e6rer at investeringsrammen i hovedsak skal benyttes til endring av prim\u00e6rrensestrukturen ved at Selnes avl\u00f8psrenseanlegg fases ut og i stedet overf\u00f8res til Langnes avl\u00f8psrenseanlegg som samtidig utvides og ombygges. \u2022 Avl\u00f8psh\u00e5ndtering i distrikts-Troms\u00f8. Fokus p\u00e5 oppgradering av eksisterende kommunale slamavskillere med tilh\u00f8rende nye utslippsarrangement bedre tilpasset resipientene for mottak av slamavskilt avl\u00f8psvann. Samordning i prosjektgjennomf\u00f8ring vil ogs\u00e5 her v\u00e6re av stor betydning. Avl\u00f8psrensing i lys av et nytt avl\u00f8psdirektiv fra EU Forurensningsforskriften regulerer krav til avl\u00f8pstransport og avl\u00f8psrensing, og kravene som foreligger har sitt utspring i EUs gjeldende avl\u00f8psdirektiv. For avl\u00f8psanlegg med utslipp > 10 000 pe til sj\u00f8 er det Statsforvalteren i Troms og Finnmark som er forurensningsmyndighet, dvs. i all hovedsak alle avl\u00f8psanlegg innenfor byomr\u00e5det. Resipientomr\u00e5det Troms\u00f8ysundet \u2013 Sandnessundet \u2013 Nordbotn \u2013 S\u00f8rbotn inng\u00e5r i kategorien \u00abmindre f\u00f8lsomt omr\u00e5de\u00bb. Troms\u00f8 kommune fikk i 2004 unntak fra krav om sekund\u00e6rrensing basert p\u00e5 gjennomf\u00f8rt resipientunders\u00f8kelse av dette resipientomr\u00e5det. For \u00e5 kunne f\u00e5 opprettholdt unntaket stilte Statsforvalteren krav om gjennomf\u00f8ring av gjentakende resipientunders\u00f8kelse hvert 4. \u00e5r. Dette overv\u00e5kingsprogrammet er n\u00e5 blitt gjennomf\u00f8rt 2007-2008, 2011-2012, 2015-2016 og 2020-2021. Til Side 4 av 6 tross for at Troms\u00f8 kommune i tidsrommet 2004-2021 har opplevd en betydelig befolknings\u00f8kning viser resipienten i hovedsak en uforandret milj\u00f8tilstand for de fleste unders\u00f8kte parametere n\u00e5r resultatene fra 2016 og 2021 sammenliknes. EU-kommisjonen la imidlertid fram et revidert forslag til avl\u00f8psdirektiv 26. oktober 2022, etterfulgt av h\u00f8ringer og behandling i EUs organer. Situasjonen pr. september 2024 er at arbeidet med revidert avl\u00f8psdirektiv er kommet s\u00e5 langt at det n\u00e5 foreligger en enighet mellom Kommisjonen, Parlamentet og R\u00e5det om de store og viktige sakene, og i pressemeldinger er det bl.a. blitt bekreftet at: \u2022 Virkeomr\u00e5det for direktivet blir tettbebyggelser fra 1 000 pe \u2022 Minimumskravet for alle anlegg i tettbebyggelser over 1000 pe blir sekund\u00e6rrensing. \u2022 Avl\u00f8psrenseanlegg over 150 000 pe vil f\u00e5 krav til b\u00e5de terti\u00e6rrensing (reduksjon av fosfor og nitrogen) og kvart\u00e6rrensing (reduksjon av mikroforurensninger). \u2022 Anlegg i tettbebyggelser fra 10 000 pe med utslipp til s\u00e5rbart omr\u00e5de vil f\u00e5 krav til terti\u00e6rrensing og/eller kvart\u00e6rrensing For Troms\u00f8 betyr dette krav om minimum sekund\u00e6rrensing av avl\u00f8psvannet fra byomr\u00e5det. I tillegg til milliardinvesteringer, vil dette ogs\u00e5 f\u00e5 store konsekvenser for Seksjon for vann og avl\u00f8p mht. kompetanseutvikling, personellressurser og driftsomfang. Det vil videre ogs\u00e5 utl\u00f8se behov for areal innenfor byomr\u00e5det utover dagens arealbeslag, noe som vil kunne by p\u00e5 konfliktpunkt i forhold til \u00f8vrig byutvikling. Revisjon av kommunedelplan for vann og avl\u00f8p med tilh\u00f8rende handlingsplan vil bli startet opp s\u00e5 snart endelig avl\u00f8psdirektiv foreligger. Avl\u00f8psanlegg som har utslipp som pr. i dag skjer til \u00abmindre f\u00f8lsomt omr\u00e5de\u00bb skal if\u00f8lge revidert forslag til direktiv, oppfylle krav om sekund\u00e6rrensing innen 12 \u00e5r etter vedtatt direktiv. Dersom endelig direktiv blir vedtatt innen utgangen av 2024, vil anleggene v\u00e6re oppgradert til minimum sekund\u00e6rrensing i l\u00f8pet av 2036. Ettersom arbeidet med implementering av revidert avl\u00f8psdirektiv i norsk lovverk vil ta tid, legger Seksjon for vann og avl\u00f8p til grunn at kravet om minimum sekund\u00e6rrensing skal v\u00e6re oppfylt innen utgangen av 2040. Overvannsh\u00e5ndtering i en tett by Av klimaprofil Troms (sist oppdatert april 2022)2 framg\u00e5r det bl.a. at gjennomsnittlig \u00e5rstemperatur i Troms er beregnet til \u00e5 \u00f8ke med cirka 5 grader frem til \u00e5r 2100, samtidig som \u00e5rsnedb\u00f8ren er beregnet \u00e5 \u00f8ke med cirka 15 prosent med en sesongfordeling der sommer og h\u00f8st har st\u00f8rst \u00f8kning. Det forventes at episoder med kraftig nedb\u00f8r \u00f8ker vesentlig b\u00e5de i intensitet og hyppighet i alle \u00e5rstider. Nedb\u00f8rmengden for d\u00f8gn med kraftig nedb\u00f8r forventes \u00e5 \u00f8ke med ca. 25 %. For varigheter kortere enn et d\u00f8gn, er indikasjonene p\u00e5 enda st\u00f8rre \u00f8kning, noe som ogs\u00e5 vil kunne gi forh\u00f8yet skaderisiko dersom det ikke settes inn systematiske tiltak i byomr\u00e5det som motvirker dette. B\u00e5de mindre, bratte vassdrag og andelen tette flater i byomr\u00e5det er typiske areal som gir rask avrenning under nedb\u00f8r, og \u00f8kning i intens nedb\u00f8r vil derfor inneb\u00e6re en risiko for \u00f8kende skadepotensiale for\u00e5rsaket av overvann p\u00e5 avveie. For \u00e5 m\u00f8te disse utfordringene er det behov for endringer i framtidig overvannsh\u00e5ndtering inklusiv flomvegh\u00e5ndtering. Utbygging av den nye generasjonen av klimatilpassede overvannsl\u00f8sninger vil imidlertid finne sted b\u00e5de ved separering av fellessystem i eksisterende gatel\u00f8p og innenfor nye utbyggingsomr\u00e5der. Omr\u00e5detypen vil uansett legge klare f\u00f8ringer p\u00e5 muligheten for og omfanget av \u00e5pne, overflatebaserte og klimarobuste l\u00f8sninger for overvannstransport ut til sj\u00f8, jf. illustrasjonen i figuren under. Side 5 av 6 Figur 2: Prinsippskisse - Kombinasjonsmuligheter mellom ledningsbasert overvannsh\u00e5ndtering og \u00e5pne l\u00f8sninger i eksisterende omr\u00e5der og omr\u00e5der under planlegging (Norconsult, 2018). Flomvegene som skal etableres for \u00e5 h\u00e5ndtere de st\u00f8rste regnhendelsene (urbanflommen) vil i hovedsak v\u00e6re p\u00e5/langs gatel\u00f8p innenfor eksisterende bebyggelse, mens nye utbyggingsomr\u00e5der i st\u00f8rre grad har potensielle for \u00e5 kunne benytte alt fra interne infiltrasjons- og fordr\u00f8yningsl\u00f8sninger, eksisterende \u00e5pne bekkel\u00f8p og gr\u00f8nnstrukturer til et slikt form\u00e5l. I eksisterende byomr\u00e5der med fellessystem vil overgangen til separate system, betyr at et ledningsbasert overvannssystem vil bli dominerende, men ogs\u00e5 her m\u00e5 potensiale for \u00e5pne overvannsl\u00f8sninger avklares. Nedb\u00f8rhendelser utover overvannsledningenes dimensjonerende oversv\u00f8mmelseshyppighet utl\u00f8ser da behov for at overskytende vannmengder ledes til flomveg for \u00e5 minimalisere nedstr\u00f8ms skader. Det vises til eget notat om flomveger, som beskriver utfordringen n\u00e6rmere. Overvannsh\u00e5ndtering og beskyttelse mot stigende hav Klimaendringene gir seg ogs\u00e5 utslag i stigende hav og dermed h\u00f8yere stormflo. Det m\u00e5 derfor etableres stormflovern for beskyttelse mot skader p\u00e5 bygninger, samferdselsanlegg mv. Stormflosikring og h\u00e5ndtering av generell overflateavrenning og urban flom ved st\u00f8rre nedb\u00f8rhendelser, m\u00e5 ses i sammenheng for \u00e5 avklare om det m\u00e5 sikres areal til mellomlagringsvolum ved sammentreff mellom overflateavrenning/urban flom og stormflohendelser. I klimatilpasningsarbeidet blir den nye hverdagen i st\u00f8rre grad \u00e5pne overvannssystem for infiltrasjon, fordr\u00f8yning og transport av ordin\u00e6re overvannsmengder, flomveger for h\u00e5ndtering av urban flom inklusive mellomlagringsvolum og stormflovern. Dette m\u00e5 ses i sammenheng med eget notat om stormflovern. Finansieringsbehov for klimarobust infrastruktur Seksjon for vann og avl\u00f8p yter gebyrfinansierte tjenester, der vann og avl\u00f8psgebyret er begrenset til n\u00f8dvendige kostnader for \u00e5 utf\u00f8re tjenesten. Den nye generasjonen av \u00e5pne overvannsl\u00f8sninger utl\u00f8ser imidlertid behov for en ny tolkning av hvilke overvanntiltak som er \u00e5 betrakte som n\u00f8dvendige for at kommunen skal kunne drifte sine avl\u00f8psanlegg p\u00e5 en god m\u00e5te i ulike situasjoner. I m\u00f8te med eksisterende selvkostregelverk vil det derfor kunne oppst\u00e5 situasjoner der overvannstiltak som skal inng\u00e5 i en helhetsl\u00f8sning, m\u00e5 hente sin Side 6 av 6 finansiering fra det skattefinansierte investerings- og driftsbudsjettet, selv om ansvaret for gjennomf\u00f8ring av tiltakene skulle plasseres hos Seksjon for vann og avl\u00f8p I tillegg til disse begrensningene, vil f\u00f8lgende tiltak uansett ikke vil kunne finansieres som gebyrfinansiert tjeneste innenfor virksomhetsomr\u00e5de vann og avl\u00f8p: \u2022 Etablering og drift og vedlikehold av stormflovern \u2022 Etablering og drift og vedlikehold av flomveger som ikke er n\u00f8dvendige for \u00e5 avlaste et overbelastet avl\u00f8ps-/overvannsnett. Dette inkluderer i slike tilfeller ogs\u00e5 n\u00f8dvendige l\u00f8sninger for mellomlagring n\u00e5r stormflo inntreffer \u2022 Overvannstiltak som ikke utl\u00f8ses av behovet for tiltak p\u00e5 avl\u00f8psnettet som f\u00f8lge av sprengt kapasitet e.l. Lokale tiltak for \u00e5 h\u00e5ndtere overvann som renner av fra overflaten som f\u00f8lge av nedb\u00f8r o smeltevann kan ikke gebyrfinansieres. Dette gjelder formeksempel etablering av infiltrasjonssoner, fordr\u00f8yningsbasseng, regnbed og gr\u00f8nne tak. Valg av overvannsl\u00f8sninger som del av klimatilpasningsarbeidet begynner \u00e5 falle p\u00e5 plass. Det gjenst\u00e5r likevel sv\u00e6rt viktige avklaringer mht. eierskap til de ulike l\u00f8sninger b\u00e5de ved planlegging, prosjektering og utbygging i kommunal regi og ved overtakelse til kommunal drift og vedlikehold regulert gjennom utbyggingsavtalene. Avdeling for bymilj\u00f8 vil derfor benytte arbeidet med utvikling av en veileder for felles rammeplan til ogs\u00e5 \u00e5 avklare disse viktige problemstillingene. "
}