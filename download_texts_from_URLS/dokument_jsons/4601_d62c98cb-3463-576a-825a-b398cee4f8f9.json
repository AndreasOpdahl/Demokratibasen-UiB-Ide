{
  "dokument_id": "d62c98cb-3463-576a-825a-b398cee4f8f9",
  "doc_type": "case_attachment",
  "kommune": 4601,
  "tittel": "Reguleringsbestemmelser datert 18.09.24",
  "url": "https://bergen.kommune.no/politikere-utvalg/api/fil/bk360/11187718/Reguleringsbestemmelser-datert-18-09-24",
  "tekst": " Reguleringsplan, detaljregulering for: jf. plan- og bygningslovens (pbl) kap.12 Laksev\u00e5g, gnr. 154 bnr. 408 mfl. \u00d8vre Fyllingsveien Nasjonal arealplan-ID 4601_70650000 Saksnummer 202030084 / PLAN-2022/20652 Siste revisjonsdato bestemmelser 18.09.24 Vedtatt av bystyret dd.mm.\u00e5\u00e5\u00e5\u00e5 Det bekreftes at bestemmelsene er i samsvar med bystyrets vedtak. ______________________________ avdelingsleder Side 1 av 9 Reguleringsbestemmelser Arealplan-ID 4601_70650000 REGULERINGSBESTEMMELSER (pbl \u00a7 12-7) 1 Planens hensikt Reguleringsplanen omfatter bruksendring og ombygging av det tidligere Soltun aldershjem fra omsorgsboliger til ordin\u00e6re leiligheter. Planen legger ikke opp til \u00f8kt byggevolum eller vesentlige endringer p\u00e5 eksisterende bygningskropp, som er verneverdig. Les planbeskrivelsen datert 18.09.24 for utfyllende informasjon. 2 Fellesbestemmelser for hele planomr\u00e5det Funksjons- og kvalitetskrav (\u00a7 12-7 nr. 4) 2.1 Terrengbehandling Alle terrenginngrep skal skje mest mulig sk\u00e5nsomt. 2.2 Overvannsh\u00e5ndtering Overvannsh\u00e5ndtering skal l\u00f8ses iht. VA-rammeplan, datert 30.09.22, rev. 20.04.2023. 2.3 Avkj\u00f8rsler Eksisterende avkj\u00f8rsler er vist med avkj\u00f8rselspiler i plankartet med retningsgivende plassering. Eksisterende avkj\u00f8rsler skal ha fri sikt i samsvar med krav i Statens vegvesens h\u00e5ndbok N100 \u00abVeg og gateutforming\u00bb. Ved etablering av nye avkj\u00f8rsler skal det v\u00e6re fri sikt i samsvar med krav i Statens vegvesens h\u00e5ndbok N100 \u00abVeg og gateutforming\u00bb. Alle avkj\u00f8rsler skal ha frisikt til regulert sykkelanlegg iht. h\u00e5ndbok N100. Eventuelle avvik fra gjeldende vegnormal skal godkjennes av vegeier gjennom s\u00f8knad om fravik. 2.4 Byggegrenser (\u00a7 12-7 nr. 2) 2.5.1 St\u00f8yskjerm i bestemmelsesomr\u00e5de #1 tillates etablert utenfor byggegrensen, jf. bestemmelse 5.1.1. 2.5 Milj\u00f8kvalitet (\u00a7 12-7 nr. 3) St\u00f8ygrenseverdier i retningslinje T-1442 gj\u00f8res gjeldende for bebyggelse i planomr\u00e5det, med f\u00f8lgende presiseringer: - Alle boenheter skal ha minst en fasade som vender mot stille side der st\u00f8yniv\u00e5et ikke overstiger nedre grenseverdi for gul sone. Minst halvparten av oppholdsrom og minimum ett soverom skal ha minst ett vindu som kan \u00e5pnes mot stille side. - Alle boenheter, med unntak av to leiligheter i tilbygg i nord, skal ha tilgang til egnet uteoppholdsareal med st\u00f8yniv\u00e5 Lden < 55 dB. - Tilfredsstillende st\u00f8yniv\u00e5 tillates oppn\u00e5dd ved skjermingstiltak. 2.6 Bygge- og anleggsfasen 2.6.1 Det skal etableres et midlertidig gjerde for \u00e5 fysisk avgrense eksisterende vegetasjon og bygge- og anleggsomr\u00e5det. Side 2 av 9 Reguleringsbestemmelser Arealplan-ID 4601_70650000 2.6.2 Det skal ikke utf\u00f8res st\u00f8yende anleggsaktivitet i tidsrommet 23:00\u201307:00. 2.6.3 N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. 2.6.4 For \u00e5 oppn\u00e5 tilfredsstillende milj\u00f8forhold i bygge- og anleggsfasen skal grenser i enhver tids gjeldende retningslinjer for behandling av luftkvalitet og st\u00f8y i arealplanleggingen tilfredsstilles. 3 Bestemmelser til arealform\u00e5l 3.1 Bebyggelse og anlegg (\u00a7 12-5 nr. 1) 3.1.1 Blokkbebyggelse, BB Utforming (\u00a712-7 nr. 1): 3.1.1.1 Type bebyggelse 3.1.1.1.a Eksisterende bebyggelse skal videref\u00f8res og skal ikke rives. 3.1.1.1.b Ved istandsetting og vedlikehold av bygningen, skal tilbakef\u00f8ring til opprinnelig uttrykk, detaljering og materialbruk v\u00e6re det f\u00f8rende. 3.1.1.1.c Det tillates inntil 10 boenheter i BB. 3.1.1.1.d Underetasjen skal inneholde boder, sykkelparkering, bossrom, samt fellesrom og eventuelle andre fellesfunksjoner. 3.1.1.2 Grad av utnytting Maksimal grad av utnytting er angitt p\u00e5 plankartet. 3.1.1.3 Byggeh\u00f8yder Skille mellom tillatt maksimal m\u00f8neh\u00f8yde og gesimsh\u00f8yde g\u00e5r mellom opprinnelig bygningskropp og nyere tilbygg i nord. Maksimalt tillatt gesimsh\u00f8yde gjelder ikke takarker. 3.1.1.4 Byggegrenser Parkeringsplasser og mindre tiltak som trapper, ramper, st\u00f8ttemurer, gjerder og lignende tillates etablert utenfor byggegrensen. 3.1.1.5 Materialbruk 3.1.1.5.a Fasader skal kles med trekledning, og vinduer og d\u00f8rer skal v\u00e6re i tre. 3.1.1.5.b Rekkverk p\u00e5 altaner og verandaer skal etableres i tre. 3.1.1.6 Andre krav om utforming 3.1.1.6.a Bygningens hovedform skal bevares og endringer skal tilpasses bygningens hovedform. 3.1.1.6.b Fargen p\u00e5 st\u00f8yskjermen skal v\u00e6re tilsvarende fargen p\u00e5 bygning i felt BB, og iht. bygningens historiske fargepalett, se planbeskrivelsen, kap. 5.3. 3.1.1.6.c Bygg og uteareal i felt BB skal gis en god materialbruk og en utforming med h\u00f8y arkitektonisk kvalitet. Det skal etterstrebes god funksjonell og arkitektonisk Side 3 av 9 Reguleringsbestemmelser Arealplan-ID 4601_70650000 helhetsvirkning i samsvar med byggets opprinnelige utforming og de eksisterende omgivelsene. 3.1.1.6.d Rekkverk p\u00e5 altaner og verandaer skal gis en utforming som komplimenterer byggets opprinnelige utforming. Rekkverk p\u00e5 verandaer i byggets nyere del i nord skal ha 1,2 meter h\u00f8yt, tett rekkverk. 3.1.1.6.e Innenfor felt BB kan det etableres interne gangveger, ramper og trapper, leke- og uteoppholdsareal, parkeringsplasser og n\u00f8dvendige murer/ fyllinger. Funksjons- og kvalitetskrav (\u00a7 12-7 nr. 4): 3.1.1.7 Adkomst 3.1.1.7.a Kj\u00f8rbar adkomst til felt BB er fra Arne Abrahamsens vei o_KV2, via felles veg f_V. 3.1.1.7.b Adkomst for g\u00e5ende og syklende er fra Arne Abrahamsens vei o_KV2, via felles veg f_V, og fra o_SA1 og o_FO2 langs \u00d8vre Fyllingsvei o_KV1. 3.1.1.8 Tilgjengelighet Gangbar tilkomst fra boliger til felles uteoppholdsareal, boder, bossrom, renovasjonsareal, sykkelparkering og fellesrom i underetasjen skal ha en maks stigning p\u00e5 1:15. 3.1.1.9 Hensyn til eksisterende vegetasjon og terreng 3.1.1.9.a Eksisterende vegetasjon i felles uteoppholdsareal i felt BB skal i hovedsak bevares. 3.1.1.9.b Dersom eksisterende frukttr\u00e6r i felles uteoppholdsareal ber\u00f8res av en eventuell utvidelse av offentlig samferdselsform\u00e5l i \u00d8vre Fyllingsvei, skal disse flyttes til egnet plass innenfor felt BB. 3.1.1.10 Uteoppholdsareal og lekeplasser 3.1.1.10.a Det skal settes av minst 75m2 uteoppholdsareal per boenhet i felt BB. 3.1.1.10.b Tellende uteoppholdsareal skal ha st\u00f8yforhold iht. Klima- og milj\u00f8departementets retningslinje for behandling av st\u00f8y i arealplanleggingen (T-1442/2021), tabell 2. Halvparten av n\u00f8dvendig uteoppholdsareal p\u00e5 bakken, dvs. 225m2, skal ha sol i minst 4 timer ved v\u00e5rjevnd\u00f8gn. 3.1.1.10.c Felles uteoppholdsareal skal tilrettelegges for lek og opphold, og skal inkludere sitteplasser og minst 2 ulike lekeapparater. 3.1.1.10.d Boenheter i byggets vernede del skal ha minst 5m2 og maks 10m2 privat uteoppholdsareal p\u00e5 altan. Boenheter i byggets nyere del skal ha privat uteoppholdsareal p\u00e5 minst 10m2 p\u00e5 veranda. 3.1.1.10.e Det skal etableres en gangsone/ randsone med minst 1,5 meters bredde langs fasadelivet p\u00e5 \u00f8stsiden av bebyggelsen p\u00e5 BB. Gangsonen/ randsonen skal ha et annet dekke enn tilgrensende parkeringsareal. 3.1.1.10.f Illustrasjonsplanen, datert 05.06.24, skal v\u00e6re retningsgivende for plassering av interne gangveger og utforming av felles uteoppholdsareal. 3.1.1.11 Parkering og sykkelparkering 3.1.1.11.a Det skal etableres minst 2,5 sykkelparkeringsplasser per 100m2 BRA bolig for beboere i felt BB. Alle sykkelparkeringsplassene skal etableres i byggets underetasje, og minst Side 4 av 9 Reguleringsbestemmelser Arealplan-ID 4601_70650000 halvparten skal v\u00e6re dimensjonert og tilrettelagt med str\u00f8muttak for el-sykler. Parkeringsareal for sykkel skal v\u00e6re lett tilgjengelig og l\u00e5sbart. 3.1.1.11.b Det tillates maksimalt 5 bilparkeringsplasser for beboere i BB. Av disse skal det v\u00e6re minst 1 HC-parkeringsplass og 1 gjesteparkeringsplass. HC-parkering skal ha bredde p\u00e5 minimum 4,5 og lengde p\u00e5 minimum 6 meter, og skal ligge i n\u00e6rheten av inngangsparti. 2 av p- plassene kan tinglyses for bildeleordning. 3.1.1.12 Renovasjon 3.1.1.12.a Oppstillingsplass for avfallsbeholdere er avsatt i felt f_RA. 3.1.1.12.b Det skal settes av tilstrekkelig areal for oppbevaring av avfallsbeholdere i byggets underetasje. 3.1.1.13 Dokumentasjonskrav og s\u00e6rskilt underlag til byggesaksbehandlingen (\u00a7 12-7 nr. 12) 3.1.1.13.a F\u00f8r igangsettingstillatelse skal det foreligge plan for beskyttelse av omgivelsene for ulemper i bygge- og anleggsfasen i samsvar med bestemmelse 2.6. Planen skal inneholde: driftstider, st\u00f8vdemping og st\u00f8yforhold, beskrivelse av n\u00f8dvendige beskyttelsestiltak, samt plassering av midlertidig gjerde for fysisk avgrensing mellom vegetasjon og bygge- og anleggsomr\u00e5det. 3.1.1.13.b Eksisterende frukttr\u00e6r i felles uteoppholdsareal skal bevares og sikres med marksikringsgjerde rundt tr\u00e6rnes rotsone under eventuelle anleggsperioder. 3.1.1.13.c Ved s\u00f8knad om tiltak skal det legges ved utomhusplan for \u00e5 vise hvordan plankart og bestemmelsene er oppfylt. Utomhusplan skal v\u00e6re i m\u00e5lestokk 1:200 eller 1:500. Illustrasjonsplanen, datert 29.08.24, skal v\u00e6re grunnlaget for utarbeidelse av utomhusplanen. 3.1.1.13.d Utomhusplan skal vise f\u00f8lgende: - nye og eksisterende h\u00f8ydekoter - materialbruk - plassering av bygg - lek- og uteoppholdsareal og deres utforming og kvaliteter, inkludert m\u00f8blering - avkj\u00f8rsler og parkeringsl\u00f8sning - interne gangveier og adkomster - terrengbehandling, skj\u00e6ringer, fyllinger og forst\u00f8tningsmurer - murer, skj\u00e6ringer og fyllinger - trapper, gjerder og rekkverk - beplantning av ny vegetasjon og bevaring av eksisterende vegetasjon - utstrekning av st\u00f8yskjerm - overvannsl\u00f8sninger - renovasjonsl\u00f8sning 3.1.1.13.e Tegninger (plan, snitt og oppriss) av st\u00f8yskjerm og plantefelt skal foreligge som del av underlag til byggesaksbehandlingen. Boligkvalitet (\u00a7 12-7 nr. 5) 3.1.1.14 Tetthet, antall og boligsammensetning/st\u00f8rrelse 3.1.1.14.a Boenheter i felt BB skal ha varierende st\u00f8rrelser. Minimum 20 % av boenhetene skal ha bruksareal over 100 m2. 3.1.1.14.b Boenheter skal ha bruksareal p\u00e5 minimum 50 m2 BRA + bodareal. Side 5 av 9 Reguleringsbestemmelser Arealplan-ID 4601_70650000 3.1.1.14.c Dersom loft benyttes til boligareal skal arealet tilknyttes leiligheter i 2. etasje ved at 2 eller flere av leilighetene i 2. etasje g\u00e5r over to plan. 3.1.1.15 Andre forhold knyttet til byggegrenser, milj\u00f8kvalitet, samfunnssikkerhet og verneverdier som gjelder dette/disse byggeomr\u00e5dene spesielt (\u00a7 12-7 nr. 2, 3, 4, 6) 3.1.1.15.a Bygg i BB er verneverdig med unntak av tilbygg i nord. Hele bygget skal bevares. Oppgraderinger i interi\u00f8r og eksteri\u00f8r tillates. 3.1.1.15.b Det tillates etablert arker og vinduer p\u00e5 tak. Arker skal v\u00e6re maks 3 meter brede og ha gesims p\u00e5 maks k+135. Illustrasjoner vist i planbeskrivelse datert 18.09.24 skal v\u00e6re retningsgivende for utforming. 3.1.1.15.c P\u00e5 den del av bebyggelsen i felt BB som er verneverdig tillates sammenhengende altaner i 1. etasje (med skillevegger) p\u00e5 vestfasaden og separate altaner i 2. etasje p\u00e5 \u00f8stfasaden. Hver altan skal v\u00e6re p\u00e5 maks 10 m2 gulvareal. 3.1.1.15.d Det tillates verandaer og inntrukne fasader p\u00e5 bygningens nyere del i nord. Hver veranda skal ha maks 14 m2 gulvareal. 3.1.1.15.e Ved legging av nytt tak skal skiferstein vurderes. 3.1.2 Renovasjonsanlegg, RA Utforming (\u00a712-7 nr. 1) 3.1.2.1 Arealbruk f_RA er renovasjonsareal for beboere i felt BB. Funksjons- og kvalitetskrav (\u00a7 12-7 nr. 4) 3.1.2.2 Stigningsforhold, krav til type dekke, frisikt Innenfor f_RA skal det avsettes plass for avfallsbeholdere for restavfall, papp/papir, plast og matavfall for boligene i BB. Renovasjonsl\u00f8sningen skal etableres i samsvar med BIRs renovasjonstekniske veileder og i henhold til RTP, datert 27.03.23. 3.2 Samferdselsanlegg og teknisk infrastruktur (\u00a7 12-5 nr. 2) 3.2.1 Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) Offentlige form\u00e5l: - o_KV1-o_KV4 - o_FO1-o_FO4 - o_GG - o_SA1-o_SA3 - o_AVG3-o_AVG5 - o_KH1 og o_KH2 - o_SK1 og o_SK2 Felles form\u00e5l: - f_V er felles for eiendommene gnr/bnr 154/408, 154/565 og 154/28. - f_AVG1 og f_AVG2 er felles for eiendommene gnr/bnr 154/408, 154/565 og 154/28. - f_RA er felles for beboere i felt BB. Side 6 av 9 Reguleringsbestemmelser Arealplan-ID 4601_70650000 3.2.2 Fortau, FO Utforming (\u00a7 12-7 nr. 1) 3.2.2.1 Utforming - o_FO1-o_FO4 skal utformes som vist i plankart. Eksisterende fortau langs o_KV1 og ber\u00f8rt uteoppholdsareal i felt BB skal opprettholdes inntil o_FO2-o_FO4 skal opparbeides. - Det tillates kj\u00f8ring over o_FO2 til boliger p\u00e5 eiendommene gnr/bnr 154/247 og 154/ 481 fra \u00d8vre Fyllingsveien. 3.2.3 Sykkelanlegg, SA Utforming (\u00a7 12-7 nr. 1) 3.2.3.1 Arealbruk - o_SA1-o_SA3 skal utformes som vist i plankart. Eksisterende fortau langs o_KV1 og ber\u00f8rt uteoppholdsareal i felt BB skal opprettholdes inntil o_SA1-3 skal opparbeides. - Det tillates kj\u00f8ring over o_SA1 til boliger p\u00e5 eiendommene gnr/bnr 154/247 og 154/ 481 fra \u00d8vre Fyllingsveien. 3.2.4 Gangveg, GG Utforming (\u00a712-7 nr. 1) 3.2.4.1 Arealbruk o_GG er eksisterende gangveg/snarveg for beboere i omr\u00e5det. Funksjons- og kvalitetskrav (\u00a7 12-7 nr. 4) 3.2.4.2 Stigningsforhold, krav til type dekke, frisikt - o_GG skal ryddes og opprettholdes som snarveg og skal gruses. - Det tillates kj\u00f8ring over o_GG til boliger p\u00e5 eiendommene gnr/bnr 154/247 og 154/481 fra \u00d8vre Fyllingsveien. Det tillates ikke en \u00f8kning i kj\u00f8ring over feltet. Gjennomkj\u00f8ring til Arne Abrahamsens vei er ikke tillatt. - Det tillates kj\u00f8ring over o_GG til garasje \u00f8st p\u00e5 eiendom gnr/bnr 154/481 fra Arne Abrahamsens vei. Gjennomkj\u00f8ring til \u00d8vre Fyllingsveien er ikke tillatt. 3.2.6 Kollektivholdeplass, KH Utforming (\u00a712-7 nr. 1) 3.2.6.1 Arealbruk o_KH1 er kantstopp for buss. Kantstoppet skal etableres minst 10 meter fra lysregulert overgangsfelt. o_KH2 er areal for busskur. Eksisterende busskur skal bevares. 3.2.7 Kombinert form\u00e5l kj\u00f8reveg og sykkelanlegg, SK Side 7 av 9 Reguleringsbestemmelser Arealplan-ID 4601_70650000 Utforming (\u00a712-7 nr. 1) 3.2.6.1 Arealbruk o_SK1-o_SK2 er kombinert form\u00e5l kj\u00f8reveg og sykkelanlegg. Feltene skal opparbeides gjennomg\u00e5ende i sammenheng med tilknyttede felt o_SA1-o_SA3. 4 Bestemmelser til hensynssoner (\u00a7\u00a7 12-6, 12-7 og 11-8) 4.1 Sikrings-, st\u00f8y- og faresoner (\u00a7 11-8 a) (sone H140) - Frisiktsoner H140 skal samsvare med krav i Statens vegvesens h\u00e5ndbok N100. - Innenfor frisiktsoner H140 skal sikthindringer (som for eksempel vegetasjon, terreng, mur eller sn\u00f8) ikke v\u00e6re h\u00f8yere enn 0,5 meter over prim\u00e6rvegens kj\u00f8rebaneniv\u00e5. I tillegg skal det sikres at planet mellom \u00f8yepunkt i sekund\u00e6rvegen og kj\u00f8rebanen i prim\u00e6rvegen er fritt for sikthindringer. 5 Bestemmelser til bestemmelsesomr\u00e5de (\u00a7 12-7) 5.1 Vilk\u00e5r for bruk av areal, bygninger og anlegg, #1 5.1.1 I bestemmelsesomr\u00e5de #1 tillates det oppf\u00f8rt st\u00f8yskjerm. 5.1.2 St\u00f8yskjermen skal ha port og skal ikke oppf\u00f8res n\u00e6rmere fortauet enn 0,3 meter. Ved port skal st\u00f8yskjermen vinkles og v\u00e6re minst 0,5 meter fra fortauet. 5.1.3 Maks h\u00f8yde for st\u00f8yskjerm er 2,7 meter. St\u00f8yskjermen skal, der det er mulig mht. st\u00f8ykrav, trappes ned til et minimum. Eksakt h\u00f8yde og nedtrapping skal vises ved s\u00f8knad om tiltak. 5.1.4 Fargen p\u00e5 st\u00f8yskjermen skal v\u00e6re tilsvarende fargen p\u00e5 bygning i felt BB, og iht. bygningens historiske fargepalett, se planbeskrivelsen, kap. 5.3. 5.1.5 St\u00f8yskjermen skal oppf\u00f8res som doble treskjermer med innslag av transparent materiale, og skal ha en estetisk tiltalende utforming. 5.1.6 Det skal plantes klatreplanter og sikres tilstrekkelig jordvolum for klatreplanter langs st\u00f8yskjermen. 5.1.7 St\u00f8yskjermens port skal vende innover i BB. Ved porten skal det etableres belysning med mist to lyspunkt ved offentlig fortau, jf. i tr\u00e5d med l\u00f8sning vist i kap. 8.11.5 i planbeskrivelsen. 6 Rekkef\u00f8lgebestemmelser (\u00a7 12-7 nr. 10) 6.1 F\u00f8r bebyggelse tas i bruk (felt BB) 6.1.1 Felles renovasjonsanlegg f_RA skal v\u00e6re etablert i samsvar med 3.1.2.2. 6.1.2 Felles uteoppholdsareal i BB skal v\u00e6re ferdig opparbeidet. 6.1.3 Felles parkering i BB skal v\u00e6re etablert. 6.1.4 St\u00f8yskjerm skal v\u00e6re ferdigstilt. 6.1.5 o_GG skal ryddes for overgrodd vegetasjon og s\u00f8ppel. Side 8 av 9 Reguleringsbestemmelser Arealplan-ID 4601_70650000 Dokumenter som gis retningsgivende virkning gjennom henvisning i bestemmelsene - Illustrasjonsplan datert 29.08.24 er retningsgivende for utbygging av omr\u00e5det. - VA-rammeplan utarbeidet av A/Stab, datert 30.09.2022. - St\u00f8yrapport utarbeidet av Brekke & Strand Akustikk AS, datert 14.09.2022, rev. 20.04.2023. Side 9 av 9 Reguleringsbestemmelser Arealplan-ID 4601_70650000 "
}