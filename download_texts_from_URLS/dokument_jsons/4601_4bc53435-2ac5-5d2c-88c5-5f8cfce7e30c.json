{
  "dokument_id": "4bc53435-2ac5-5d2c-88c5-5f8cfce7e30c",
  "doc_type": "case_attachment",
  "kommune": 4601,
  "tittel": "Fagnotat datert 03.09.2024\n",
  "url": "https://bergen.kommune.no/politikere-utvalg/api/fil/bk360/11125242/Fagnotat-datert-03-09-2024-",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/15653-3 (Arbeidssted) Saksbehandler: Fredrik Dr\u00f8nen Dato: 03.09.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 36/22/0/0 Nordeidst\u00f8len 27. Klage p\u00e5 avslag. Oppf\u00f8ring av naust. Tiltakshaver, Wouter Alberic Jozef Myny, i klage datert 22.08.2024. Hvem klager? Tiltaket Nybygg naust. I vedtak av 14.08.2024 ble s\u00f8knad om tillatelse til oppf\u00f8ring av et Vedtaket frittliggende naust avsl\u00e5tt, jf. kommuneplanens arealdel \u00a7 3.1 -plankrav og \u00a7 6.1.1 -byggegrenser mot sj\u00f8. I KPA2018 har eiendommen arealform\u00e5l Bebyggelse og anlegg -\u00f8vrig byggesone, og hensynssone Funksjonell strandsone Planstatus Eiendommen er ikke detaljregulert. Vilk\u00e5rene for \u00e5 gi dispensasjon er til stede, jf. pbl. \u00a7 19-2. Klagegrunner Det er ikke behov for ytterligere saksbehandling ved en eventuell Behov for ytterligere omgj\u00f8ring. saksbehandling ved eventuell omgj\u00f8ring Det anbefales at vedtak av 14.08.2024 opprettholdes. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen 1.1.1. Nabomerknad Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 36 bruksnummer 540. Merknaden er som f\u00f8lger: \u00abHei, jeg savner en forklaring p\u00e5 hvordan sideveggene og takkonstruksjonen blir i forhold til eksisterende nabonaust med tanke p\u00e5 tilkomst og vedlikehold for alle tre naustene egentlig.\u00bb S\u00f8ker har kommentert: \u00abTiltaket er nabovarslet digitalt. Det er innkommet en merknad i saken, fra gbnr. 36/540, Jan Kringlen. Nabo er imidlertid ikke mot tiltaket, men \u00f8nsker kun en avklaring p\u00e5 hvordan en vil tilpasse oppf\u00f8ring av naust vegg i vegg med nabo. Nabo er ellers positiv til at det bygges som vist p\u00e5 varslede tegninger og har signert nabosamtykke for plassering, se vedlagt nabosamtykke. Den videre tilpasning av tiltaket mot nabo tas i felles dialog og tilpasses p\u00e5 stedet. Det legges etter dette til grunn at nabo har samtykket til tiltaket.\u00bb V\u00e5r vurdering er at merknaden ikke har relevans for utfallet av saken. 1.1.2. Uttalelse fra Statsforvaleteren i Vestland Statsforvalteren i Vestland har gitt uttalelse datert 04.07.2024: \u00abNasjonalt strandsonevern og Statlige planretningslinjer for differensiert forvaltning av strandsonen langs sj\u00f8en har som overordnet m\u00e5lsetning \u00e5 sikre strandsonen med de n\u00e6re sj\u00f8arealer for allmennhetens praktisering av friluftsliv, hensynet til natur- og kulturmilj\u00f8, landskap og andre allmenne interesser. Det skal s\u00e5ledes praktiseres en sv\u00e6rt streng praksis ved behandling av dispensasjoner i strandsonen. Alle tiltak av karakter utbygging og privatisering i strandsonen bryter derfor med nasjonale verdier i strandsonen is\u00e6r der presset er stort, som strandsonen i Bergen. De relativt f\u00e5 gjenv\u00e6rende strandsoneverdier i sj\u00f8kanten og i de n\u00e6re sj\u00f8omr\u00e5der i disse kommunene m\u00e5 sikres allmennheten for fremtiden. Statsforvalteren vil videre peke p\u00e5 at det er blitt en innskjerpet praksis p\u00e5 saker knyttet til dispensasjoner i strandsonen i de siste \u00e5rene, og vi viser til v\u00e5r generelle uttalelse til kommunen datert 05.11.2018 (utdrag):\u00abI 2017 stadfestet og innskjerpet Stortinget lovbestemmelsene om strandsonevernet ved at det utvidete byggeforbudet i 100 metersbeltet ogs\u00e5 skulle gjelde for tidligere reguleringsplaner, samtidig som dispensasjonsbestemmelsen ble skjerpet, begge deler i motsetning til forslaget fra departementet. Vi m\u00e5 derfor vektlegge som et overordnet og nasjonalt m\u00e5l fra Stortinget at et strengt strandsonevern ligger fast, og at det skal sv\u00e6rt mye til for \u00e5 dispensere fra det.\u00bb I denne saken s\u00f8kes det om oppf\u00f8ring av naust ved Nord\u00e5svannet. Omr\u00e5det rundt Nord\u00e5svannet er under s\u00e6rlig stort press for nedbygging og privatisering. Dette er et strandomr\u00e5de i kommunen med stor friluftsverdi da det ligger sentralt til for en stor del av Saksnummer KLAGE-2024/15653 Side 2 av 7 byens befolkning. De gjenv\u00e6rende arealer i strandsonen som fremdeles er tilgjengelig for allmennheten m\u00e5 sikres. Naustomten ligger mellom to naust og er i dag et tilgjengelig strandareal for opphold (vassing, bading o. l). Tiltaket som oms\u00f8kt tetter igjen naustrekken og effektivt fjerner denne muligheten for bruk av strandsonen. Strandsonen i omr\u00e5der rundt er allerede stort sett bygd ned eller privatisert. Det er viktig \u00e5 forhindre tiltak i strandsonen som hindrer allmennhetens ferdsels og oppholdsmuligheter i strandsonen. Kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der med stor verdi for friluftsliv. Tiltakene bidrar til nedbygging og privatisering av strandsonen og vil slik vi ser det v\u00e6re i strid med Statlige planretningslinjer for differensiert forvaltning av strandsonen langs sj\u00f8. Statsforvalteren vil frar\u00e5de at det blir gitt dispensasjon for tiltak som oms\u00f8kt p\u00e5 gnr. 36, bnr. 22 Nordeid\u00e5sen i Ytrebygda bydel. Dersom det likevel blir gitt dispensasjon, ber vil kommunen sende vedtaket til Statsforvalteren for klagevurdering.\u00bb 1.1.3. Uttalelse fra Bymilj\u00f8etaten Bymilj\u00f8etaten har gitt uttalelse datert 22.07.2024: \u00ab[...] I Naturbase er sj\u00f8omr\u00e5det i Nord\u00e5svatnet utenfor den aktuelle eiendommen registrert som nasjonalt viktig gytefelt for torsk (Havforskningsinstituttet, 2020). De samme sj\u00f8omr\u00e5dene er registrering med lokal viktig forekomst av marin naturtype, Poller, \u2013 Sterke tidevannsstr\u00f8mmer. Nord\u00e5svatnet er kartlagt av Bymilj\u00f8etaten 2016 som sv\u00e6rt viktig friluftsomr\u00e5de som omfatter strandsone med tilh\u00f8rende sj\u00f8 og vassdrag. Det er ikke gjort \u00f8vrige registreringer av s\u00e5rbart naturmangfold for eiendommen i aktuelle databaser. Vurderinger Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Det oms\u00f8kte tiltaket er et st\u00f8rre bygg med form\u00e5l naust som trenger [dispensasjon fra KPA 2018 \u00a7\u00a7 3.1, 6.1.1 og 32.2] for \u00e5 kunne realiseres. Nord\u00e5svatnet er et sv\u00e6rt popul\u00e6rt og sentralt friluftsomr\u00e5de for byens innbyggere. Samtidig er det sv\u00e6rt nedbygget med f\u00e5 gjenv\u00e6rende arealer tilgjengelige i strandsonen. Bygget vil dersom det realiseres, overskride tillatt utnyttelsesgrad for naustbygg (KPA 2018 \u00a7 27.7.6). N\u00e5r det gjelder strandsonevern og krav til byggegrense for sj\u00f8 og vassdrag i og rundt omr\u00e5det Nord\u00e5svatnet, m\u00e5 praksis for dispensasjoner v\u00e6re streng. Hensynet til strandsonevernet er sentralt for vurdering av den aktuelle saken, da tiltaket i sin helhet ligger innenfor den funksjonelle strandsonen. I lovkommentar til plandelen av pbl. \u00a7 19-2 st\u00e5r f\u00f8lgende: Saksnummer KLAGE-2024/15653 Side 3 av 7 Det er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandling av dispensasjonssaker i 100- metersbeltet langs sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en skal veie tungt. Det skal mye til for at en kan \u00e5pne for dispensasjon her, spesielt i omr\u00e5der med stor utbyggingspress. Hovedhensynet bak byggeforbudet er \u00e5 verne strandsonen langs sj\u00f8 eller vassdrag mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Etter en samlet vurdering anser ikke Bymilj\u00f8etaten fordelene ved \u00e5 gi dispensasjon som st\u00f8rre enn ulempene for det aktuelle tiltaket. Tiltaket vil f\u00f8re til ytterligere nedbygging av arealer i strandsonen her. Vi kan ikke se at tiltaket er i tr\u00e5d med overordnete f\u00f8ringer eller \u00f8nsket utvikling for Nord\u00e5svatnet. Bymilj\u00f8etatens anbefaling Tiltaket er i strid med bestemmelser i kommuneplanens arealdel, \u00a7 3.1, \u00a7 6.1. og \u00a7 32.2. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering frar\u00e5 at det gis dispensasjon for det oms\u00f8kte tiltaket.\u00bb 2. Om klagen Klager viser til at det er lagt stor vekt p\u00e5 uttalelsen fra Statsforvalteren i Vestland i vedtaket, og skriver at: \u00abSlik tomten er i dag, blir den ikke brukt hverken av allmennheten eller av eier. Strandsonen p\u00e5 denne tomten er ikke egnet for vassing og bading p\u00e5 grunn av synkesand og skarpe steiner. Dessuten er tomten skyggebelagt mesteparten av dagen. Beliggenheten gj\u00f8r at tomten ikke er egnet for sj\u00f8setting av b\u00e5t, da det ikke er mulig \u00e5 komme tilstrekkelig n\u00e6rt nok sj\u00f8en med bil og henger for \u00e5 kunne sj\u00f8sette en b\u00e5t p\u00e5 denne tomten. Eventuelt b\u00e5t/kajakk e.l. m\u00e5 b\u00e6res fra veien og ned til sj\u00f8en. Det er heller ikke parkeringsplass p\u00e5 omr\u00e5det. Fordelene ved \u00e5 ha et naust eller uthus p\u00e5 tomten er at det ville v\u00e6re mulig med vinterlagring av en b\u00e5t, evt. kajakk, og n\u00f8dvendig utstyr, som muliggj\u00f8r sj\u00f8setting og glede p\u00e5 Nord\u00e5svannet. I denne saken mener vi at fordelene som f\u00f8lger med oppf\u00f8ring av naust p\u00e5 tomten er klart st\u00f8rre enn ulempene ved \u00e5 gi dispensasjon.\u00bb Videre kommer klager med forslag til alternative utf\u00f8ringer av tiltaket og vilk\u00e5r som kan settes ved en eventuell endring av vedtaket. Vi viser til klagen i sin helhet. Saksnummer KLAGE-2024/15653 Side 4 av 7 3. Vurdering av klagen I klageomgangen er det det p\u00e5klagede vedtaket som er gjenstand for vurdering. Forslag til endringer av tiltaket i klagen vil ikke bli tatt stilling til. Dersom endringene \u00f8nskes behandlet, m\u00e5 det sendes inn en ny komplett s\u00f8knad. Klager anf\u00f8rer at vilk\u00e5rene for \u00e5 gi dispensasjon fra KPA2018 \u00a7\u00a7 3.1, plankrav, og 6.1.1, byggegrenser mot sj\u00f8, er oppfylt. Dispensasjon kan bare gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, ikke blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler, jf. pbl. \u00a7 19-2. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. I klagen beskrives det hvorfor hensynene bak bestemmelsene ikke er vesentlig tilsidesatt, samt hvilke fordeler en dispensasjon vil gi. Utover dette tilf\u00f8rer ikke klagen noe nytt som ikke allerede var kjent og vurdert p\u00e5 vedtakstidspunktet. Klager skriver at \u00ab[s]lik tomten er i dag, blir den ikke brukt hverken av allmennheten eller av eier. Strandsonen p\u00e5 denne tomten er ikke egnet for vassing og bading p\u00e5 grunn av synkesand og skarpe steiner. Dessuten er tomten skyggebelagt mesteparten av dagen. Beliggenheten gj\u00f8r at tomten ikke er egnet for sj\u00f8setting av b\u00e5t, da det ikke er mulig \u00e5 komme tilstrekkelig n\u00e6rt nok sj\u00f8en med bil og henger for \u00e5 kunne sj\u00f8sette en b\u00e5t p\u00e5 denne tomten. Eventuelt b\u00e5t/kajakk e.l. m\u00e5 b\u00e6res fra veien og ned til sj\u00f8en. Det er heller ikke parkeringsplass p\u00e5 omr\u00e5det. Vi viser til vedtaket side 7-8, hvor det skrives at \u00ab[i] denne konkrete saken skal det bygges et naust ved Nord\u00e5svannet som i dag regnes som sv\u00e6rt nedbygget med f\u00e5 gjenv\u00e6rende arealer tilgjengelige i strandsonen. \u00c5 beslaglegge sj\u00f8n\u00e6re areal av oms\u00f8kt st\u00f8rrelse, er i vesentlig strid med de overordnede avklaringer og f\u00f8ringer som skal vurderes i en planprosess. Omfanget av tiltak gj\u00f8res s\u00e6rs Saksnummer KLAGE-2024/15653 Side 5 av 7 viktig i pressomr\u00e5der der det kan v\u00e6re flere motstridende interesser, private s\u00e5 vel som allmenne. En utstrakt bruk av dispensasjoner er med p\u00e5 \u00e5 undergrave kommuneplanen som informasjons og avgj\u00f8relsesgrunnlag. Det er et m\u00e5l og ivareta allmenne interesser og unng\u00e5 uheldig utbygging og privatisering i strandsonen. En slik utvikling av omr\u00e5de i strandsonen kan ikke tillates ved dispensasjon. Kravet til reguleringsplan m\u00e5 gjelde fullt ut. Vi vektlegger \u00e5 holde en fast praksis for \u00e5 ivareta strandsoneverdier og lovens byggeforbud.\u00bb P\u00e5 denne bakgrunn kom kommunen til at hensynet bak bestemmelsene om plankrav og byggegrense langs sj\u00f8 var vesentlig tilsidesatt. Forholdene som belyses i klagen endrer ikke v\u00e5rt syn p\u00e5 dette. Hensynet bak bestemmelsene gj\u00f8r seg fortatt gjeldende med styrke, selv om omr\u00e5det skulle ha mindre egnede forholdt for bading, sj\u00f8setting, parkering og sol. Om vurderingen av fordeler og ulemper ved \u00e5 gi dispensasjon skriver klager at \u00ab[f]ordelene ved \u00e5 ha et naust eller uthus p\u00e5 tomten er at det ville v\u00e6re mulig med vinterlagring av en b\u00e5t, evt. kajakk, og n\u00f8dvendig utstyr, som muliggj\u00f8r sj\u00f8setting og glede p\u00e5 Nord\u00e5svannet. I denne saken mener vi at fordelene som f\u00f8lger med oppf\u00f8ring av naust p\u00e5 tomten er klart st\u00f8rre enn ulempene ved \u00e5 gi dispensasjon.\u00bb Ogs\u00e5 denne anf\u00f8rselen blir kun en presisering av det som allerede har v\u00e6rt skrevet i s\u00f8knaden og vurdert i vedtaket. Vi viser derfor til vurderingen som er gjort p\u00e5 side 8 i vedtaket: \u00abFordelen ved \u00e5 gi dispensasjon er av privat karakter, der tiltakshavere kan f\u00e5 utviklet eiendommen i strandsonen som \u00f8nsket. Ulempene vil v\u00e6re av allmenn karakter, ved at strandsone og sj\u00f8speil bygges ned, med \u00f8kt privatisering av strandsone, og ved at det tilrettelegges for en uavklart bruk og arealdisponering i et pressomr\u00e5de med mange interesser.\u00bb. Klagen gir etter v\u00e5rt syn ikke grunn til \u00e5 endre konklusjonen p\u00e5 dette punktet i vedtaket. Vi vil avslutningsvis understreke at statlige og regionale rammer og m\u00e5l skal tillegges s\u00e6rlig vekt i kommunens vurdering av dispensasjoner, og at kommunen ikke b\u00f8r dispensere fra bestemmelser knyttet til strandsonen der en direkte ber\u00f8rt statlig eller regional myndighet har uttalt seg negativt om dispensasjonss\u00f8knaden. I denne sammenheng viser vi til Statsforvalteren i Vestland sin negative uttalelse som er gjengitt ovenfor, under punkt 1.1.2. P\u00e5 denne bakgrunn finner vi ikke grunn til \u00e5 endre eller oppheve vedtaket. 4. Konklusjon Det anbefales at vedtak av 14.08.2024 opprettholdes. Klagen tas ikke til f\u00f8lge. Saksnummer KLAGE-2024/15653 Side 6 av 7 Vedlegg: 1. Oversiktskart som lokaliserer tiltaket i forhold til omgivelser 2. Oversiktsfoto som supplement til oversiktskart 3. Situasjonsplan 4. S\u00f8knad 5. Tegninger 6. Uttalelse fra Statsforvalteren i Vestland 7. Uttalelse fra Bymilj\u00f8etaten 8. Vedtak av 14.08.2024 9. Klage Saksnummer KLAGE-2024/15653 Side 7 av 7 "
}