{
  "dokument_id": "baa46aa9-67d9-5e16-bd7b-fb44e8af14a2",
  "doc_type": "case_attachment",
  "kommune": 5501,
  "tittel": "S\u00f8knad om st\u00f8tte til Stabburet - Verksted for ny litteratur",
  "url": "https://innsyn.tromso.kommune.no/application/getMoteDokument?dokid=2001716549",
  "tekst": "Stabburet - Verksted for ny litteratur Skippergata 11 B, 9008 Troms\u00f8 v/ Therese Bakkevoll tbakkevoll@hotmail.com Til Troms\u00f8 kommune v/ kultursjef P\u00e5l Jentoft Johnsen Troms\u00f8. 13.03.2024 S\u00f8knad om st\u00f8tte til Stabburet \u2013 Verksted for ny litteratur Vi takker for konstruktivt m\u00f8te torsdag 29. mars og s\u00f8ker med dette om tilskudd til drift og aktivitet i forfatterkollektivet Stabburet. Foranledningen for m\u00f8tet med kultursjefen var at den \u00e5rlige st\u00f8tten vi har mottatt fra Troms Fylkeskommune br\u00e5tt opph\u00f8rte da fylkeskommunen betrakter virksomheten til Stabburet som et kommunalt ansvar. Fylket har imidlertid im\u00f8tekommet oss med lovnad om st\u00f8tte dersom Troms\u00f8 kommune ogs\u00e5 bidrar med finansiering. Det er arbeidsplassen til ti profesjonelle forfattere i Troms\u00f8 som st\u00e5r p\u00e5 spill. Slik vi tolket det, kom kultursjefen med en innr\u00f8mmelse. Sammenligna med alle de andre kunstfeltene, har det profesjonelle litteraturfeltet g\u00e5tt for lut og kaldt vann i Troms\u00f8. N\u00e5 trenger vi en redningsplanke for \u00e5 berge Stabburet, som i praksis fungerer b\u00e5de som litteraturhus og kontorfellesskap for byens skj\u00f8nnlitter\u00e6re forfattere. Vi tillater oss i f\u00f8rste omgang \u00e5 s\u00f8ke om 50 000 til \u00e5 dekke l\u00f8pende utgifter, med utgangspunkt i vedlagte budsjett. Vi har f\u00e5tt signaler fra Troms fylkeskommune om at de \u00f8nsker \u00e5 st\u00f8tte oss videre og jobber for \u00e5 finne midler til dette, forutsatt at det blir et spleiselag med Troms\u00f8 kommune. Med h\u00e5p om raskt og positivt svar! Vennlig hilsen Stabburet \u2013 Verksted for ny litteratur, org.nr. 916475330 1 ved Christine Nitter Morten Wintervold Anitra Lykke Ingvild Holvik Stephanie Gleissner Therese Bakkevoll Ingvild Solstad-N\u00f8is (gjesteplass gjennom Den norske Forfatterforening) Kristine Berg (korttidsplass v\u00e5ren 2024) Vedlegg: Bakgrunn for s\u00f8knaden 2 "
}