{
  "dokument_id": "7292df6f-c607-5264-8302-69e04cba3187",
  "doc_type": "case_attachment",
  "kommune": 4601,
  "tittel": "Notat om finansielle m\u00e5ltall og kommunal \u00f8konomisk b\u00e6rekraft - til m\u00f8te i Kontrollutvalget",
  "url": "https://bergen.kommune.no/politikere-utvalg/api/fil/bk360/12465041/Notat-om-finansielle-maltall-og-kommunal-okonomisk-baerekraft-til-mote-i-Kontrollutvalget",
  "tekst": " BYR\u00c5DSAVDELING FOR FINANS \u00d8konomi konsern Sekretariat for kontrollutvalget (Arbeidssted) V\u00e5r referanse: 2025/137307-3 Postboks 7700 Saksbehandler: Gunhild Gram Giskemo 5020 BERGEN Dato: 7. april 2025 Deres ref.: Notat om finansielle m\u00e5ltall og kommunal \u00f8konomisk b\u00e6rekraft - til m\u00f8te i Kontrollutvalget 23. april 2025 Det vises til henvendelse av 14. mars vedr\u00f8rende orientering i Kontrollutvalgets m\u00f8te den 23. april om finansielle m\u00e5ltall og kommunal \u00f8konomisk b\u00e6rekraft, og foresp\u00f8rsel om tilh\u00f8rende notat. Oppsummert er ikke kommunens \u00f8konomi b\u00e6rekraftig ved utgangen av 2024. Utgiftene har vokst betydelig mer enn inntektene de siste \u00e5rene, og i 2024 bruker kommunen av oppsparte midler for \u00e5 finansiere driften. I H\u00d8P 2025-2028 er det budsjettert med \u00e5 bruke av fond b\u00e5de i 2025 og 2026, mens vedtatte innsparings- og effektiviseringstiltak etter planen skal f\u00f8re til at utgiftsniv\u00e5et harmoneres med inntektsniv\u00e5et fra 2027. Det er behov for ytterligere grep for \u00e5 redusere utgiftsveksten i \u00e5rene fremover, og bystyret har vedtatt en rekke verbalvedtak i fm. behandlingen av H\u00d8P 2025-2028. Byr\u00e5det er i gang med flere utredninger og arbeidsprosesser for \u00e5 f\u00f8lge opp disse punktene, med m\u00e5l om \u00e5 kunne konkretisere ytterligere innsparinger i fm. rullering av handlings- og \u00f8konomiplanen. Det vises til oppsummeringskapitlet i \u00e5rsmeldingen for 2024 for n\u00e6rmere omtale. Kommunens driftsinntekter for 2024 kom p\u00e5 29 102 mill., opp 1 530 mill. (5,5 %) fra 2023. Driftsutgiftene kom p\u00e5 30 165 mill., opp 2 015 mill. (7,2 %) fra \u00e5ret f\u00f8r. Dette medf\u00f8rte et negativt brutto driftsresultat p\u00e5 1 063 mill., tilsvarende -3,7%. Brutto driftsresultat svekket seg dermed betydelig, fra -2,1 % i 2023. Dette \u00e5ret var brutto driftsresultat allerede sterkt svekket fra 1,6% i 2022. Regnskapet for 2024 viser en svak \u00f8kning i skatteinntekter p\u00e5 1,4 % sammenlignet med 2023. \u00d8kningen var betydelig lavere enn veksten som ble lagt til grunn i vedtatt budsjett p\u00e5 5 %. Den er ogs\u00e5 lavere enn forventet \u00e5rsvekst p\u00e5 1,8 % som ble forutsatt etter 2. tertialrapport/justert budsjett. Samtidig \u00f8kte rammetilskuddet med 8,6 % fra 2023 til 2024, blant annet som f\u00f8lge av tilleggskompensasjonen som ble vedtatt i fm. Stortingets behandling av nysaldert budsjett for 2024, jf. ogs\u00e5 regjeringens tilleggsproposisjon 1 til Statsbudsjettet for 2025. Netto finansutgifter mer enn doblet seg fra 2023 til 2024, fra 423 mill. til 905 mill. Renteinntektene \u00f8kte med 112 mill., mens renteutgiftene \u00f8kte med 325 mill. Avdragsutgiftene \u00f8kte med 55 mill. Samlet \u00f8kte utgiftene til renter og avdrag med 23,4 %. Utbytteinntektene ble 214 mill. lavere i 2024 enn \u00e5ret f\u00f8r, f\u00f8rst og fremst knyttet til lavere utbytte fra Eviny. Utviklingen i sentrale inntekter og finansposter er n\u00e6rmere utdypet i kapitlet om sentrale budsjettposter i \u00e5rsmeldingen for 2024. Postadresse: Telefon: 55566422 Postboks 7700, 5020 BERGEN E-post: Budsjett@bergen.kommune.no Kontoradresse: Internett: www.bergen.kommune.no R\u00e5dhusgaten 10 Samlet viser regnskapet et negativt netto driftsresultat p\u00e5 715 mill. i 2024. Dette tilsvarer -2,4 % av driftsinntektene, ned fra 0,6 % (171 mill.) \u00e5ret f\u00f8r. Da var netto driftsresultat allerede svekket betydelig med 782 mill. fra et netto driftsresultat i 2022 p\u00e5 953 mill., tilsvarende 3,6% av driftsinntektene. Et generelt lavere brutto driftsresultat enn netto driftsresultat henger sammen med at f\u00f8rstnevnte p\u00e5virkes av avskrivninger, mens sistnevnte p\u00e5virkes av netto finansutgifter (herunder renteutgifter og -inntekter, avdrag p\u00e5 l\u00e5n og utbytter). Som f\u00f8lge av flere \u00e5r med h\u00f8ye investeringsniv\u00e5er har avskrivningene \u00f8kt. Samtidig har netto finansutgifter holdt et mer moderat niv\u00e5. Dette fordi \u00f8kte renteutgifter og \u00f8kte avdrag til dels har blitt kompensert av \u00f8kte renteinntekter og h\u00f8ye utbytter. I 2024 er det brukt 1 147 mill. av kommunens disposisjonsfond. Av dette er 387 mill. overf\u00f8rt til investeringsregnskapet som driftsfinansiering av investeringer. I tillegg ble det satt av 45 mill. til bundne fond. Resten har g\u00e5tt til \u00e5 dekke merforbruket i driften. Finansielle m\u00e5ltall Kommuneloven sier at kommunestyret skal fastsette finansielle m\u00e5ltall for kommunens \u00f8konomiske utvikling. De vedtatte m\u00e5ltallene er som f\u00f8lger: \u2022 Netto driftsresultat p\u00e5 minimum 1,7 % av driftsinntektene \u2022 Gjeldsgrad p\u00e5 innenfor 70 % av driftsinntektene for ikke-avgiftsfinansiert gjeld \u2022 Disposisjonsfond p\u00e5 minimum 10 % av driftsinntektene \u2022 Verdibevarende vedlikeholdsniv\u00e5, etter Holtestandard, p\u00e5 bygg. Regnskapet for 2024 viser at Bergen kommune oppfyller de tallfestede m\u00e5lene for gjeld, men bryter m\u00e5ltallet for netto driftsresultat og disposisjonsfond: M\u00e5ltall 2016 2017 2018 2019 2020 2021 2022 2023 2024 M\u00e5l Driftsresultat 5,3 % 5,3 % 4,3 % 3,6 % 2,4 % 4,6 % 3,6 % 0,6 % -2,4 % >1,7% Disposisjonsfond 5,4 % 8,3 % 10,2 % 10,6 % 12,0 % 13,8 % 15,0 % 14,6 % 9,9 % >10% Gjeld 50 % 52 % 52 % 54 % 56 % 57 % 58 % 60 % 62 % <70% Side 2 av 4 Netto driftsresultat Driftsresultatet for 2024 endte p\u00e5 -2,4 %, ned fra 0,6 % i 2023. Niv\u00e5et p\u00e5 driftsresultatet er langt under m\u00e5ltallet p\u00e5 1,7 %. Disposisjonsfond og premieavvik Ved inngangen til 2024 utgjorde disposisjonsfondet 4 016 mill. Ved utgangen av \u00e5ret er det redusert til 2 872 mill. som f\u00f8lge av netto bruk av fond. Fondets st\u00f8rrelse utgj\u00f8r n\u00e5 9,9 % av driftsinntektene. I disposisjonsfondet inng\u00e5r avsetninger til framtidige pensjonsforpliktelser for kommunen, s\u00e5kalte pensjonspremieavvik. Ved utgangen av 2024 er 3 441 mill. balansef\u00f8rt til slike avsetninger, og siden disposisjonsfondet n\u00e5 er lavere enn det bel\u00f8pet, er ikke m\u00e5lsetningen om \u00e5 ha et disposisjonsfond tilsvarende premieavviket oppfylt. Gjeldsgrad og investering Gjelden \u00f8kte med 2 131 mill. til 28 357 mill. i 2024. \u00d8kningen skyldes generelt h\u00f8y investeringsaktivitet. Den ikke-avgiftsfinansierte delen av gjelden \u00f8kte med 1 500 mill. til 17 914 mill., eller 61,6 % av driftsinntektene. Gjeldsniv\u00e5et er s\u00e5ledes innenfor m\u00e5lsettingen p\u00e5 maksimalt 70 % av driftsinntektene. Belastningen p\u00e5 driften \u00f8ker imidlertid, og i 2024 utgjorde betalinger av renter og avdrag 7,2 % av totale inntekter, opp fra 6,2 % i 2023. Det ble i 2024 investert for n\u00e6rmere 3,95 mrd., som er 15 % h\u00f8yere enn i 2023. Fjor\u00e5ret var preget av gjennomf\u00f8ring av flere store prosjekter og h\u00f8y aktivitet p\u00e5 enkeltinvesteringer. Det ble investert mest innenfor tjenesteomr\u00e5dene skole (822 mill.), tjenester til eldre (462 mill. kroner) og vann og avl\u00f8p (451 mill.). Verdibevarende vedlikehold Kommunens budsjettering av vedlikehold av egne bygg er basert p\u00e5 Holtestandard. Standarden gir retningslinjer for effektiv byggforvaltning, herunder tilstrekkelig avsetning av midler til verdibevarende vedlikehold. Det er en forutsetning at midlene som avsettes brukes til form\u00e5let og ikke til \u00e5 l\u00f8se behov i den daglige driften eller til tiltak av investeringsmessig art. I 2024 ble hele rammen for vedlikehold brukt til vedlikeholdstiltak som f\u00f8lger av vedlikeholdsplanen utarbeidet av Etat for bygg og eiendom (EBE). Planen utarbeides p\u00e5 bakgrunn av identifiserte behov gjennom tilstandskartleggingen samt i forbindelse med det daglige tilsynet av kommunens bygg. Side 3 av 4 EBE har satt som m\u00e5l at ingen tilstandsrapporter for eiendommene skal v\u00e6re eldre enn 5 \u00e5r, de f\u00f8rste 20 % ble revidert i 2023. For \u00e5 komme raskere \u00e0 jour ble de neste 40 % ble revidert i 2024 og i l\u00f8pet av 2025 skal alle tilstandsrapporter v\u00e6re revidert. Innev\u00e6rende \u00e5r vil det v\u00e6re et s\u00e6rlig fokus p\u00e5 forbedring, med m\u00e5l om \u00e5 ha en ferdig vedlikeholdsplan klar innen 15. juni. Perioden fra 15. juni og ut \u00e5ret skal brukes p\u00e5 bedre planlegging av tiltak og prosjekter som skal gjennomf\u00f8res i 2026. Dette vil sikre bedre gjennomf\u00f8ring og st\u00f8rre m\u00e5loppn\u00e5else i 2026. Det vises for \u00f8vrig til kapitlet om finansielle m\u00e5ltall i \u00e5rsmeldingen for 2024. Strykninger av avsetning til disposisjonsfond i forbindelse med \u00e5rsavslutning Det er foretatt strykninger av avsetninger til disposisjonsfond p\u00e5 146,9 mill. i driftsregnskapet i tr\u00e5d med Forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner \u00a7 4-2. Dette fremkommer av sak 1040.1/25. Strykninger forekommer ved mer- eller mindreforbruk etter at alle disponeringer er gjort. Med disponeringer menes n\u00f8dvendig bruk/avsetning av bundne fond i tr\u00e5d med faktisk bruk, overf\u00f8ring til investeringsregnskapet og bruk/avsetning til disposisjonsfond. \u00c5rsaken til at det er foretatt strykninger er at det var avsatt 146,9 mill. mer til disposisjonsfond enn det driftsresultatet gir rom for. Netto driftsresultat 715 187 Disponering av netto driftsresultat 387 119 Avsetninger (+) / bruk (-) av bundne fond 44 707 Avsetninger (+) / bruk (-) av disposisjonsfond - 1 000 064 Sum disponeringer - 568 238 Regnskapsmessig merforbruk 146 949 Strykning av avsetning til disposisjonsfond 146 949 Med hilsen \u00d8konomi konsern Side 4 av 4 "
}