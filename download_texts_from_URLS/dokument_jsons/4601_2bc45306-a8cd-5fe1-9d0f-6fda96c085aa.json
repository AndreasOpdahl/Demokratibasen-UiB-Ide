{
  "dokument_id": "2bc45306-a8cd-5fe1-9d0f-6fda96c085aa",
  "doc_type": "case_attachment",
  "kommune": 4601,
  "tittel": "Fagnotat datert 12.03.2024",
  "url": "https://bergen.kommune.no/politikere-utvalg/api/fil/bk360/10093364/Fagnotat-datert-12-03-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/10882-7 (Arbeidssted) Saksbehandler: Yngve L\u00f8tvedt Dato: 12.03.2024 Fra PBE Juss og tilsyn - Juridisk (Arbeidssted) OMGJ\u00d8RINGSBEGJ\u00c6RING: Gnr 96 bnr 743. Hamreveien 250 AS. Begj\u00e6ring om omgj\u00f8ring, ombrukssentral og kontorbrakkerigg. Advokatfirmaet Schj\u00f8dt har p\u00e5 vegne av Hamrevegen 250 AS fremmet Hvem klager? begj\u00e6ring om ny vurdering av vedtak. Begj\u00e6ringen er mottatt 07.02.2024. S\u00f8knad om midlertidig oppf\u00f8ring for 4 \u00e5r av ombrukssentral for byggevarer og kontorbrakkerigg i tilknytning til virksomheten. Det skal etableres tre rubbhaller p\u00e5 henholdsvis 740 m2, 1800 m2 og 1125 m2. Kontorbrakkeriggen er p\u00e5 72 m2 og i tillegg skal det etableres 12 parkeringsplasser og 8 Tiltaket sykkelparkeringer. Det er s\u00f8kt om midlertidig dispensasjon (4 \u00e5r) fra arealform\u00e5l idrett \u2013 ridesenter fastsatt i reguleringsplan. Det er videre s\u00f8kt om dispensasjon fra KPA 2018 \u00a7 6.2.2 byggegrensen langs vassdrag og fra rekkef\u00f8lgekrav i reguleringsplan \u00a7 1.2 knyttet til opparbeidelse av trafikksikker gangforbindelse fra Fanafjellsvegen. Utvalg for milj\u00f8 og byutvikling omgjorde og avslo tiltaket i vedtak datert 18.01.2024. Hjemmel for avslaget er arealform\u00e5let i reguleringsplanen idrett \u2013 Vedtaket ridesenter. Det er videre gitt avslag p\u00e5 s\u00f8knad om dispensasjon fra arealform\u00e5let jf. pbl \u00a7 19-2. Dispensasjon fra rekkef\u00f8lgekrav og byggegrense langs vassdrag ble ikke behandlet. KPA 2018 viser eiendommen som idrettsanlegg og den ligger innenfor Planstatus hensynssonen veist\u00f8y gul sone. Eiendommen omfattes av reguleringsplan ID 18500000, ikrafttredelsesdato 19.11.2007 og er regulert til idrett-ridesenter. Klager anf\u00f8rer at vilk\u00e5rene for \u00e5 innvilge dispensasjoner er oppfylt. Klager Klagegrunner p\u00e5peker saksbehandlingsfeil. Behov for ytterligere Det m\u00e5 tas stilling til s\u00f8knad om dispensasjon fra KPA 2018 \u00a7 6.2.2 saksbehandling ved byggegrensen langs vassdrag og fra rekkef\u00f8lgekrav i reguleringsplan \u00a7 1.2 eventuell omgj\u00f8ring knyttet til opparbeidelse av trafikksikker gangforbindelse fra Fanafjellsvegen. Anbefalt vedtak Oversendes uten innstilling. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk - Det ble gitt avslag i vedtak datert 12.07.2023 jf. arealform\u00e5let i reguleringsplanen idrett \u2013 ridesenter. Det ble videre gitt avslag p\u00e5 s\u00f8knad om dispensasjon fra arealform\u00e5let jf. pbl \u00a7 19-2. Dispensasjon fra rekkef\u00f8lgekrav og byggegrense langs vassdrag ble ikke behandlet. (Saksnr BYGG-2023/12788) - Avslaget ble p\u00e5klaget av tiltakshaver Hamrevegen 250 AS den 02.08.2023. Saken ble oversendt til Byr\u00e5dsavdeling med fagnotat datert 30.08.2023. (Saksnr KLAGE- 2023714911). - Byr\u00e5den omgjorde i fullmaktvedtak av 04.09.2023 avslaget og gav midlertidig dispensasjon og innvilget tiltaket for 4 \u00e5r. - Byr\u00e5dens vedtak ble p\u00e5klage av naboer, H\u00e5kon T. Nilssen, klage mottatt 19.09.2023, Trond Aage Losvik mfl, klage mottatt 21.09.2023 og Anders Nygaard, klage mottatt 24.10.2023. (Saksnr KLAGE-2023/15933) - Saken ble oversendt til Byr\u00e5dsavdeling med fagnotat datert 16.10.2023. - Utvalg for milj\u00f8 og byutvikling opphevet i m\u00f8tet 18.01.2024 sak 21/24 byr\u00e5dens vedtak og gav avslag p\u00e5 s\u00f8knad om dispensasjon fra arealform\u00e5let idrettsanlegg og rammetillatelse. 1.2. Opplysninger av vesentlig betydning for behandling av klagen F\u00f8lgende opplysninger fra tidligere fagnotat datert 30.08.2023 og 16.10.2023 gjentas; Ansvarlig s\u00f8ker opplyser at det er foretatt nabovarsling i samsvar med pbl \u00a7 21-3. Det er mottatt merknad fra gnr 96 bnr 187 (Trond Losvik), gnr 90 bnr 214 (Bengt Haugs\u00f8en), gnr 96 bnr 657 (H\u00e5kon Tryti Nilssen), gnr 96 bnr 188 (Jon-K\u00e5re Hansen), gnr 96 bnr 109 (Birthe og K\u00e5re Kildal) og Anders Nygaard, ukjent adresse. Avkj\u00f8rsel er i samsvar med gjeldende reguleringsplan. Det er ikke innhentet uttalelse fra Bergen vann. Tiltaket er plassert utenfor aktsomhetsomr\u00e5de for steinsprang, jord- og flomskred og sn\u00f8skred. Det er vedlagt skredrapport fra Sweco fra 2012 som konkluderer med at tiltak ikke vil kreve tiltak mot skredrisiko. Dette forutsetter at det heller ikke gj\u00f8res terrenginngrep som vil kunne medf\u00f8re endrede stabilitetsforhold. Vestland fylkeskommune, Seksjon for strategi, utvikling og utredning har gitt uttalelse datert 30.06.2023. En midlertidig dispensasjon til 2028 kan gis dersom Fana rytterklubb ikke skal realisere ridesenter f\u00f8r dette. Omr\u00e5det \u00f8nskes ikke fraskrevet som idrettsform\u00e5l dersom rytterklubben ikke skal etablere seg p\u00e5 tomten. Videre bruk \u00f8nskes avklart ved rullering av idrettsplanen i 2028. Det vil v\u00e6re fornuftig \u00e5 opprettholde rekkef\u00f8lgekrav i forhold til infrastruktur dersom det skal komme gjenbrukssentral. Vestland fylkeskommune har i uttalelse datert 20.06.2023 reist tvil om hensiktsmessigheten for endret bruk. Tiltaket vil ha konsekvenser ut over hva et ridesenter har. N\u00e5r det gjelder rekkef\u00f8lgekrav om infrastruktur s\u00e5 vurderes ikke tiltaket \u00e5 gi mer trafikk enn et ridesenter. Byantikvaren har gitt uttalelse datert 20.06.2023 og kan ikke anbefale tiltaket fordi det vil \u00f8ke trafikkmengde i verdifullt landskap og p\u00e5 tvers av klimam\u00e5l. Dersom det gis tillatelse b\u00f8r det stilles vilk\u00e5r som ivaretar kulturlandskap. Saksnummer KLAGE-2024/10882 Side 2 av 5 Bymilj\u00f8etaten har gitt uttalelse datert 14.06.2023 og frar\u00e5r ikke tiltaket. Det legges til grunn at konsekvensene for naturen og vassdraget vil trolig bli mindre ved at omr\u00e5det brukes til oms\u00f8kte tiltak og ikke ridesenter. S\u00f8knaden er sendt Statsforvalteren i Vestland for uttalelse, men det er ikke mottatt noen tilbakemelding. 2. Om klagen Klager begj\u00e6rer fornyet vurdering og omgj\u00f8ring av vedtaket, jf. fvl. \u00a7 35 f\u00f8rste ledd bokstav c); \u2022 P\u00e5 grunn av sakens spesielle omstendigheter bes omgj\u00f8ring vurdert b\u00e5de av UMBY og overordnet organ, Bergen bystyre. \u2022 Videre, dersom ikke vedtaket omgj\u00f8res, at begj\u00e6ringen ogs\u00e5 behandles som klage som skal oversendes til behandling hos klageinstans Statsforvalteren. Kort referert inneholder klagen f\u00f8lgende temaer og anf\u00f8rsler; Klagen opplyser generelt om sakens bakgrunn, reguleringsmessig status, s\u00f8knadens form\u00e5l og behovene tiltaket skal ivareta. Klagens side 1-4. Klager anf\u00f8rer mangelfull begrunnelse og feil faktum. Klagens side 4-7. Det er vist til formuleringen betydelig tungtrafikk og n\u00e6rmilj\u00f8ulemper i UMBY\u2019s begrunnelse. Det anf\u00f8res at UMBY ikke har forklart hva som menes med formuleringen og at saken ikke er forsvarlig opplyst med hensyn til dette. Klager anf\u00f8rer at formuleringen ikke er riktig og viser til andre sentraler og gjennomsnitt 1-2 lastebiler i uken. Klager tilbakeviser anslag fra klagere om 60 til 80 lastebiler pr dag og antar at UMBY har lagt dette til grunn. Klager ansl\u00e5r at tiltaket genererer en lastebil i uken og bruk av elektriske trucker. I lys av dette tilbakevises n\u00e6rmilj\u00f8ulemper. Det rettslige utgangspunkt for dispensasjonsvurderingen er uriktig. Klagens side 6-13. Klager refererer fra UMBY\u2019s vedtak i forhold til arealform\u00e5let som dispensasjonen vurderes ut fra. Klager anf\u00f8rer at det ikke er motstrid mellom KPA 2018 og reguleringsplanen. Reguleringsplanen er fortsatt bindende og det riktige utgangspunkt for vurderingen er reguleringsplanens arealform\u00e5l \"idrett \u2013 ridesenter\", ikke KPA 2018\u2019s arealform\u00e5l \"idrettsanlegg\". Klager skriver at; \u00abVurderingen av vilk\u00e5rene for dispensasjon opp mot arealform\u00e5let \"idrett \u2013 ridesenter\" blir en vesentlig annen enn vurderingen mot arealform\u00e5let \"idrettsanlegg\" naturlig vil v\u00e6re. Sistnevnte er mer generell, hvilket tilsier at terskelen for \u00e5 innvilge dispensasjon uriktig er lagt h\u00f8yere enn det er grunnlag for.\u00bb Klager anf\u00f8rer videre at hensynet bak arealform\u00e5let ikke blir vesentlig tilsidesatt videre at fordelene er klart st\u00f8rre enn ulempene og begrunner dette. Saksbehandlingsfeil. Klagens side 14. Klager viser til fvl \u00a7 25 \"I begrunnelsen skal dessuten nevnes de faktiske forhold som vedtaket bygger p\u00e5\". Klager anf\u00f8rer at UMBY ikke har gjort noen s\u00e6rskilt vurdering av vilk\u00e5rene for dispensasjon i lys av de faktiske forhold som gj\u00f8r seg gjeldende og tiltakene som oms\u00f8kes. Vurderingene UMBY har foretatt er tuftet p\u00e5 verdipregede og generelle betraktninger og tilfredsstiller ikke forvaltningslovens krav til begrunnelse jf. \u00a7 25 2. ledd. S\u00e6rlig gjelder dette n\u00e5r faktumet som ligger til grunn for vurderingen er uriktig. Klager anf\u00f8rer at vedtaket er i strid med utredningsplikten i forvaltningsloven \u00a7 17 og at de alvorlige feilene i vedtakets faktiske avgj\u00f8relsesgrunnlag viser at UMBY ikke har p\u00e5sett at Saksnummer KLAGE-2024/10882 Side 3 av 5 \"saken er s\u00e5 godt opplyst som mulig\" f\u00f8r vedtaket ble fattet. Det vises i denne sammenheng til dialogm\u00f8ter med naboer og uttalelser i media. Andre sider av vedtaket og oppsummering; Klagens side 15 og 16. Klager har vedlagt 13 bilag til de ulike anf\u00f8rslene i begj\u00e6ringen/klagen. Det er innkommet merknad til klagen fra naboer og \u2013 merknad fra klager til merknadene. Det vises til disse, se vedlegg. Det vises til begj\u00e6ringen/klagen og merknadene i sin helhet. 3. Vurdering av klagen Vi kan ikke se at det er problemstillinger som m\u00e5 avklares av fagetaten. Vi viser til at da Byr\u00e5d for klima, milj\u00f8 og byutvikling omgjorde og gav tillatelse s\u00e5 ble det tatt stilling til s\u00f8knad om dispensasjon fra KPA 2018 \u00a7 6.2.2 byggegrensen langs vassdrag og fra rekkef\u00f8lgekrav i reguleringsplan \u00a7 1.2 knyttet til opparbeidelse av trafikksikker gangforbindelse fra Fanafjellsvegen. Vedtaket og begrunnelsen f\u00f8lger av saksframstillingen i fullmaktsak datert 04.09.2023 som f\u00f8lger vedlagt. 4. Konklusjon Oversendes uten innstilling. Vedlegg: 1. Merknad fra Advokatfirmaet Schj\u00f8dt 2. Merknad til klagen fra naboer Trond Aage Losvik mfl 3. Begj\u00e6ring om omgj\u00f8ring og forvaltningsklage med bilag fra Advokatfirmaet Schj\u00f8dt 4. Underretning om vedtak 5. Saksprotokoll, utvalgsm\u00f8te 6. Muntlig innlegg til form\u00f8te fra klager 7. Skriftlig innspill fra tiltakshaver 16.01.2024 8. Skriftlig innspill fra tiltakshaver 18.01.2024 9. Saksframstilling 10. Tilleggsnotat datert 27.11.2023 11. Klage fra Andres Nygaard 12. Fagnotat datert 16.10.2023 13. Klage fra Trond Aage Losvik mfl 14. Klage p\u00e5 vedtaket fra H\u00e5kon T. Nilssen 15. Underretning om vedtak 16. Fullmaktsak 17. Fagnotat datert 30.08.2023 18. Situasjonskart 19. Situasjonsplan 20. Flyfoto 21. Klage over avslag 22. Avslag p\u00e5 s\u00f8knad 23. Tilleggsopplysninger og tilsvar Saksnummer KLAGE-2024/10882 Side 4 av 5 24. Byantikvarens uttalelse 25. Uttalelse fra Bymilj\u00f8etaten 26. Uttalelse fra Vestland Fylkeskommune 27. Uttalelse fra Riksantikvaren 2013 28. Tegninger 29. S\u00f8knad med vedlegg 30. Merknader Saksnummer KLAGE-2024/10882 Side 5 av 5 "
}