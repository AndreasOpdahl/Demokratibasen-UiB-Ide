{
  "dokument_id": "5f0565d9-967c-5659-a5cf-d9c7321941af",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 56 fr\u00e5 Mailiss Solheim-\u00c5kerblom (R), vedr\u00f8rende statue av Torborg Nedreaas - Utvalg for finans, kultur og n\u00e6ring",
  "url": "https://bergen.kommune.no/politikere-utvalg/api/fil/bk360/10940931/Svar-pa-skriftlig-sporsmal-nr-56-fra-Mailiss-Solheim-Akerblom-R-vedrorende-statue-av-Torborg-Nedreaas-Utvalg-for-finans-kultur-og-naering",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/123213-3 Saksbehandler: Gerd Nilsen Fra Dato: 21. august 2024 Byr\u00e5d for n\u00e6ring, kultur og idrett Svar p\u00e5 skriftlig sp\u00f8rsm\u00e5l nr. 56 fr\u00e5 Mailiss Solheim-\u00c5kerblom (R), vedr\u00f8rende statue av Torborg Nedreaas - Utvalg for finans, kultur og n\u00e6ring Torborg Nedreaas (1906\u20131987) er en av Bergens store forfattere. Bystyret vedtok i 2020 at det var p\u00e5 h\u00f8y tid \u00e5 hedre henne i bybildet. I sak 241/20 fattet bystyret bl.a. f\u00f8lgende merknad: Merknad 2: \u00abBystyret er ogs\u00e5 positiv til arbeidet med \u00e5 reise flere kvinner p\u00e5 sokkel i Bergen kommune, og ber om at det vurderes \u00e5 reise en statue til \u00e6re for Torborg Nedreaas p\u00e5 plassen mellom Bergen offentlige bibliotek og Bergen storsenter.\u00bb Det er snart fire \u00e5r siden bystyret fattet dette vedtaket. Siden den gang ser Nedreaas forfatterskap ut til \u00e5 ha f\u00e5tt en fornyet oppmerksomhet if\u00f8lge Klassekampen. Med andre ord: det er p\u00e5 h\u00f8y tid at Torborg Nedreaas kommer p\u00e5 sokkel. Sp\u00f8rsm\u00e5l til byr\u00e5den: Kan byr\u00e5den gj\u00f8re rede for prosessen og status for arbeidet med \u00e5 f\u00e5 Torborg Nedreaas p\u00e5 sokkel? Svar fra byr\u00e5den: Kunstutvalget for Kvinner p\u00e5 sokkel \u2013 Torborg Nedreaas er godt i gang, og i rute ut fra kunstplanens fremdriftsplan. Utvalget best\u00e5r av f\u00f8lgende medlemmer: Kunstnerisk konsulent: \u2022 Sara Kollstr\u00f8m Heilevang \u2013 leder for kunstutvalget \u00d8vrige medlemmer: \u2022 Heidi Jaeger \u2013 r\u00e5dgiver, Seksjon for kunst og kulturutvikling, Bergen kommune \u2022 Gabriel Johann Kvendseth \u2013 kunstfaglig representant, Norsk Billedhoggerforening \u2022 Maria Skarvatun \u2013 Bymilj\u00f8etaten \u2022 Tone M. Takvam \u2013 Byantikvaren \u2022 Renate Rivedal \u2013 Observat\u00f8r for Kvinnesaksforeningen \u2022 Per Arne Michelsen \u2013 Representant for Torborg Nedreaas-selskapet Kunstutvalgets oppgave er \u00e5 bruke sin faglige kompetanse til \u00e5 vedta en synlig plassering i Bergen sentrum tilegnet en offentlig skulptur til heder for Torborg Nedreaas, samt fungere som jury for valg av kunstner til nevnte skulptur. Omr\u00e5det som er valgt ut til prosjektet, er trekantarealet s\u00f8rvest i Nyg\u00e5rdsparken, sentralt p\u00e5 gressarealet langs gangveiene. Nyg\u00e5rdsparken var anlagt i 1880 p\u00e5 initiativ fra Klaus Hanssen og Joachim Wiesner, og er i dag ett av de aller best bevarte offentlige parkanleggene i landskapsstil i Bergen. Omr\u00e5det ble pekt ut av Bymilj\u00f8etaten og Byantikvaren etter \u00f8nske fra R\u00e5det for kunst i offentlige rom om at plasseringen av Torborg Nedreaas skulle v\u00e6re i Nyg\u00e5rdsparken med en n\u00e6rhet til M\u00f8hlenpris, grunnet Torborg Nedreaas sine tette b\u00e5nd til omr\u00e5det. Fremgangsm\u00e5te og valg av kunstner: Utvalget valgte en \u00e5pen prekvalifisering for valg av kunstverk, etterfulgt av en lukket og betalt id\u00e9konkurranse. Det er en ambisjon \u00e5 velge en kunstner som brenner for oppgavens form\u00e5l, som viser forst\u00e5else for Nedreaas og som evner \u00e5 ivareta og spille p\u00e5 lag med Nyg\u00e5rdsparkens identitet og behov. 23 kunstnere leverte portfolier og motivasjonsbrev i den \u00e5pne prekvalifiseringen. I m\u00f8te 16.05.2024 gjennomgikk utvalget disse, og valgte \u00e5 invitere fem kunstnere til id\u00e9konkurranse. Frist for innsending er 9. september 2024, og utvalget skal m\u00f8tes den p\u00e5f\u00f8lgende uken for \u00e5 evaluere/juryere disse fem kunstneriske ideene. Fremdriftsplan: 10.02.2024 \u2013 Utlysing av prekvalifisering 15.04.2024 \u2013 S\u00f8knadsfrist til prekvalifisering 15.06.2024 \u2013 Juryering av prekvalifisering og invitasjon til lukka id\u00e9konkurranse 15.09.2024 \u2013 Juryering og tildeling av prosjekt 15.06.2026 \u2013 Ferdigstilling av kunstverk Det er \u00f8nsket \u00e5 avduke kunstverket i forbindelse med Torborg Nedreaas-selskapets \u00e5rlige feiring av Torborg Nedreaas, p\u00e5 hennes f\u00f8dselsdag 13. november. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}