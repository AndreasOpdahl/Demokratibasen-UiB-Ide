{
  "dokument_id": "8eee9a97-94b1-5265-9f5b-b0239110ff1a",
  "doc_type": "case_attachment",
  "kommune": 4601,
  "tittel": "Statsforvalterens vedtak datert 02.04.2025",
  "url": "https://bergen.kommune.no/politikere-utvalg/api/fil/bk360/12591157/Statsforvalterens-vedtak-datert-02-04-2025",
  "tekst": " V\u00e5r dato: V\u00e5r ref: 02.04.2025 2025/1425 Deres dato: Deres ref: Wenche Hjortland Saksbehandler, innvalgstelefon Garnesvegen 74 A Karen Elin Bakke, 5557 2126 5260 Indre Arna Bergen kommune gnr. 284 bnr. 530 \u2013 Garnesvegen. Klage over rammetillatelse til st\u00f8ttemurer og etablering av veganlegg Vi viser til din klage av 29.08.2024, samt til Bergen kommunes oversendelse av klagesaken etter plan- og bygningsloven den 22.01.2025. Vedtak Statsforvalteren i Vestland stadfester Bergen kommunes vedtak av 16.08.2024, sak BYGG- 2024/14508-6, om rammetillatelse til fem st\u00f8ttemurer og etablering av veganlegg langs Garnesvegen. Sakens bakgrunn Vi forutsetter at partene er kjent med saksdokumentene og saksforholdet ellers, men nevner f\u00f8lgende: Bygningsmyndighetene ga den 16.08.2024 rammetillatelse til fem st\u00f8ttemurer av naturstein og etablering av veianlegg langs Garnesvegen i n\u00e6rheten av Garnes ungdomsskole i ovennevnte sak. Det ble innvilget midlertidige og permanente dispensasjoner fra gjeldende reguleringsplan. Vedtaket ble p\u00e5klaget av deg, Wenche Hjortland, den 29.08.2024. Du er eier av gnr. 286 bnr. 85 (Garnesvegen 74 A) og nabo til tiltaket. Du har klaget over at det er \u00e5pen kj\u00f8ring i \u00abpostveien\u00bb og over/gjennom parkeringsplassen p\u00e5 eiendommen din. Det bes om at det settes opp bom ved \u00f8vre ports\u00f8yle, ikke nede i starten av vegen. Du viser ogs\u00e5 til at man ikke kan ha gjennomgangstrafikk, da det kan oppst\u00e5 farlige situasjoner for skolebarn som g\u00e5r og sykler. Det er ikke tilstrekkelig med skilt om privat veg. Du viser ogs\u00e5 til at det er blitt lovet mur/kant for \u00e5 markere skillet mellom \u00abpostveien\u00bb og parkeringsplassen. Utvalg for milj\u00f8 og byutvikling behandlet klagen i m\u00f8te den 16.01.2025, sak 12/25.Klagen ble ikke tatt til f\u00f8lge. Vedtaket var enstemmig. Saken ble deretter sendt oss for klagebehandling. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Solheimsgaten 13, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/4 Rettsregler Statsforvalterens myndighet som klageinstans Statsforvalteren er delegert myndighet til \u00e5 avgj\u00f8re klagesaker etter plan- og bygningsloven(pbl.), se pbl. \u00a7 1-9 femte ledd og rundskriv T-2/09. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb, jf. forvaltningsloven (fvl.) \u00a7 34 andre ledd. Ved pr\u00f8ving av kommunens frie skj\u00f8nn, skal vi \u00ablegge stor vekt p\u00e5 hensynet til det kommunale selvstyret\u00bb, jf. fvl. \u00a7 34 andre ledd. Statsforvalteren kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling, jf. fvl. \u00a7 34 fjerde ledd. Plansituasjon Kommuneplanens arealdel (KPA2018), vedtatt i Bystyret 19.06.2019, viser eiendommen som \u00f8vrig byggesone. Eiendommen er ogs\u00e5 omfattet av reguleringsplan 65940000, Garnes ungdomsskole, ikrafttredelsesdato 16.06.2021, og er regulert til samferdselsanlegg. Planene er bindende, se pbl. \u00a7\u00a7 11-6 og 12-4. Klage over forhold som er avgjort i reguleringsplan Etter pbl. \u00a7 1-9 andre ledd kan det i byggesaker ikke klages p\u00e5 forhold som er avgjort i bl.a. bindende reguleringsplan. Dersom det er hensiktsmessig kan klagen realitetsbehandles i stedet for \u00e5 avvises. Bestemmelsen tar sikte p\u00e5 \u00e5 hindre omkamper. Det er ikke en forutsetning at klageadgangen p\u00e5 reguleringsvedtaket faktisk har blitt benyttet. Det er tilstrekkelig at parter og andre med rettslig klageinteresse har hatt anledning til \u00e5 p\u00e5klage vedtaket. V\u00e5r vurdering Klagen gjelder bare en liten del av et relativt omfattende tiltak. Vi vil i det f\u00f8lgende bare ta opp de problemstillingene som klagen reiser. Vi viser til at eiendommene er omfattet av reguleringsplan 65940000. Planen forutsetter at avkj\u00f8rselen under, se figur 5, (markert med r\u00f8d sirkel p\u00e5 plankartet) skal stenges. Illustrasjonene er hentet fra saksfremstillingen til Utvalg for milj\u00f8 og byutviklings behandling av klagesaken den 16.01.2025. Side: 3/4 Det f\u00f8lger av pbl. \u00a7 1-9 at det i byggesaken ikke kan klages p\u00e5 forhold som er avgjort med bindende virkning i reguleringsplanen. Du har pekt p\u00e5 at det er utfordringer med trafikken, og at det er \u00e5pen kj\u00f8ring i \u00abpostveien\u00bb og over/gjennom parkeringsplassen p\u00e5 eiendommen din. Det er opplyst at eiendommene i nord (dvs. fra nr. 78 til 84) har direkte tilkomst fra/til \u00abpostveien\u00bb. Du \u00f8nsker ikke at det skal v\u00e6re gjennomgangstrafikk over parkeringsplassen for nr. 74, og ber derfor om at den oms\u00f8kte bommen ( se figur 2 under) flyttes til \u00ab\u00f8vre ports\u00f8yle til 74 c\u00bb, se figur 3. Illustrasjonene er hentet fra saksfremstillingen til Utvalg for milj\u00f8 og byutviklings behandling av klagesaken den 16.01.2025. Videre har du vist til at det er lovet en \u00abmur/kant\u00bb for \u00e5 markere et skille mellom \u00abpostveien\u00bb og \u00abparkeringsplassen\u00bb, siden innkj\u00f8rselen til parkeringen m\u00e5 flyttes til motsatt side, se figur 4 under: Illustrasjonene er hentet fra saksfremstillingen til Utvalg for milj\u00f8 og byutviklings behandling av klagesaken den 16.01.2025. Side: 4/4 Vi har forst\u00e5else for \u00f8nsket ditt om \u00e5 flytte bommen og \u00e5 f\u00e5 etablert en murkant. I likhet med Bergen kommune kan vi ikke se at planen stiller krav om fysisk kj\u00f8resperre, jf. figur 5 og 6 over. Tegningsforklaringen p\u00e5 plankartet angir bare at dagens avkj\u00f8rsel skal stenges. Bommen synes ogs\u00e5 plassert ut fra et \u00f8nske om \u00e5 begrense gjennomkj\u00f8ring p\u00e5 gang- og sykkelvegen, av hensyn til brukerne av gang/sykkelvegen. Kommunen har ogs\u00e5 pekt p\u00e5 muligheten til \u00e5 sette opp et skilt som markerer at det bare er gjennomkj\u00f8ring til eiendommen Garnesvegen 74 som er tillatt. Det vil etter kommunens mening avhjelpe de situasjonene som du har pekt p\u00e5.1 Forholdene som du har pekt p\u00e5 gjelder uansett gjennomf\u00f8ringen av planen, og m\u00e5 derfor finne sin l\u00f8sning partene imellom. Vi har merket oss at Byr\u00e5det har bedt om at klager g\u00e5r i dialog med veieier for \u00e5 f\u00e5 avklart problemstillingene som klagen din reiser. Oppsummering Vi har vurdert sakens faktiske og rettslige sider, men har ikke funnet grunn til \u00e5 endre kommunens vedtak. Vi stadfester derfor Bergen kommunes administrative vedtak av 16.08.2024. Klagen har ikke f\u00f8rt frem. Vedtaket v\u00e5rt, jf. side \u00e9n, er endelig og kan ikke p\u00e5klages, jf. fvl. \u00a7 28 tredje ledd. Med hilsen Stine Ross Ids\u00f8 Karen Elin Bakke seniorr\u00e5dgiver seniorr\u00e5dgiver Dokumentet er elektronisk godkjent Kopi til: BERGEN KOMMUNE Postboks 7700 5020 BERGEN STATENS VEGVESEN Postboks 1010 Nordre \u00c5l 2605 LILLEHAMMER MULTICONSULT ASA Postboks 265 Sk\u00f8yen 0213 OSLO Kenneth Lie Kjel\u00e5vegen 3 B 5264 Garnes Eli Matre Kjel\u00e5vegen 3 B 5264 Garnes Karstein Andersen St\u00f8lsvegen 98 B 5262 Arnatveit Synn\u00f8ve Tverlid St\u00f8lsvegen 98 B 5262 Arnatveit Unni Borge Garnesvegen 74 C 5260 Indre Arna Remi Rolland Garnesvegen 68 B 5260 Indre Arna 1 Se rammetillatelsen av 16.08.2024, side 6. "
}