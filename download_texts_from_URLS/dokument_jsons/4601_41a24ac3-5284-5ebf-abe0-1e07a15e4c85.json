{
  "dokument_id": "41a24ac3-5284-5ebf-abe0-1e07a15e4c85",
  "doc_type": "case_minutes",
  "kommune": 4601,
  "tittel": "Saksprotokoll UHSO, 05062024, Sak 67/24, Statusmelding for barnevernet i Bergen 2023",
  "url": "https://bergen.kommune.no/politikere-utvalg/api/fil/bk360/10596887/Innstilling-vedtak-Statusmelding-for-barnevernet-i-Bergen-2023",
  "tekst": "Statusmelding for barnevernet i Bergen 2023 Utvalg for helse og sosial behandlet saken i m\u00f8tet 05.06.2024 sak 67/24 og avga f\u00f8lgende innstilling: Bystyret tar \u00abStatusmelding for barnevernet i Bergen 2023\u00bb til orientering. Utvalg for helse og sosials behandling F\u00f8lgende representanter tok ordet: Fauzia Hussain-Wiik (A), Kjersti Pettersen (H), Per J\u00f8rgensen (FrP), Ann Kristin Ramstr\u00f8m (SV) Forslag fremsatt i utvalget: Fauzia Hussain-Wiik (A) fremsatte p\u00e5 vegne av A f\u00f8lgende forslag om tilbakesending i 2 punkter: 1. Saken er ikke en kvalitetsmelding i tr\u00e5d med Handlingsplan for barnevernet, og sendes tilbake til byr\u00e5det for forbedringer. Saken mangler beskrivelse av barnevernets forbedringsarbeid, barns rett til medvirkning, og arbeidet med tiltakene i handlingsplanen. Den rapporterer heller ikke p\u00e5 kvalitetsm\u00e5lene i tr\u00e5d med bystyrets vedtak i sak 353/23. 2. Utvalget ber byr\u00e5den orientere om rapporten og barnevernets forbedringsarbeid p\u00e5 neste utvalgsm\u00f8te. Merknader fremsatt i utvalget: Fauzia Hussain-Wiik (A) framsatte p\u00e5 vegne av A f\u00f8lgende merknader: Merknad 1 Statusmeldingen mangler tilstrekkelig rapportering p\u00e5 barnevernets forbedringsarbeid, arbeidet med barns rett til medvirkning og tiltakene i handlingsplanen. Merknad 2 Statusmeldingen rapporterer ikke p\u00e5 kvalitetsm\u00e5lene i tr\u00e5d med bystyrets vedtak. Merknad 3 Bystyret ber byr\u00e5den om \u00e5 orientere om rapporten og barnevernets forbedringsarbeid p\u00e5 neste utvalgsm\u00f8te. Ann Kristin Ramstr\u00f8m (SV) fremsatte p\u00e5 vegne av SV f\u00f8lgende merknader: Merknad 1 P\u00e5 bakgrunn av vedtak i sak 194/21, ber bystyret at byr\u00e5det presenterer synspunktene fra de tillitsvalgte i denne og kommende statusmeldinger. Merknad 2 Trainee-ordningen er ikke nevnt i statusmeldingen. Bystyret mener at den har betydning for \u00e5 forhindre praksissjokket som m\u00f8ter nyansatte. Den er foresl\u00e5tt faset ut i 2025 Tilleggsinnstilling 1 - H\u00d8P 2024-2027. Dette mener bystyret at det er sv\u00e6rt uheldig og ber byr\u00e5det om \u00e5 beholde denne ordningen. Merknad 3 Statusmeldingen viser at barnevernet fortsatt har utfordringer med \u00e5 innfri samtlige av sine lovp\u00e5lagte oppgaver\u00bb. Betyr det at det er mange ulike oppgaver og at barnevernet har problemer med \u00e5 klare hver og en av disse, eller betyr det at det er mange ulike oppgaver og barnevernet klarer mange av disse, men ikke alle, f.eks. tiltaksplaner? Utvalget ber byr\u00e5det levere en presisering av dette i forkant av behandling av saken i bystyret. Merknad 4 Statusmeldingen nevner ikke noe om prosjektet med \u00f8kt bemanningsnorm p\u00e5 to kontorer. Utvalget ber byr\u00e5det levere en omtale av dette i forkant av behandling av saken i bystyret. Merknad 5 Barnevernet i Bergen har hatt en stor utfordring med gjennomtrekk av ansatte i tjenestene sine. Mange medarbeidere har sluttet og i perioder har det v\u00e6rt et stort antall vakante stillinger. Bystyret ber byr\u00e5det om \u00e5 innf\u00f8re en tillitsreform i barnevernet. Merknad 6 Bystyret ber byr\u00e5det gjenopprette Lavterskel kveld i alle bydeler, med et samtaletilbud til barn, ungdom, gravide og familier med behov for hjelp, r\u00e5d eller veiledning p\u00e5 ettermiddag og kveldstid. Votering: Forslag om tilbakesending punk 1-2 fra A, fremsatt av Fauzia Hussain-Wiik (A) fikk 4 stemmer (A, MDG). Innstillingen ble tiltr\u00e5dt enstemmig. Merknad 1-3 fra A, fremsatt av Fauzia Hussain-Wiik (A) fikk 7 stemmer (A, SV, MDG, R). Merknad 1-6 fra SV, fremsatt av Ann Kristin Ramstr\u00f8m (SV) fikk 7 stemmer (A, SV, MDG, R). Byr\u00e5det behandlet saken i m\u00f8tet 16.05.2024 sak 148/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5det og utvalgets innstilling er likelydende. 2 "
}