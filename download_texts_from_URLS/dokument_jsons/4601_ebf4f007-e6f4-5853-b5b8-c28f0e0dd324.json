{
  "dokument_id": "ebf4f007-e6f4-5853-b5b8-c28f0e0dd324",
  "doc_type": "case_attachment",
  "kommune": 4601,
  "tittel": "Meld. St. 14 (2023-2024) om Nasjonal transportplan 2025-2036 - Framlegg til merknader fra Bergen kommune",
  "url": "https://bergen.kommune.no/politikere-utvalg/api/fil/bk360/10478129/Meld-St-14-2023-2024-om-Nasjonal-transportplan-2025-2036-Framlegg-til-merknader-fra-Bergen-kommune",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab STORTINGET V\u00e5r referanse: 2023/21373-113 Postboks 1700 Sentrum Saksbehandler: Christian J. Alstad 0026 OSLO Dato: 23. mai 2024 Deres ref.: Meld. St. 14 (2023-2024) om Nasjonal transportplan 2025-2036 - Framlegg til merknader fra Bergen kommune Vi viser til Meld St. 14 (2023-2024) om Nasjonal transportplan 2025-2036. Her er framlegg til merknader til komit\u00e9innstillingen til Transport- og kommunikasjonskomiteen fra Bergen kommune: Bybanen til \u00c5sane Disse medlemmene viser til at regjeringen i planforslaget forplikter seg til \u00e5 medvirke til Bybanens forlengelse til \u00c5sane og den n\u00f8dvendige byggingen av ny Fl\u00f8yfjellstunnel som f\u00f8lge av det. Disse medlemmene legger til grunn at medvirkningen kan skje i f\u00f8rste seks\u00e5rsperiode, med 70 % statlig finansiering av banedelen av prosjektet og at det forhandles om eventuell bompengeandel for Fl\u00f8yfjellstunnelen. Det er avgj\u00f8rende at Staten leverer effektivt p\u00e5 videre fremdrift av planarbeid, finansiering/investeringsbehov og tilh\u00f8rende n\u00f8dvendige prosesser for Fl\u00f8yfjellstunnelen, slik at Bergen f\u00e5r etablert en sv\u00e6rt n\u00f8dvendig beredskapsl\u00f8sning. Fellesprosjektet Arna - Stanghelle Disse medlemmene viser til prioriteringene av fellesprosjektet veg og bane Arna-Stanghelle (E16/Bergensbanen). Komiteen er kjent med at prosjektet gjennomf\u00f8res som et samarbeid mellom Statens Vegvesen og Bane NOR. Det gir spesielle utfordringer knyttet til budsjettfullmakter. Komiteen ber regjeringa utforme de n\u00f8dvendige budsjett- og delegasjonsfullmaktsvedtak som gj\u00f8r det mulig \u00e5 disponere midlene s\u00f8ml\u00f8st i fellesprosjektet. E39 V\u00e5gsbotn - Klauvaneset Disse representantene viser til omtale av prosjektet E39 V\u00e5gsbotn-Klauvaneset. Prosjektet skal delvis bompengefinansieres. E39 V\u00e5gsbotn \u2013 Klauvaneset er f\u00f8rste av tre byggetrinn p\u00e5 ringveg \u00d8st, et framtidig ringvegsystem som vil f\u00f8re gjennomgangstrafikken utenom Bergen sentrum og styrke beredskapen og redundansen for vegnettet i byen. Disse representantene legger til grunn at E39 V\u00e5gsbotn - Klauvaneset starter opp s\u00e5 snart planlegging er gjennomf\u00f8rt, og at prosjektet kan startes opp i f\u00f8rste seks\u00e5rsperiode ved bruk av bompenger, som prosjektet Figgjo-\u00c5lg\u00e5rd. Disse representantene vil understreke behovet for hurtig planfremdrift i dette prosjektet. Med hilsen Christine Kahrs - byr\u00e5d for byutvikling Postadresse: Telefon: 55565556 Postboks 7700, 5020 Bergen E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgt. 10 Dokumentet er godkjent elektronisk. Side 2 av 2 "
}