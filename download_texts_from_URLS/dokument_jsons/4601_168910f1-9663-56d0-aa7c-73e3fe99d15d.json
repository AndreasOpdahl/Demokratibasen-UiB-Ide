{
  "dokument_id": "168910f1-9663-56d0-aa7c-73e3fe99d15d",
  "doc_type": "case_minutes",
  "kommune": 4601,
  "tittel": "Saksprotokoll UNGR, 06112024, Sak 108/24, Byr\u00e5dets arbeid med rullering av kommuneplanens arealdel",
  "url": "https://bergen.kommune.no/politikere-utvalg/api/fil/bk360/11459679/Innstilling-vedtak-Byradets-arbeid-med-rullering-av-kommuneplanens-arealdel",
  "tekst": "Byr\u00e5dets arbeid med rullering av kommuneplanens arealdel Ungdomsr\u00e5det behandlet saken i m\u00f8tet 06.11.2024 sak 108/24 og fattet f\u00f8lgende vedtak: Kommentarer fra Ungdomsr\u00e5det: \u2022 R\u00e5det st\u00f8tter byr\u00e5dets m\u00e5l om \u00e5 legge til rette for \u00f8kt boligbygging og effektivisere planprosessene. Dette er viktig for \u00e5 skape et mer attraktivt og tilgjengelig boligmarked for unge. \u2022 R\u00e5det mener at fortetting og boligbygging i n\u00e6rheten av kollektivknutepunkter og sentrumsomr\u00e5der. Dette er spesielt viktig for ungdom, da det gir bedre tilgang til utdanning, arbeidsplasser, fritidsaktiviteter og sosiale m\u00f8teplasser. \u2022 R\u00e5det er positive til at byr\u00e5det \u00f8nsker \u00e5 redusere konfliktniv\u00e5et i saksbehandlingen. Forutsigbare og effektive prosesser er viktig for alle, men spesielt for unge som ofte har mindre erfaring med byr\u00e5krati. \u2022 R\u00e5det foresl\u00e5r at byr\u00e5det i rullering av KPA legger s\u00e6rlig vekt p\u00e5 \u00e5 sikre tilstrekkelig areal til 1) Utdanningsinstitusjoner: Skoler, barnehager, og h\u00f8yere utdanningsinstitusjoner i n\u00e6rheten av der barn og unge bor. 2) Fritidsaktiviteter: Idrettsanlegg, parker, gr\u00f8ntomr\u00e5der, kulturhus og andre steder for rekreasjon og fritidsaktiviteter. 3) M\u00f8teplasser: Steder der barn og unge kan m\u00f8tes og v\u00e6re sosiale, b\u00e5de ute og inne. \u2022 R\u00e5det understreker viktigheten av at byr\u00e5det legger til rette for en reell medvirkning av at barn og unge i rulleringen av KPA. Dette kan for eksempel gj\u00f8res ved \u00e5 arrangere bydelsvise workshops, plansmier, m\u00f8ter og h\u00f8ringsrunder tilpasset barn og unge. \u2022 R\u00e5det bemerker at arealstrategien Bergen 2030, som ble vedtatt i 2016, kan v\u00e6re et godt utgangspunkt for revisjonen av KPA. Strategien peker p\u00e5 viktige omr\u00e5der for byutvikling, som for eksempel fortetting langs Bybanen og utvikling av n\u00e6ringsomr\u00e5der. Det er imidlertid viktig at strategien oppdateres og tilpasses dagens utfordringer - blant annet utfordringer forbunnet med klimaendringer og b\u00e6rekraftig byutvikling. \u2022 R\u00e5det bemerker at det er viktig at KPA ikke bare fokusere p\u00e5 boligbygging, men ogs\u00e5 p\u00e5 \u00e5 skape et godt bomilj\u00f8 for barn og unge. Dette inneb\u00e6rer blant annet \u00e5 sikre tilgang til gr\u00f8ntomr\u00e5der, lekeplasser og trygge trafikale l\u00f8sninger. Ungdomsr\u00e5dets behandling Saksordf\u00f8rergruppen forberedte og presenterte saken i m\u00f8tet. Uttalelsen og merknadene er et produkt av diskusjon i r\u00e5det. Forslag til vedtak: Saken tas til orientering. 2 "
}