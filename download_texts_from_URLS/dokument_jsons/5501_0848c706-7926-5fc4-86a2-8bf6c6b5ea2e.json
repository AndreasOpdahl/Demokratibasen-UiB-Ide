{
  "dokument_id": "0848c706-7926-5fc4-86a2-8bf6c6b5ea2e",
  "doc_type": "case_attachment",
  "kommune": 5501,
  "tittel": "Trafikkutredning",
  "url": "https://innsyn.tromso.kommune.no/application/getMoteDokument?dokid=2001806551",
  "tekst": "Steinsvik Arkitektkontor AS Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 Dato: 2020-11-25 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 Oppdragsgiver: Steinsvik Arkitektkontor AS Oppdragsgivers kontaktperson: Rose Marie Steinsvik R\u00e5dgiver: Norconsult AS, Konrad Klausens vei 8, NO-8003 Bod\u00f8 Oppdragsleder: \u00d8yvind Monsen Fagansvarlig: Martin Hoset Andre n\u00f8kkelpersoner: Kristoffer \u00c5sen R\u00f8ys 1 2020-11-25 Trafikkutredning mahos kraro oeymon Versjon Dato Beskrivelse Utarbeidet Fagkontrollert Godkjent Dette dokumentet er utarbeidet av Norconsult AS som del av det oppdraget som dokumentet omhandler. Opphavsretten tilh\u00f8rer Norconsult AS. Dokumentet m\u00e5 bare benyttes til det form\u00e5l som oppdragsavtalen beskriver, og m\u00e5 ikke kopieres eller gj\u00f8res tilgjengelig p\u00e5 annen m\u00e5te eller i st\u00f8rre utstrekning enn form\u00e5let tilsier. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 2 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 Innhold 1 Innledning 4 1.1 Andre aktuelle planer 4 2 Dagens situasjon 5 2.1 Trafikkmengder 7 2.2 Trafikkavvikling 7 2.3 Trafikkulykker 9 2.4 Forhold for g\u00e5ende og syklende 10 2.5 Kollektivtrafikk 11 3 Framtidig situasjon 12 3.1 Generelt om turproduksjon 14 3.2 Turproduksjon 16 Planomr\u00e5det 16 Detaljregulering for Breivika nord 17 3.3 Generell trafikkvekst 17 3.4 Trafikkmengder og retningsfordeling 18 3.5 Utforming og plassering av kryss 19 3.6 Kapasitetsberegninger 21 Om Sidra Intersection 21 Modellering av kryss 21 Analyseresultater 22 3.7 Trafikkavvikling 23 3.8 L\u00f8sninger for g\u00e5ende og syklende 23 3.9 Intern trafikk i planomr\u00e5det 24 3.10 Trafikksikkerhet 26 3.11 Usikkerhet 26 4 Oppsummering 27 5 Referanser 28 x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 3 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 1 Innledning Denne trafikkutredningen er gjennomf\u00f8rt p\u00e5 oppdrag fra Steinsvik Arkitektkontor i forbindelse med \u00abDetaljregulering for Skatt\u00f8ra eiendom 125/534, 535, 679, 695 m. flere\u00bb (plan 1876) i Troms\u00f8. Hensikten med planen er \u00e5 detaljregulere et omr\u00e5de nord\u00f8st p\u00e5 Troms\u00f8ya ved Skatt\u00f8ra som skal reguleres til utbygging av industri og transportvirksomhet. Tiltaket omfatter ogs\u00e5 etablering av to adkomster fra Skatt\u00f8rvegen. I denne utredningen skal det beregnes framtidige trafikkmengder langs Skatt\u00f8rvegen og turproduksjonstall fra planomr\u00e5det for prognose\u00e5r 2040. De to adkomstene skal videre kapasitetsberegnes ved hjelp av Sidra Intersection og det skal gj\u00f8res en vurderes kryssutforming og eventuelt behov for svingefelt. Det skal ogs\u00e5 gj\u00f8res vurderinger av trafikksikkerhet og l\u00f8sninger for g\u00e5ende og syklende. 1.1 Andre aktuelle planer Skatt\u00f8rvegen forbi planomr\u00e5det skal oppgraderes i forbindelse med planforslaget \u00abOmr\u00e5dereguleringsplan for Breivika havn\u00bb (plan 1863), i tillegg skal det etableres gang- og sykkelvei og nye bussholdeplasser. I s\u00f8r grenser planen til reguleringsplanen \u00abBreivika Nord\u00bb plan-ID 1841 som ble vedtatt 27.09.2017. Planen er regulert til offentlig kollektivanlegg for Troms Fylkeskommune og til havneindustri for Agnforsyningen og Troms\u00f8 Kommune. Denne planen omfatter ogs\u00e5 en ny internvei, som det har blitt fremmet \u00f8nske om \u00e5 forlenge inn p\u00e5 planomr\u00e5det til plan 1876. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 4 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 2 Dagens situasjon Planomr\u00e5det (figur 2.1) best\u00e5r i dag av et industriomr\u00e5de med produksjonslokaler, lagerarealer, verksteder, administrasjonsbygg og brakkebygg med relativt lav utnyttelse. I s\u00f8r er det i dag et eksisterende kryss der framtidig s\u00f8ndre adkomst er tenkt etablert. En stor del av omr\u00e5det best\u00e5r i dag av ubebygd utfylling eller havomr\u00e5der som skal utfylles. Figur 2.1: Kart fra kommunekart.no. Hentet 09.05.2019. Viser tomter p\u00e5 planomr\u00e5det. Planomr\u00e5det er merket med r\u00f8d strek. I vest avgrenses planomr\u00e5det av Skatt\u00f8rvegen som er en kommunal veg og hovedvegen rundt nordre del av Troms\u00f8ya. Vegen er forkj\u00f8rsregulert med fartsgrense 50 km/t med relativt h\u00f8ye trafikkmengder og en stor andel tungtrafikk p\u00e5 strekket forbi planomr\u00e5det. Det er i dag minimal tilrettelegging for g\u00e5ende og syklende langs strekningen. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 5 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 Figur 2.2: Planomr\u00e5dets plassering i forbindelse med tilst\u00f8tende vegnett. Bakgrunn fra geodata. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 6 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 2.1 Trafikkmengder Det foreligger ingen trafikktall for Skatt\u00f8rvegen i dagens situasjon. If\u00f8lge vegkart.no var \u00c5DT langs Stakkevollvegen ved Nyg\u00e5rd p\u00e5 12200 med en tungtrafikkandel p\u00e5 13% i 2019. Figur 2.3: Punkt for trafikktelling. Bakgrunn fra norgeskart.no. For \u00e5 f\u00e5 relevante trafikktall for dagens situasjon ble det gjennomf\u00f8rt en manuell trafikktelling i ettermiddagsrushet mellom 15:00 og 17:00 p\u00e5 onsdag 14. oktober 2020. Tellingen ble gjort i krysset mellom H\u00e5ndverkervegen og Skatt\u00f8rvegen rett vest for planomr\u00e5det, og det ble i makstimen mellom 15:00 og 16:00 registrert en total trafikk p\u00e5 841 biler p\u00e5 nordre krysstilfart og 876 biler p\u00e5 s\u00f8ndre krysstilfart. Tungtrafikkandelen var p\u00e5 ca. 9% for begge tilfartene. If\u00f8lge tall fra trafikkdata.no var makstimetrafikken i Stakkevollvegen ca. 1 km lenger s\u00f8r p\u00e5 mellom 8% og 10% av \u00c5DT sist det ble registrert trafikk der h\u00f8sten 2019. Det vil si at \u00c5DT i Skatt\u00f8rvegen trolig er p\u00e5 ca. 9300 nord for krysset og 9700 s\u00f8r for krysset, men det er en del usikkerhet i disse tallene siden registreringen kun er gjort for en dag. 2.2 Trafikkavvikling I forbindelse med trafikktellingen ble det registrert sakteg\u00e5ende k\u00f8 langs s\u00f8rg\u00e5ende felt av Skatt\u00f8rvegen forbi tellepunktet mellom ca. 15:55 og 16:35. P\u00e5 grunn av disse avviklingsproblemene ble det observert at en stor overvekt av bilene fra H\u00e5ndverkerveien valgte \u00e5 heller kj\u00f8rte nordover rundt Troms\u00f8ya enn s\u00f8rover. For \u00e5 vurdere trafikkavviklingen ytterligere er trafikksituasjonen blitt unders\u00f8kt ved hjelp av Google Traffic. Resultatene derfra (figur 2.4) tyder p\u00e5 at avviklingsproblemene som ble observert kan stamme fra rundkj\u00f8ringen ved Troms\u00f8ysundtunnelen 2 km lenger s\u00f8r, der det ofte er mye venstresvingende trafikk fra s\u00f8r som blokkerer for trafikken p\u00e5 de \u00f8vrige krysstilfartene. K\u00f8lengdene kan p\u00e5 det verste v\u00e6re p\u00e5 ca. 2,5 km x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 7 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 nordover. Avviklingsproblemene ser ut til \u00e5 vedvare i store deler av ettermiddagsrushet mellom ca. 15:00 og 17:00 p\u00e5 mandag til torsdag og noe tidligere p\u00e5 fredager. I formiddagsrushet ser det ut til \u00e5 v\u00e6re mer moderate forsinkelser i Stakkevollvegen som ikke forplanter seg helt tilbake til Skatt\u00f8rvegen. Figur 2.4: Typisk trafikk for omr\u00e5det i ettermiddagsrushet (Google Traffic). x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 8 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 2.3 Trafikkulykker Alle registrerte trafikkulykker i omr\u00e5det siste 10 \u00e5r er vist i figur 2.5. Det er registrert to ulykker med lettere skader i Skatt\u00f8rvegen hvorav en var i forbindelse med krysset mot H\u00e5ndverkervegen, og en var p\u00e5 en rett strekning. Det er ogs\u00e5 noen registrerte ulykker lenger s\u00f8r langs Stakkevollvegen ved Nyg\u00e5rd. Samlet sett vurderes omr\u00e5det ikke \u00e5 v\u00e6re spesielt ulykkesutsatt. Figur 2.5: Registrerte trafikkulykker i omr\u00e5det 2010-2020. Bakgrunn fra geodata. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 9 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 2.4 Forhold for g\u00e5ende og syklende I dagens situasjon er det ingen spesiell tilrettelegging for g\u00e5ende og syklende langs Skatt\u00f8rvegen (figur 2.6), slik at syklende m\u00e5 sykle i trafikken og g\u00e5ende m\u00e5 ferdes langs vegkanten. Med trafikkmengder p\u00e5 n\u00e6rmere 10000 og fartsgrense p\u00e5 50 km/t oppleves dette trolig som utrygt for myke trafikanter langs vegen, til tross for at vegen i utgangspunktet er oversiktlig og har god sikt. Omr\u00e5det best\u00e5r i stor grad av bilbaserte n\u00e6rings- og industriomr\u00e5der, og det antas at det er relativt f\u00e5 som reiser til fots eller per sykkel i forbindelse med disse virksomhetene. Stravas global heatmap (figur 2.7) tyder p\u00e5 at det likevel er en del som sykler og l\u00f8per langs vegen, trolig i forbindelse med pendling eller treningsturer rundt Troms\u00f8ya. Stakkevollvegen har ensidig fortau mellom Nyg\u00e5rd og Gimle, men har ellers lite tilrettelegging for myke trafikanter. Figur 2.6: Skatt\u00f8rvegen ved planomr\u00e5det og kryss mot H\u00e5ndverkervegen. (Google streetview) Figur 2.7. Stravas global heatmap for sykling som viser gps-spor fra Stravas brukere siste 24 m\u00e5neder. (Strava) x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 10 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 2.5 Kollektivtrafikk Skatt\u00f8rvegen trafikkeres av to bussruter og det er et busstopp (Skatt\u00f8ra s\u00f8r) litt nord for krysset mot H\u00e5ndverkervegen. Strekningen trafikkeres av rute 30 Sentrum \u2013 Ringheim med en avgang i timen p\u00e5 dagtid og to avganger i timen i for- og ettermiddagsrush, og rute 32 Universitetet \u2013 Hamna s\u00f8r med 16 daglige avganger hvorav de fleste er i for- og ettermiddagsrushet. Figur 2.8: Bussruter p\u00e5 nordre del av Troms\u00f8ya. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 11 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 3 Framtidig situasjon I framtidig situasjon n\u00e5r planomr\u00e5det er ferdig utfylt og utbygget skal det etableres diverse industri- og transportvirksomhet i omr\u00e5det (figur 3.1). Det er planlagt to kj\u00f8readkomster til omr\u00e5det der den s\u00f8ndre blir via eksisterende adkomst fra Skatt\u00f8rvegen (figur 3.2) og den nordre er foresl\u00e5tt ca. 20 m nord for dagens avkj\u00f8rsel til Skatt\u00f8rvegen 40 (figur 3.3) rett s\u00f8r for eksisterende busstopp p\u00e5 \u00f8stsiden av vegen. Figur 3.1: Forel\u00f8pig utomhusplan for planomr\u00e5det (Steinsvik arkitektkontor). x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 12 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 Figur 3.2: Eksisterende s\u00f8ndre adkomst. (Google streetview). Figur 3.3: Foresl\u00e5tt nordre adkomst. (Google streetview) Skatt\u00f8rvegen skal etter planen oppgraderes som en del av planforslaget \u00abOmr\u00e5dereguleringsplan for Breivika havn\u00bb oppgraderes og det skal etableres gang- og sykkelveg langs vestsiden av vegen samt nye busstopp f\u00f8r og etter krysset mot H\u00e5ndverkerveien. Det er her allerede en vedtatt plan (\u00abInternasjonal fiskerihavn og containerhavn i Breivika\u00bb, planid 1479), men den skal erstattes av et nytt planforslag (\u00abOmregulering av plan 1479, Breivika havn\u00bb, planid 1863) vist i figur 3.4. I forbindelse med busstoppene er det i n\u00e5v\u00e6rende plan regulert inn et gangfelt over Skatt\u00f8rvegen, men det ser ikke ut til \u00e5 v\u00e6re ivaretatt i det nye planforslaget. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 13 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 Figur 3.4: Utsnitt av plankart for \u00abOmr\u00e5dereguleringsplan for Breivika havn\u00bb med planlagt gang- og sykkelveger (rosa) og bussholdeplasser (brun). Med en \u00c5DT p\u00e5 ca. 10000 og fartsgrense p\u00e5 50 km/t regnes Skatt\u00f8rvegen i dimensjoneringsklasse H\u00f82 i Statens vegvesens h\u00e5ndbok N100 (Statens vegvesen, 2019). 3.1 Generelt om turproduksjon For \u00e5 beregne turproduksjon for de forskjellige utbyggingsomr\u00e5dene tas det utgangspunkt i metodikken fra h\u00e5ndbok V713 Trafikkberegninger (Statens Vegvesen, 2014). I h\u00e5ndboken finnes erfaringstall p\u00e5 hvor mange bilturer ulike form\u00e5l/virksomheter genererer. For industri angir h\u00e5ndboken turproduksjon per 100 m2 areal eller antall ansatte. I tilfellene der man ikke kjenner n\u00f8yaktig framtidig bruk er det mest hensiktsmessig \u00e5 benytte areal. For industri antas det et gjennomsnitt p\u00e5 3,5 bilturer per d\u00f8gn per 100 m2 med et variasjonsomr\u00e5de p\u00e5 mellom 2 og 6 (Statens Vegvesen, 2014). Ved beregning av turproduksjon er det knyttet en del usikkerheter og derfor brukes det relativt konservative anslag p\u00e5 areal og turproduksjon. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 14 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 Mulige usikkerhetsmomenter ved turproduksjonsberegninger: \u2022 Form\u00e5lene er ofte kombinerte med store variasjoner seg imellom. \u2022 Varierende usikkerhet i eksisterende erfaringstall (for enkelte form\u00e5l er det gjennomf\u00f8rt flere analyser og kartlegginger av trafikkgenereringen). \u2022 Omr\u00e5dets \u00abattraktivitet\u00bb \u2013 herunder befolkningsutvikling, pendling, handelslekkasjer, osv. Beregning av turproduksjon er basert p\u00e5 at omr\u00e5det utbygges slik det er forutsatt mht. form\u00e5l og arealtall, og at det er et tilstrekkelig \u00abmarked\u00bb for de aktuelle typer form\u00e5l i dette omr\u00e5det. Figur 3.5: Tabell for beregning av turproduksjon, hentet fra h\u00e5ndbok V713. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 15 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 3.2 Turproduksjon Planomr\u00e5det Ved beregning av turproduksjon er det skilt p\u00e5 de to forskjellige adkomstene til planomr\u00e5det, og det er gjort en forenklet fordeling av trafikken som vist i figur 3.6. Figur 3.6: Forenklet fordeling av trafikk mellom adkomster. De planlagte utbygde arealene er summert opp og fordelt mellom de to adkomstene. I tillegg til planlagte arealer er eksisterende bygninger ved den s\u00f8ndre adkomsten m\u00e5lt opp i kart og summert opp. For byggene med aktivitet p\u00e5 to plan er dette tatt hensyn til i opptellingen. Det aller meste av de eksisterende og planlagte utbyggingsomr\u00e5dene skal best\u00e5 av industri, men det blir ogs\u00e5 noe mindre innslag av kontor og industribasert handel som genererer litt mer trafikk. Derfor er det brukt en litt h\u00f8yere turproduksjonsfaktor enn normalt for industri med 4 turer per 100 m2 per dag. Garasjeanlegget i den nordre delen av omr\u00e5det skal benyttes til parkering av vogntog, i tillegg til at dette skal brukes til parkering av andre virksomheter i omr\u00e5det. Det benyttes ogs\u00e5 her en turproduksjonsfaktor p\u00e5 4 turer per 100 m2 per dag. Total beregnet turproduksjon for planomr\u00e5det er vist i tabell 3.1 der det er beregnet en turproduksjon p\u00e5 806 daglige turer til/fra den nordre adkomsten og 617 daglige turer til/fra den s\u00f8ndre adkomsten. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 16 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 Tabell 3.1: Beregnede turproduksjonstall for planomr\u00e5det. Nordre adkomst BYA (m2) Turproduksjon per 100 m2 Turproduksjon Ny industri 18157 4 726 Garasjeanlegg 2000 4 80 totalt 20157 806 S\u00f8ndre adkomst Ny industri 8238 4 330 Eksisterende industri 7180 4 287 totalt 15418 617 Detaljregulering for Breivika nord Det foreg\u00e5r ogs\u00e5 utbygging s\u00f8r for planomr\u00e5det i forbindelse med \u00abDetaljregulering for Breivika nord\u00bb der det skal etableres kollektivanlegg, industri og havn. Denne planen vil f\u00f8re til \u00f8kt gjennomgangstrafikk i Skatt\u00f8rvegen, selv om det antas at st\u00f8rsteparten av trafikken vil g\u00e5 s\u00f8rover mot Troms\u00f8 sentrum og fastlandet. Det er her planlagt et kollektivanlegg med oppstillingsplass til 165 busser og 40 personbiler og en d\u00f8gnhvileplass for vogntog med 8 plasser. Dersom det legges til grunn at hver av disse plassene genererer 2 turer hver per dag gir det en turproduksjon p\u00e5 426 daglige turer. Det er planlagt diverse industri, service og havnevirksomhet med totalt BRA p\u00e5 28000 m2. Dersom det ogs\u00e5 her benyttes en turproduksjonsfaktor p\u00e5 4 turer per 100 m 2 per d\u00f8gn gir det en turproduksjon p\u00e5 totalt 1120 daglige turer. Totalt er det beregnet at denne planen vil generere ca. 1546 daglige turer til/fra adkomsten fra Stakkevollvegen. 3.3 Generell trafikkvekst For en framtidig trafikksituasjon m\u00e5 man ta hensyn til generell trafikkvekst og endringer i trafikkutviklingen. For trafikktellingene brukes derfor prognoser for \u00e5 framskrive trafikken. For turproduksjonsberegningene som er beregninger for framtidig trafikk fra planomr\u00e5det gj\u00f8res ingen framskriving. I Transport\u00f8konomisk institutts framskrivninger for persontransport 2016-2050 (Transport\u00f8konomisk institutt, 2017) er det estimert \u00e5rlige \u00f8kninger for trafikkarbeid per fylke. Tallene for Troms er vist i tabell 3.2. Tabell 3.2: Prognoser for \u00e5rlig trafikk\u00f8kning i Troms (Transport\u00f8konomisk institutt, 2017). Periode 2016-22 2022-30 2030-2040 \u00c5rlig \u00f8kning i biltrafikk 0,72 % 0,55 % 0,42 % Dette gir en generell trafikkvekst p\u00e5 10,5 % mellom 2020-2040. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 17 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 3.4 Trafikkmengder og retningsfordeling For \u00e5 beregne og fordele trafikken i framtidig situasjon m\u00e5 det gj\u00f8res en del forenklinger og antagelser, og f\u00f8lgende faktorer m\u00e5 vurderes for begge planomr\u00e5dene der det er beregnet turproduksjonstall: \u2022 Rushtidsandel i makstimen. \u2022 Retningsfordeling i makstimen. \u2022 Svingebevegelser i makstimen. \u2022 Tungtrafikkandel. For rushtidsandel benyttes samme andel som for Statens vegvesens tellepunkt ved Gimle 1 km lenger s\u00f8r. Der er det registrert mellom 8% og 10% av \u00c5DT i makstimen i ettermiddagsrushet, og for \u00e5 f\u00e5 et litt konservativt anslag benyttes 10%. Siden retningsfordelingen inn og ut fra omr\u00e5det ikke er kjent benyttes anbefalt fordeling fra h\u00e5ndbok V713 (Statens Vegvesen, 2014) med 67% utg\u00e5ende trafikk og 33% inng\u00e5ende trafikk i makstimen i ettermiddagsrushet. For \u00e5 vurdere svingebevegelser m\u00e5 man tenke p\u00e5 hvor trafikken skal. Til de aktuelle omr\u00e5dene er det mye tungtrafikk og i tillegg kj\u00f8ring til/fra jobb for de ansatte. Siden b\u00e5de de fleste i Troms\u00f8 bor langs vegene s\u00f8rover og adkomst til hovedvegnett g\u00e5r s\u00f8rover er det trolig at st\u00f8rstedelen av trafikken g\u00e5r s\u00f8rover. Det gjelder s\u00e6rlig for Breivika nord som ligger et stykke s\u00f8r for Skatt\u00f8ra. Derfor brukes det en retningsfordeling med 75% av trafikken s\u00f8rover til/fra adkomstene til planomr\u00e5det p\u00e5 Skatt\u00f8ra og 85% s\u00f8rover til/fra adkomstene til Breivika nord. Siden begge planomr\u00e5dene best\u00e5r av industri og transportvirksomhet antas det en h\u00f8y tungtrafikkandel p\u00e5 30%. Figur 3.7: Beregnede trafikkmengder i makstimen i ettermiddagsrushet for 2040 (bakgrunn fra norgeskart.no). x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 18 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 3.5 Utforming og plassering av kryss De beregnede trafikkmengdene fra delkapittel 3.4 er benyttet for \u00e5 vurdere behovene for henholdsvis trafikk\u00f8y i sekund\u00e6rveg, venstresvingefelt i prim\u00e6rveg og h\u00f8yresvingefelt i prim\u00e6rveg basert p\u00e5 kriteriene i Statens vegvesens h\u00e5ndbok V121 (Statens vegvesen, 2014). Disse kriteriene gjelder i utgangspunktet for nybygging eller gjennomg\u00e5ende utbedring av veger, slik at det n\u00f8dvendigvis ikke gjelder for den s\u00f8ndre adkomsten som skal videref\u00f8res, men siden Skatt\u00f8rvegen ogs\u00e5 skal utbedres b\u00f8r kravene da ogs\u00e5 gjelde der. Figur 3.8 tyder p\u00e5 at det b\u00f8r v\u00e6re kanalisering med trafikk\u00f8y i sekund\u00e6rveien for begge adkomstene til planomr\u00e5det. Dette vil gi et mer oversiktlig og trafikksikkert kj\u00f8rem\u00f8nster i krysset. Figur 3.8: Behov for trafikk\u00f8y i sekund\u00e6rveg for de to kryssene (Statens vegvesen, 2014). Figur 3.9 tyder p\u00e5 at det b\u00f8r v\u00e6re venstresvingefelt i prim\u00e6rvegen for begge kryssene. Dette er et b\u00f8r-krav der det er mulig \u00e5 s\u00f8ke fravik fra Regionvegkontoret med begrunnelse om at det er forventet et sv\u00e6rt lite antall venstresvingende med trolig under 10 venstresvingende kj\u00f8ret\u00f8yer i makstimen for begge kryssene, samt at kapasitetsberegninger i Sidra viser god trafikkavvikling uten venstresvingefelt (figur 3.12 og figur 3.13). Dersom det skal etableres venstresvingefelt m\u00e5 de utformes slik at det blir plass til vogntog p\u00e5 22 m og modulvogntog p\u00e5 25,25 m b\u00f8r sikres framkommelighet p\u00e5 overkj\u00f8rbart areal. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 19 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 Figur 3.9: Behov for venstresvingefelt i prim\u00e6rveg for de to kryssene (Statens vegvesen, 2014). Figur 3.10 tyder p\u00e5 at det ikke er behov for h\u00f8yresvingefelt i prim\u00e6rvegen for noen av adkomstene. Figur 3.10: Behov for h\u00f8yresvingefelt i prim\u00e6rveg for de to kryssene (Statens vegvesen, 2014). Den nordre adkomsten er planlagt plassert sv\u00e6rt n\u00e6r eksisterende avkj\u00f8rsel til Skatt\u00f8rvegen 40, med en avstand p\u00e5 anslagsvis 20 m. I Statens vegvesens h\u00e5ndbok V121 (Statens vegvesen, 2014) er det anbefalt en minste avstand p\u00e5 40 m mellom to forskj\u00f8vne T-kryss, s\u00e5 denne avstanden burde ideelt sett v\u00e6rt st\u00f8rre. Siden kryssene er plassert slik at det kun er h\u00f8yresvingende trafikk til planomr\u00e5det som kan blokkere for det andre krysset er det liten risiko for tilbakeblokkering her, men ved \u00e5 plassere kryssene s\u00e5 tett til hverandre kan det likevel oppst\u00e5 trafikksituasjoner med redusert oversikt og lesbarhet, noe som er ugunstig med hensyn p\u00e5 trafikksikkerhet. Den s\u00f8ndre adkomsten er plassert i sv\u00e6rt kort avstand fra busstoppet p\u00e5 vestsiden av Skatt\u00f8rvegen som er rett f\u00f8r krysset. Dette vil ogs\u00e5 kunne bidra til \u00e5 gj\u00f8re trafikkbildet noe mindre oversiktlig, og om mulig b\u00f8r krysset og bussholdeplassen derfor forskyves noe i forhold til hverandre. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 20 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 3.6 Kapasitetsberegninger Det er gjort kapasitetsberegninger av begge adkomstene til planomr\u00e5det ved hjelp av Sidra Intersection. Resultatene m\u00e5 sees i sammenheng med avviklingsproblemene som i dag er i forbindelse med Troms\u00f8ysundtunnelen. Om Sidra Intersection Sidra er et avansert felt-basert mikroskopisk analyseverkt\u00f8y for signalregulerte og ikke-signalregulerte kryss til bruk i prosjektering og evaluering av enkeltst\u00e5ende kryssomr\u00e5der og/eller nettverk. Modellparameterne brukt i Sidra kan justeres etter lokale forhold for \u00e5 best samsvare med de faktiske trafikkforholdene, samt justeres i analysene for \u00e5 se effekten av for eksempel tiltak og adferdsendringer. Sidra gir resultater i form av blant annet kapasitetsestimering og \u00abLevel of service\u00bb samt flere ytelsesparametere som for eksempel forsinkelse, k\u00f8lengder og antall stopp. Resultatene kan presenteres i form av tabeller eller mer visuelt i form av grafiske fremstillinger. Under ses den grafiske fargekoden som blir brukt i figurene. Denne fordelingen er forholdet mellom beregnet verdi og maksimal verdi, 100%. I analysene sees det i hovedsak p\u00e5 belastningsgrad, forsinkelser og k\u00f8lengder. \u2022 Belastningsgrad angir hvor mye av vegens kapasitet som brukes. Ved belastningsgrad p\u00e5 under 0,85 pleier det \u00e5 v\u00e6re god trafikkavvikling. \u2022 Forsinkelse angir hvor mange sekunder et kj\u00f8ret\u00f8y i gjennomsnitt blir forsinket. Fargekodingen er basert p\u00e5 serviceniv\u00e5. \u2022 K\u00f8lengden sier hvor lang k\u00f8 man risikerer \u00e5 f\u00e5. 95 %-persentil for k\u00f8lengde angir en k\u00f8lengde kortere eller lik verdi angitt som inntreffer i 95 % av tiden. Kun 5 % av gangene vil k\u00f8lengden overskride angitt verdi. Fargekodingen angir hvor lang k\u00f8 det er i forhold til lengden p\u00e5 tilfarten. For alle beregningene i Sidra brukes det en \u00abPeak flow factor\u00bb p\u00e5 100% og en \u00abPeak flow period\u00bb p\u00e5 60 min. Modellering av kryss Begge kryssene er i utgangspunktet modellert identisk som forkj\u00f8rsregulert T-kryss (figur 3.11). Begge kryssene er modellert med en trafikk\u00f8y i sekund\u00e6rvegen, og begge kryssene er modellert uten venstresvingefelt for \u00e5 verifisere at de likevel kan f\u00e5 god trafikkavvikling. Den nordre adkomsten modelleres avstander til n\u00e6rmeste kryss/avkj\u00f8rsel lik 20 m s\u00f8rover og 100 m nordover. Den s\u00f8ndre adkomsten modelleres med avstander til n\u00e6rmeste kryss/avkj\u00f8rsel lik 230 m s\u00f8rover og 50 m nordover. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 21 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 Figur 3.11: Modellering av kryss i Sidra Intersection. Analyseresultater Analyseresultater fra Sidra er vist for de to kryssene i figur 3.12 og figur 3.13. Resultatene viser god trafikkavvikling, korte k\u00f8er og en stor kapasitetsreserve for begge kryssene. For begge kryssene blir det noen relativt beskjedne forsinkelser for venstresvingende fra sekund\u00e6rvegen, noe som er naturlig ved venstresving inn p\u00e5 en trafikkert forkj\u00f8rsveg. Belastningsgrad K\u00f8lengde [m] (95%-persentil) Gj. Snitt Forsinkelse [sek] Ettermiddagsrush Figur 3.12: Belastningsgrad, k\u00f8lengde og forsinkelse for nordre adkomst. Fargekoding er vist under. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 22 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 Belastningsgrad K\u00f8lengde [m] (95%-persentil) Gj. Snitt Forsinkelse [sek] Ettermiddagsrush Figur 3.13: Belastningsgrad, k\u00f8lengde og forsinkelse for s\u00f8ndre adkomst. Fargekoding er vist under. 3.7 Trafikkavvikling Analyseresultatene i delkapittel 3.6.3 tyder p\u00e5 at trafikkmengdene fra planomr\u00e5det i utgangspunktet ikke vil ha noe innvirkning p\u00e5 trafikkavviklingen i Skatt\u00f8rvegen, men det tas da ikke hensyn til k\u00f8problemene fra rundkj\u00f8ringen ved Troms\u00f8ysundtunnelen. Dersom disse k\u00f8problemene vedvarer og det ikke gj\u00f8res tiltak der, kan det bli tilbakeblokkering helt tilbake til adkomstene mot planomr\u00e5det, noe som kan gi en del forsinkelser og k\u00f8 der i forbindelse med venstresving ut fra planomr\u00e5det. Med en generell trafikkvekst p\u00e5 ca.10% i perioden i tillegg til en ekstra daglig trafikk p\u00e5 ca. 1500 turer til/fra Breivika nord og 1400 turer til/fra Skatt\u00f8ra hvorav st\u00f8rsteparten trolig vil f\u00f8lge vegnettet s\u00f8rover vil avviklings- og k\u00f8problemene \u00f8ke i omfang dersom det ikke gj\u00f8res noe tiltak ved Troms\u00f8ysundtunnelen. Avviklingsproblemene skyldes trolig at det i ettermiddagsrushet er mye venstresvingende trafikk fra s\u00f8r som blokkerer for trafikken fra \u00f8st og nord. Rundkj\u00f8ringen ved Troms\u00f8ysundtunnelen er allerede utbygd med to felt i hver adkomst i tillegg til filterfelt i tre retninger, s\u00e5 det er lite rom for ekstra utvidelser av rundkj\u00f8ringen, men et mulig tiltak kan v\u00e6re \u00e5 signalregulere en eller flere adkomster, og da prim\u00e6rt den s\u00f8ndre (som beskrevet i (Statens vegvesen, 2014) og (Transport\u00f8konomisk institutt, 2012)). For resten av d\u00f8gnet er det god trafikkavvikling i omr\u00e5det, og det vurderes at det trolig vil fortsette \u00e5 v\u00e6re det. Med den planlagte utbedringen av Skatt\u00f8rvegen blir det en bredere og mer oversiktlig veg som kan gi bedre flyt i trafikken. 3.8 L\u00f8sninger for g\u00e5ende og syklende Skatt\u00f8rvegen skal etter planen oppgraderes med bredere kj\u00f8refelt, separat gang- og sykkelveg p\u00e5 vestsiden, og nye busstopp. Som f\u00f8lge av dette blir framkommeligheten og trafikksikkerheten for myke trafikanter der betydelig forbedret, noe som trolig kan bidra til at flere velger milj\u00f8vennlige alternativer. I n\u00e5v\u00e6rende reguleringsplan er det regulert inn et gangfelt her i forbindelse med planlagt busstopp rett nord for kryss mot H\u00e5ndverkervegen, men er i skrivende stund uklart om det blir ivaretatt i det nye planforslaget (figur 3.4). Med forventet \u00c5DT p\u00e5 n\u00e6rmere 9000 b\u00f8r det v\u00e6re et krysningspunkt her slik at man f\u00e5r en sikker krysning b\u00e5de til busstoppet og til planomr\u00e5det p\u00e5 Skatt\u00f8ra. I Statens vegvesens h\u00e5ndbok V127 (Statens vegvesen, 2017) er det anbefalt gangfelt ved mer enn 10 kryssende i makstimen der \u00c5DT er over 8000, men det er usikkert hvor mange kryssende det blir her. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 23 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 Det er planlagt industri- og transportvirksomhet i planomr\u00e5det som i h\u00f8y grad kan forventes \u00e5 bli bilbasert, og som kan forventes til \u00e5 generere store mengder tungtrafikk slik at omr\u00e5det kan bli lite innbydende for myke trafikanter. Likevel b\u00f8r det sikres gode og trygge adkomster til omr\u00e5det for ansatte ved virksomhetene som \u00f8nsker \u00e5 reise til jobben til fots, med sykkel eller med buss. En naturlig adkomst til omr\u00e5det blir over Skatt\u00f8rvegen i forbindelse med planlagt busstopp (figur 3.14) p\u00e5 \u00f8stsiden av vegen. Her b\u00f8r det sikres en trygg og enkel passasje for myke trafikanter fra busstopp og mulig gangfelt videre inn p\u00e5 omr\u00e5det. Helst b\u00f8r det v\u00e6re to forskjellige mulige ruter som vist i figuren for \u00e5 unng\u00e5 un\u00f8dvendige omveier for myke trafikanter slik at de enkelt kan n\u00e5 b\u00e5de de nordre og s\u00f8ndre delene av omr\u00e5det. Langs internvegene i planomr\u00e5det anbefales det med tanke p\u00e5 sikkerhet og framkommelighet for myke trafikanter at det etableres ensidig fortau, i henhold til Troms\u00f8 kommunes kommunale normer for veg- og gr\u00f8ntarealer (Troms\u00f8 kommune, 2020) som vist i figur 3.16. Denne vegnormen gjelder i utgangspunktet bare for kommunale veger, og veger kommunen skal overta, s\u00e5 det er ikke noe formelt krav. Figur 3.14: Planlagte busstopp og gangfelt ved kryss mot H\u00e5ndverkerveien og naturlige gangruter videre inn i planomr\u00e5det. 3.9 Intern trafikk i planomr\u00e5det Det er begrenset med f\u00f8ringer for utforming av veger i industri- og n\u00e6ringsomr\u00e5der. I Statens vegvesens h\u00e5ndbok N100 er det et delkapittel om adkomst til n\u00e6ringsomr\u00e5der der det anbefales fartsgrense 40 km/t eller 50 km/t og tverrprofiler som vist i figur 3.15, mens det i Troms\u00f8 kommunes kommunale normer for veg- og gr\u00f8ntarealer (Troms\u00f8 kommune, 2020) er anbefalt vegprofil for adkomstveger i industriomr\u00e5der som vist i figur 3.16. For \u00e5 gi \u00f8kt trafikksikkerhet og oversiktlighet b\u00f8r veiene etableres med tydelige skiller mellom internvegene og andre asfalterte parkerings- eller trafikkarealer slik at man f\u00e5r et forutsigbart kj\u00f8rem\u00f8nster med god lesbarhet. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 24 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 Det er gjort sporingsanalyser i kryss og svinger og det er ellers viktig at vegsystemet utformes slik at vogntog og tungtransport f\u00e5r god tilgjengelighet og at man unng\u00e5r un\u00f8dvendig rygging, s\u00e6rlig i omr\u00e5der der det kan ferdes fotgjengere. Det er ogs\u00e5 mulighet for \u00e5 etablere en intern veg videre s\u00f8rover gjennom planomr\u00e5det for Breivika nord, noe som vil v\u00e6re gunstig for eventuell intern trafikk mellom de to planomr\u00e5dene og s\u00e5ledes kan avlaste Skatt\u00f8rvegen og adkomstene derfra noe. Figur 3.15: Tverrprofiler for adkomster til n\u00e6ringsomr\u00e5der (Statens vegvesen, 2019). Figur 3.16: Vegprofil for adkomstveger til industriomr\u00e5de i Troms\u00f8 kommune (Troms\u00f8 kommune, 2020). x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 25 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 3.10 Trafikksikkerhet Trafikksikkerhet henger sammen med trafikkmengder, og med \u00f8kte trafikkmengder vil s\u00e5ledes ulykkesrisikoen \u00f8ke noe. De planlagte tiltakene i Skatt\u00f8rvegen i forbindelse med plan 1863 vil gi mer oversiktlig trafikksituasjon og separat anlegg for myke trafikanter noe som b\u00f8r gi \u00f8kt trafikksikkerhet og trygghet. Med mye tungtrafikk er det ogs\u00e5 viktig \u00e5 sikre mest mulig trygge og adskilte ruter for myke trafikanter i planomr\u00e5det, selv om det er forventet lite g\u00e5ende og syklende. Kryss og internveier b\u00f8r ogs\u00e5 plasseres og utformes slik at trafikkbildet blir mest mulig oversiktlig og trafikksikkert som beskrevet i delkapittel 3.5 og 3.9. 3.11 Usikkerhet Det vil alltid v\u00e6re usikkerhet knyttet til trafikktall, trafikkprognoser og fordeling av trafikk p\u00e5 adkomster og svingeforhold i kryss. Det er gjort en del antakelser og forenklinger for \u00e5 fordele trafikken i kryssene. Beregning av framtidig turproduksjon medf\u00f8rer en del usikkerhet med tanke p\u00e5 utnytting, kombinerte form\u00e5l og lokale variasjoner. Der data er hentet fra planer er det ogs\u00e5 noe usikkerhet i hva som faktisk kommer til \u00e5 bli bygget. I denne analysen er det dog brukt relativt konservative anslag i beregningene, slik at reell trafikk trolig vil bli mindre. Uansett er det beregnet en s\u00e5pass stor kapasitetsreserve i kryssomr\u00e5dene at en ytterligere \u00f8king i trafikken ikke b\u00f8r ha vesentlige konsekvenser for trafikkavviklingen. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 26 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 4 Oppsummering Denne trafikkanalysen tar for seg trafikale konsekvenser av en utbygging p\u00e5 Skatt\u00f8ra og det er sett p\u00e5 b\u00e5de dagens situasjon i omr\u00e5det og en framtidig situasjon i 2040. For den framtidige situasjonen er det ogs\u00e5 tatt hensyn til planlagte utbedringer av Skatt\u00f8rvegen og tilst\u00f8tende plan \u00abBreivika nord\u00bb. Det er beregnet framtidige trafikkmengder for omr\u00e5det i 2040. Basert p\u00e5 framskrivninger fra T\u00d8I er det beregnet en generell trafikk\u00f8kning p\u00e5 10,5 % for Troms fylke, i tillegg er det beregnet en turproduksjon p\u00e5 1546 daglige turer fra planomr\u00e5det i Breivika Nord og 1423 daglige turer fra planomr\u00e5det i Skatt\u00f8ra hvorav 806 turer til/fra den nordre adkomsten og 617 turer til/fra den s\u00f8ndre adkomsten. Trafikkmengdene for 2040 er fordelt etter makstimeandel, retningsfordeling og svingebevegelser og det er gjort kapasitetsanalyser for begge adkomstene til planomr\u00e5det i ettermiddagsrushet. Kapasitetsanalysene viser at adkomstene i utgangspunktet vil f\u00e5 god trafikkavvikling for alle trafikkstr\u00f8mmer med en stor kapasitetsreserve. I dagens situasjon er det k\u00f8 og avviklingsproblemer langs Stakkevollvegen og Skatt\u00f8rvegen i ettermiddagsrushet som f\u00f8lge av tilbakeblokkering fra rundkj\u00f8ringen ved Troms\u00f8ysundtunnelen. Disse problemene vil kunne vedvare og forverres i framtidig situasjon som f\u00f8lge av \u00f8kte trafikkmengder dersom det ikke gj\u00f8res noen avb\u00f8tende tiltak for \u00e5 redusere problemene. En mulig l\u00f8sning kan v\u00e6re \u00e5 signalregulere den s\u00f8ndre adkomsten til rundkj\u00f8ringen slik at trafikken derfra ikke blokkerer de andre adkomstene i ettermiddagsrushet, men det vil kreve nye trafikktellinger og kapasitetsanalyser for \u00e5 vurdere om et slikt tiltak vil fungere tilfredsstillende. Adkomstene til planomr\u00e5det er vurdert ut ifra krav i Statens vegvesens h\u00e5ndb\u00f8ker og det anbefales ut ifra det at begge adkomstene utformes med en trafikk\u00f8y i sekund\u00e6rvegen. Begge adkomstene b\u00f8r ogs\u00e5 utformes med venstresvingefelt fra nord, men dette kravet kan muligens fravikes om det s\u00f8kes til Regionvegkontoret siden det trolig blir lite trafikk fra denne retningen og kapasitetsanalysene viser god avvikling uten svingefelt. Den nordre adkomsten ligger kun 20 m fra eksisterende avkj\u00f8rsel mot Skatt\u00f8rvegen 40, og den s\u00f8ndre adkomsten ligger rett ovenfor bussholdeplass p\u00e5 vestsiden av vegen, s\u00e5 om mulig b\u00f8r disse kryssene forskyves noe for \u00e5 f\u00e5 en mer oversiktlig situasjon. Skatt\u00f8rvegen skal oppgraderes med ny gang- og sykkelveg og nye busstopp ved krysset mot H\u00e5ndverkervegen. Det b\u00f8r ogs\u00e5 etableres et krysningspunkt over Skatt\u00f8rvegen for \u00e5 gi en trafikksikker adkomst b\u00e5de til busstoppet og planomr\u00e5det. Videre inn i planomr\u00e5det b\u00f8r det etableres enkle ruter for g\u00e5ende og syklende slik at myke trafikanter f\u00e5r en enkel og trafikksikker adkomst. Internt i planomr\u00e5det b\u00f8r vegene etableres med ensidig fortau og tydelige skiller mellom kj\u00f8reveg og andre trafikkomr\u00e5der slik at man f\u00e5r en mest mulig oversiktlig og trafikksikker situasjon. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 27 av 28 Trafikkutredning Skatt\u00f8ra Oppdragsnr.: 5207900 Dokumentnr.: 5201 Versjon: 1 5 Referanser Statens vegvesen. (2014). H\u00e5ndbok V121, Geometrisk utforming av veg- og gatekryss. Statens vegvesen. Statens Vegvesen. (2014). H\u00e5ndbok V713, Trafikkberegninger. Statens vegvesen. (2017). H\u00e5ndbok V127, Kryssingssteder for g\u00e5ende. Statens vegvesen. Statens vegvesen. (2019). H\u00e5ndbok N100 Veg- og gateutforming. Statens vegvesen. Transport\u00f8konomisk institutt. (2012). Trafikksikkerhetsh\u00e5ndboken. Oslo: Transport\u00f8konomisk institutt. Transport\u00f8konomisk institutt. (2017). Framskrivninger for persontransport 2016-2050. Oslo: Transport\u00f8konomisk institutt. Troms\u00f8 kommune. (2020). Kommunale normer for Veg- og gr\u00f8ntanlegg. Troms\u00f8: Troms\u00f8 kommune. x:\\nor\\oppdrag\\harstad\\520\\79\\5207900\\5 arbeidsdokumenter\\52 trafikk\\trafikkutredning skatt\u00f8ra.docx 2020-11-25 | Side 28 av 28 "
}