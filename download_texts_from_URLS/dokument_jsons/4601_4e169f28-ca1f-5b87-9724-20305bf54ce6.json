{
  "dokument_id": "4e169f28-ca1f-5b87-9724-20305bf54ce6",
  "doc_type": "case_attachment",
  "kommune": 4601,
  "tittel": "Fagnotat datert 11.09.2023",
  "url": "https://bergen.kommune.no/politikere-utvalg/api/fil/bk360/9805817/Fagnotat-datert-11-09-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/14556-3 (Arbeidssted) Saksbehandler: Herman Gr\u00f8m Dato: 11.09.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 40/216/0/0 Skiparviken. Klage p\u00e5 avslag. Nytt bygg - under 70 m2 \u2013 oppf\u00f8ring naust Advokatfirmaet Thommessen AS, p\u00e5 vegne av tiltakshaver Petter Hvem klager? Andreas Frost Traaholt, i brev datert 07.07.2023. Oppf\u00f8ring av naust p\u00e5 36,5 m2 BRA. Det er s\u00f8kt om dispensasjon fra Tiltaket KPA2018 \u00a7 6.1.1 om byggegrense langs sj\u00f8. Vedtaket Det ble gitt avslag den 19.06.2023, jf. KPA2018 \u00a7 6.1.1. KPA2018 viser eiendommen som gr\u00f8nnstruktur og \u00f8vrig byggesone, og innenfor hensynssonene komponisthjemmene og funksjonell strandsone. KDP Ny-Paradis, Hop, Nesttun, Nesttun Vest viser eiendommen som boligomr\u00e5der og i restriksjonsomr\u00e5de med krav om reguleringsplan. Planstatus Eiendommen er regulert i reguleringsplan 18180000 Fana. Gnr 41 bnr 670 mfl. Og Gnr 41 bnr 66 mfl., Skiparviken boligomr\u00e5de og regulert til gr\u00f8nnstruktur og uthus,naust,badehus, og innenfor hensynssone bevaring kulturmilj\u00f8. Klagen anf\u00f8rer at vedtaket bygger p\u00e5 flere faktiske og rettslige feil, og at avslaget kan omgj\u00f8res til en tillatelse. Det anf\u00f8res i hovedsak at Klagegrunner gjeldende byggegrense som f\u00f8lge av KPA2018 ikke er undergitt en konkret og individuell vurdering. Dette b\u00f8r f\u00e5r betydning for den konkrete vurderingen. Behov for ytterligere saksbehandling ved Ingen ytterligere saksbehandling. eventuell omgj\u00f8ring Anbefalt vedtak Avslag datert 19.06.2023 opprettholdes, klagen f\u00f8rer ikke fram. Med hilsen Plan- og bygningsetaten Vivian Ruth Meyer Fungerende avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad ble mottatt 26.02.2023 og gjaldt oppf\u00f8ring av naust p\u00e5 36,5 m2 BRA, og s\u00f8knad om dispensasjon fra KPA2018 \u00a7 6.1.1. Den 19.06.2023 ble det gitt avslag p\u00e5 s\u00f8knaden, ettersom det ikke kunne dispenseres fra byggegrensen i KPA2018 \u00a7 6.1.1. Vedtaket ble p\u00e5klaget av Advokatfirmaet Thommessen AS i brev datert 07.07.2023. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Statsforvalteren i Vestland har gitt uttalelse datert 30.05.2023. Statsforvalteren trekker fram nasjonalt strandsonevern og statlige planretningslinjer for differensiert forvaltning av strandsonen langs sj\u00f8en, og innskjerpet praksis for dispensasjoner i strandsonen over de siste \u00e5rene. Det vises til Statsforvalterens generelle uttalelse til Bergen kommune datert 05.11.2018. Statsforvalteren vurderer at strandsone som er tilgjengelig for allmennheten er s\u00e6rlig knapp ved Nord\u00e5svannet, og s\u00e6rlig ved denne delen av vannet. Bokstavelig talt hver meter strandsone blir s\u00e6rlig viktig \u00e5 sikre for allmennhetens ferdsel og opphold. S\u00e6rlig ettersom omr\u00e5det Skiparviken og Skjoldnes i senere \u00e5r er foretatt omfattende boligutbygging. Behovet for tilgjengelig strandsone er s\u00e5ledes sterkt \u00f8kende. Tiltaket vil legge beslag p\u00e5 strandsone og virke privatiserende og derfor negativ for allmennhetens ferdsels- og oppholdsmuligheter. Strandsonen ved Nord\u00e5svannet er s\u00e6rlig verdifull for friluftsliv og naturmangfold og under sterkt press for nedbygging og privatisering. Tiltaket som oms\u00f8kt vil ytterligere bidra til dette. Statsforvalteren oppfordrer kommunen til \u00e5 f\u00f8re en streng praksis n\u00e5r det gjelder omr\u00e5der som har stor verdi for friluftsliv. Tiltaket vurderes som i strid med Statlige planretningslinjer for differensiert forvaltning av strandsonen langs sj\u00f8. Byantikvaren har gitt uttalelse datert 22.05.2023. Byantikvaren vurderer at tiltaket ikke ser ut til \u00e5 ber\u00f8re steinbryggen som er angitt som hensynssone bevaring kulturmilj\u00f8 i reguleringsplanen, forutsatt at det ikke gj\u00f8res fysiske inngrep i den t\u00f8rrmurte bryggen. Tiltaket ser ut til \u00e5 harmonere med naustmilj\u00f8et i Skiparvika for \u00f8vrig. Byantikvaren har derfor ingen spesielle merknader til s\u00f8knaden. Vestland fylkeskommune har gitt uttalelse som regional kulturmilj\u00f8myndighet datert 25.05.2023. Fylkeskommunen er enig er med byantikvaren i at det oms\u00f8kte tiltaket harmonerer med det eksisterende naustmilj\u00f8et i Skiparvika og vurderer at tiltaket ikke vil v\u00e6re i konflikt med nasjonale eller vesentlige regionale kulturmilj\u00f8interesser. 2. Om klagen Vedtaket ble p\u00e5klaget av Advokatfirmaet Thommesen AS ved brev datert 07.07.2023, p\u00e5 vegne av tiltakshaver. Det anf\u00f8res at vedtaket bygger p\u00e5 flere faktisk og rettslige feil, og at det kan gis tillatelse til tiltaket. Saksnummer KLAGE-2023/14556 Side 2 av 5 Det vises til at eiendommen nylig gjennomgikk en grundig reguleringsprosess i 2016, som regulerte omr\u00e5det til \u00abgr\u00f8nnstruktur og uthus, naust, badehus\u00bb. Eiendommen er en del av en nausterekke som i all hovedsak allerede er utbygget, og i reguleringsplanen er fremtidig bygging p\u00e5 eiendommen eksplisitt omtalt og forutsatt. Kommuneplanens arealdel ble vedtatt 16. juni 2019, og som f\u00f8rte til en mer inngripende byggegrense for eiendommen. Det anf\u00f8res at det i kommuneplanen ikke er foretatt noen konkret og individuell vurdering av eiendommen eller reguleringsplanens krav. Det er ingenting som tilsier at det har v\u00e6rt noe politisk \u00f8nske om at eiendommen ikke lenger skal kunne bebygges i tr\u00e5d med reguleringsplanen. Det anf\u00f8res at hensynene bak bestemmelsen det s\u00f8kes om dispensasjon fra ikke blir vesentlig tilsidesatt. I hovedsak vises til at gjeldende byggegrense skyldes at eiendommen ikke er undergitt en konkret og individuell planfaglig vurdering, og at tiltaket er i samsvar med reguleringsplanen. Dette b\u00f8r vektlegges tungt i den konkrete vurderingen. Tiltakshaver er uenig i at tilgangen til sj\u00f8 langs denne delen av Nord\u00e5svannet allerede er begrenset, og at oppf\u00f8ring av naust vil ytterligere redusere allmennhetens tilgang til strandsonen. Det vises til at sj\u00f8bunnen i forkant av bnr 216 er mudderbunn som ikke er egnet til tilkomst eller bading. Historisk har slik virksomhet v\u00e6rt knyttet til holmene i framkant og ved siden av naustet. Tilgang til disse vil ikke bli p\u00e5virket av tiltaket. Tiltaket vil derfor ikke medf\u00f8re ytterligere privatisering av strandsonen. N\u00e5r det gjelder Statsforvalterens uttalelse peker klager p\u00e5 at uttalelsen til saken virker mer generell i sine vurderinger enn Statsforvalterens vurdering i klagesaken til reguleringsplanen fra 2017. Der ble utbygging p\u00e5 naustetomten vurdert som et positivt tiltak. Dersom tilgangen til sj\u00f8 er begrenset i denne delen av Nord\u00e5svannet s\u00e5 skyldes dette kommunens valgte l\u00f8sning for gangsti nord for nausterekken i Skiparviken mot motorveien. Etter hva tiltakshaver er kjent med er dette utbygging det offentlige selv har forest\u00e5tt. Utbyggingen har medf\u00f8rt at viken har endret karakter og f\u00e5tt svekket utnyttelsesmulighet av sj\u00f8linjen for allmennheten. Det framst\u00e5r urimelig at tiltakshaver m\u00e5 b\u00f8te for det offentliges mangelfulle tilrettelegging. Det anf\u00f8res at fordelene ved \u00e5 dispensere er klart st\u00f8rre enn ulempene. Tiltakshaver vil p\u00e5se at omr\u00e5det rundt naustet blir tilrettelagt for allmenn ferdsel som i dag, og opparbeiding av ny sti rundt naustet. Realisering av naustet vil gi en rasjonell og fornuftig utnyttelse av egen eiendom, som ogs\u00e5 vil ha positive ringvirkninger for omr\u00e5det rundt. S\u00e6rlig trekkes fram motvirkning av fors\u00f8pling av omr\u00e5det og vedlikehold, som ogs\u00e5 vil komme allmennheten til gode. Utforming av tiltaket er i tr\u00e5d med kommuneplanen og reguleringsplanen for \u00f8vrig, og vil tilf\u00f8re arkitektonisk verdi til naustrekken. Det passer inn i str\u00f8kets karakter og f\u00f8lger normal og god byggeskikk. Avslutningsvis anf\u00f8res at kommunen ved ut\u00f8velse av sitt forvaltningsskj\u00f8nn b\u00f8r vektlegge at eiendommen er regulert i en nyere reguleringsplan fra 2016, og at tiltaket for \u00f8vrig er oms\u00f8kt i samsvar med planene. Det vises ogs\u00e5 til at naustrekken for \u00f8vrig er utbygd, slik at en dispensasjon i denne saken ikke vil kunne gi u\u00f8nskede presedensvirkninger. Det vises til klagen med vedlegg som helhet. Saksnummer KLAGE-2023/14556 Side 3 av 5 3. Vurdering av klagen Etter KPA2018 \u00a7 6.1.1 gjelder det byggegrense langs sj\u00f8 p\u00e5 25 meter for tiltak i \u00f8vrig byggesone. Tiltaket er oms\u00f8kt plassert inntil sj\u00f8en, og det er s\u00f8kt om dispensasjon fra byggegrensen. Etter KPA2018 \u00a7 2.4.1 gjelder kommuneplanens bestemmelser om byggegrenser langs sj\u00f8 i \u00a7 6.1 foran eldre reguleringsplaner. I denne sammenhengen viser \u00abeldre planer\u00bb til alle planer vedtatt f\u00f8r KPA2018. I s\u00f8knaden er det argumentert med at byggegrensen etter kommuneplanen er for streng, og at byggegrensen etter reguleringsplanen heller burde gjelde. Det ligger i naustform\u00e5let at tiltak vil bli plassert n\u00e6rmere sj\u00f8 enn 25 meter. Det antas at reguleringen i kommuneplanen skyldes at naustrekken med unntak av eiendommen her er ferdig utbygd. Tiltaket er for \u00f8vrig i samsvar med planer. Etter plan- og bygningsloven kapittel 19 kan kommunen gi dispensasjon fra bestemmelser i loven eller planer. Pbl. \u00a7 19-2 andre ledd bestemmer at: \u00abdispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Klagen anf\u00f8rer i hovedsak at hensynene bak bestemmelsen det s\u00f8kes dispensasjon fra ikke blir vesentlig tilsidesatt, ettersom en relativt ny reguleringsplan fra 2016 i st\u00f8rre grad har vurdert byggegrense for eiendommen konkret og individuelt. Fagetaten deler klagens forst\u00e5else av planene. Vi vurderer videre at oms\u00f8kt tiltak er i tr\u00e5d med \u00f8vrige krav i reguleringsplanen og kommuneplanen. Likevel er kommuneplanen en nyere plan som har tatt stilling til at nye bestemmelser om byggegrense langs sj\u00f8 skal gjelde foran reguleringsplaners krav, ogs\u00e5 selv om disse kan gjelde mer konkrete vurderinger. \u00a7 2.4.1 utt\u00f8mmende lister opp enkelte av kommuneplanens bestemmelser som skal gjelde foran eldre planer. Denne ordningen gjelder relativt av bestemmelsestypene i planen, og reguleringsm\u00e5ten viser hvor stor betydning byggegrense langs sj\u00f8 har hatt i planen. Fagetaten vurderer at tiltaket vil beslaglegge nye arealer langs strandsonen, og vil virke privatiserende og bidrar til ytterligere nedbygging av strandsonen. Vi har tidligere vurdert at utformingen av naustet med en st\u00f8rre heldekkende skyved\u00f8r som \u00e5pnes mot gangareal mot s\u00f8r-vest vil fungere som en psykisk barriere for allmennhetens ferdsel langs sj\u00f8 og en utvidelse av den private sf\u00e6ren. Vi registrerer at tiltakshaver i klagen gir uttrykk for \u00e5 \u00f8nske \u00e5 avhjelpe denne virkningen. Vi vil likevel trekke fram at tilgangen til sj\u00f8 langs denne delen av Nord\u00e5svannet er allerede begrenset, og at oppf\u00f8ring av naust vil ytterligere redusere allmennhetens tilgang. Statsforvalteren har ogs\u00e5 vurdert at allmennhetens tilgang i denne delen av Nord\u00e5svannet er under s\u00e6rlig press. Hensynene til naturmilj\u00f8, friluftsliv, landskap og allmennhetens interesser som ligger bak byggegrensen langs sj\u00f8 vurderes derfor som vesentlig tilsidesatt ved en dispensasjon. Videre har Statsforvalteren i Vestland vurdert at tiltaket vil v\u00e6re i strid med statlige planretningslinjer for differensiert forvaltning av strandsonen langs sj\u00f8, se deres uttalelser av 30.05.2023 og 05.11.2018. Fagetaten vurderer med bakgrunn i deres uttalelse at en dispensasjon vil vesentlig tilsidesette nasjonale eller regionale interesser i strandsonen, jf. pbl. \u00a7 19-2. Saksnummer KLAGE-2023/14556 Side 4 av 5 Klagen anf\u00f8rer videre at fordelene ved dispensasjon er klart st\u00f8rre enn ulempene. Det vises til at tiltakshaver vil p\u00e5se at omr\u00e5det rundt naustet blir tilrettelagt for allmenn ferdsel som i dag, og ved opparbeiding av ny sti rundt naustet. Realisering av naustet vil gi en rasjonell og fornuftig utnyttelse av egen eiendom, som ogs\u00e5 vil ha positive ringvirkninger for omr\u00e5det rundt. S\u00e6rlig trekkes fram motvirkning av fors\u00f8pling av omr\u00e5det og vedlikehold, som ogs\u00e5 vil komme allmennheten til gode. Utforming av tiltaket er i tr\u00e5d med kommuneplanen og reguleringsplanen for \u00f8vrig, og vil tilf\u00f8re arkitektonisk verdi til naustrekken. Det passer inn i str\u00f8kets karakter og f\u00f8lger normal og god byggeskikk. Fagetaten ser fordelene ved realisering av tiltaket som klagen trekker fram. Vi vurderer likevel at en dispensasjon i hovedsak vil gi private fordeler for tiltakshaver, som ikke i s\u00e6rlig grad kan tillegges vekt i vurderingen av fordeler og ulemper. Samtidig ser vi ulemper for allmennhetens tilgang til den pressede strandlinjen langs Nord\u00e5svannet ved \u00e5 innvilge en dispensasjon. Vi kan derfor ikke se at fordelene ved \u00e5 dispensere er klart st\u00f8rre enn ulempene. Ettersom det ikke er anledning til \u00e5 innvilge dispensasjon som oms\u00f8kt, kommenterer vi ikke p\u00e5 anf\u00f8rslene om ut\u00f8velsen av forvaltningsskj\u00f8nnet. 4. Konklusjon Avslag datert 19.06.2023 opprettholdes. Klagen f\u00f8rer ikke fram. Vedlegg: 1. Oversiktskart 2. Oversiktsfoto 3. Situasjonsplan 4. Klage datert 07.07.2023 5. Avslag datert 19.06.2023 6. Uttalelse Statsforvalteren i Vestland datert 30.05.2023 7. Uttalelse byantikvaren datert 22.05.2023 8. Uttalelse Vestland fylkeskommune datert 25.05.2023 9. Uttalelse Fylkesmannen i Hordaland datert 05.11.2018 10. S\u00f8knad 11. Tegninger Saksnummer KLAGE-2023/14556 Side 5 av 5 "
}