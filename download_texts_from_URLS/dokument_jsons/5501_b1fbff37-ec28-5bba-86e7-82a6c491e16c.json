{
  "dokument_id": "b1fbff37-ec28-5bba-86e7-82a6c491e16c",
  "doc_type": "case_attachment",
  "kommune": 5501,
  "tittel": "7 a) Kulturminner - utredning rapport",
  "url": "https://innsyn.tromso.kommune.no/application/getMoteDokument?dokid=2001676121",
  "tekst": " Poasta\u010dujuhus/adresse Tel: 78 47 40 00 Poastaboksa/postboks 3 Org.nr: 974 760 347 9735 K\u00e1r\u00e1\u0161johka/Karasjok samediggi@samediggi.no \u00c1\u0161\u0161emeannudeadji Stine B. Sveen saksbehandler Tel: +47 78 47 40 89 Troms\u00f8 kommune Postboks 6900 9299 TROMS\u00d8 \u00c1\u0160\u0160I/SAK MIN \u010cUJ./V\u00c5R REF. DIN \u010cUJ./DERES REF. BEAIVI/DATO 19/4523 - 6 20/25942 12.10.2020 Detaljregulering Ramfjordmoen, gbnr 30/77 - resultat av befaring Vi viser til v\u00e5rt varsel om befaring i brev av 05.02.2020. S\u00e1mediggi/Sametinget har foretatt befaring i saken. Det er registrert to \u00e1rran/ samiske ildsted i planomr\u00e5det. De er lagt inn i Askeladden med id-nr. 270986 og 270989, se kartutsnitt: \u00c1rran med id 270989 ligger midt inne i planomr\u00e5det, og i omr\u00e5de lagt ut til industriform\u00e5l i kommunedelplanen. \u00c1rran med id 270986 ligger lengst \u00f8st i planomr\u00e5det, og i det som ser ut til \u00e5 v\u00e6re foresl\u00e5tt som buffersone (LNFR-form\u00e5l) til hensynssonen/flytteveien for reindrift som grenser til planen. \u00c1rran med id 270989 i omr\u00e5de lagt ut til industriform\u00e5l, midt i reguleringsplanen. Foto: Stine B. Sveen, Sametinget. Overgrodd \u00e1rran med id 270986, lengst \u00f8st i planomr\u00e5det. Utsikt s\u00f8rover flytteveien, mot Divrev\u00e1ggi/Bj\u00f8rnskardalen. Foto: Stine B. Sveen, Sametinget. 2 Id 270989 er en relativt liten \u00e1rran delvis bevokst med lyng. Det er usikkert om lokaliteten har v\u00e6rt en utend\u00f8rs b\u00e5lplass eller et ildsted i et telt. Ildstedet antas \u00e5 v\u00e6re reindriftssamisk. Det er forel\u00f8pig uvisst om det er automatisk fredet (fra \u00e5r 1917 eller eldre). I p\u00e5vente av resultat av trekulldatering har kulturminnet f\u00e5tt vernestatus uavklart. N\u00e6rbilde av deler av \u00e1rran id 270986. De to steinene er de eneste som er delvis synlige i ildstedet, resten er overgrodd av lyng. Foto: Stine B. Sveen, Sametinget. Id 270986 er en stor \u00e1rran som er s\u00e5 \u00e5 si helt overgrodd med lyng. Pr\u00f8vestikk med jordbor viste et betydelig trekullag i ildstedet, noe som vitner om langvarig bruk. Kulturminnet ligger sentralt i forhold til flytteveien for Tromsdalssiidaen over moen, mellom Divrev\u00e1ggi/Bj\u00f8rnskardalen i s\u00f8r og Gor\u017eeroh\u010di/ Storfossen i nord. Lokaliteten antas \u00e5 v\u00e6re en fast teltboplass (hvileboplass) under flytting. Det er sendt inn trekull-pr\u00f8ve for datering ogs\u00e5 for dette kulturminnet, men det regnes i utgangspunktet som automatisk fredet. Vurdering i forhold til planarbeidet Id 270989 Id 270989 ligger midt inne i omr\u00e5de lagt ut til industriform\u00e5l i kommunedelplanen. Siden forholdet til kulturminner ikke har v\u00e6rt avklart tidligere, kan Sametinget be om at kulturminnet blir regulert til hensynssone i detaljreguleringsplanen. Arealform\u00e5let industri/n\u00e6ring kan imidlertid gj\u00f8re en hensynssone for kulturminner vanskelig \u00e5 gjennomf\u00f8re og vil uansett inneb\u00e6re at kulturminnet blir fratatt kontekst. Dersom trekulldateringen viser at kulturminnet er automatisk fredet, kan en dispensasjons-behandling etter kulturminneloven \u00a7 8 fjerde ledd v\u00e6re \u00e5 anbefale. S\u00e1mediggi/Sametinget er gjennom forskrift delegert vedtaksmyndighet i dispensasjons-saker etter kulturminneloven. Hvis dispensasjonsbehandling skulle bli aktuelt i denne saken, skal det aktuelle kulturminnet innreguleres uten hensynssone, og som bestemmelsesomr\u00e5de, n\u00e5r detaljreguleringsplanen blir sendt p\u00e5 offentlig ettersyn. Forutsatt at kulturminnet ligger i omr\u00e5de regulert til industri, n\u00e6ring, samferdsel eller andre bebyggelsesform\u00e5l, er planen da \u00e5 anse som en s\u00f8knad om s\u00e6rskilt tillatelse til inngrep i automatisk fredet kulturminne. Saksgangen videre best\u00e5r i at Sametinget vil innhente faglig 3 tilr\u00e5ding fra Norges arktiske universitetsmuseum (Troms\u00f8 Museum) og gi en uttalelse til planen og dispensasjonssp\u00f8rsm\u00e5let, med n\u00e6rmere vilk\u00e5r for dispensasjonen. Det kan stilles vilk\u00e5r om s\u00e6rskilt granskning av det automatisk fredete kulturminnet. Utgiftene b\u00e6res av tiltakshaver/forslagsstiller, jf. kulturminneloven \u00a7 10. Id 270986 Id 270986 ser ut til \u00e5 ligge i foresl\u00e5tt LNFR-omr\u00e5de og i buffersonen til flytteveien for reindrift. Teltboplassens naturlige omgivelser vil her kunne ivaretas og det foresl\u00e5tte arealform\u00e5let kunne sikre det automatisk fredete kulturminnet mot skade, \u00f8deleggelse og skjemming Vi ber om at kulturminnet blir innregulert med hensynssone automatisk fredet kulturminne/b\u00e5ndleggingssone. KULA Vi viser for \u00f8vrig til at detaljreguleringsplanen ligger innenfor omr\u00e5de vedtatt av Riksantikvaren som KULA-landskap, eller kulturhistorisk landskap av nasjonal interesse. Det aktuelle KULA-landskapet har S\u00e1l\u00e1\u0161oaivi/Tromsdalstind som midtpunkt og omfatter Romssav\u00e1ggi/Tromsdalen og Guohcavuopmi/Breivikeidet med tilgrensende skar. Landskapet har fokus p\u00e5 rein og bruken av omr\u00e5det til villreinfangst og tamreindrift. Selv om deler av Stuorv\u00e1llas/Ramfjordmoen er preget av inngrep, er det ogs\u00e5 st\u00f8rre uber\u00f8rte partier med stor kulturminnetetthet. Omr\u00e5det har fortsatt h\u00f8y verdi i reindriftssammenheng som v\u00e5r- og h\u00f8stbeiteland og i forbindelse med flytting og trekk. Troms\u00f8 kommune tok nylig hensyn til natur- og kulturverdiene i Guohcavuopmi/p\u00e5 Breivikeidet i forbindelse med skytebanesaken, ogs\u00e5 det innenfor KULA-landskapet. Sametinget har forventninger om at kommunen vil s\u00f8ke \u00e5 ivareta natur- og kulturverdiene i omr\u00e5det ogs\u00e5 ved framtidige utbyggingssaker. Faktura for befaringskostnadene vil bli sendt tiltakshaver fra Sametinget i egen ekspedisjon. Vi gj\u00f8r for\u00f8vrig oppmerksom p\u00e5 at denne uttalelsen bare gjelder S\u00e1mediggi/Sametinget, og viser til egen uttalelse fra Troms fylkeskommune, Kulturetaten. Dearvvuo\u0111aiguin/Med hilsen Andreas St\u00e5ngberg Stine B. Sveen f\u00e1gajo\u0111iheaddji/fagleder seniorr\u00e1\u0111\u0111eaddi/seniorr\u00e5dgiver D\u00e1t reive lea elektrovnnala\u010d\u010dat dohkkehuvvon ja s\u00e1ddejuvvo vuoll\u00e1i\u010d\u00e1llaga haga./ Dette dokumentet er elektronisk godkjent og sendes uten signatur. Reivve vuost\u00e1iv\u00e1ldi / Hovedmottaker: Troms og Finnmark Postboks 701 9815 VADS\u00d8 fylkeskommune Troms\u00f8 kommune Postboks 6900 9299 TROMS\u00d8 4 "
}