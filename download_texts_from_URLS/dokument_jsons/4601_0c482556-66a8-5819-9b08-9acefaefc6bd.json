{
  "dokument_id": "0c482556-66a8-5819-9b08-9acefaefc6bd",
  "doc_type": "case_presentation",
  "kommune": 4601,
  "tittel": "H\u00f8ring av skolebehovsplanen",
  "url": "https://bergen.kommune.no/politikere-utvalg/api/fil/bk360/12699349/Framstilling-Horing-av-skolebehovsplanen",
  "tekst": " Kommunalt r\u00e5d for personer med funksjonsnedsettelse/Ungdomsr\u00e5det Saksframstilling V\u00e5r referanse: 2025/05090-15 Saksbehandler: Ragnhild Hvoslef Kr\u00fcger H\u00f8ring av skolebehovsplanen Hva saken gjelder: Byr\u00e5det har lagt fram en skolebehovsplan. Dokumentene finner der her: Bergen kommune - Skolebehovsplan for Bergen 2025-2045 KRPF behandlet oppstartssaken for skolebehovsplanen i m\u00f8tet 13. august 2024 og sendte f\u00f8lgende innspill til det videre arbeidet KRPF setter pris p\u00e5 at byr\u00e5det arbeider med \u00e5 f\u00e5 alle skolene helseverngodkjente, men er samtidig bekymret for det sterke fokuset p\u00e5 den \u00f8konomiske biten der det kan se ut som det allerede er bestemt at investeringsniv\u00e5et i kommunen skal ned jf. uttalelsen p\u00e5 side 1. KRPF \u00f8nsker \u00e5 p\u00e5peke at et godt fysisk og psykisk skolemilj\u00f8 er avgj\u00f8rende for god l\u00e6ring og at det for en del elever med funksjonsnedsettelse ikke er tilstrekkelig at man f\u00f8lger minstestandard for f.eks. inneklima. Det er ogs\u00e5 viktig at det tenkes helhetlig p\u00e5 feltet slik at det ikke tillates bruk av skolen i helger/ettermiddager som kan v\u00e6re til skade/hinder for noen grupper eller at utformingen av l\u00e6ringsarealene blir p\u00e5 en slik m\u00e5te at det vanskeliggj\u00f8r skolegangen for barn og ungdom med ulike utfordringer. For eksempel vil store \u00e5pne arealer v\u00e6re problematiske for elever med h\u00f8rselsutfordringer, elever som trenger litt skjerming, elever med migrene osv. og \u00e5 tillate dyr p\u00e5 skolen ettermiddager og helger vil gj\u00f8re det vanskelig for elever/ansatte med astma/allergi/eksem. P\u00e5 side 5 st\u00e5r det: \u00abUtforming av l\u00e6ringsarealet Det finnes en rekke nasjonale f\u00f8ringer som stiller tekniske krav til hvordan skoler skal bygges og rehabiliteres, b\u00e5de n\u00e5r det gjelder arealnormer, universell utforming og milj\u00f8krav. N\u00e5r det gjelder selve utformingen og innredningen av l\u00e6ringsarealet, finnes det ingen nasjonale f\u00f8ringer. R\u00e5det er uenig i at det ikke finnes nasjonale f\u00f8ringer. Der finnes flere gode veiledere for universell utforming av skolebygg, som ogs\u00e5 omfatter utforming og innredning av l\u00e6ringsareal. KS har laget en eksempelsamling med spennende og innovative tiltak norske kommuner og fylkeskommuner har gjennomf\u00f8rt. DesignMangfold.pdf (ks.no) Det er ogs\u00e5 viktig at det i en slik plan inkluderes at de ulike kommunale r\u00e5dene og relevante organisasjoner skal involveres n\u00e5r skoler skal rehabiliteres og bygges Ungdomsr\u00e5det behandlet oppstartssaken for skolebehovsplanen i m\u00f8tet 14. august og kom ikke med innspill til det videre arbeidet. R\u00e5dene kan velge \u00e5 komme med h\u00f8ringsinnspill til planutkastet. Byr\u00e5dsavdelingen har bedt om \u00e5 f\u00e5 svarene organisert inn i ett skjema som ligger vedlagt. 1 Forslag til vedtak: Saken legges frem uten forslag til vedtak Dato: 20. mai 2025 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Sp\u00f8rsm\u00e5lsskjema til h\u00f8ringsinnspill. 2 "
}