{
  "dokument_id": "665f208a-10c1-5639-95a7-c3af8d736ec2",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 46 fra Reidar Staalesen (A) om utbygging p\u00e5 etablerte omr\u00e5der for friluftsaktiviteter - UMBY",
  "url": "https://bergen.kommune.no/politikere-utvalg/api/fil/bk360/9891314/Svar-pa-skriftlig-sporsmal-nr-46-fra-Reidar-Staalesen-A-om-utbygging-pa-etablerte-omrader-for-friluftsaktiviteter-UMBY",
  "tekst": " Byr\u00e5dsavdeling for byutvikling Til Intern korrespondanse Bystyrets kontor V\u00e5r referanse: 2024/27723-3 Saksbehandler: Malene Nesse Gr\u00f8nningen Fra Dato: 18. februar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 46 fra Reidar Staalesen (A) om utbygging p\u00e5 etablerte omr\u00e5der for friluftsaktiviteter - UMBY En byggesak for noen \u00e5r siden ble avsl\u00e5tt grunnet at der utbygging skulle skje var brukt som akebakke for skoler og barn i omr\u00e5det. N\u00e5 n\u00e5r det har v\u00e6rt sn\u00f8 siste tiden, har barn og unge som er kommet til denne plassen blitt bortvist av det som i sin tid var tiltakshaver. Noe som gj\u00f8r at man frykter at det igjen vil bli s\u00f8kt om \u00e5 bygge p\u00e5 et av de siste omr\u00e5dene slik aktivitet er mulig. Sp\u00f8rsm\u00e5l til byr\u00e5den: Hva er byr\u00e5dens syn p\u00e5 en slik praksis? Svar fra byr\u00e5den: Byr\u00e5den mener generelt at det er uheldig at barn blir bortvist fra omr\u00e5der som er egnet til aking i vinterm\u00e5nedene. Byr\u00e5den har imidlertid ikke tilstrekkelige opplysninger til \u00e5 ta n\u00e6rmere stilling til den konkrete problemstillingen, men p\u00e5peker at sp\u00f8rsm\u00e5l knyttet til bruk av allemannsretten i forbindelse med aking p\u00e5 innmark kan bringes inn for Bymilj\u00f8etaten for uttalelse med hjemmel i friluftsloven \u00a7 20. En kan lese mer om aking p\u00e5 innmark p\u00e5 Milj\u00f8direktoratets hjemmesider. Christine Kahrs \u2013 Byr\u00e5d for byutvikling Dokumentet er godkjent elektronisk. "
}