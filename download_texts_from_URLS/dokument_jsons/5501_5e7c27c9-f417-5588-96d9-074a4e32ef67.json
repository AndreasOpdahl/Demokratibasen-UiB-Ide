{
  "dokument_id": "5e7c27c9-f417-5588-96d9-074a4e32ef67",
  "doc_type": "case_attachment",
  "kommune": 5501,
  "tittel": "M\u00f8tereferat dr\u00f8ftingsm\u00f8te ",
  "url": "https://innsyn.tromso.kommune.no/application/getMoteDokument?dokid=2001614355",
  "tekst": "M\u00f8tereferat Tilstede: Hege Beate Tveit Fagforbundet, Mikal Hansen Fagforbundet, Torleif Nordbakk Fagforbundet, Linda Jorid Nilsen Utdanningsforbundet (UDF), Morten Andre Andersen (UDF), Anne Lium Berger, seksjonsleder Referent: Elizabeth Kr\u00e6mer, r\u00e5dgiver _______________________________________________________________________________ Dr\u00f8ftingsm\u00f8te politisk sak: etablering av tilbud f\u00f8r og etter skoletid for elever med elever med sammensatte behov p\u00e5 8.-10. trinn. Seksjonsleder og r\u00e5dgiver informerte om tidligere politisk behandling av saken i oppvekst - og utdanningsutvalget og redegjorde for sakens innhold. Hovedtillitsvalgte st\u00f8ttet samlet administrasjonens innstilling til vedtak og har f\u00f8lgende kommentarer: Utdanningsforbundet: - n\u00e6rskoleprinsippet er viktig, men det er ogs\u00e5 de \u00f8vrige moment det redegj\u00f8res for i saken. - Dersom det er elever som trives p\u00e5 sin n\u00e6rskole s\u00e5 m\u00e5 de f\u00e5 fortsette der. - Viktig at vedtak i helse og omsorgstjenesteloven ikke dekkes skolens \u00f8konomiske ramme. - Viktig at skolens ledelse p\u00e5 de utvalgte skolene f\u00e5r st\u00f8tte til oppgaven med \u00e5 gi dette tilbudet. - Denne saken b\u00f8r bli sett i sammenheng med saken om ressursskolene i Troms\u00f8 kommune. Dette spesielt med den \u00f8kende antall autister i kommunen. - Det stilles sp\u00f8rsm\u00e5l ved om n\u00f8dvendigheten av at PPT deltar utarbeidelse av vedtaket dersom det er Tildelingskontoret som fatter vedtak i henhold til helse og omsorgstjenesteloven. Administrasjonen vil se p\u00e5 dette. Fagforbundet: - P\u00e5peker at det er viktig \u00e5 unng\u00e5 flere skifter av arena i l\u00f8pet av dagen for denne elevgruppen og st\u00f8tter administrasjonens vedtak. tromso.kommune.no "
}