{
  "dokument_id": "0f1d1d4d-da5c-51bf-bbe7-1a05d043361d",
  "doc_type": "case_attachment",
  "kommune": 4601,
  "tittel": "H\u00f8ringsnotat",
  "url": "https://bergen.kommune.no/politikere-utvalg/api/fil/bk360/11436682/Horingsnotat",
  "tekst": " H\u00f8ringsnotat Forslag til ny ordning for gjeldssletting i distrikta og styrka ordning for gjeldssletting i Finnmark og Nord-Troms november 2024 1 Innhold 1. Innleiing ...............................................................................................................................2 2. Reglane i dag .......................................................................................................................2 3. Ny gjeldssletteordning for \u00e5 rekruttere kompetanse til distrikta .........................................3 3.1. Kva for kommune m\u00e5 ein bu i? ....................................................................................4 3.2. Kva betyr det at ein m\u00e5 vere yrkesaktiv? .....................................................................5 3.3. N\u00e5r f\u00e5r ein rett til sletting? ...........................................................................................5 3.4. Forslaget til departementet ...........................................................................................6 3. Styrke ordninga for gjeldssletting i innsatssona i Finnmark og Nord-Troms .....................7 3.1. Forslaget til departementet ...........................................................................................7 4. Forslag til forskrift om endring i forskrift om tilbakebetaling av utdanningsl\u00e5n ................8 5. \u00d8konomiske og administrative konsekvensar ...................................................................10 1. Innleiing Utdanningssystemet er det fremste verkemiddelet myndigheita har for \u00e5 dekke samfunnet sitt kompetansebehov. God tilgang p\u00e5 kompetanse er avgjerande for at bedrifter skal kunne skape verdiar, og for at offentlege verksemder skal kunne levere tenester av h\u00f8g kvalitet i heile landet. Det er til dels store forskjellar i utdanningsniv\u00e5 mellom sentrale str\u00f8k og distrikt, og regjeringa vi gjere det meir attraktivt \u00e5 busette seg og arbeide i distrikta. Dette skal bidra til god tilgang p\u00e5 kompetanse, og skape levedyktige lokalsamfunn i heile landet. Regjeringa har difor foresl\u00e5tt \u00e5 innf\u00f8re ei ny ordning for sletting av utdanningsgjeld og \u00e5 styrke den eksisterande ordninga for Finnmark og Nord-Troms, jf. Prop. 1 S (2024\u20132025) for Kunnskapsdepartementet. P\u00e5 bakgrunn av dessa forslaga sender Kunnskapsdepartementet med dette p\u00e5 h\u00f8yring forslag til endringar i forskrift av 15. desember 2022 om tilbakebetaling av utdanningsl\u00e5n. 2. Reglane i dag L\u00e5nekassen har fleire gjeldssletteordningar som skal verke rekrutterande, anten det gjeld rekruttering til l\u00e6raryrket eller til utvalde l\u00e6rarutdanningar, eller gjeldssletting for \u00e5 rekruttere folk til \u00e5 bu og jobbe i innsatssona i Finnmark og Nord-Troms. Innsatssona vart tidlegare kalla tiltakssona, og st\u00e5r omtalt slik i forskrift om utdanningsl\u00e5n. Omr\u00e5det omfattar Finnmark fylke og kommunane Lyngen, Storfjord, K\u00e5fjord, Skjerv\u00f8y, Nordreisa, Kv\u00e6nangen og Karls\u00f8y i Nord-Troms. Ordninga som i dag gjeld for gjeldssletting for dei som bur og jobbar i innsatssona i Finnmark og Nord-Troms, gjer at dessa l\u00e5ntakarane kvart \u00e5r kan f\u00e5 sletta opptil 20 pst. av l\u00e5nesummen som dei hadde d\u00e5 dei avslutta utdanninga si. Ein kan s\u00f8kje gjeldssletting kvart \u00e5r etter at det har g\u00e5tt ein oppteningsperiode p\u00e5 12 samanhengande m\u00e5nadar kor ein b\u00e5de har vore busett og 2 yrkesaktiv i innsatssona. Det er ei \u00f8vre grense p\u00e5 30 000 kroner per \u00e5r i sletting, og ei nedre grense p\u00e5 2 000 kroner i sletting. For \u00e5 bli rekna som busett, skal ein i heile oppteningsperioden b\u00e5de ha faktisk og folkeregistrert bustad i innsatssona. For \u00e5 bli rekna som yrkesaktiv skal ein ha jobba minst 50 prosent av fulltidsarbeid dei 12 f\u00f8reg\u00e5ande m\u00e5nadane. Blir ein l\u00e5ntakar sjukemeldt, vil perioden som sjukemeldinga gjeld for, reknast med i oppteningstida. Det gjeld nokre unntak1 fr\u00e5 kravet om yrkesaktivitet, til d\u00f8mes dersom ein blir arbeidsledig under oppteninga, f\u00e5r l\u00f8nna studiepermisjon eller har tyngjande omsorgsplikter. L\u00e5ntakarar som tek fulltidsutdanning som gir rett til utdanningsst\u00f8tte, tek utdanning ved ein milit\u00e6r skole, avtener f\u00f8rstegongsteneste eller f\u00e5r arbeidsavklaringspengar, blir ikkje rekna som yrkesaktive. 3. Ny gjeldssletteordning for \u00e5 rekruttere kompetanse til distrikta Mangel p\u00e5 kompetanse er noko som merkast aller mest i distrikta. I seinare \u00e5r har sentralitetsklasse 5 og 6 i sentralitetsindeksen til SSB vore nytta for \u00e5 definere kva for kommunar som kan reknast som ein distriktskommune. Sentralitetsindeksen m\u00e5ler i kva grad kommunar kan reknast som urbane eller rurale. Indeksen tek utgangspunkt i tilgang til arbeidsplassar og servicefunksjonar fr\u00e5 alle dei ca. 13 500 grunnkretsane der det bur folk, som blir kopla saman p\u00e5 kommuneniv\u00e52. Det er ein godt dokumentert tendens i mange land at fleire flyttar til byar og tettstader, og at fleire flytter fr\u00e5 distrikta. Det same gjeld i Noreg. If\u00f8lgje Kommunal og distriktsdepartementet sitt Regionale utviklingstrekk 2023 har tre av fire av dei minst sentrale kommunane opplevd nedgang i innbyggjartal dei siste 20 \u00e5ra. Denne reduksjonen i innbyggjartal ser ein mest i dei aller minst sentrale kommunane i sentralitetsklasse 6, men den gjeld \u00f2g for kommunar i sentralitetsklasse 5. Denne utviklinga har skjedd trass i m\u00e5lretta systematisk arbeid for \u00e5 motverke trenden, b\u00e5de fr\u00e5 staten i samband med innsatssona i Finnmark og Nord-Troms3 og fr\u00e5 dei fleste kommunane p\u00e5 eiga hand4. Distriktsdemografiutvalget5 trekk fram aldring og fr\u00e5flytting som to av dei mest sentrale demografiutfordringane i norske distrikt. Desse prosessane kan ein forst\u00e5 som sj\u00f8lvforsterkande, sidan yngre personar i distrikta har h\u00f8gare grad av mobilitet enn eldre. Ein kohortstudie av ungdomskull fr\u00e5 de var 15 \u00e5r til 35 \u00e5r, som SSB publiserte i 2023, viser at graden av sentralisert bustadsval er st\u00f8rst blant dei som har tatt h\u00f8gare utdanning, og at dei som f\u00f8rst har flytta til eit meir sentralt str\u00f8k, i langt mindre grad flyttar tilbake til dei minst sentrale kommunane6. Dette kan f\u00f8re med seg kompetansepolitiske utfordringar for dei minst 1 Unntatt fr\u00e5 kravet er l\u00e5ntakarar som var i fulltidsarbeid i minst 6 m\u00e5nadar, men som har vore registrert som arbeidss\u00f8kjar til fulltidsarbeid i resten av perioden. L\u00f8nna studiepermisjon eller omsorg for barn/andre tyngjande omsorgsoppg\u00e5ver kan \u00f2g gi status som yrkesaktiv, s\u00e5 lenge l\u00f8nna blir betalt av ein arbeidsgivar i innsatssona. 2 H\u00f8ydal 2020/4: Sentralitetsindeksen. Oppdatering med 2020-kommuner. 3 Vennemo m.fl. 2022/42: Evaluering av personrettede virkemidler i tiltakssonen i Finnmark og Nord-Troms 4 Sj\u00e5 til d\u00f8mes Grimsrud og Aure 2013: Tilflytting for enhver pris? eller Kommunal- og distriktsdepartementet 2022: Kommunale insentivordninger for \u00e5 rekruttere arbeidskraft, tiltrekke seg innflyttere og beholde unge i kommunen 5 NOU 2020: 15 Det handler om Norge. B\u00e6rekraft i hele landet. Utredning om konsekvenser av demografiutfordringer i distriktene 6 H\u00f8ydahl 2023/17: Bofaste og flyttere. En kohortanalyse av ungdomskull fra de var 15 til 35 \u00e5r. 3 sentrale distriktskommunane, knytt b\u00e5de til \u00e5 trekke til seg og til \u00e5 halde p\u00e5 kompetent personell til n\u00e6ringsutvikling og til \u00e5 utf\u00f8re dei lovp\u00e5lagte oppg\u00e5vene som kommunane har7. Utfordringane for norske distriktskommunar med fr\u00e5flytting, mangel p\u00e5 kompetanse og aldrande befolkning, blir ogs\u00e5 framheva i konklusjonane i NOU 2023: 9 Generalistkommunesystemet \u2014 Likt ansvar \u2013 ulike forutsetninger. For \u00e5 rekruttere personar med utdanning til \u00e5 busetje seg i distriktskommunar, foresl\u00e5r regjeringa ei ny gjeldssletteordning. L\u00e5ntakarar som bur i ein kommune i sentralitetsklasse 5 eller 6, vil etter denne ordninga kvart \u00e5r kunne f\u00e5 sletta inntil 25 000 kroner av den l\u00e5nesummen ein hadde ved avslutta utdanning. S\u00e5 lenge vilk\u00e5ra er oppfylte, vil ein kunne f\u00e5 sletta gjeld heilt fram til gjelda er nedbetalt. Har l\u00e5ntakaren mindre enn 25 000 kroner att av den l\u00e5nesummen l\u00e5ntakaren hadde ved avslutta utdanning, kan den l\u00e5nesummen bli sletta. Tiltaket omfattar sletting av gjeld fr\u00e5 all type l\u00e5n i L\u00e5nekassen, uavhengig av kva slags utdanning gjelda stammar fr\u00e5 eller n\u00e5r gjelda blei tatt opp. M\u00e5let med ordninga er \u00e5 styrke rekrutteringsgrunnlaget til privat n\u00e6ringsliv og offentlege verksemder i distrikta. Det er eit m\u00e5l at barnefamiliar og unge i etableringsfasen skal kunne dra s\u00e6rleg nytte av \u00e5 ha ein noko romslegare \u00f8konomi p\u00e5 grunn av den nye ordninga n\u00e5r ein skal kj\u00f8pe eller bygge bustad. \u00d2g for dei som allereie bur i dei minst sentrale kommunane, vil ordninga kunne gjere det gunstigare \u00e5 investere i kompetansen sin gjennom \u00e5 ta utdanning. Det vil \u00f2g gjere det lettare til d\u00f8mes for familiar til forsvarstilsette \u00e5 flytte til dei mindre sentrale forsvarskommunane, slik at familien f\u00e5r vere med p\u00e5 \u00e5 styrke lokalsamfunnet der ein tenestegjer. Departementet vil f\u00f8lgje med effekten av ordninga og evaluere den etter ei viss tid. 3.1. Kva for kommune m\u00e5 ein bu i? Kunnskapsdepartementet legg opp til at retten til gjeldssletting gjeld i dei kommunane som er i sentralitetsklasse 5 eller 6. Den same avgrensinga etter kommunar i sentralitetsklasse 5 eller 6 har regjeringa \u00f2g nytta for \u00e5 velje kva for distriktskommunar som kunne tilby l\u00e5gare makspris i barnehagane til sm\u00e5barnsfamiliar. Det kan vere nokre mindre sentrale stader i ein kommune som ligg p\u00e5 eit h\u00f8gare niv\u00e5 enn sentralitetsklasse 5 eller 6, men ein slik stad vil dele ressursar med heile kommunen og dermed ha noko betre forutsetningar for \u00e5 fylle kompetansebehova deira enn dei kommunane kor heile omr\u00e5det ligg mindre sentralt. Sentralitetsindeksen nyttar data fr\u00e5 alle grunnkretsar der det bur folk, for s\u00e5 \u00e5 kopla det saman p\u00e5 kommuneniv\u00e5, og difor skal slike omsyn vere ivaretekne. Slik som i gjeldssletteordninga for innsatssona i Finnmark og Nord-Troms vil det vere krav om \u00e5 bu og vere folkeregistrert i ein omfatta kommune for \u00e5 kunne reknast som busett etter denne nye ordninga. Forslaget inneber at kommunen ein er busett i, skal vere i sentralitetsklasse 5 eller 6 under den 12-m\u00e5naders oppteningsperioden som er omtalt under i kapittel 2.3. Sentralitetsindeksen blir oppdatert ved behov, men SSB skriv at det truleg ikkje vil vere behov for \u00e5 oppdatere indeksen kvart \u00e5r, d\u00e5 det ikkje er s\u00e6rleg store endringar fr\u00e5 \u00e5r til \u00e5r.8 7 For en oversikt over dei lovfesta oppg\u00e5vene til kommunane, sj\u00e5 til d\u00f8mes https://www.regjeringen.no/no/dokumenter/nou-2023-9/id2968517/?ch=10 8 2020/4 H\u00f8ydal. Sentralitetsindeksen. Oppdatering med 2020-kommuner. 4 Endringar i sentralitetsindeksen vil likevel kunne medf\u00f8re endringar i retten til gjeldssletting. Ei endring i kommunesamansetning kan dermed ha betydning for kva for kommunar som blir omfatta av ordninga. Departementet legg likevel opp til at dersom ein har byrja p\u00e5 ei oppteningstid som busett i ein kommune som ligg i sentralitetsklasse 5 eller 6, kan ein fullf\u00f8re den eitt\u00e5rige oppteningsperioden sj\u00f8lv om det skjer ei endring i sentralitetsindeksen som gjer at ein ikkje lenger bur i ein omfatta kommune. Viss ein til d\u00f8mes flyttar til ein kommune som er med i ordninga i august eitt \u00e5r, og det skjer ei endring som gjer at staden eller kommunen ikkje lenger vil vere omfatta fr\u00e5 p\u00e5f\u00f8lgjande januar, vil ein kunne fortsette \u00e5 tene opp retten til sletting fram til det har g\u00e5tt 12 m\u00e5nader. D\u00e5 vil ein kunne f\u00e5 sletting for den perioden som har g\u00e5tt. N\u00e5r ein har f\u00e5tt sletta gjeld for dei 12 m\u00e5nadene som har g\u00e5tt, vil ein deretter ikkje kunne byrja \u00e5 tene opp retten til enda ein 12-m\u00e5naders periode med gjeldssletting, d\u00e5 ein ikkje lenger bur i ein kommune p\u00e5 sentralitetsniv\u00e5 5 eller 6. 3.2. Kva betyr det at ein m\u00e5 vere yrkesaktiv? Departementet foresl\u00e5r at det skal vere eit krav om at l\u00e5ntakaren har vore i arbeid medan ein tener opp retten til gjeldssletting i kommunar i sentralitetsklasse 5 og 6. Departementet legg til grunn dei same krava og unntaka fr\u00e5 krava for \u00e5 bli rekna som yrkesaktiv som gjeld etter \u00a7\u00a7 46 og 47 i gjeldssletteordninga for Finnmark og Nord-Troms. Dette inneber til d\u00f8mes at \u00f2g tilsette i transportsektoren, p\u00e5 skip, eller p\u00e5 kontinentalsokkelen blir rekna som yrkesaktive for \u00e5 kunne f\u00e5 gjeldssletting, s\u00e5 lenge dei i same periode budde i ein omfatta kommune. I motsetning til innsatssona er ikkje denne ordninga avgrensa til eitt st\u00f8rre, samanhengande omr\u00e5de der ein som regel vil b\u00e5de bu og jobbe i. Kravet om yrkesaktivitet skal difor vere uavhengig av geografisk plassering, slik at ein kan jobbe kor som helst s\u00e5 lenge ein bur i ein omfatta kommune. Ordninga legg difor opp til at ein til d\u00f8mes skal kunne pendle til kommunar som ligg utafor ordninga, eller slik som allereie gjeld for Finnmark og Nord- Troms, ta med seg arbeid fr\u00e5 ein anna stad i Noreg gjennom heimekontorl\u00f8ysingar eller liknande. Fleksibiliteten som departementet foresl\u00e5r i dette kravet skal kunne bidra til \u00e5 senke terskelen for at ein familie flytter til distrikta, d\u00e5 foreldra kan unng\u00e5 \u00e5 bytte b\u00e5de bustad og jobb. 3.3. N\u00e5r f\u00e5r ein rett til sletting? I likskap med den eksisterande gjeldssletteordninga for Finnmark og Nord-Troms, foresl\u00e5r departementet at ein f\u00e5r rett til sletting etter at ein i 12 samanhengande m\u00e5nader har budd i ein kommune i sentralitetsklasse 5 eller 6, samt vore yrkesaktiv. Sidan form\u00e5let med ordninga er at distriktskommunane skal kunne rekruttere kompetanse, er det rimeleg at gjeldsslettinga gis til dei som f\u00e5r ei viss tilknyting til staden for \u00e5 kunne bidra med kompetansen sin. I tr\u00e5d med regjeringa sitt forslag etter statsbudsjettet for 2025, foresl\u00e5r departementet at denne oppteningsperioden p\u00e5 12 m\u00e5nader kan starte s\u00e5 tidleg som 1. januar 2025. Bur l\u00e5ntakaren i ein omfatta kommune og fyller krava til yrkesaktivitet, betyr det at ein f\u00f8rst vil kunne s\u00f8ke om sletting etter oppteningsperioden p\u00e5 12 samanhengande m\u00e5nader, det vil seie 1. januar 2026. Dei som flyttar til ein omfatta kommune etter 1. januar 2025, vil kunne f\u00e5 rett til sletting 12 m\u00e5nader etter den datoen flyttinga er registrert. L\u00e5net m\u00e5 vere sett renteberande for at ein kan ha rett til sletting etter den nye ordninga. Dette betyr til d\u00f8mes at dersom ein tek deltidsutdanning med l\u00e5n og stipend etter forskrift om 5 utdanningsst\u00f8tte, vil l\u00e5net til deltidsutdanninga vere rentefritt og ikkje kunne slettast medan ein er i utdanning. Eventuell gjeld fr\u00e5 tidlegare utdanning vil likevel kunne slettast. Dersom ein tek fulltidsutdanning som gir rett til l\u00e5n og stipend fr\u00e5 L\u00e5nekassen, vil ein heller ikkje bli rekna som yrkesaktiv under oppteningsperioden. Dette har st\u00f8rst betydning for dei som er under utdanning i dag. Sj\u00f8lv om ein under fulltidsutdanninga b\u00e5de har budd i og vore folkeregistrert i ein kommune p\u00e5 sentralitetsniv\u00e5 5 eller 6, og jobba minst 50 pst. ved sidan av, vil den n\u00f8dvendige 12-m\u00e5naders oppteningsperioden f\u00f8rst byrja dagen etter semesterslutt slik det er definert i forskrift om utdanningsst\u00f8tte \u00a7 2. For ein student som tek sitt siste \u00e5r av ein bachelorgrad p\u00e5 fulltid og som skal vere ferdig med graden i l\u00f8pet av v\u00e5rsemesteret 2025, vil studenten kunne tene opp rett til sletting fr\u00e5 f\u00f8rste dag som yrkesaktiv etter 16. juni 2025, og dermed kunne s\u00f8ke gjeldssletting fr\u00e5 tidlegast 16. juni 2026. Opptening av rett til gjeldssletting gjeld berre eitt \u00e5r av gangen, noko som betyr at ein m\u00e5 tene opp retten og sj\u00f8lv s\u00f8ke gjeldssletting hj\u00e5 L\u00e5nekassen kvart \u00e5r. Ein m\u00e5 ha s\u00f8kt om sletting innan tre m\u00e5nader etter at ein har tent opp retten. Sj\u00f8lv om ein har rett til gjeldssletting, vil ein framleis m\u00e5tte betale dei m\u00e5nadlege rekningane fr\u00e5 L\u00e5nekassen, som inneheld avdrag, renter og eventuelle gebyr slik som andre l\u00e5ntakarar. Det vil ikkje vere avdragsfritak etter den nye ordninga, i motsetning til gjeldssletteordninga i innsatssona. Dette skal mellom anna bidra til at innsatssona blir prioritert, jf. regjeringa sine ambisjonar for omr\u00e5det i Meld. St. 27 (2022\u20132023) Eit godt liv i heile Noreg \u2013 distriktspolitikk for framtida. Departementet foresl\u00e5r at denne nye gjeldssletteordninga skal kunne kombinerast med gjeldssletteordningane som gjeld for nyutdanna l\u00e6rarar og l\u00e6rarutdanna med spesialisering i visse fag. Derimot vil ikkje denne nye ordninga kunne kombinerast med dei eksisterande gjeldssletteordningane for l\u00e5ntakarar i Finnmark og Nord-Troms. Vi viser her til forslaget i kapittel 3 i dette h\u00f8yringsnotatet om \u00e5 doble satsen for gjeldssletting for l\u00e5ntakarar i Finnmark og Nord-Troms. Departementet viser \u00f2g til kapittel 3 i h\u00f8yringsnotat av 16. oktober 2024 med forslag om endring i reglane for tilbakebetaling av utdanningsl\u00e5n kor det er foresl\u00e5tt \u00e5 fase ut gjeldssletteordninga for legar i utvalde kommunar, som i all hovudsak vil bli erstatta av denne nye gjeldssletteordninga. 3.4. Forslaget til departementet Departementet foresl\u00e5r \u00e5 innf\u00f8re ei gjeldssletteordning for l\u00e5ntakarar som er busette i ein kommune som ligg p\u00e5 sentralitetsklasse 5 eller 6 i SSB sin sentralitetsindeks. Ordninga gjeld l\u00e5ntakarar som er yrkesaktive etter dei same vilk\u00e5ra som gjeld i den eksisterande gjeldssletteordninga for Finnmark og Nord-Troms. Kravet til yrkesaktivitet vil vere uavhengig av den geografiske plasseringa av arbeidsplassen. Departementet foresl\u00e5r eit krav om ein periode p\u00e5 12 m\u00e5nader for \u00e5 tene opp rett til gjeldssletting etter denne ordninga, p\u00e5 same m\u00e5te som for gjeldssletting i Finnmark og Nord- Troms. Oppteningsperioden for \u00e5 f\u00e5 rett til sletting etter den nye ordninga startar tidlegast 1. januar 2025 med f\u00f8rste rett til sletting fr\u00e5 1. januar 2026. Retten til sletting vil vere avhengig av at ein har budd i ein kommune p\u00e5 sentralitetsklasse 5 eller 6. Viss kommunen f\u00e5r endra status i l\u00f8pet av ein oppteningsperiode som ein har byrja p\u00e5, vil ein kunne gjennomf\u00f8re den p\u00e5begynte 12-m\u00e5nadersperioden. 6 Etter oppteningsperioden vil ein kunne f\u00e5 sletta opptil 25 000 kroner av den l\u00e5nesummen ein har ved avslutta utdanning. Ein vil deretter kunne byrja p\u00e5 ein ny oppteningsperiode p\u00e5 12 samanhengande m\u00e5nader. L\u00e5ntakarar som er omfatta av ordninga skal framleis betale dei m\u00e5nadlege rekningane som vanleg, som vil best\u00e5 av b\u00e5de avdrag, renter og avgifter. Det er berre avdrag p\u00e5 l\u00e5n som kan slettast. Renter og avgifter blir ikkje sletta. 3. Styrke ordninga for gjeldssletting i innsatssona i Finnmark og Nord-Troms M\u00e5let med innsatssona er \u00e5 gjere Finnmark og Nord-Troms til eit attraktiv omr\u00e5de for busetjing, arbeid og n\u00e6ringsverksemd. Eit sterkt, livskraftig og kompetent Nord-Noreg varetek norske interesser. Difor er samfunnsutviklinga i denne landsdelen eit viktig nasjonalt m\u00e5l. I statsbudsjettet for 20239 prioriterte regjeringa \u00e5 styrke gjeldssletteordninga for Finnmark og Nord-Troms. Evalueringa av dei personretta ordningane i innsatssona har vist at ordningane m\u00e5 bli betre kjende og meir kraftfulle.10 Det er ikkje \u00f8nskeleg at den nye ordninga svekkjer den eksisterande ordninga i innsatssona, og regjeringa foresl\u00e5r difor ein betydeleg styrkinga av ordninga fr\u00e5 1. januar 2026. Forslaget inneber \u00e5 doble bel\u00f8pet som ein kan f\u00e5 sletta fr\u00e5 30 000 kroner til 60 000 kroner kvart \u00e5r av l\u00e5nesummen etter avslutta utdanning. Dette betyr at viss ein flyttar til og byrjar jobbe i Finnmark og Nord-Troms fr\u00e5 1. januar 2025, byrjar ein oppteninga p\u00e5 same tid som ein kan byrja opptening i den nye ordninga for gjeldssletting i distrikta, slik at ein vil kunne s\u00f8kje om \u00e5 f\u00e5 sletta 60 000 kroner fr\u00e5 1. januar 2026. Departementet foresl\u00e5r \u00f2g \u00e5 forenkle ordninga, slik at alle f\u00e5r ein fast sats for gjeldssletting p\u00e5 60 000 kroner \u00e5rleg. Det inneberer \u00e5 avvikle regelen om at ein per \u00e5r kan f\u00e5 20 pst. av l\u00e5nesummen ved avslutta utdanning sletta med dei gitte maksimale og minimumsbel\u00f8pa. Har kunden mindre enn 60 000 kroner av l\u00e5nesummen som ein hadde ved avslutta utdanning, vil heile l\u00e5nesummen kunne slettast med unntak av renter og gebyr. Det vil framleis vere eit krav om \u00e5 ha budd og vore yrkesaktiv i Finnmark og Nord-Troms i 12 samanhengande m\u00e5nader for \u00e5 f\u00e5 rett til gjeldssletting for perioden som har g\u00e5tt. Gjeldssletteordningane for l\u00e6rarar og for dei som har l\u00e6rarutdanning vil framleis vere mogleg \u00e5 kombinere med gjeldssletteordninga for Finnmark og Nord-Troms. Departementet viser til forslaget i kapittel 2 om at det likevel ikkje skal vere mogleg \u00e5 kombinere ordninga for innsatssona med den nye gjeldssletteordninga for distrikta. 3.1. Forslaget til departementet Departementet foresl\u00e5r at gjeldssletteordninga for Finnmark og Nord-Troms blir forenkla og styrkt slik at l\u00e5ntakarar kan f\u00e5 sletta 60 000 kroner per \u00e5r av l\u00e5nesummen ved avslutta utdanning. 9 Prop. 1 S (2022\u20132023) for Kunnskapsdepartementet 10 Vennemo m.fl. 2022/42: Evaluering av personrettede virkemidler i tiltakssonen i Finnmark og Nord-Troms 7 4. Forslag til forskrift om endring i forskrift om tilbakebetaling av utdanningsl\u00e5n Fastsett av Kunnskapsdepartementet dd. desember 2024 med heimel i lov 3. juni 2005 nr. 37 om utdanningsst\u00f8tte (utdanningsst\u00f8tteloven) \u00a7\u00a7 8, 9, 10, 11, 12, 13, 14 og 15 I I forskrift 15. desember 2022 nr. 2259 om tilbakebetaling av utdanningsl\u00e5n blir det gjort f\u00f8lgjande endringar: Kapittel 9 tittel skal lyde: Kapittel 9. Sletting av gjeld for l\u00e5ntakarar i utvalde kommunar \u00a7 43 tittel og f\u00f8rste, andre og tredje ledd skal lyde: \u00a7 43 Sletting av gjeld for l\u00e5ntakarar i Finnmark og Nord-Troms L\u00e5ntakarar kan fr\u00e5 1. januar 2026 f\u00e5 sletta inntil 60 000 kr per \u00e5r av l\u00e5nesummen ved avslutta utdanning dersom dei har vore busette og yrkesaktive i Finnmark og Nord-Troms i ein oppteningsperiode p\u00e5 12 m\u00e5nader. Nord-Troms omfattar kommunane Lyngen, Storfjord, K\u00e5fjord, Skjerv\u00f8y, Nordreisa, Kv\u00e6nangen eller Karls\u00f8y. Ny \u00a7 43 a skal lyde: \u00a7 43 a Sletting av gjeld for l\u00e6rarar i grunnskolen i Finnmark og Nord-Troms Kvalifiserte l\u00e6rarar i grunnskolen som har vore yrkesaktive i grunnskolen i Finnmark og Nord-Troms, kan f\u00e5 sletta inntil 20 000 kr ekstra per \u00e5r av l\u00e5nesummen ved avslutta utdanning. Gjeld slettast utan omsyn til bustad. Med kvalifiserte l\u00e6rarar i grunnskolen er meint dei som oppfyller kompetansekrava for tilsetting av undervisningspersonell i grunnskolen etter oppl\u00e6ringslova \u00a7 17-3 f\u00f8rste ledd og tilh\u00f8yrande forskrift. L\u00e5ntakaren skal ha vore yrkesaktiv i undervisningsstilling i grunnskolen i 12 samanhengande m\u00e5nader. \u00a7 44 f\u00f8rste ledd f\u00f8rste kolon og andre ledd skal lyde: L\u00e5ntakarar kan f\u00e5 sletta delar av utdanningsgjelda dersom dei har hatt arbeid som lege i ein oppteningsperiode p\u00e5 12 m\u00e5nader i dessa kommunane: Ordninga gjeld \u00f2g l\u00e5ntakarar som har hatt arbeid som lege i dei tidlegare kommunane Torsken og Berg i Troms, Tysfjord i Nordland og Fosnes i Tr\u00f8ndelag. Ny \u00a7 44a skal lyde: \u00a7 44 a. Sletting av gjeld for l\u00e5ntakarar i utvalde distriktskommunar L\u00e5ntakarar kan f\u00e5 sletta inntil 25 000 kr per \u00e5r av l\u00e5nesummen ved avslutta utdanning dersom dei har vore busette i ein kommune i klasse 5 eller 6 i sentralitetsindeksen til SSB i ein oppteningsperiode p\u00e5 12 m\u00e5nader. L\u00e5ntakaren skal i tillegg ha vore yrkesaktive i same perioden. Oppteningsperioden startar tidlegast fr\u00e5 og med 1. januar 2025. Opptening og sletting etter denne f\u00f8resegna kan ikkje kombinerast med opptening og sletting av gjeld etter \u00a7 43, \u00a743 a eller \u00a7 44. 8 \u00a7 45 f\u00f8rste ledd skal lyde: Fram til 1. januar 2026 blir gjeld som slettast etter \u00a7 43 og \u00a7 44, sletta med 20 prosent per \u00e5r rekna av l\u00e5nesummen ved avslutta utdanning, men ikkje med meir enn 30 000 kr eller mindre enn 2 000 kr per \u00e5r. \u00a7 46 f\u00f8rste ledd bokstav d og f, og nytt siste ledd skal lyde: d. hadde studiepermisjon med l\u00f8nn eller stipend tilsvarande minst 50 prosent av full stilling. Sletting av gjeld etter \u00a7 43 og \u00a7 43a forutsett at l\u00f8nna blei betalt av ein arbeidsgivar i Finnmark og Nord-Troms. f. arbeidde fr\u00e5 heimekontor uavhengig av den geografiske plasseringa av arbeidsgivar si verksemd I s\u00e6rlege tilfelle kan l\u00e5ntakarar som i ei kort tid har hatt arbeid ein annan stad under opptening av rett til sletting av gjeld etter \u00a7 43 og 43a, bli rekna som yrkesaktive. \u00a7 47 bokstav b blir nytt siste ledd og gjeldande bokstav c blir ny bokstav b. \u00a7 47 nytt siste ledd skal lyde: L\u00e5ntakaren blir ikkje rekna som yrkesaktiv etter \u00a7 43 eller \u00a7 43 a dersom l\u00e5ntakaren var meir enn 50 prosent yrkesaktiv utanfor Finnmark og Nord-Troms og samstundes hadde omsorg for barn f\u00f8dt i 2015 eller seinare eller hadde s\u00e6rleg tyngjande omsorgsplikter i den n\u00e6rmaste familien. \u00a7 48 skal lyde: L\u00e5ntakaren blir rekna som busett i oppteningsperioden berre dersom l\u00e5ntakaren gjennom oppteningsperioden hadde b\u00e5de faktisk og folkeregistrert bustad i ein utvald kommune. L\u00e5nekassen kan i s\u00e6rlege tilfelle slette gjeld dersom l\u00e5ntakaren ikkje hadde folkeregistrert adresse i ein utvald kommune i heile oppteningsperioden, men var faktisk busett p\u00e5 staden. Dersom det skjer endringar i kva for kommunar som er omfatta av \u00a7 44 a etter at l\u00e5ntakaren har byrja ein oppteningsperiode, kan l\u00e5ntakaren framleis reknast som busett fram til den p\u00e5byrja oppteningsperioden er over. \u00a7 49 siste ledd skal opphevast. \u00a7 50 skal opphevast. \u00a7 51 tittel og f\u00f8rste ledd skal lyde: \u00a7 51 Innbetalingar L\u00e5ntakarar som f\u00e5r sletta gjeld etter \u00a7 43, skal ikkje betale avdrag p\u00e5 l\u00e5net etter den f\u00f8rste oppteningsperioden. Har l\u00e5ntakaren betalt avdrag p\u00e5 l\u00e5net etter den f\u00f8rste oppteningsperioden, refunderer L\u00e5nekassen bel\u00f8pet berre dersom l\u00e5ntakaren set fram krav om refusjon innan 3 \u00e5r etter at avdraget er betalt. Alle renter og gebyr skal betalast og blir ikkje sletta etter dette kapitelet. \u00a7 51 andre ledd skal opphevast. II Endringane trer i kraft straks. 9 5. \u00d8konomiske og administrative konsekvensar Forslaga i dette h\u00f8yringsnotatet om \u00e5 innf\u00f8re ei ny gjeldssletteordning for l\u00e5ntakarar som er busette i ein kommune i sentralitetsklasse 5 eller 6 og yrkesaktiv, samt \u00e5 styrke gjeldssletteordninga for innsatssona, krev l\u00f8yvingsvedtak i Stortinget. Budsjetteffekten i 2025 er omtalt i programkategori 07.80 og under kap. 2410 i Prop. 1 S (2024\u20132025) for Kunnskapsdepartementet. Avsetninga p\u00e5 13 millionar kroner i 2025 skal L\u00e5nekassen bruke til \u00e5 utvikle ei effektiv, automatisert l\u00f8ysing for sakshandsaming, spesielt til \u00e5 kontrollere kravet om yrkesaktivitet som krev manuell sakshandsaming i dagens l\u00f8ysning. Tiltaket har ein varig kostnad som er ansl\u00e5tt \u00e5 vere p\u00e5 1,3 mrd. kroner fr\u00e5 2026 og som vil bli handsama i regjeringa sitt forslag til statsbudsjett for 2026. 10 "
}