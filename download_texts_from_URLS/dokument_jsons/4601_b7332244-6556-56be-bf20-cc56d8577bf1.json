{
  "dokument_id": "b7332244-6556-56be-bf20-cc56d8577bf1",
  "doc_type": "case_attachment",
  "kommune": 4601,
  "tittel": "Utkast til kj\u00f8pekontrakt R\u00f8dbygget",
  "url": "https://bergen.kommune.no/politikere-utvalg/api/fil/bk360/10674457/Utkast-til-kjopekontrakt-Rodbygget",
  "tekst": " KJ\u00d8PEKONTRAKT Parsell av gnr. 163, bnr. 7 (M\u00f8llendalsveien 44) i Bergen kommune 1. Avtalens parter Selger: Navn: Bergen kommune v/Etat for bygg og eiendom Org.nr: 964 338 531 Adresse: Postboks 7700 Postnr/sted: 5020 BERGEN Kj\u00f8per: Navn: Studentsamskipnaden p\u00e5 Vestlandet Org.nr.: 960 033 590 Adresse: Villaveien 10 Postnr./sted: 5007 Bergen Postadresse Parkveien 1 5007 Bergen 2. Salgsobjekt Kommune: 4601 Bergen Parsell av G\u00e5rdsnr. 163 Bruksnr. 7 med p\u00e5st\u00e5ende bygg M\u00f8llendalsveien 44 (\u00abR\u00f8dbygget\u00bb). 3. Areal Parsell av gnr. 163, bnr.7 som vist p\u00e5 vedlegg 1 med rosa farge. Parsellen best\u00e5r av eksisterende bygningsmasse p\u00e5 M\u00f8llendalsveien 44 (\u00abR\u00f8dbygget\u00bb). Areal for parsellen tilsvarer bygningslivet for bygningsmassen p\u00e5 M\u00f8llendalsveien 44. Parsellen m\u00e5 s\u00f8kes fradelt. Selger har ansvar for \u00e5 gjennomf\u00f8re fradelingen. Parsellens endelige areal og grenser fastsettes ved gjennomf\u00f8ring av oppm\u00e5lingsforretning. 4. Salgsobjektets tilstand Eiendommen/bygningsmassen er verdivurdert av takseringsfirma Heine Skage AS (vedlegg 2) og selges til takstpris. Side 1 av 5 Eiendommen/parsell av gnr. 163, bnr. 7 selges \u00absom den er\u00bb. Kj\u00f8per har selv besiktiget eiendommen/bygningsmassen og har hatt anledning til \u00e5 foreta enhver mulig teknisk unders\u00f8kelse av eiendommen/bygningsmassen. Eiendommen vurderes som fullt utbygd. Selger fraskriver seg ansvar for eventuelle skjulte feil eller mangler ved eiendommen, herunder eventuell forurensning p\u00e5 eiendommen eller i grunnen. Selger kjenner ikke til at det forekommer forurensing p\u00e5 eiendommen. Dog m\u00e5 det p\u00e5regnes at grunnen kan inneholde alminnelig forurensing etter omr\u00e5dets tidligere og n\u00e5v\u00e6rende bruk. Kj\u00f8per har ansvar for eventuell n\u00f8dvendig opprydding p\u00e5 eiendommen som f\u00f8lge av dette, og dekker alle tilknyttede kostnader. Bygningen er renovert utvendig ca. 2018. Ut over kj\u00f8pesummen er kj\u00f8per ansvarlig for \u00e5 innhente alle n\u00f8dvendige godkjennelser i forbindelse med renoveringen av den innvendige bygningsmassen. Parsellen er bebygd. 5. Heftelser Kj\u00f8per har gjort seg kjent med vedlagt grunnboksutskrift (vedlegg 3) og overtar de retter og plikter som p\u00e5hviler eiendommene iht. disse, og for\u00f8vrig de retter og plikter hvormed eiendommen har tilh\u00f8rt selger. Etter krav fra kj\u00f8per, skal selger bidra og medvirke til at heftelser som overf\u00f8res til parsellen fra hovedbruket (gnr. 163, bnr. 7) blir slettet fra parsellen sitt grunnboksblad. Eiendommen overdras fri for pengeheftelser. - Eiendommen skal ha rett til adkomst samt rett til eksisterende VA ledninger i grunnen over gnr. 163, bnr. 7, og det samme gjelder annen teknisk infrastruktur som er eller m\u00e5 opparbeides. Det er utarbeidet egne avtaler vedr\u00f8rende adkomstvei, VA og vannledning beliggende p\u00e5 gnr. 163, bnr. 601 (vedlegg 4, 5 og 6). - Eiendommen skal ha mulighet til \u00e5 benytte n\u00f8dvendig areal (rundt bygget) p\u00e5 gnr. 163, bnr. 7 i forbindelse med vedlikehold av eller andre tiltak p\u00e5 bygningsmassen. - Bergen kommune skal ha rett til \u00e5 peke ut organisasjoner, lag og foreninger i n\u00e6romr\u00e5det som leietakere til det forsamlingslokalet som kj\u00f8per vil opparbeide p\u00e5 eiendommen p\u00e5 de vilk\u00e5r som f\u00f8lger av vedlegg 7. 6. Ledninger i grunnen Selger fraskriver seg ethvert ansvar for eventuelle ledninger i grunnen. 7. Reguleringsmessig status Kj\u00f8per er informert om parsell av gnr.163, bnr. 7 sin reguleringsmessige status. Gjeldene planer er 1953 0000 og 6404 0000. Begge planene definerer M\u00f8llendalsveien 44 (\u00abR\u00f8dbygget\u00bb) som velferdsbygg, kulturform\u00e5l, lokalt forsamlingslokale mm. Side 2 av 5 Kj\u00f8per m\u00e5 forholde seg til reguleringsplanene/myndighetene og har selv risiko for fremtidig utnyttelse av eiendommen. Henvendelse om detaljer vedr\u00f8rende reguleringsmessige forhold kan fremmes til Plan og bygningsetaten i Bergen kommune. 8. Vederlag Kj\u00f8per betaler kr NOK. 6 100 000- skriverkronerseksmillioneretthundretusen for eiendommen, mot tinglysing av skj\u00f8te fritt for pengeheftelser. 9. Omkostninger Selger dekker alle omkostninger ved gjennomf\u00f8ring av kartforretning/fradeling av eiendommen. Kj\u00f8per dekker alle kostnader vedr\u00f8rende skj\u00f8teoverf\u00f8ringen, herunder dokumentavgift og tinglysingsgebyr. 10. Oppgj\u00f8r Vederlaget forfaller til betaling ved p\u00e5krav fra selger. I p\u00e5kravsvarslet skal kj\u00f8per gis en frist p\u00e5 21 dager fra varslet er sendt, til \u00e5 innbetale vederlaget til Bergen kommunes kontonummer 5210.05.39187. Straks vederlaget er godskrevet nevnte kontonummer plikter selger umiddelbart \u00e5 oversende skj\u00f8te p\u00e5 eiendommen til tinglysing. Ved forsinket betaling p\u00e5l\u00f8per morarente etter forsinkelsesrenteloven. Betalingsmislighold fra kj\u00f8per utover 1 m\u00e5ned er \u00e5 anse som vesentlig mislighold av denne kontrakt og gir grunnlag for heving av kontrakten. 11. Oppgj\u00f8r via mellommann Kj\u00f8per kan for egen regning engasjere uavhengig mellommann til \u00e5 forest\u00e5 oppgj\u00f8ret. Vedkommende skal godkjennes av selger. Kj\u00f8pers bruk av mellommann skal avklares og skriftlig meddeles selger i god tid f\u00f8r oppgj\u00f8r skal finne sted. Kj\u00f8per b\u00e6rer risikoen for at oppgj\u00f8r via mellommann skjer rettidig iht. pkt. 10. Selger vil kreve innest\u00e5elseserkl\u00e6ring for vederlaget fra mellommann f\u00f8r skj\u00f8tet utleveres til denne. 12. Forsinket oppgj\u00f8r Ved forsinket betaling p\u00e5l\u00f8per forsinkelsesrente etter forsinkelsesrenteloven. Dette gjelder ogs\u00e5 der forsinkelsen oppst\u00e5r som en f\u00f8lge av selgers bruk av mellommann for oppgj\u00f8ret. Betalingsmislighold fra kj\u00f8per utover 1 \u2013 en \u2013 m\u00e5ned er \u00e5 anse som vesentlig mislighold av denne kontrakt og gir grunnlag for heving av kj\u00f8pekontrakten. Side 3 av 5 13. Motregningsforbud Kj\u00f8per har ikke adgang til \u00e5 motregne krav mot Selger i vederlaget, verken krav etter denne kj\u00f8pekontrakt eller krav som har sitt opphav i andre forhold mellom partene. 14. Overtakelse Kj\u00f8per overtar eiendommen n\u00e5r kartforretning p\u00e5 eiendommen er gjennomf\u00f8rt og kj\u00f8pesummen er registrert innbetalt p\u00e5 selgers konto. Kj\u00f8per svarer fra overtakelsestidspunktet for alle eiendommens utgifter og oppeb\u00e6rer eventuelle inntekter. Kj\u00f8per har fra samme tidspunkt overtatt all risiko for eiendommen, herunder ansvar for l\u00f8s\u00f8re som m\u00e5tte befinne seg p\u00e5 eiendommen p\u00e5 overtakelsestidspunktet samt ansvar for eventuelt p\u00e5krevd ras- og flomsikring. 15. Egenerkl\u00e6ring om konsesjonsfrihet Det p\u00e5hviler kj\u00f8per \u00e5 innlevere skjema for egenerkl\u00e6ring om konsesjonsfrihet til Bergen kommune ved Plan og bygningsetaten. 16. Forholdet til avhendingsloven m.v. Eiendommen selges \u201dsom den er\u201d. Kj\u00f8per har selv besiktiget eiendommen og har hatt anledning til \u00e5 foreta enhver mulig teknisk unders\u00f8kelse av eiendommen. Eiendommen og dens tilbeh\u00f8r overtas i den stand den befinner seg ved underskrift av kj\u00f8pekontrakten. Avhendingsloven \u00a7 3-9 fravikes slik at kj\u00f8per ikke kan gj\u00f8re gjeldende at det foreligger mangler ved eiendommen selv om eiendommen er i d\u00e5rligere stand enn det kj\u00f8per har lagt til grunn (avhl. \u00a7 3-9, (1) siste punktum). Avhl. \u00a7 4-19, 2. ledd, fravikes ogs\u00e5 slik at den endelige reklamasjonsfrist settes til 1 \u00e5r etter overtakelsestidspunktet, jfr. pkt. 14. 17. Tvistel\u00f8sning Partene er enige om at eventuelle tvister skal s\u00f8kes l\u00f8st ved forhandlinger partene i mellom. Dersom enighet ikke oppn\u00e5s skal tvister mellom partene i tilknytning til denne kj\u00f8pekontrakt avgj\u00f8res for de ordin\u00e6re domstoler med Hordaland tingrett som verneting. 18. Forbehold Fra selgers side er denne kj\u00f8pekontrakt inng\u00e5tt med forbehold om at fradelingen blir godkjent. I tillegg tar selger forbehold om politisk og administrativ godkjenning. 19. Vedlegg 1. Kart 2. Takst 3. Utskrift av grunnboken 4. Erkl\u00e6ring om adkomst Side 4 av 5 5. Erkl\u00e6ring om VA 6. Erkl\u00e6ring om vannledning p\u00e5 163/601 7. Vilk\u00e5r for leie av forsamlingslokale **** Denne kj\u00f8pekontrakt er utarbeidet i 2 \u2013 to \u2013 likelydende eksemplarer med vedlegg, hvorav hver av partene beholder ett eksemplar. For selger: For kj\u00f8per: Bergen, den 2024 Bergen, den 2024 _______________________ _______________________ Side 5 av 5 "
}