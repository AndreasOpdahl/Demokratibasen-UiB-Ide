{
  "dokument_id": "bb07b46b-7cbf-5b4d-b41d-4f4b30d97ca0",
  "doc_type": "case_attachment",
  "kommune": 4601,
  "tittel": "Fagnotat datert 27.05.2024",
  "url": "https://bergen.kommune.no/politikere-utvalg/api/fil/bk360/10551377/Fagnotat-datert-27-05-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/12219-10 (Arbeidssted) Saksbehandler: Ingvild Bergan Dato: 27.05.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Gnr 107, bnr 189 og 229. Myntevikvegen. Avslag p\u00e5 s\u00f8knad om forst\u00f8tningsmur, terrassedekke og betongst\u00f8ping. Hvem klager? Tiltakshaver Geir G. Olsen klager 31.03.2024. Terrassedekke (45 m2), betongdekke/p\u00e5st\u00f8p (21 m2) og forst\u00f8tningsmur Tiltaket (2 m2). Vedtak om avslag 12.03.2024, jf. pbl \u00a7\u00a7 29-2 og 19-2, jf. KDP BL\u00c5E \u00a7\u00a7 4 Vedtaket om byggegrense langs sj\u00f8, 1.2 om plankrav, 28.4 friomr\u00e5de og 32 friluftsomr\u00e5de i sj\u00f8 og vassdrag. I kommunedelplan for YTREBYGDA. GNR 107, KOMMUNEDELPLAN BIRKELAND, LILAND, \u00c5DLAND OG ESPELAND (KDP BL\u00c5E) er Planstatus eiendommen vist dels som bebyggelse og anlegg, dels som friomr\u00e5de, og ligger innenfor hensynssone H570 kulturmilj\u00f8, H210 r\u00f8d sone T-1442, H550 hensyn landskap. Eiendommen er ikke regulert. Tiltaket inneb\u00e6rer ikke privatisering, og har ingen negative konsekvenser for natur og milj\u00f8. Planering p\u00e5 eiendommene ble gjort f\u00f8r det var Klagegrunner s\u00f8knadspliktig. Arealform\u00e5let i KDP er delvis feil. Usaklig forskjellsbehandling. Behov for ytterligere Nei saksbehandling ved eventuell omgj\u00f8ring Anbefalt vedtak Vedtak om avslag 12.03.2024 opprettholdes. Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det oms\u00f8kte tiltaket er allerede oppf\u00f8rt, p\u00e5 eiendommene gnr 107 bnr 189 og gnr 107 bnr 229, som begge eies av tiltakshaver. I 2014 ble det godkjent et naust p\u00e5 eiendommen gnr 107 bnr 189. Saken kan ellers ses i sammenheng med ulovlighetsoppf\u00f8lgingssaken p\u00e5 eiendommene (ULOV-2022/24046). Det f\u00f8lger v\u00e5rt brev om p\u00e5legg om retting at: \u00ab Flyfoto viser at eiendommen f\u00f8r oppf\u00f8ring av naust var uber\u00f8rt, foruten en smal brygge/pir som strekte seg cirka 12 meter utover fra strandlinjen. Denne ble avst\u00e5tt fra \u00e5 forf\u00f8lge i v\u00e5rt varsel datert 15.03.2023. (..) Ved befaringen 08.03.23 ble det konstatert at det er oppf\u00f8rt og st\u00f8pt kai foran naustet. Videre er kaien forlenget inn p\u00e5 gbnr. 107/229 med betongst\u00f8ping. Store deler av kaien foran naustet er kledd med treverk. Kaien p\u00e5 gbnr. 107/189 og 107/229 er oppf\u00f8rt uten tillatelse\u00bb Med \u00abkai\u00bb menes i ulovlighetssaken det som n\u00e5 s\u00f8kes legalisert. I det f\u00f8lgende vil vi benevne tiltaket som det n\u00e5 er oms\u00f8kt, dvs. som forst\u00f8tningsmur, terrassedekke og betongst\u00f8ping. S\u00f8knad om legalisering av tiltaket ble avsl\u00e5tt 12.03.2024, og p\u00e5klaget 31.03.2024, med supplerende opplysninger 16.04.2024. Det er denne klagen som behandles i det f\u00f8lgende. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og bekrefter at det ikke er mottatt noen merknader. Dispensasjon ble oms\u00f8kt etter mangelsbrev, og s\u00f8ker opplyser at det ikke ble sendt nytt nabovarsel. Det er 06.08.2024 innhentet samtykke fra naboeiendommen mot vest (gnr 107 bnr 244), til oppf\u00f8ring av forst\u00f8tningsmur og p\u00e5st\u00f8p for \u00e5 binde sammen eksisterende masser inntil 0,0 meter fra felles grense. Statsforvalteren i Vestland frar\u00e5det tiltaket i uttalelse 19.02.2024. Det vises til at tiltaket ikke er av ubetydelig st\u00f8rrelse, og at det vil virke privatiserende p\u00e5 den allerede sterkt nedbygde strandsonen i omr\u00e5det. Bymilj\u00f8etaten frar\u00e5det tiltaket i uttalelse 06.03.2024, av hensyn til natur, milj\u00f8 og friluftslivsinteresser. Bergen Havn uttalte 27.02.2024 at s\u00f8knad til etablering av forst\u00f8tningsmur ikke kommer i konflikt med de hensynene de skal ivareta etter havne -og farvannsloven. De har derfor ingen merknader. Saksnummer KLAGE-2024/12219 Side 2 av 9 2. Om klagen Klagen kan hovedsakelig oppsummeres i f\u00f8lgende punkter: \u2022 Vilk\u00e5rene for \u00e5 gi dispensasjon er oppfylt, jf. pbl \u00a7 19-2 andre ledd \u2022 Hensynene i pbl \u00a7 19-2 tredje ledd er ivaretatt \u2022 Tiltaket vil ikke ha negative konsekvenser for natur, milj\u00f8 og friluftsliv. Kommunen tar feil i vurderingen av at hekke- og leveomr\u00e5der for sj\u00f8fugl og forekomst av kamskjell kan bli p\u00e5virket \u2022 Kommunen har ikke vurdert de negative, milj\u00f8messige og sikkerhetsmessige konsekvensene fjerning av tiltaket vil inneb\u00e6re. Det vil ikke v\u00e6re noen positive effekter ved at tiltaket fjernes \u2022 Tiltaket vil gi bedre bruk av eiendommen, og ikke virke privatiserende \u2022 Det er et krav i skj\u00f8tet at hele eiendommen gjerdes inn, og kommunen skal derfor ikke kommentere dette forholdet \u2022 Det ble gjort feil da grensen for arealform\u00e5l i KDP ble lagt midt p\u00e5 eiendommen gnr 107 bnr 189. Klager ble lovet at havneomr\u00e5det skulle korrigeres frem til hj\u00f8rnet av eiendommen \u2022 Det vil uansett v\u00e6re urimelig at det ikke kan bygges utenfor det eksisterende naustet \u2022 Planering av omr\u00e5det fra 1960-tallet er i samsvar med tiltaket det n\u00e5 s\u00f8kes om, jf vedlagt flyfoto fra 1970. Dette var ikke s\u00f8knadspliktig. Det oms\u00f8kte tiltaket er mest en terrengjustering \u2022 Tiltaket har gode visuelle kvaliteter. For \u00e5 im\u00f8teg\u00e5 kommunens vurdering av de visuelle kvalitetene kan klager endre tiltaket \u2022 Usaklig forskjellsbehandling og likhet for loven Det vises til klagen i sin helhet. 3. Vurdering av klagen De delene av klagen som gjelder veiledning og n\u00e6rmere opplysninger vurderer vi som avklart, jf. korrespondanse per e-post 10.04. og 09.05.2024 og telefonsamtale 13.05.2024. Klager etterlyser blant annet kopi av et avslag fra Statsforvalteren. Vi kan ikke se det er referert til noe avslag i vedtaket v\u00e5rt. Det er imidlertid referert til uttalelsen fra Statsforvalteren i den aktuelle saken. Dette vil allerede v\u00e6re kjent for klager, da det i all hovesak er satt inn i v\u00e5rt vedtak om avslag (side 4). Bilde 1. Det oms\u00f8kte tiltaket, tegning fra s\u00f8knaden. Vi kan ellers ikke se at klagen inneholder relevante, nye momenter som gj\u00f8r at vi kan omgj\u00f8re v\u00e5rt vedtak om avslag. Saksnummer KLAGE-2024/12219 Side 3 av 9 3.1 Bakgrunn Klager opplyser at det ble gjort planering av omr\u00e5det mot sj\u00f8en p\u00e5 1960-tallet, som ikke var s\u00f8knadspliktig. Tiltaket det n\u00e5 s\u00f8kes om tilsvarer slik klager ser det bare denne planeringen, og vises p\u00e5 et flyfoto fra 1970 (se bilde 2 under). Det opplyses i klagen at det egentlig kun dreier seg om en terrengjustering, som flere fagpersoner ikke ville ansett som s\u00f8knadspliktig. Klager sier det ble tatt kontakt med kommunen ved byggesak ved sikring av fronten for \u00e5 hindre utsklidning av masser, og det ble da gitt inntrykk av at tiltaket ikke var s\u00f8knadspliktig. Bilde 2. Hentet fra klagen. Vi bemerker til dette at vi ikke kan se det er grunnlag for \u00e5 tolke bildet ovenfor p\u00e5 den m\u00e5ten som klager gj\u00f8r. Det fremg\u00e5r av andre, langt mer tydelige flyfoto i farger at omr\u00e5det ikke er blitt planert p\u00e5 1960-tallet. Tiltaket er etter v\u00e5rt skj\u00f8nn klart s\u00f8knadspliktig, og vil bli behandlet som oms\u00f8kt. Bilde 3-5. Flyfoto hentet fra ulovlighetssaken. Fra venstre, bilde fra 2009 som viser brygge/pir f\u00f8r oppf\u00f8ring av naust. I midten, bildet fra 2014 som viser ferdig oppf\u00f8rt naust og bygging av ikke oms\u00f8kt kai/platting foran naustet. Til h\u00f8yre, bilde fra 2022, som viser kaien foran naustet og videre etablering inn p\u00e5 gbnr 107/229. Klager poengterer at terrassedekket ikke strekker seg ut i sj\u00f8en, og mener det er feil av kommunen \u00e5 betegne tiltaket som brygge eller kai. Blant annet fremhever klager at det ikke er mulig \u00e5 legge til med b\u00e5t langs plattingen. Saksnummer KLAGE-2024/12219 Side 4 av 9 Vi mener at benevnelsen p\u00e5 tiltaket ikke vil v\u00e6re av noen avgj\u00f8rende betydning i denne saken, og at tiltaket er vurdert som oms\u00f8kt. For \u00f8vrig ser vi at tiltaket er vist til \u00e5 strekke seg ut i sj\u00f8. Bilde 6. Det oms\u00f8kte tiltaket i gr\u00e5tt inne i den r\u00f8de sirkelen. Klager gj\u00f8r videre gjeldende at det ble gjort feil da grensene for arealform\u00e5lene i KDP ble trukket opp for eiendommen gnr 107 bnr 189. Klager sier han ble lovet at havneomr\u00e5det skulle korrigeres frem til hj\u00f8rnet av eiendommen. Arealform\u00e5lsgrensene vises p\u00e5 bilde 7 under. Vi viser til at klagefristen for kommunedelplanen er utl\u00f8pt, og at det uansett er anledning til \u00e5 s\u00f8ke dispensasjon fra arealform\u00e5let, slik klager n\u00e5 har gjort. Bilde 7. Utklipp fra plankart fra s\u00f8knaden om dispensasjon Klager mener det er urimelig at det ikke skal kunne bygges utenfor det allerede godkjente naustet. Vi bemerker til dette at sp\u00f8rsm\u00e5let i denne saken ikke er hvorvidt man kan bygge noe utenfor naustet, men om man kan oppf\u00f8re et tiltak av den oms\u00f8kte dimensjonen eller ikke. Saksnummer KLAGE-2024/12219 Side 5 av 9 3.2 Dispensasjon fra KDP BL\u00c5E \u00a7\u00a7 4 om byggegrense langs sj\u00f8, 1.2 om plankrav, 28.4 friomr\u00e5de og 32 friluftsomr\u00e5de i sj\u00f8 og vassdrag. Det gj\u00f8res gjeldende i klagen at vilk\u00e5rene for \u00e5 gi samtlige dispensasjoner er oppfylt. Klager mener tiltaket ikke har noen negativ effekt hverken p\u00e5 natur, milj\u00f8, friluftsliv eller \u00f8kt grad av privatisering av strandsonen. Videre mener klager det ikke er noe i pbl \u00a7 19-2 tredje ledd som er til hinder for at dispensasjon kan gis. Vi opprettholder vurderingen fra v\u00e5rt vedtak om avslag (se side 17 og 18), om at dispensasjonene i denne saken vesentlig vil tilsidesette hensynene bak bestemmelsene det s\u00f8kes om dispensasjon fra, og at fordelene ved at dispensasjon innvilges ikke er klart st\u00f8rre enn ulempene. Bit-for-bit nedbygging av strandsonen er et stort nasjonalt og lokalt problem. Isolert sett kan en tenke at enkelttiltak ikke har s\u00e5 mye innvirkning p\u00e5 de ulike verdiene i omr\u00e5det. Tiltaket er likevel med p\u00e5 en gradvis direkte og indirekte forringelse av verdier knyttet til natur- og friluftslivsverdier i strandsonen, som f\u00f8rer til en stor samlet belastning totalt. Det oms\u00f8kte tiltaket beslaglegger 68 m2, noe som ikke kan sies \u00e5 v\u00e6re ubetydelig st\u00f8rrelse. Sett i sammenheng med andre tiltak p\u00e5 eiendommen vil dette gi et sv\u00e6rt privatisert uttrykk. Vi siterer fra Statsforvalteren uttalelse i saken: Klager er kritisk til kommunens vurderinger av blant annet natur og friluftslivverdiene i omr\u00e5det. Vi viser til at Bymilj\u00f8etaten har uttalt seg som fagetat, og m\u00e5 benytte sitt tilgjengelige kunnskapsgrunnlag for vurderinger av alle saker. Dersom det foreligger andre fagrapporter om fugleliv eller marint biologisk mangfold i tiltaksomr\u00e5det er det naturligvis noe som b\u00f8r fremlegges. Legalisering av tiltak skal vurderes som om tiltaket ikke allerede er oppf\u00f8rt. Et ulovlig oppf\u00f8rt tiltak kan ikke rettferdiggj\u00f8res ved mulige negative konsekvenser av \u00e5 fjerne det. Dersom det er fare for at fjerning av tiltaket kan f\u00f8re til milj\u00f8forurensing er det tiltakshavers plikt iht. forurensningsloven \u00a7 7 \u00e5 s\u00f8rge for at konsekvensreduserende tiltak igangsettes. Videre er det ikke oms\u00f8kt noe gjerde p\u00e5 eiendommen i den aktuelle saken, og vi vil derfor ikke g\u00e5 n\u00e6rmere inn p\u00e5 dette punktet. Bymilj\u00f8etaten har gitt tilbakemelding i klageomgang at dersom det er et krav i skj\u00f8tet at en eiendom i strandsonen skal inngjerdes, bes det om at opplysninger om dette fremlegges kommunen. Saksnummer KLAGE-2024/12219 Side 6 av 9 3.3 Visuelle kvaliteter Klager mener tiltaket har gode visuelle kvaliteter, s\u00e6rlig sammenlignet med hvordan det vil se ut om det skal rives. For \u00e5 im\u00f8teg\u00e5 kommunens vurdering av de visuelle kvalitetene kan klager endre tiltaket, slik at det for eksempel bygges opp med naturstein i forkant. Det kan ogs\u00e5 legges jord p\u00e5 plattingen og beplantes med gress. Som nevnt i v\u00e5rt brev om bekreftelse p\u00e5 mottatt klage 05.04.2024 vil tiltaket i klageomgang bli vurdert som oms\u00f8kt. Vi vil derfor ikke knytte noen merknader til klagers forslag til en annen utforming av det oms\u00f8kte tiltaket. Dersom det skal foretas endringer vil dette kreve ny s\u00f8knad. Vi opprettholder vurderingen i avslaget (side 2) av at det oms\u00f8kte tiltaket forringer omr\u00e5dets visuelle kvaliteter. Dette er s\u00e6rlig begrunnet med tiltakets st\u00f8rrelse og plassering mot sj\u00f8. Som tidligere nevnt kan vi ikke legge vekt p\u00e5 hvordan omr\u00e5det vil se ut etter en eventuell tilbakef\u00f8ring av tiltaket, da legalisering skal behandles som ordin\u00e6re s\u00f8knader. Det skal hverken v\u00e6re lettere eller vanskeligere \u00e5 f\u00e5 legalisert et allerede oppf\u00f8rt tiltak. 3.3 Usaklig forskjellsbehandling Klager mener vedtaket om avslag inneb\u00e6rer usaklig forskjellsbehandling og at det ikke er likhet for loven. Klager gir eksempler p\u00e5 en rekke konkrete tiltak p\u00e5 eiendommer i n\u00e6rheten, som er av et betydelig st\u00f8rre omfang enn det oms\u00f8kte, men likevel godkjent. Vi viser til at utgangspunktet er at like saker skal behandles likt1. Det er imidlertid bare den usaklige forskjellsbehandlingen som kan medf\u00f8re ugyldighet. Dette vil si at en saklig forskjellsbehandling er tillatt. Videre er det en forutsetning at sakene er like, b\u00e5de i faktisk og rettslig henseende.2 Dette likebehandlingskravet gjelder for saker der forvaltningen har et skj\u00f8nnsmessig handlingsrom. Sp\u00f8rsm\u00e5let om vilk\u00e5rene i plan- og bygningsloven \u00a7 19-2 annet ledd er oppfylt, er derimot tolkning av rettsregler. Sp\u00f8rsm\u00e5let om likebehandling er da ikke relevant, selv om kommunen tidligere har gitt dispensasjon i andre saker. I de tilfellene vilk\u00e5rene for dispensasjon i plan- og bygningsloven \u00a7 19-2 er oppfylt, har kommunen hjemmel til \u00e5 utvise et \u00abkan-skj\u00f8nn\u00bb. Kommunen kan derfor komme til at de ikke gir dispensasjon til tiltaket selv om vilk\u00e5rene for dispensasjon er oppfylt. Det er alts\u00e5 kun i et slikt tilfelle en vurdering av usaklig forskjellsbehandling vil v\u00e6re relevant. N\u00e5r det gjelder visuelle kvaliteter skal kommunen derimot ut\u00f8ve skj\u00f8nn. Vi vil derfor knytte noen korte kommentarer til dette for de eiendommene klager viser til. Siden sakene m\u00e5 v\u00e6re b\u00e5de faktisk og rettslige like (kumulative vilk\u00e5r) vil vi av effektivitetshensyn ikke vurdere det andre vilk\u00e5ret dersom ett allerede ikke er oppfylt. 1 Se Rt. 2011 s 111 2 Se bla. Sivilombudsmannens \u00e5rsmelding for 2001, side 320. Saksnummer KLAGE-2024/12219 Side 7 av 9 Gnr 107 bnr 216: Klager har inntrykk av at flere endringer p\u00e5 hytten p\u00e5 eiendommen samt planering p\u00e5 omr\u00e5der n\u00e6r sj\u00f8 er godkjent uten s\u00f8knad, og ber kommunen klargj\u00f8re hvordan dette er mulig. Vi viser til at vil v\u00e6re eiers ansvar \u00e5 p\u00e5se at endringer og reparasjoner som er s\u00f8knadspliktige ikke utf\u00f8res uten at det er gitt tillatelse. For \u00f8vrig ser vi av sak ULOV- 2022/23980 at Plan- og bygningsetaten 04.08.2022 konkluderte med at det ikke var foretatt s\u00f8knadspliktige endringer p\u00e5 byggene p\u00e5 denne eiendommen. N\u00e5r det gjelder arbeid i sement i strandsonen er det i samme sak vurdert at det dreier seg om ikke s\u00f8knadspliktig vedlikehold av eksisterende konstruksjoner. Tiltakene p\u00e5 denne eiendommen er ikke faktisk eller rettslig like det oms\u00f8kte 107/471: Klager oppgir at denne saken gjelder godkjent stor dobbel garasje uten s\u00f8knad. Ikke faktisk lik det oms\u00f8kte. 107/249: Klager oppgir at saken gjelder godkjent uthus uten s\u00f8knad. Ikke faktisk lik det oms\u00f8kte. 107/190: Klager oppgir at dette gjelder godkjent brygge uten s\u00f8knad. Det ble startet en ulovlighetsoppf\u00f8lging av dette tiltaket i 2023, og det er enn\u00e5 ikke klart hvorvidt denne bryggen er lovlig eller ikke (ULOV-2023/12825). Tiltaket er ikke rettslig likt det oms\u00f8kte. 106/412 og 422: Klager viser til at tiltakshaver har n\u00e5 vunnet rettsak og f\u00e5tt godkjent store kaianlegg. Ut fra sammenhengen tolker vi det som at det refereres til gbnr 106/412 og 422 og ikke gbnr 106/10. Vi viser til at tiltaket ikke er rettslig likt det oms\u00f8kte. Denne saken gjelder vedtak om retting og tvangsmulkt, det vil si ulovlighetsoppf\u00f8lging. Saken avventer videre domstolsbehandling. 209/52: Store deler av kaianlegg beholdes etter politisk behandling av saken. Saken er ikke rettslig eller faktisk lik det oms\u00f8kte. Annen reguleringsplan gjelder. Vi kan p\u00e5 denne bakgrunnen ikke se at det foreligger usaklig forskjellsbehandling. Saksnummer KLAGE-2024/12219 Side 8 av 9 4. Konklusjon Klagen tas ikke til f\u00f8lge. Vedtak om avslag 12.03.2024 opprettholdes Vedlegg: 1. Situasjonskart 2. Flyfoto 3. Situasjonsplan 4. Klage 5. Avslag 6. Uttalelse fra Statsforvalteren i Vestland 7. Uttalelse fra Bymilj\u00f8etaten 8. Uttalelse fra Bergen Havn 9. Dispensasjonss\u00f8knad 10. Tegninger 11. Samtykke fra nabo 12. P\u00e5legg om retting og ilegging av tvangsmulkt (ULOV-2022/24046) Saksnummer KLAGE-2024/12219 Side 9 av 9 "
}