{
  "dokument_id": "029fe7d8-89e0-52cc-ab9e-f26e05b3dda3",
  "doc_type": "case_attachment",
  "kommune": 4601,
  "tittel": "Reguleringsbestemmelser 13.03.24",
  "url": "https://bergen.kommune.no/politikere-utvalg/api/fil/bk360/10169421/Reguleringsbestemmelser-13-03-24",
  "tekst": " Reguleringsplan, detaljregulering for: jf. plan- og bygningslovens (pbl) kap.12 Ytrebygda, gnr. 39 bnr. 8 mfl. Steinsvikvegen Nasjonal arealplan-ID 4601_64600000 201511093 (gammelt saksnr.) Saksnummer PLAN-2022/20460 Siste revisjonsdato bestemmelser 13.03.2024 Vedtatt av bystyret dd.mm.\u00e5\u00e5\u00e5\u00e5 Det bekreftes at bestemmelsene er i samsvar med bystyrets vedtak. ______________________________ avdelingsleder REGULERINGSBESTEMMELSER (pbl \u00a7 12-7) 1. Planens hensikt Reguleringsplanen legger til rette for etablering av inntil 16 rekkehus og to eneboliger, med tilh\u00f8rende anlegg og gr\u00f8ntareal. Rekkehusene er planlagt i tre boligetasjer, med parkeringskjeller delvis under grunnen. Eneboligene er planlagt i 2 etasjer. Planforslaget videref\u00f8rer to eksisterende eneboliger. Disse ber\u00f8res ikke vesentlig av planforslaget. Planforslaget videref\u00f8rer eksisterende snarveger og gangforbindelser i planomr\u00e5det. For utfyllende opplysninger vises det til planbeskrivelsen datert 13.03.2024. 2. Fellesbestemmelser for hele planomr\u00e5det Funksjons- og kvalitetskrav (pbl. \u00a7 12-7 nr. 4) 2.1. Estetisk utforming 2.1.1. Bygg og uteareal skal gis en god materialbruk og en utforming med h\u00f8y arkitektonisk kvalitet. Det skal etterstrebes god funksjonell og arkitektonisk helhetsvirkning i samsvar med eksisterende omgivelser. 2.1.2. Illustrasjonsplan, datert 13.03.2024, skal v\u00e6re retningsgivende for plassering av bebyggelsen. Side 1 av 11 Reguleringsbestemmelser Arealplan-ID 4601_64600000 2.1.3. Det skal benyttes tradisjonelle bygningsmaterialer som f.eks. tre og glass. En skal i st\u00f8rst mulig grad unng\u00e5 reflekterende materialer. Farger p\u00e5 bygg skal v\u00e6re innenfor en dempet jordtonepallett og i tr\u00e5d med omkringliggende omgivelser. Fasader skal utformes med variert fargebruk. 2.2. Terrengbehandling 2.2.1. Alle terrenginngrep skal skje mest mulig sk\u00e5nsomt. Un\u00f8dvendig utsprenging skal unng\u00e5s, god massebalanse innenfor planomr\u00e5det skal vektlegges. 2.2.2. For \u00e5 oppn\u00e5 god kobling til omkringliggende areal tillates oppfylling av terreng. 2.2.3. Ubebygde omr\u00e5der skal gis en estetisk tiltalende form og behandling. Vegskr\u00e5ninger skal tils\u00e5s. N\u00f8dvendige terrengmurer og fjellskj\u00e6ringer skal bearbeides og gis en god utforming. 2.2.4. Fyllinger, skj\u00e6ringer og murer skal avtrappes hver 1,5 m der det er hensiktsmessig. 2.2.5. Illustrasjonsplan datert 13.03.2024 er retningsgivende for plassering av fjellskj\u00e6ringer, fyllinger og st\u00f8ttemurer. 2.2.6. Eksisterende vegetasjon skal beholdes i st\u00f8rst mulig grad. Ny beplantning skal best\u00e5 av stedegen vegetasjon. Annen type pryd- og nyttevekster tillates s\u00e5fremt det er liten eller ingen spredningsfare. Prinsipp for bevaring og plassering av nye og eksisterende tr\u00e6r/busker skal f\u00f8lge illustrasjonsplan datert 13.03.2024. 2.2.7. Synlige st\u00f8ttemurer skal utf\u00f8res i naturstein. 2.3. Overvannsh\u00e5ndtering 2.3.1. Overvann skal i st\u00f8rst mulig grad h\u00e5ndteres lokalt ved infiltrasjon og fordr\u00f8yning. 2.3.2. Overvannsh\u00e5ndtering skal l\u00f8ses iht. VA-rammeplan, datert 14.06.17 (utvidet gyldighet fra 02.09.20), og den til enhver tid gjeldende VA-norm for Bergen kommune. 2.3.3. Overvannsmengder etter utbygging m\u00e5 v\u00e6re avklart til rammes\u00f8knad. 2.4. Milj\u00f8kvalitet (pbl. \u00a7 12-7 nr. 3) 2.4.1. Masser som ikke benyttes innenfor planomr\u00e5det skal transporteres bort og deponeres p\u00e5 forsvarlig m\u00e5te etter forurensingsloven. 2.5. Samfunnssikkerhet (pbl. \u00a7 12-7 nr. 1, 2, 4) 2.5.1. Retningslinje for behandling av st\u00f8y, T-1442, kapittel 6 skal legges til grunn under bygge- og anleggsfasen. Det skal lages en plan for hvordan entrepren\u00f8r skal f\u00f8lge opp st\u00f8ykravene. Det skal ogs\u00e5 lages en plan for kommunikasjon med naboer. 2.5.2. Behov for st\u00f8vreduserende tiltak under bygge- og anleggsfasen skal vurderes. 2.6. Vannb\u00e5ren varme og fjernvarme (pbl. \u00a7 12-7 nr. 8) 2.6.1. Det kan gis unntak fra tilknytningsplikt for fjernvarme dersom fjernvarmeleverand\u00f8r bekrefter at det ikke kan leveres fjernvarme til prosjektet. 2.7. Nettstasjon (pbl. \u00a7 12-7 nr. 2) 2.7.1. Ved behov for ny nettstasjon tillates denne plassert innenfor planomr\u00e5det. Dette m\u00e5 gj\u00f8res i samarbeid med BKK og f\u00f8lge de sikkerhetssoner som gjelder for nettstasjoner. Side 2 av 11 Reguleringsbestemmelser Arealplan-ID 4601_64600000 2.8. Byggegrense (pbl. \u00a7 12-7 nr. 2) 2.8.1. Byggegrenser er vist p\u00e5 plankartet. Der byggegrensen ikke er synlig p\u00e5 plankartet sammenfaller den med form\u00e5lsgrensen. 2.8.2. Parkeringsanlegg under grunnen tillates inntil 5 meter utenfor byggegrensen i felt BK. Parkeringsanlegget under grunnen skal ikke g\u00e5 utenfor form\u00e5lsgrense for felt BK. 2.8.3. Trapper, gangareal, murer, gjerder og andre mindre tiltak er tillatt plassert utenfor byggegrensen. 2.9. Juridiske linjer (pbl. \u00a7 12-7 nr. 2) 2.9.1. Det tillates mindre justeringer av juridiske linjer p\u00e5 inntil 1 m i byggesak, dersom hovedtrekkene i planen ikke endres vesentlig og endringene ikke har nevneverdig betydning for andre ber\u00f8rte parter eller interesser. 2.10. Renovasjon (pbl. \u00a7 12-7 nr. 2) 2.10.1. Moderne avfallsl\u00f8sning skal etableres i eget felt, f_RA, i samsvar med BIRs renovasjonstekniske veileder og i henhold til RTP, datert 02.12.2020. Ved eventuelle endringer skal RTP oppdateres og godkjennes av BIR. 2.10.2. Renovasjonsanlegget skal v\u00e6re felles og anvendes av alle beboerne innenfor planomr\u00e5det. 2.11. Dokumentasjonskrav og s\u00e6rskilt underlag til byggesaksbehandlingen (pbl. \u00a7 12-7 nr. 12) 2.11.1. I forbindelse med rammes\u00f8knad skal det utarbeides utomhusplan. Illustrasjonsplanen, datert 13.03.2024, skal v\u00e6re grunnlaget for utarbeidelse av utomhusplanen. Utomhusplan skal vise f\u00f8lgende: - nye og eksisterende h\u00f8ydekoter - avfallsl\u00f8sning - tekniske installasjoner - materialbruk - plassering av bygg - lek- og uteoppholdsareal og deres utforming og kvaliteter, inkludert m\u00f8blering - avkj\u00f8rsler og parkeringsl\u00f8sning (bil og sykkel) - interne gangveier og adkomster - terrengbehandling, skj\u00e6ringer, fyllinger og forst\u00f8tningsmurer - murer, trapper og gjerder 3. Bestemmelser til arealform\u00e5l 3.1. Bebyggelse og anlegg (pbl. \u00a7 12-5 nr. 1) 3.1.1. Fellesbestemmelser for bebyggelse og anlegg (felt BF1-3, BK) 3.1.1.1. Grad av utnytting (pbl. \u00a7 12-7 nr. 1) 3.1.1.1.1. Maksimal tillatt utnyttelsesgrad er angitt i plankart. 3.1.1.1.2. For BF1-2 er det ikke planlagt tiltak og eksisterende situasjon lagt til grunn. 3.1.1.2. Byggeh\u00f8yder Side 3 av 11 Reguleringsbestemmelser Arealplan-ID 4601_64600000 3.1.1.2.1. Maksimal byggeh\u00f8yde er angitt i plankart. 3.1.1.2.2. Piper/skorstein og andre mindre tekniske installasjoner tillates inntil 1,5 m over angitt maksimal byggeh\u00f8yde. Funksjons- og kvalitetskrav (pbl. \u00a7 12-7 nr. 4, 7) 3.1.1.3. Uteoppholdsareal og lekeplasser 3.1.1.3.1. Det skal etableres minimum 75 m2 uteoppholdsareal pr. boenhet. 3.1.1.3.2. Minimum 50 % av uteoppholdsarealet skal ha sol i 4 timer ved v\u00e5rjevnd\u00f8gn og areal som er brattere enn 1:3 vil ikke kunne medregnes hvis ikke arealet har spesielle bruksverdier. 3.1.1.3.3. Alle nye boliger skal ha maksimalt 100 m sikker gangavstand til n\u00e6rmeste del av uteoppholdsareal p\u00e5 bakkeplan. 3.1.1.3.4. Minimum 40 % av uteoppholdsarealet skal v\u00e6re felles for beboerne i planomr\u00e5det. Gjelder ikke innenfor BF-felt. 3.1.1.3.5. Areal som ikke ligger p\u00e5 naturterreng, skal opparbeides med god terrengkontakt og med b\u00e6reevne og utforming slik at permanente vegetasjonssoner innpasses. 3.1.1.4. Renovasjon 3.1.1.4.1. Renovasjon skal l\u00f8ses innenfor felt f_RA. Se pkt. 3.1.4. 3.1.2. Boligbebyggelse \u2013 frittliggende sm\u00e5husbebyggelse (felt BF1-3) Utforming (pbl. \u00a712-7 nr. 1): 3.1.2.1. Type bebyggelse 3.1.2.1.1. Felt BF1-3 er avsatt til frittliggende sm\u00e5husbebyggelse. Innenfor BF1-2 videref\u00f8res eksisterende eneboligbebyggelse, og endres ikke betydelig som f\u00f8lge av planen. 3.1.2.2. Takform 3.1.2.2.1. Innenfor felt BF3 skal enebolig i vest etableres med saltak. 3.1.2.2.2. Enebolig i \u00f8st tillates med annen takform. Funksjons- og kvalitetskrav (pbl. \u00a7 12-7 nr. 4, 7) 3.1.2.3. Materialbruk 3.1.2.3.1. Bebyggelse i BF3 skal hovedsakelig utformes med fasader i tre. Innslag av andre materialer tillates. 3.1.2.4. Adkomst 3.1.2.4.1. Hovedadkomst er fra nord\u00f8st fra offentlig kj\u00f8reveg o_KV1 Steinsvikvegen. 3.1.2.5. Andre krav om utforming 3.1.2.5.1. Innenfor BF3 tillates det etablert interne gangveger, ramper og trapper, terrasser, n\u00f8dvendige murer og parkering. Boligkvalitet (pbl. \u00a7 12-7 nr. 5) 3.1.2.6. Tetthet, antall og boligsammensetning/st\u00f8rrelse 3.1.2.6.1. Innenfor BF3 tillates det oppf\u00f8rt maksimalt to eneboliger. Side 4 av 11 Reguleringsbestemmelser Arealplan-ID 4601_64600000 3.1.2.7. Terrengbehandling 3.1.2.7.1. Innenfor BF1 tillates fjellskj\u00e6ring mot f_RA ved behov. 3.1.2.8. Parkering og sykkelparkering 3.1.2.8.1. I felt BF3 tillates det inntil 2 p-plasser pr. boenhet. Parkering skal l\u00f8ses p\u00e5 egen tomt. 3.1.2.8.2. Parkering for sykkel l\u00f8ses p\u00e5 egen tomt. 3.1.3. Boligbebyggelse \u2013 konsentrert sm\u00e5husbebyggelse (felt BK) 3.1.3.1. Type bebyggelse 3.1.3.1.1. Innenfor BK tillates det oppf\u00f8rt maksimalt 16 rekkehusenheter. Boligene skal fordeles p\u00e5 fire bygningsvolumer. 3.1.3.1.2. Innenfor BK tillates det etablert interne gangveger, ramper og trapper, leke- og uteoppholdsareal, n\u00f8dvendige murer og p-anlegg (delvis) under grunnen. 3.1.3.1.3. P-anlegg skal legges under bebyggelse innenfor BK. P-anlegg tillates ikke under de to nordligste rekkehusenhetene. 3.1.3.2. Grad av utnytting 3.1.3.2.1. Maksimal grad av utnytting er angitt i plankart. Parkeringsareal skal medregnes som BRA. 3.1.3.3. Byggeh\u00f8yder 3.1.3.3.1. Maksimal byggeh\u00f8yde for boliger innenfor BK er angitt i plankartet. 3.1.3.3.2. Maksimal byggeh\u00f8yde kan avvike med inntil 0,5 meter dersom det kan dokumenteres at det gir betydelig bedre l\u00f8sning. 3.1.3.3.3. Boliger innenfor BK kan maksimalt inneholde tre boligetasjer. 3.1.3.4. Tak og takform 3.1.3.4.1. Bygg innenfor BK skal utformes med skr\u00e5tak med minimum 12 graders vinkel. 3.1.3.4.2. For rekkehusene i BK skal m\u00f8nene f\u00f8lge bebyggelsen i nord-s\u00f8r-retning. Funksjons- og kvalitetskrav (pbl. \u00a7 12-7 nr. 4, 7) 3.1.3.5. Uteoppholdsareal og lekeplasser 3.1.3.5.1. Illustrasjonsplan datert 13.03.2024 skal v\u00e6re retningsgivende mtp plassering, utforming og st\u00f8rrelse av uteoppholdsareal og lekeplasser. 3.1.3.5.2. Felles uteoppholdsareal for BK skal ha h\u00f8y visuell kvalitet og skal opparbeides med bruk av bestandige og robuste materialer. Arealet skal v\u00e6re egnet for lek og opphold og gis en parkmessig opparbeiding med beplantning og m\u00f8blering. Ulike soner skal tilpasses ulike brukergrupper. 3.1.3.5.3. Innenfor felles uteoppholdsareal i BK skal det etableres lekeapparater tilpasset ulike aldersgrupper, ogs\u00e5 sm\u00e5 barn. 3.1.3.5.4. Sm\u00e5barnslekeplass i BK skal ha universell utforming og skal utstyres og tilrettelegges for allsidige aktiviteter for aldersgruppen 1-7 \u00e5r. 3.1.3.5.5. Det skal etableres to lekeplasser/felleshager. 3.1.3.6. Materialbruk Side 5 av 11 Reguleringsbestemmelser Arealplan-ID 4601_64600000 3.1.3.6.1. Bebyggelsen i BK skal hovedsakelig utformes med fasader i tre. Innslag av andre materialer tillates. 3.1.3.6.2. Store reflekterende flater skal unng\u00e5s. 3.1.3.6.3. Fasaden p\u00e5 del av p-anlegg som er over grunnen skal kles med naturstein, eksempelvis forblendet skifermur eller lignende. 3.1.3.7. Andre krav om utforming 3.1.3.7.1. Bebyggelsen og fasader skal ha vertikal oppdeling og vekslende fargesetting. Det skal unng\u00e5s store monotone fasader. 3.1.3.7.2. Alle rekkehusenheter i BK skal ha privat uteoppholdsareal p\u00e5 grunnen eller balkong. 3.1.3.7.3. Det skal v\u00e6re minimum 4 meter mellom rekkene. Mellom de to nordlige volumene skal det anlegges passasje. Passasjen skal ha belysning. 3.1.3.7.4. Mellom de to nordligste byggene og de to s\u00f8rligste byggene i BK skal det v\u00e6re minimum 9 meters bredde. Her skal det etableres passasje og lekeplass. Passasjen skal ha belysning. 3.1.3.7.5. Innenfor BK skal inngangspartiene vende mot \u00f8st for de to nordligste byggene. Inngangsparti til de to s\u00f8rligste byggene skal vende mot vest. 3.1.3.8. Adkomst 3.1.3.8.1. Hovedadkomst er fra nord\u00f8st fra offentlig kj\u00f8reveg o_KV1 Steinsvikvegen. Boligkvalitet (pbl. \u00a7 12-7 nr. 5) 3.1.3.9. Tetthet, antall og boligsammensetning/st\u00f8rrelse 3.1.3.9.1. Bebyggelsen skal brytes opp i flere bygningskropper med maks 5 enheter pr. rekke. 3.1.3.9.2. Bebyggelse innenfor felt BK skal ha maks 3 boligetasjer. 3.1.3.9.3. Alle boenhetene skal ha minimum 8 m2 bodareal. 3.1.3.10. Terrengbehandling 3.1.3.10.1. Terrenget vest for rekkehusbebyggelsen skal reetableres. Snitt datert 13.03.2024 er retningsgivende. 3.1.3.11. Parkering og sykkelparkering 3.1.3.11.1. Parkeringsplasser for bebyggelse i BK skal etableres i p-anlegg delvis under grunnen under bebyggelsen. 3.1.3.11.2. Det skal etableres maks 0,8 parkeringsplasser for bil og minst 2,5 parkeringsplasser for sykkel per 100 m2 BRA for boliger i felt BK. 3.1.3.11.3. 10 % av parkeringsplassene skal v\u00e6re gjesteparkering. 3.1.3.11.4. Minimum 10 % av parkeringsplassene i forhold til parkeringskravet skal v\u00e6re utformet og reservert for bevegelseshemmede. 3.1.3.11.5. Alle parkeringsplassene i p-anlegg skal tilrettelegges for etablering av ladepunkt for el-bil. 3.1.4. Renovasjonsanlegg (RA) 3.1.4.1.1. Innenfor felt f_RA skal det etableres felles, moderne avfallsl\u00f8sning med nedgravd konteinere for restavfall, papp/papir, plast og matavfall for boligene i BK og BF1-3. Side 6 av 11 Reguleringsbestemmelser Arealplan-ID 4601_64600000 3.1.4.1.2. Renovasjonsl\u00f8sning skal etableres i samsvar med BIRs renovasjonstekniske veileder og i henhold til RTP, datert 02.12.2020. Ved endringer skal RTP oppdateres og ny uttale fra BIR foreligge. 3.1.4.1.3. Mindre justeringer av felt f_RA kan tillates i samr\u00e5d med kommunen. 3.1.5. Golfbane (GO) 3.1.5.1. Felt GO omfatter del av omr\u00e5de brukt som golfbane. GO endres ikke vesentlig som f\u00f8lge av planen. 3.2. Samferdselsanlegg og teknisk infrastruktur (pbl. \u00a7 12-5 nr. 2) 3.2.1. Fellesbestemmelser for samferdselsanlegg og teknisk infrastruktur (felt V, KV, FO, GS, GG, AVT, AVG, LPL, ABT, ABG, SK) 3.2.1.1. Utforming (pbl. \u00a712-7 nr. 1) 3.2.1.1.1. Samferdselsform\u00e5l skal opparbeides i samsvar med bredde og kurvaturer vist i plankartet. Det tillates mindre avvik fra dette i teknisk plan/byggeplan. 3.2.1.2. Dokumentasjonskrav (pbl. \u00a7 12-7 nr. 12) 3.2.1.2.1. Teknisk plan/byggeplan for offentlige vegarealer der det gj\u00f8res tiltak skal godkjennes av relevant vegmyndighet. Det tillates mindre avvik fra form\u00e5lsgrenser og byggegrenser i planen. 3.2.2. Veg (felt V) 3.2.2.1. o_V1 er eksisterende, kommunal veg. 3.2.2.2. V2 er eksisterende privat adkomstveg til BF1, eiendom gnr. 39 bnr. 333. 3.2.2.3. V3 er eksisterende privat adkomstveg til eksisterende bygg p\u00e5 eiendom gnr. 39 bnr. 8. 3.2.2.4. f_V4 er planlagt felles adkomstveg for BK og BF2-3. Det skal etableres en faunaundergang/-r\u00f8r under f_V4 for \u00e5 koble sammen felt BG1 og BG2. 3.2.3. Kj\u00f8reveg (felt KV) 3.2.3.1. o_KV1 er eksisterende, offentlig kj\u00f8reveg Steinsvikvegen (hovedveg). 3.2.3.2. f_KV2 er planlagt felles kj\u00f8reveg til boliger i BK og BF1-3 og adkomst til gnr. 39 bnr. 734. 3.2.4. Fortau (felt FO) 3.2.4.1. f_FO1 er felles fortau inn i omr\u00e5det for alle beboere i planomr\u00e5det og gnr. 39 bnr. 8. 3.2.4.2. f_FO2 er felles fortau for boliger i BF2-3 og BK. 3.2.5. Gang- og sykkelveg (felt GS) 3.2.5.1. o_GS1 og -2 er offentlig gang- og sykkelveg langs offentlig kj\u00f8reveg Steinsvikvegen. Disse skal opparbeides i tr\u00e5d med teknisk vegplan. Mindre justeringer av utforming og h\u00f8yder kan tillates i teknisk plan/byggeplan. 3.2.5.2. Innenfor o_GS2 skal det anlegges ledelinje fra o_LPL til oppstilling for buss ihht. SVVs h\u00e5ndbok V129. 3.2.6. Gangveg (felt GG) 3.2.6.1. f_GG1 er felles gangveg for gnr. 39 bnr. 8 og bebyggelse i planomr\u00e5det. 3.2.6.2. f_GG2 er felles gangveg for BK og BF3 til lekeplass i BK. Side 7 av 11 Reguleringsbestemmelser Arealplan-ID 4601_64600000 3.2.7. Annen veggrunn- tekniske anlegg (felt AVT) 3.2.7.1. o_AVT1 er offentlig annen veggrunn tilknyttet hovedvegen, Steinsvikvegen. 3.2.7.2. o_AVT2-3 er offentlig annen veggrunn tilknyttet hovedvegen, Steinsvikvegen. Innenfor feltet tillates det etablert st\u00f8ttemur og rekkverk. Mindre justeringer av form\u00e5lsgrensen p\u00e5 inntil 0,5 m tillates ved behov. 3.2.7.3. o_AVT4 er offentlig annen veggrunn tilknyttet hovedvegen, Steinsvikvegen. Eksisterende situasjon videref\u00f8res innenfor feltet. 3.2.7.4. f_AVT5 er felles annen veggrunn for BK. Det tillates st\u00f8ttemur innenfor feltet. 3.2.7.5. f_AVT6 er felles annen veggrunn for alle beboere innenfor planomr\u00e5det. Arealet avsettes til fjellskj\u00e6ring mellom felt f_RA og BF1. Form\u00e5lsgrensen kan utvides mot BF1 med inntil 0,5 m om n\u00f8dvendig. 3.2.8. Annen veggrunn- gr\u00f8ntareal (felt AVG) 3.2.8.1. o_AVG1 er offentlig annen veggrunn tilknyttet o_KV1. Mindre justering av form\u00e5lsgrensen kan tillates, jfr. pkt. 3.2.7.2 3.2.8.2. f_AVG2-3 er felles annen veggrunn tilknyttet f_KV2. 3.2.8.3. f_AVG4 er felles annen veggrunn for BK. Innenfor felt f_AVG4 med grense mot BK skal det plantes klatreplanter p\u00e5 fasaden til p-anlegg. 3.2.8.4. f_AVG5 er felles annen veggrunn tilknyttet f_KV2 og f_FO2. Det tillates etablert sikringsgjerde for golfbanen og st\u00f8ttemur innenfor feltet. I forkant av st\u00f8ttemur skal det opparbeides en kombinasjon av busker og tr\u00e6r. 3.2.8.5. f_AVG6 er felles annen veggrunn tilknyttet f_V4. St\u00f8ttemur langs f_V4 tillates. I forkant av st\u00f8ttemur skal det opparbeides en kombinasjon av busker og tr\u00e6r. 3.2.9. Leskur/plattformtak (felt LPL) 3.2.9.1. o_LPL er offentlig leskur/plattformtak. 3.2.9.2. Tiltak og l\u00f8sning for o_LPL m\u00e5 l\u00f8ses i samr\u00e5d med Vestland fylkeskommune. 3.2.10. Annen banegrunn- teknisk anlegg (felt ABT) 3.2.10.1. Felt o_ABT er offentlig annen banegrunn \u2013 teknisk anlegg. 3.2.10.2. o_ABT er beredskapsplass for oppstilling av redningskj\u00f8ret\u00f8y ved evakuering fra Fer\u00e5sentunnelen eller Steinsviktunnelen. 3.2.11. Annen banegrunn- gr\u00f8ntareal (felt ABG) 3.2.11.1. o_ABG er offentlig annen banegrunn - gr\u00f8ntanlegg. 3.2.11.2. Arealet skal v\u00e6re gr\u00f8nt, enten i form av vegetasjon som er tatt vare p\u00e5, rehabilitert, eller i form av ny stedegen beplantning. Omr\u00e5dene kan ogs\u00e5 inneholde murer, tunnelportaler, sikkerhetsgjerder og tekniske installasjoner. 3.2.11.3. Vegetasjon n\u00e6r banesporet skal ikke ha h\u00f8yde over 1 m av trygghetshensyn. I naturpregede omr\u00e5der skal vegetasjonen s\u00e5 langt som mulig best\u00e5 av arter som forekommer naturlig p\u00e5 stedet. 3.2.12. Kombinert form\u00e5l kj\u00f8reveg/ gang- og sykkelveg (felt SK) 3.2.12.1. o_SK er kombinert form\u00e5l der offentlig gang- og sykkelveg krysser offentlig kj\u00f8reveg. Side 8 av 11 Reguleringsbestemmelser Arealplan-ID 4601_64600000 3.2.12.2. Gang- og sykkelveg skal v\u00e6re gjennomg\u00e5ende i felt o_SK og ha nedsenket kantstein mot o_GS1-2. 3.3. Gr\u00f8nnstruktur (pbl. \u00a7 12-5 nr. 3) 3.3.1. Bl\u00e5/gr\u00f8nnstruktur (BG) 3.3.1.1. BG1-2 er eksisterende bekk gjennom gnr. 39 bnr. 267, 8 og 81. 3.3.1.2. St\u00f8ttemur tillates innenfor BG2 rundt faunaundergang. 3.3.2. Naturomr\u00e5de (felt GN) 3.3.2.1. GN1-4 og GN7-8 er privat naturomr\u00e5de for gnr. 39 bnr. 8. 3.3.2.2. f_GN5 og f_GN9 er felles naturomr\u00e5de for BK. 3.3.2.3. GN6 er privat naturomr\u00e5de for gnr. 39 bnr. 267. Eventuelle tiltak i feltet m\u00e5 avtales med grunneier. 3.3.2.4. Innenfor GN7-8 skal arealet beholdes som ur\u00f8rt natur s\u00e5 langt det er mulig. N\u00f8dvendige justeringer mellom f_AVG6 og GN7 tillates. 3.4. Bruk og vern av sj\u00f8 og vassdrag med tilh\u00f8rende strandsone (pbl. \u00a7 12-5 nr. 6) 3.4.1. Bestemmelser for bruk og vern av sj\u00f8 og vassdrag, felt o_FLV. 3.4.1.1. Felt o_FLV, Steinsvikbekken, skal skjermes for avrenning og sedimentering ved utbedring av f_FO1 og o_GS2. 4. Bestemmelser til hensynssoner (pbl. \u00a7\u00a7 12-6, 12-7 og 11-8) 4.1. Sikrings-, st\u00f8y- og faresoner (pbl. \u00a7 11-8 a) (sone H140) 4.1.1. I frisiktsonene H140 skal det til enhver tid v\u00e6re fri sikt 0,5 m over tilst\u00f8tende vegers plan. 4.2. S\u00e6rlige hensyn til landbruk, friluftsliv, gr\u00f8nnstruktur, landskap eller bevaring av naturmilj\u00f8 eller kulturmilj\u00f8 (pbl. \u00a7 11-8 a) (sone H540) 4.2.1. Hensynssone H540_1 og H540_2 er kantsone for bekk. Tiltak i strid med form\u00e5let tillates ikke. Bekkenes funksjon og verdi skal hensyntas. \u00a75 Rekkef\u00f8lgebestemmelser (pbl. \u00a7 12-7 nr. 10) \u00a7 5.1 F\u00f8r rammetillatelse (felt BK) \u00a7 5.1.1 Ved utbygging i byggetrinn kan VA-rammeplan, godkjent av Bergen Vann, for byggetrinnet aksepteres. \u00a7 5.1.2 Evt. endring av VA-rammeplan m\u00e5 v\u00e6re godkjent av Bergen Vann. \u00a7 5.1.3 Ledelinje fra leskur o_LPL til bussholdeplass langs o_KV1 skal sikres ihht. SVVs h\u00e5ndbok V129. \u00a7 5.1.4 Det skal det sammen med s\u00f8knad om rammetillatelse/tillatelse til tiltak innsendes en utomhusplan som viser plassering av bygninger, fysiske anlegg samt opparbeiding av Side 9 av 11 Reguleringsbestemmelser Arealplan-ID 4601_64600000 terreng. Ved utbygging i byggetrinn kan plan for tiltaket med tilh\u00f8rende uteoppholdsarealer aksepteres. \u00a7 5.1.5 Ved s\u00f8knad om tiltak skal det redegj\u00f8res for tiltakets energibehov og bruk av alternative fornybare energikilder, samt de vurderinger som er gjort for \u00e5 oppn\u00e5 redusert klimagassutslipp. \u00a7 5.1.6 Det skal utarbeides en plan for oppgradering av offentlige trafikkomr\u00e5der. Denne planen skal avklare omfang av teknisk oppgradering av vegen, etablering av ny gang- /sykkelvegforbindelse, trafikksikkerhet for myke trafikanter og ledelinje fra leskur til busstopp langs o_KV1. Planen skal godkjennes av riktig vegmyndighet. \u00a7 5.1.7 F\u00f8r det gis rammetillatelse/tillatelse til tiltak for o_GS1 og utbedring av vegkryss mot o_KV1, skal det dokumenteres f\u00f8lgende: \u2022 Plan for hvordan avrenning, partikler etc. under anleggsfasen skal avskjermes mot Steinsvikbekken. \u2022 Plan for h\u00e5ndtering av overvann (bla. krav til overflatetyper, infiltrasjon, fordr\u00f8yning, evt. rensing) i forhold til Steinsvikbekken ihht. krav i Retningslinjer for overvannsh\u00e5ndtering i Bergen kommune. \u2022 Lik avrenning til bekken f\u00f8r og etter utbygging (mengde, hastighet, vannkvalitet, slammengde). \u2022 Godkjenning fra VA-etaten av overnevnte planer. \u00a7 5.1.8 Det skal utf\u00f8res m\u00e5linger for mulig forurensning og diffuse gassutslipp fra tidligere kommunalt deponi p\u00e5 gnr. 39 bnr. 8. Ved evt. forurensning m\u00e5 det dokumenteres at bygging er helse- og milj\u00f8messig forsvarlig. \u00a7 5.2 F\u00f8r igangsettingstillatelse (felt BK) \u00a7 5.2.1 Masseberegning og plan for deponering av overskuddsmasser skal v\u00e6re utarbeidet og godkjent for de ulike byggeomr\u00e5dene. \u00a7 5.2.2 Fremmede arter skal kartlegges f\u00f8r igangsetting av tiltak. Det skal lages en plan for masseh\u00e5ndtering p\u00e5 de deler av omr\u00e5det hvor det evt. er registrert fremmedlistede arter, for \u00e5 hindre spredning av fremmede arter. \u00a7 5.2.3 Steinsvikbekken skal sikres/skjermes mot avrenninger og sedimentering f\u00f8r utbedring av fortau f_FO1 og gang- og sykkelvei o_GS2 langs Steinsvikvegen, eller andre tiltak som kan ha konsekvenser for vassdraget. \u00a7 5.2.4 o_KV1, f_KV2, o_V1, o_ATB, o_GS1-2, f_FO1 og o_SK v\u00e6re ferdig opparbeidet. \u00a7 5.3 F\u00f8r bebyggelse tas i bruk (felt BK) \u00a7 5.3.1 Felles leke- og uteoppholdsareal skal v\u00e6re ferdig opparbeidet. \u00a7 5.3.2 f_KV2, V2-3, f_V4, f_FO1-3, f_GG1-2 og f_RA skal v\u00e6re ferdig opparbeidet. \u00a7 5.3.3 Det skal ha v\u00e6rt gjennomf\u00f8rt tiltak for sikring av golfbanen. \u00a7 5.3.4 Vann- og avl\u00f8psnett for det enkelte felt skal v\u00e6re utbygd for det aktuelle byggetrinnet i samsvar med godkjent rammeplan for VA. \u00a7 5.3.5 Slokkevannsuttak, som vist p\u00e5 VA-rammeplan, skal v\u00e6re overtatt til offentlig drift og vedlikehold. \u00a7 5.4 F\u00f8r rammetillatelse (felt BF3) \u00a7 5.4.1 Felt BF3 tillates etablert etter reguleringsplanen uavhengig av rekkef\u00f8lgekrav for felt BK. Side 10 av 11 Reguleringsbestemmelser Arealplan-ID 4601_64600000 \u00a7 5.4.2 Ved utbygging av felt BF3 f\u00f8r felt BK m\u00e5 det foreligge midlertidig l\u00f8sning for renovasjonsh\u00e5ndtering. L\u00f8sning m\u00e5 godkjennes av Bergen kommune/BIR. \u00a7 5.4.3 For felt BF3 skal det sammen med s\u00f8knad om rammetillatelse/tillatelse til tiltak innsendes en utomhusplan som viser plassering av bygninger, fysiske anlegg samt opparbeiding av terreng. \u00a7 5.4.4 Evt. endring av VA-rammeplan m\u00e5 v\u00e6re godkjent av VA-etaten i Bergen kommune. \u00a7 5.4.5 Det skal sammen med s\u00f8knad om rammetillatelse/tillatelse til tiltak innsendes en utomhusplan som viser plassering av bygninger, fysiske anlegg samt opparbeiding av terreng. \u00a7 5.5 F\u00f8r bebyggelse tas i bruk (felt BF3) \u00a7 5.5.1 Vann- og avl\u00f8psnett for det enkelte felt skal v\u00e6re utbygd for det aktuelle byggetrinnet i samsvar med godkjent rammeplan for VA. Dokumenter som gis juridisk virkning gjennom henvisning i bestemmelsene Plankart, datert 13.03.2024 Dokumenter som gis retningsgivende virkning gjennom henvisning i bestemmelsene 1. Illustrasjonsplan, datert 13.03.2024 2. VA-rammeplan, datert 14.06.17 3. Renovasjonsteknisk plan, datert 02.12.2020 Side 11 av 11 Reguleringsbestemmelser Arealplan-ID 4601_64600000 "
}