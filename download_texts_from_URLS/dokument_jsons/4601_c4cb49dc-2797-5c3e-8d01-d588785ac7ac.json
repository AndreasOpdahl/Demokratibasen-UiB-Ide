{
  "dokument_id": "c4cb49dc-2797-5c3e-8d01-d588785ac7ac",
  "doc_type": "case_presentation",
  "kommune": 4601,
  "tittel": "Fana, Fanafjorden indre del. Klage over rammetillatelse for etablering av VA-anlegg",
  "url": "https://bergen.kommune.no/politikere-utvalg/api/fil/bk360/9094914/Framstilling-Fana-Fanafjorden-indre-del-Klage-over-rammetillatelse-for-etablering-av-VA-anlegg",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2023/201133-6 Fana, Fanafjorden indre del. Klage over rammetillatelse for etablering av VA-anlegg Hva saken gjelder: Nabo Jens Rosendahl Halvorsen klager p\u00e5 vedtak datert 03.07.2023 med endringstillatelse datert 04.07.2023, om rammetillatelse for etablering av ca. 4700 meter avl\u00f8psledning, samt 5 avl\u00f8pspumpestasjoner med tilh\u00f8rende overl\u00f8psledninger. F\u00f8lgende dispensasjoner er innvilget: KPA 2018: \u00a7 3.1 (plankrav), \u00a7 32.2.(bruk og vern av sj\u00f8 og vassdrag), \u00a7 32.9 (kombinert form\u00e5l i sj\u00f8 og vassdrag), \u00a7 31 (LNF-form\u00e5l), \u00a7 6.1.1 (byggegrense langs sj\u00f8), \u00a7 6.3.1 (byggegrense langs vei). Planstatus: Tiltaket (offentlig vann- og avl\u00f8psanlegg) skal plasseres over et st\u00f8rre uregulert omr\u00e5de og omfattes av flere arealforhold. Nedenst\u00e5ende viser plassering av tiltaket oppdelt i \u00abetapper\u00bb iht. mottatt situasjonsplan: Ansvarlig s\u00f8ker er Sweco Norge AS, tiltakshaver er Bergen kommune. Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3. S\u00f8knaden gjelder etablering av pumpestasjoner p\u00e5 6 ulike lokasjoner, med tilh\u00f8rende ledninger i sj\u00f8 og p\u00e5 land. I f\u00f8rste omgang er det kun ledninger mellom samtlige pumpestasjoner, samt pumpestasjon P1, P2, P4, P5 og P6 med tilh\u00f8rende dispensasjoner som nabovarsles og skal oms\u00f8kes. Den siste pumpestasjonen, P3, vil bli nabovarslet og oms\u00f8kt p\u00e5 et senere tidspunkt. Kartutklippet under viser plasseringen av P1 \u2013 P5 markert med r\u00f8de kryss: 1 Kartutsnittet under viser plasseringen av pumpestasjoner P5 og P6 ved Hordamuseet/Mjelkevika: Nabomerknader er mottatt fra f\u00f8lgende parter: - Stend M\u00f8lle Borettslag (gnr. 97 bnr. 84), - Jens Rosendahl Halvorsen og Karen Rosendahl (gnr. 95, bnr. 4, 8, 199, 131, 132 og 242), - Wenche Johanne Salbu (gnr. 95 bnr. 115), - Claus Daae Lampe (gnr. 96 bnr. 265), - Henriksen (gnr. 95 bnr. 6), - BKK Region S\u00f8rvest, - Statnett. Ansvarlig s\u00f8ker har kommentert merknadene og viser til at anlegget ikke direkte vil ber\u00f8re eiendommene som har inngitt merknader. Fiskeridirektoratet har uttalt seg 28.08.2020, 10.02.2020 og 22.06.2023. Direktoratet anbefaler et vilk\u00e5r for dispensasjon at arbeid utf\u00f8res utenom fiskens gyteperiode. Bergen Vann har uttalt seg 14.02.2203, om tekniske krav til anlegget. Side 2 av 5 Bergen Havn har uttalt seg 10.08.2020 og 27.03.2023. Tiltaket kommer ikke i konflikt med deres interesseomr\u00e5de. Byantikvaren har uttalt seg 09.03.2023 og 14.06.2023, om utforming av pumpehus m.m. Vestland fylkeskommune har uttalt seg 23.03.2023 og 27.03.2023. Tiltaket utl\u00f8ser krav om dispensasjon fra kulturminneloven. Uttalelse til dispensasjon er datert 28.06.2023. Fylkeskommunen vurderer de oms\u00f8kte tiltakene som akseptable. Bymilj\u00f8etaten har uttalt seg 31.03.2023. Bymilj\u00f8etaten vurderer tiltaket som totalt sett positivt for naturmilj\u00f8et og friluftslivet ettersom det bidrar til at vannkvaliteten i Fanafjorden forbedres. Bymilj\u00f8etaten anbefaler at anleggsperioden legges utenfor tidsrommet da omr\u00e5dene er hyppigst brukt til rekreasjon. Det anbefales ogs\u00e5 at det gjennomf\u00f8res unders\u00f8kelser for \u00e5 avdekke forekomst av \u00e5legras i sj\u00f8en f\u00f8r anlegget gjennomf\u00f8res. Sj\u00f8fartsmuseet har uttalt seg 03.04.2023. museet viser til unders\u00f8kelsesplikten etter kulturminneloven. Klagerens anf\u00f8rsler: Oppsummert viser klageren i klage datert 23.07.2023 og supplerende klage datert 16.08.2023 til f\u00f8lgende: - Tiltakshaver har ikke h\u00e5nd om all byggegrunn - Tillatelsen anf\u00f8res \u00e5 medf\u00f8re inngrep i en p\u00e5vist grensestein. - Tiltaket mangler n\u00f8dvendige avkj\u00f8rselstillatelser - Det er ikke tilstrekkelig redegjort for skredfare. - Det anf\u00f8res at vilk\u00e5rene for \u00e5 dispensere ikke er oppfylt: - Herunder at fordelene ved \u00e5 dispensere ikke er i overvekt sett mot ulempene som dispensasjonen etter klagers syn f\u00f8rer med seg. - Det anf\u00f8res at s\u00e6rlig hensynet til strandsonevernet tilsidesettes i vesentlig grad ved en dispensasjon. Det fremmes at anlegget kan plasseres lengre fra sj\u00f8, samt at gr\u00f8ftetras\u00e9 kan etableres i bebygd omr\u00e5de. - Tiltaket b\u00f8r planlegges i reguleringsplan. - Det anf\u00f8res at Plan- og bygningsetaten er inhabil i saken. Byr\u00e5det viser til klagen i sin helhet. Fagetatens vurdering og anbefaling: Fagetaten viser til at s\u00f8knaden gjelder framf\u00f8ring av offentlig VA-anlegg. Tillatelsen etter plan- og bygningsloven ber\u00f8rer ikke sp\u00f8rsm\u00e5let om tiltakshavers erverv av grunn eller privatrettslige rettigheter til framf\u00f8ring av anlegget. Det orienteres i klagen om at et sp\u00f8rsm\u00e5l om eiendomsrett n\u00e5 er bragt inn for jordskifteretten. Fagetaten tar dette til orientering, men det er ikke egnet til \u00e5 endre fagetatens vurdering av at det ikke har framst\u00e5tt \u00ab\u00e5penbart\u00bb at tiltakshaver manglet privatrettslige avklaringer p\u00e5 vedtakstidspunktet. Fagetaten har ikke gitt tillatelse til flytting av grensestein. Dette m\u00e5 avklares etter eget lovverk (matrikkelloven). Fagetaten viser videre til at tiltaket er avhengig av en rekke avklaringer med andre myndigheter. S\u00f8knadsbehandlingen har gitt tiltaket en omfattende og faglig forankring n\u00e5r det gjelder strandsoneverdier, kultur- og landskapsverdier. N\u00e5r det gjelder inhabilitet har kommunen en rekke oppgaver knyttet til drift, forvaltning og utbygging av kommunale eiendommer og kommunaltekniske anlegg. Det forhold at kommunen st\u00e5r som tiltakshaver kan ikke i seg selv kvalifisere som et s\u00e6rlig forhold ved saken. Kommunen kan heller ikke se at avgj\u00f8relsen i saken medf\u00f8rer noen fordel eller Side 3 av 5 ulempe for verken fagetaten eller den enkelte saksbehandler. N\u00e5r det gjelder avkj\u00f8rselstillatelser har tillatelsen stilt vilk\u00e5r om at det innhentes tillatelse fra Vestland fylkeskommune. I dispensasjonsvurderingen har fagetaten vurdert at tiltaket ikke vil ha vesentlige virkninger p\u00e5 natur, friomr\u00e5der eller kulturhistoriske milj\u00f8er. Ledningsanlegget vil ligge under bakken og under vann. Synlige deler av anlegget begrenser seg til pumpestasjoner som i seg selv er mindre bygg med begrenset landskapsvirkning. Tilrettelegging av utbedret VA-kapasitet vurderes av fagetaten \u00e5 v\u00e6re en fordel ved framtidig planlegging da \u00f8kt kapasitet i avl\u00f8psanlegget generelt vil gi forbedrede forutsetninger for videre utvikling av omr\u00e5det. Byr\u00e5det viser til fagnotatet i sin helhet. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert klagen og anbefaler at fagetatens vedtak opprettholdes. Byr\u00e5det viser til fagetatens merknader som tiltredes. F\u00f8lgende framg\u00e5r av pbl. \u00a7 19-2, andre ledd: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler.\u00bb P\u00e5 bakgrunn av opplysningene saken om tiltakenes begrensede virkninger p\u00e5 omgivelsene, mener byr\u00e5det at de hensyn som ligger bak KPA 2018 sine bestemmelse om hhv. plankrav, bruk og vern av sj\u00f8 og vassdrag, kombinert forhold i sj\u00f8 og vassdrag, LNF-form\u00e5l, byggegrense langs sj\u00f8 og byggegrense langs vei, ikke vil bli vesentlig tilsidesatt ved en dispensasjon. Tiltakene er viktig offentlig infrastruktur, og byr\u00e5det vurderer det slik at fordelene ved tiltakene klart overstiger ulempene for allmenheten. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert hhv. 03.07.2023 og 04.07.2023, opprettholdes. Klagen tas ikke til f\u00f8lge. Dato: 28. november 2023 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 30.08.2023 med f\u00f8lgende vedlegg: Side 4 av 5 1. Oversiktskart 2. Oversiktsfoto 3. Situasjonsplaner 4. Vedtak datert 03.07.2023 5. Vedtak datert 04.07.2023 6. Klage datert 23.07.2023 7. Supplerende klage datert 16.08.2023 8. Dispensasjonss\u00f8knader 9. Nabomerknader 10. Uttalelse fra Bergen Vann datert 14.02.2023 11. Uttalelse fra Vestland fylkeskommune INV datert 23.03.2023 12. Uttalelse fra Vestland fylkeskommune KFO datert 27.03.2023 13. Uttalelse fra Bymilj\u00f8etaten datert 31.03.2023 14. Uttalelse fra Sj\u00f8fartsmuseet datert 03.04.2023 15. Uttalelse fra Bergen Havn datert 27.03.2023 og 10.08.2020 16. Uttalelser fra Fiskeridirektoratet datert 23.06.2023 og 28.08.2020 17. Uttalelse fra Byantikvaren datert 09.03.2023 18. Kulturminnefaglig uttalelse fra VLFK datert 28.06.2023 19. Vedtak etter veglova fra VLFK datert 05.07.2023 20. Geoteknisk rapport datert 24.03.2021 21. Notat om skadelige plantearter i omr\u00e5det datert 23.09.2020 22. Avstandserkl\u00e6ringer 23. Tegninger Side 5 av 5 "
}