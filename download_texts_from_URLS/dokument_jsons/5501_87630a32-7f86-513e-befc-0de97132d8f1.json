{
  "dokument_id": "87630a32-7f86-513e-befc-0de97132d8f1",
  "doc_type": "case_attachment",
  "kommune": 5501,
  "tittel": "S\u00f8knad fra Robertsenkompaniet",
  "url": "https://innsyn.tromso.kommune.no/application/getMoteDokument?dokid=2001983113",
  "tekst": "Prosjekttittel: Et liv med Robertsenkompaniet S\u00f8knadssum: NOK 150 000kr Prosjetktperiode: 04.2024 - 08.2025 S\u00f8kere: Robertsenkompaniet Sara Figenschau F\u00f8dt: 06.12.1995 Sandakerveien 67F, 0477 Oslo E-post: sara.figenschau@gmail.com Tlf: 920 86 145 S\u00f8knad om tilskudd fra Formannskapets Disposisjonskonto - 27.01.2025 I 2016 opprettet B\u00e5rd Robertsen Hofstad underholdningsgruppa Robertsenkompaniet. Navnet pekte bakover mot B\u00e5rds komiske aner og bestefar Kjell Robertsen, men kompaniets aktivitet og ambisjoner s\u00e5 b\u00e5de framover og oppover. Fra 2016 til 2018 satte Robertsenkompaniet opp flere forestillinger i Troms\u00f8. Men til tross for trygghet p\u00e5 scenen, vil virkeligheten alltid v\u00e6re mer komplisert. Julaften 2019 tok B\u00e5rd sitt eget liv. De gjenv\u00e6rende medlemmene av Robertsenkompaniet setter opp show p\u00e5 The Edge i Troms\u00f8, 9. August 2025. Med dette showet \u00f8nsker vi \u00e5 l\u00f8fte frem unge menneskers mentale helse, men ogs\u00e5 \u00e5 utforske og feire livet. Ikke minst vil kompaniet st\u00f8tte det viktige arbeidet som gj\u00f8res innenfor mental helse. Alt overskudd doneres til Mental Helse Troms\u00f8. Dette livet, b\u00e5de av og p\u00e5 scenen, er utgangspunktet for forestillingen. Men hva kan egentlig en gjeng med noe-og-tredve\u00e5ringer fortelle om livet? De sier at personligheten stabiliserer seg n\u00e5r man blir 27. S\u00e5nn sett passer det jo n\u00e5 \u00e5 evaluere: er jeg i rute? Hva forventes av meg? Hvilken personlighet endte jeg egentlig opp med? Hvorfor er det s\u00e5 irriterende \u00e5 gruble over dette?! Showet rommer b\u00e5de humor og alvor. Akt\u00f8rene, Nikolai Figenschau, Sara Figenschau og Karoline Dons, med flere, vil lose publikum gjennom forestillinga. Med seg f\u00e5r de b\u00e5de kjente og mindre kjente fjes fra Troms\u00f8 og omegn, bredt forst\u00e5tt. Gjennom humor og \u00e6rlighet, vil de fors\u00f8ke \u00e5 ta brodden av angsten rundt det \u00e5 finne seg selv, \u00e5 v\u00e6re i rute, for ikke \u00e5 nevne det \u00e5 sose retningsl\u00f8st rundt mellom andres forventninger, nye referanser og en tilsynelatende uendelig rekke sp\u00f8kelser fra fortiden. P\u00e5 godt og vondt. S\u00f8knadssum: 150.000kr Vi s\u00f8ker tilskudd til forproduksjon av \u00e9n forestilling. Vi \u00f8nsker \u00e5 s\u00f8ke tilskudd til \u00e5 dekke kostnader i forbindelse med personkostnader som honorar, reise, lokaler, utstyr og kost for verksteddager og skrivedager, samt n\u00f8dvendige programvarer i forarbeid og annonsering. Med p\u00e5 laget har vi profesjonelle produsenter, skuespillere, koreografer og musikere. Dette vil v\u00e6re et fint prosjekt for formannskapet \u00e5 st\u00f8tte fra sin disposisjonskonto. Alle billettinntekter og overskudd fra forestillingen doneres til Mental Helse Troms\u00f8. The Edge har g\u00e5tt inn som sponsor p\u00e5 lokale til selve forestillingen, og Auditator har g\u00e5tt inn som sponsor p\u00e5 teknisk utstyr. De involverte g\u00e5r inn med egenfinansierte dager, men ettersom alle er profesjonelle ut\u00f8vere i arbeid er honorar en forutsetning for \u00e5 kunne arbeide langsiktig og hensiktmessig med prosjektet. Se vedlagt budsjett som belyser kostnader og inntekter i prosjektet. Tidligere har Robertsenkompaniet satt opp f\u00f8lgende forestillinger: \u25cf\u200b I forhold til oss (2016). 3 forestillinger p\u00e5 Verkstedet - Kulturhuset. Alle forestillinger utsolgt. \u25cf\u200b En omgang juling (2016). 1 forestilling p\u00e5 Verkstedet - Kulturhuset. Utsolgt. \u25cf\u200b En omgang juling (2017). 1 forestilling p\u00e5 Hovedscenen - Kulturhuset. Utsolgt. \u25cf\u200b Kompetent voksen (2017). 1 forestilling p\u00e5 Verkstedet - Kulturhuset. Utsolgt. Medvirkende i prosjektet: \u25cf\u200b Robertsenkompaniet akt\u00f8rer (3 stk): Sara Figenschau, Karoline Dons, Nikolai Figenschau \u25cf\u200b Bandet (5 stk): Mathias Dons (kapellmester), Runar Skogdal, Sverre Simonsen, 2 stk TBC \u25cf\u200b Regiss\u00f8r: TBC \u25cf\u200b Koreograf: Mathilde Caeyers \u25cf\u200b Produsenter (3 stk): Sara Figenschau, Karoline Dons, Runar Skogdal \u25cf\u200b Tekstbidrag (3 stk): Mike Torsvik Johansen, Sigvart Nordhov Fredriksen, Sondre Brochmann \u25cf\u200b Gjesteopptredener (kjente fjes) (6 stk): TBC Presseoppslag: \u25cf\u200b https://www.an.no/nyheter/revy/tromso/hyller-bestefaren-med-ny-forestilling-han-var-en-utrolig-arti g-fyr/s/5-4-381358 \u25cf\u200b https://www.itromso.no/nyheter/i/nwpkxo/vil-lage-en-annerledes-revy \u25cf\u200b https://www.itromso.no/kultur/i/w8aqaL/i-kveld-far-politikerne-sherpastien-og-backpackere-gjenno mga \u25cf\u200b https://www.nordlys.no/5-34-705361 "
}