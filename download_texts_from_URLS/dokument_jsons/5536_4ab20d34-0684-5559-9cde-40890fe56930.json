{
  "dokument_id": "4ab20d34-0684-5559-9cde-40890fe56930",
  "doc_type": "case_presentation",
  "kommune": 5536,
  "tittel": "S\u00f8knad om kommunal l\u00e5negaranti - Furuflaten IL(Hoveddokument, 91KB)",
  "url": "https://innsyn.lyngen.kommune.no/wfdocument.aspx?journalpostid=2013050028&dokid=99090&versjon=5&variant=A&",
  "tekst": " Lyngen kommune Arkiv: JournalpostID: 24/5313 Hilde Gr\u00f8naas Saksbehandler: St\u00f8rseth Dato: 29.04.2024 Saksframlegg Saksnr. Utvalg M\u00f8tedato PS 57/24 Kommunestyret 13.06.2024 S\u00f8knad om kommunal l\u00e5negaranti - Furuflaten IL Henvisning til lovverk Kommuneloven \u00a7 14-19. Forskrift om garantier og finans- og gjeldsforvaltning i kommuner og fylkeskommuner kap. 1 Saksopplysninger Generelle opplysninger om saken Furuflaten IL (FIL) s\u00f8ker i brev datert 27. mars om kommunal l\u00e5negaranti p\u00e5 kr. 700.100 og rentest\u00f8tte i forbindelse med opptak av langsiktig l\u00e5n. L\u00e5net er knyttet til oppgradering av flombelysninga p\u00e5 kunstgressbanen i bygda. Idrettslaget har inne en godkjent s\u00f8knad p\u00e5 spillemidler med form\u00e5l \u00e5 oppgradere lysanlegget p\u00e5 kunstgressbanen. Lyngen kommune st\u00e5r som eier av anlegget (anleggsregisteret.no 62689). Investeringsramma er p\u00e5 totalt kr. 1.176.100 med f\u00f8lgende finansieringsplan: Oms\u00f8kte spillemidler kr. 588 000 Egenkapital kr. 280 000 L\u00e5n kr. 112 100 Estimert dugnadsverdi kr. 196 000 Utbetaling av spillemidlene ligger i prioritet etter Lyngentrappa og det kan derfor ta noe tid f\u00f8r utbetalinga blir effektuert. For \u00e5 f\u00e5 p\u00e5 plass en mellomfinansiering har FIL v\u00e6rt i kontakt med Sparebank1 Nord-Norge (SB1NN) og f\u00e5tt l\u00e5netilbud for et samla bel\u00f8p p\u00e5 kr. 700.100. Summen utgj\u00f8r spillemiddelandelen samt lagets eget l\u00e5nopptak. Tilbudet om finansiering har en nominell rentesats p\u00e5 6,45 % og effektiv rente (inklusive gebyr og omkostninger) p\u00e5 6,96 %. Det er gitt avdragsfrihet de 4 f\u00f8rste \u00e5rene. L\u00f8petid 25 \u00e5r. Vilk\u00e5rene fra SB1NN er at FIL kan stille med kommunal garanti for l\u00e5nebel\u00f8pet. Furuflaten IL informerer om at lagets tidligere l\u00e5neopptak i Sparebank 1 Nord-Norge ble innfridd i januar 2024. Garantien skal ikke godkjennes av departementet jf. forskriftens \u00a7 4 a. da oms\u00f8kt bel\u00f8p er under kr 800 000. Forhold til overordnet plan og \u00f8vrige vedtak I gjeldende \"Kommunedelplan for idrettsanlegg, fysisk aktivitet ......2017-2024\" er kunstgressbanen i Furuflaten nevn som et av v\u00e5re st\u00f8rre, ordin\u00e6re idretssanlegg som fins i kommunen. Det heter videre i kommunedelplanen at \"vedlikehold og drift av idrettsanlegg skal sikre at anleggene kan nyttes til form\u00e5let p\u00e5 en idrettslig og helsemessig forsvarlig m\u00e5te. \u00d8konomisk kan dette v\u00e6re en utfordring. Anleggene er viktig for brukerne og som helsefremmende arena.\" \u00d8konomiske konsekvenser R\u00e5dmannen vurderer det som liten risiko \u00e5 gi idrettslaget en kommunal garanti p\u00e5 dette l\u00e5neopptaket, og at garantien ikke vil f\u00e5 \u00f8konomiske konsekvenser for Lyngen kommune. Dersom FIL imidlertid skulle f\u00e5 betalingsproblemer, vil Lyngen kommune bli ansvarlig for hele garantisummen. N\u00e5r det gjelder s\u00f8knad om tilskudd til \u00e5 dekke rentekostnader innstiller r\u00e5dmannen \u00e5 gi avslag p\u00e5 dette. Lyngen kommune har tidligere ikke dekket slike kostnader, og r\u00e5dmannen finner heller ingen dekning for dette i budsjettet. Risiko- og sikkerhetsmessige konsekvenser Ikke vurdert. Milj\u00f8konsekvenser Gammelt lysanlegg m\u00e5 demonteres forsvarlig etter forskrift for HMS og fraktes til avfallsdeponi. Folkehelse/friluftsliv Oppfyller kommuneplanens samfunnsdel ift. folkehelse. Vurdering av alternativer og konsekvenser Utbetalinga av spillemiddeltilsagnet m\u00e5 kunne forventes \u00e5 bli utbetalt f\u00f8r det er g\u00e5tt fire \u00e5r, og r\u00e5dmannen vurderer derfor en slik garanti som tilr\u00e5delig. Idrettslaget betaler selv etableringskostnadene p\u00e5 kr. 6 000 og depotomkostningene p\u00e5 kr 1 300. Idrettslaget s\u00f8ker i tillegg Lyngen kommune om \u00e5 dekke rentekostnadene knyttet til l\u00e5net slik disse foreligger i nedbetalingsplanen gitt i tilsagnsbrevet fra sparebanken. Da et garantivedtak kun skal omhandle garantien, vil denne s\u00f8knaden behandles som egen sak. R\u00e5dmannens innstilling: 1. Lyngen kommune garanterer med selvskyldnerkausjon for l\u00e5net som Furuflaten idrettslag tar opp til nye, godkjente flomlys til fotballbanen p\u00e5 Furuflaten. 2. Kausjonen gjelder for l\u00e5nets hovedstol maks 700 100 kroner med tillegg av 10 % av til enhver tid gjeldende hovedstol til dekning av eventuelle p\u00e5l\u00f8pte renter og kostnader. Det maksimale bel\u00f8pet som det kausjoneres for er 770 100 kroner som reduseres i takt med nedbetalingen p\u00e5 l\u00e5net. 3. Kausjonsansvaret gjelder fra 1. juni 2024 og opph\u00f8rer 31. mai 2049 med tillegg av 2 \u00e5r. 4. Garantien er unntatt fra kravet om godkjenning i kommuneloven \u00a7 14-19. Garantien er ikke gyldig dersom garantien er i strid med kommuneloven \u00a7 14-19 f\u00f8rste ledd f\u00f8rste punktum og garantiens mottaker forsto eller burde forst\u00e5tt dette. Kommunestyret 13.06.2024: Behandling: VEDTAK: Lyngen kommunestyre tiltrer r\u00e5dmannens innstilling enstemmig. KS- 57/24 Vedtak: 1. Lyngen kommune garanterer med selvskyldnerkausjon for l\u00e5net som Furuflaten idrettslag tar opp til nye, godkjente flomlys til fotballbanen p\u00e5 Furuflaten. 2. Kausjonen gjelder for l\u00e5nets hovedstol maks 700 100 kroner med tillegg av 10 % av til enhver tid gjeldende hovedstol til dekning av eventuelle p\u00e5l\u00f8pte renter og kostnader. Det maksimale bel\u00f8pet som det kausjoneres for er 770 100 kroner som reduseres i takt med nedbetalingen p\u00e5 l\u00e5net. 3. Kausjonsansvaret gjelder fra 1. juni 2024 og opph\u00f8rer 31. mai 2049 med tillegg av 2 \u00e5r. 4. Garantien er unntatt fra kravet om godkjenning i kommuneloven \u00a7 14-19. Garantien er ikke gyldig dersom garantien er i strid med kommuneloven \u00a7 14-19 f\u00f8rste ledd f\u00f8rste punktum og garantiens mottaker forsto eller burde forst\u00e5tt dette. "
}