{
  "dokument_id": "7223e2e8-747c-54c0-b71d-4e60c79a1033",
  "doc_type": "case_attachment",
  "kommune": 4601,
  "tittel": "Nasjonalt pasientforl\u00f8p - rusbehandling - h\u00f8ringsutkast",
  "url": "https://bergen.kommune.no/politikere-utvalg/api/fil/bk360/10268018/Nasjonalt-pasientforlop-rusbehandling-horingsutkast",
  "tekst": "Nasjonalt pasientforl\u00f8p, rusbehandling (TSB) 1.Bakgrunn, metode og prosess Bakgrunn og oppdrag Helsedirektoratet mottok oppdrag fra Helse- og omsorgsdepartementet i 2022 om \u00e5 videreutvikle og forenkle pasientforl\u00f8pene innen psykisk helse og rus (TB 2022-06). Oppdraget omhandlet \u00e5 endre navn fra Pakkeforl\u00f8p til Nasjonale pasientforl\u00f8p psykisk helse og rus, tilpasse forl\u00f8pene bedre til brukergruppens situasjon, \u00f8nsker og behov, samt forenkle forl\u00f8psarbeidet for helsetjenestene. Bakgrunn for oppdraget: Helsedirektoratet mottok i 2016 oppdrag om \u00e5 utarbeide pakkeforl\u00f8p innen psykisk helse og rus (fra Helse- og omsorgsdepartementet 2016). Det ble utarbeidet syv pakkeforl\u00f8p, tre generelle og fire tilstandsspesifikke, som ble innf\u00f8rt i tjenestene fra og med januar 2019 (se Psykisk helse). Evaluering av pakkeforl\u00f8pene to \u00e5r etter innf\u00f8ring, viste bred enighet blant pasienter, brukere og fagfolk om at de overordnede m\u00e5lsettingene og intensjonene i forl\u00f8pene var gode, men avdekket H samtidig utfordringer i forl\u00f8psarbeidet. Det fremkom ogs\u00e5 at ordet \"pakkeforl\u00f8p\" opplevdes negativt av fagfolk (Evaluering av Pakkeforl\u00f8p for psykisk helse og rus - SINTEF). \u00d8 R Videreutvikling av pasientforl\u00f8pene IN Det nye oppdraget (2022) omfatter \u00e5 videreutvikle og forenkle de eksisterende pasientforl\u00f8pene. Sentrale endringer er: G \u2022 Teksten i forl\u00f8pene er forkortet og forenklet. \u2022 SU Ansvarsplassering tydeliggj\u00f8res med eget kapittel rettet til virksomhetsledelsen. \u2022 Det legges opp til mer tilpassede forl\u00f8p ut fra pasientens situasjon, \u00f8nsker og behov. \u2022 Bruker- og p\u00e5r\u00f8rendemedvirkning er konkretisert i de ulike aktivitetene i forl\u00f8pet. \u2022 Omfanget av koder er redusert og omhandler de mest sentrale aktivitetene, blant annet TK brukerens medvirkning i planlegging og evaluering av behandlingen. \u2022 Forl\u00f8pstid for utredning og behandling blir mer differensiert. A M\u00e5lsetning ST De sentrale m\u00e5lene for nasjonale pasientforl\u00f8p videref\u00f8res og skal bidra til \u00e5 sikre forutsigbarhet og god kvalitet i tjenesten for pasienter og p\u00e5r\u00f8rende: \u2022 \u00d8kt brukermedvirkning og brukertilfredshet \u2022 Sammenhengende og koordinerte pasientforl\u00f8p \u2022 Unng\u00e5 un\u00f8dig ventetid for utredning, behandling og oppf\u00f8lging \u2022 Likeverdig tilbud til pasienter og p\u00e5r\u00f8rende uavhengig av hvor i landet de bor \u2022 Bedre ivaretakelse av somatisk helse og gode levevaner M\u00e5lgruppe M\u00e5lgruppen for nasjonale pasientforl\u00f8p er pasienter, brukere og p\u00e5r\u00f8rende, tjenesteytere og ledere innen psykisk helsevern for barn og unge, psykisk helsevern for voksne og tverrfaglig spesialisert rusbehandling, samt relevante tjenesteytere og ledere i kommunenes helse- og omsorgstjenester. Rettslig grunnlag og normering Nasjonale pasientforl\u00f8p er normerende pasientforl\u00f8p som beskriver organisering av utredning, behandling og oppf\u00f8lging, kommunikasjon med pasient og p\u00e5r\u00f8rende, samhandling mellom akt\u00f8rene, samt ansvarsplassering. Nasjonalt pasientforl\u00f8p, rusbehandling (TSB) Pasientrettighetsloven, forskrift om ledelse og kvalitetsforbedring i helse- og omsorgstjenesten, samt forskrift om prioritering i helsetjenester er f\u00f8rende for det lovmessige grunnlaget for nasjonale pasientforl\u00f8p. Individuelle vurderinger er n\u00f8dvendig for \u00e5 ivareta forsvarlighetskravet til helsepersonell. I situasjoner der helsepersonell velger l\u00f8sninger som i vesentlig grad avviker fra forl\u00f8pet skal dette dokumenteres (jf journalforskriften \u00a7 6, bokstav g (lovdata.no)). Kunnskapsgrunnlag Nasjonalt pasientforl\u00f8p for utredning og behandling i psykisk helsevern rusbehandling (TSB) er utviklet med en kunnskapsbasert tiln\u00e6rming. Det inneb\u00e6rer at b\u00e5de forskning, kliniske erfaringer og brukererfaringer er lagt til grunn for arbeidet. P\u00e5 dette omr\u00e5det finnes det lite forskningsbasert kunnskap og overf\u00f8ringsverdien fra internasjonal til norsk helsetjeneste er lav. Derfor har klinisk kunnskap og brukerkunnskap blitt tillagt st\u00f8rre vekt. Forl\u00f8pet er utarbeidet av arbeidsgrupper med representanter fra bruker- og p\u00e5r\u00f8rendeorganisasjoner og relevante fagmilj\u00f8er. Det er innhentet kunnskap b\u00e5de fra tjeneste og fra brukere og p\u00e5r\u00f8rende. Relevante nasjonale publikasjoner ligger ogs\u00e5 til grunn for arbeidet. Arbeidsprosess, videreutvikling av nasjonale pasientforl\u00f8p psykisk helse og rus H Helsedirektoratet har ledet arbeidet med \u00e5 videreutvikle og forenkle de nasjonale pasientforl\u00f8pene innen psykisk helse og rus, blant annet basert p\u00e5 rapport fra SINTEF: Evaluering av Pakkeforl\u00f8p for \u00d8 psykisk helse og rus - SINTEF. Det er innhentet innspill fra representanter for bruker- og p\u00e5r\u00f8rendeorganisasjoner og relevante fagmilj\u00f8er, b\u00e5de kompetansemilj\u00f8er og fra tjenestene om R hvilke endringer som kan bidra til en reell forbedring b\u00e5de for brukere, p\u00e5r\u00f8rende og ansatte i IN tjenestene. Innspillene har omhandlet hva som b\u00f8r endres, men ogs\u00e5 hva som b\u00f8r bevares i de eksisterende forl\u00f8pene. I 2023 har en intern arbeidsgruppe av saksbehandlere, innleide fagpersoner og en ansatt r\u00e5dgiver i brukermedvirkning arbeidet med endringene. Helsedirektoratet har oppnevnt G et panel best\u00e5ende av syv representanter fra bruker- og p\u00e5r\u00f8rendeorganisasjoner som bidrar inn i SU arbeidet. Videreutvikling av nasjonale pasientforl\u00f8p psykisk helse og rus TK Deltakere: A \u2022 Torunn Janbu (prosjekteier), Avdeling spesialisthelsetjenester, Helsedirektoratet ST \u2022 Hanne Elisabet Str\u00f8msvik (prosjektleder), Avdeling spesialisthelsetjenester, Helsedirektoratet \u2022 Erik Torjussen (leder av bruker- og p\u00e5r\u00f8rendepanelet), Avdeling spesialisthelsetjenester, Helsedirektoratet \u2022 Eva K. H\u00e5ndlykken (delprosjektleder koding og monitorering), Avdeling registerkvalitet, Helsedirektoratet \u2022 Helene Barone (delprosjektleder helsefag), Avdeling spesialisthelsetjenester, Helsedirektoratet \u2022 Frank Ivar Nohr, Avdeling psykisk helse og rus, Helsedirektoratet \u2022 J\u00f8rgen Blom, Avdeling spesialisthelsetjenester, Helsedirektoratet \u2022 Olav Oxholm, Avdeling kommunale helse- og omsorgstjenester, Helsedirektoratet \u2022 Mona Svanteson, Avdeling retningslinjer og fagutvikling, Helsedirektoratet \u2022 Kathrine Egeland, Avdeling helserett og bioteknologi, Helsedirektoratet \u2022 Mari Mette Eriksen, Avdeling kommunikasjon, Helsedirektoratet \u00d8vrige bidragsytere: Nasjonalt pasientforl\u00f8p, rusbehandling (TSB) \u2022 Bruker- og p\u00e5r\u00f8rendepanelet: Karoline Thalberg (Spisfo), Michael Lindholm (Ivareta), Karl Olaf Sundf\u00f8r (Mental helse), Arthur Mandahl (ADHD Norge), Tonje Nordquist (BaR) Suad Abdi (MIO), Ruth Eili (Leve). \u2022 Ingrid Grimstad, Avdeling velferdsteknologi og rehabilitering, Helsedirektoratet (ad min) \u2022 Elida H. Wirkola, Avdeling global helse og dokumentasjon, Helsedirektoratet (ad min) \u2022 Brittelise Bakstad, Avdeling psykisk helse og rus, Helsedirektoratet Deltakere opprinnelige forl\u00f8p: Ekstern fagansvarlig: Unni Korshavn, sykepleier/avdelingssjef, Klinikk for rus og avhengighetsmedisin, St. Olavs hospital, Helse Midt Arbeidsgruppeledere: \u2022 Brittelise Bakstad, Avdeling psykisk helse og rus, Helsedirektoratet \u2022 Gabrielle Welle-Strand, Avdeling psykisk helse og rus, Helsedirektoratet H Deltakere: \u00d8 \u2022 R Anders Dalsaune Jansen, barnevernspedagog/leder, Tyrilistiftelsen \u2022 Beate Ulseth Pettersen, f\u00f8rskolel\u00e6rer/konstituert avdelingsleder, Rus og psykiatritjeneste, IN avd. Losen lavterskelsenter, Troms\u00f8 kommune \u2022 Brita Kumle, spesialist i allmennmedisin og i rus og avhengighetsmedisin, avdelingsoverlege i G avd. for rus og avhengighet, Vestre viken HF, fastlege Tanum legekontor \u2022 Camilla Holter Huseby, spesialist i allmennmedisin, fastlege, overlege og medisinskfaglig SU r\u00e5dgiver ved Seksjon poliklinikker, Oslo Universitetssykehus \u2022 Espen Freng, sosialantropolog/spesialkonsulent II, kompetansesenteret rus, Oslo \u2022 Eva Karin L\u00f8vaas, psykologspesialist/klinikksjef, Bergensklinikkene TK \u2022 Kari Britt \u00c5kre, Avdeling psykisk helse og rus, Helsedirektoratet \u2022 Line Eikenes Langsholt, brukerrepresentant, Rusmisbrukernes interesseorganisasjon (RIO) \u2022 Lise Lotte Sundbakken, sosionom med videreutdanning i ledelse, fagkonsulent, enhet for A korttidsbehandling, avdeling for tverrfaglig spesialisert rusbehandling (TSB), Sykehuset Innlandet HF ST \u2022 Mari Rusten, sosionom/teamleder, \u00d8stensj\u00f8 tiltakssenter, Bydel \u00d8stensj\u00f8, Oslo \u2022 Minna Kuoppam\u00e4ki Hansen, spesialist i rus og avhengighetsmedisin/avdelingsoverlege, Psykisk helse- og rusklinikken, Universitetssykehuset Nord-Norge, HF \u2022 Tommy Sj\u00e5fjell, vernepleier/brukerrepresentant, A-larm bruker- og p\u00e5r\u00f8rendeorganisasjon \u2022 Trude L\u00f8nning, vernepleier, master i endringsledelse/Rus og psykisk helsesjef, Sandnes kommune Arbeidsgruppemedlemmer har fylt ut Helsedirektoratets habilitetsskjema. Intellektuelle eller finansielle interesser som potensielt kan p\u00e5virke arbeidet er lagt frem for de andre deltakerne i arbeidsgruppen. Ingen interesser med konsekvenser for deltakelse i arbeidet er identifisert. Det er sjelden deltakere ekskluderes fra Helsedirektoratets utvikling av normerende produkter p\u00e5 grunn av inhabilitet. Helsedirektoratet \u00f8nsker bidragsytere med ulike st\u00e5sted inn i arbeidet for diskusjoner som kan bidra til fagutvikling. Det etterstrebes faglig enighet, men det foretas ingen avstemninger i arbeidsgruppene. Eventuell dissens omtales her i metode- og prosesskapitlet. Det endelige produktet er besluttet av helsedirekt\u00f8ren. Nasjonalt pasientforl\u00f8p, rusbehandling (TSB) 2.Virksomhetens ansvar for implementering av pasientforl\u00f8p Alle tjenester i psykisk helsevern og tverrfaglig spesialisert rusbehandling organiseres som nasjonale pasientforl\u00f8p. Det omfatter alle avdelinger/enheter i psykisk helsevern og tverrfaglig spesialisert rusbehandling (TSB), ogs\u00e5 regionale og nasjonale enheter, samt private akt\u00f8rer som har avtale med et regionalt helseforetak (RHF) eller HELFO. Private avtalespesialister f\u00f8lger de faglige anbefalingene i forl\u00f8pene. Kravene i forskrift om kvalitetsforbedring og ledelse gjelder ved innf\u00f8ring og oppf\u00f8lging av nasjonale pasientforl\u00f8p. Den som har det overordnede ansvaret for virksomheten skal s\u00f8rge for at det etableres og gjennomf\u00f8res systematisk styring av aktivitetene i nasjonale pasientforl\u00f8p, i samsvar med kravene i forskrift om ledelse og kvalitetsforbedring i helse- og omsorgstjenestene. Den som har det overordnede ansvaret for virksomheten skal s\u00f8rge for at medarbeiderne i virksomheten medvirker til dette, se forskriften \u00a7 3. Kravene i forskriften er beskrevet i veilederen: Ledelse og kvalitetsforbedring i helse- og omsorgstjenesten. H Under konkretiseres virksomhetsledelsens ansvar for \u00e5 legge til rette for at nasjonale pasientforl\u00f8p \u00d8 innf\u00f8res og inng\u00e5r i virksomhetens system for kvalitetsforbedring. Se Styringssystem - ansvar og R definisjon for presisering av begreper. IN Planlegge og gjennomf\u00f8re Virksomhetsledelsen har ansvar for G \u2022 at medarbeidere kan utf\u00f8re aktiviteter i de nasjonale pasientforl\u00f8pene, samt \u00e5 sikre SU tilstrekkelig kompetanse og spesialistdekning \u2022 \u00e5 tilrettelegge for hensiktsmessig arbeidsdeling og rutiner for koding og registrering \u2022 etablere rutiner for ivaretakelse av bruker- og p\u00e5r\u00f8rendemedvirkning p\u00e5 system-, tjeneste- TK og individniv\u00e5 \u2022 \u00e5 tilrettelegge for bruk av digitale tilbakemeldingsverkt\u00f8y for evaluering av kvalitet i A behandlingen \u2022 \u00e5 etablere lokale prosedyrer for \u00e5 sikre overganger, samarbeid og samtidighet innad i ST spesialisthelsetjenesten, samt mellom spesialisthelsetjenesten og kommunale helse- og omsorgstjenester og kommunale velferdstjenester, inkludert oppvekstssektor, NAV, fengsel og barnevern (se Samarbeidsavtaler mellom kommuner og helseforetak) \u2022 \u00e5 organisere forl\u00f8pskoordinering som sikrer helhetlige og forutsigbare forl\u00f8p uten un\u00f8dig ventetid og med samarbeid mellom alle involverte instanser \u2022 at rutiner er etablert for kontakt med kommunens koordinerende enhet for pasienter med rett til individuell plan, barnekoordinator og koordinator (se Veileder om kontaktlege i spesialisthelsetjenesten, Veileder for rehabilitering, habilitering, individuell plan og koordinator, samt Veileder for oppf\u00f8lging av personer med store og sammensatte behov) For informasjon om samarbeid med andre instanser, se nasjonal veileder Lokalt psykisk helsearbeid og rusarbeid for voksne (ny lenke n\u00e5r revidert er publisert), nasjonal veileder Psykisk helsearbeid barn og unge, nasjonal veileder om Samarbeid om tjenester til barn, unge og deres familier og P\u00e5r\u00f8rendeveileder og rundskrivet Samarbeid mellom barneverntjenester og psykiske helsetjenester til barnets beste (ny lenke n\u00e5r nytt publisert) Nasjonalt pasientforl\u00f8p, rusbehandling (TSB) For barn i barnevernet er det et eget Nasjonalt forl\u00f8p for Barnevern \u2013 kartlegging og utredning av psykisk, somatisk og seksuell helse, tannhelse og rus. Barn og ungdom som er i Nasjonale pasientforl\u00f8p psykisk helse og rus, kan samtidig v\u00e6re i Nasjonalt forl\u00f8p for barnevern. Evaluere og forbedre Virksomhetsledelsen har ansvar for \u2022 \u00e5 kontrollere at aktiviteter i nasjonale pasientforl\u00f8p gjennomf\u00f8res som planlagt \u2022 \u00e5 f\u00f8lge med p\u00e5 lokal og nasjonal statistikk for de nasjonale pasientforl\u00f8pene, samt kvalitetsindikatorer, og bruke dette som grunnlag for l\u00e6ring og forbedring \u2022 \u00e5 systematisk evaluere kvalitet i behandlingen og m\u00e5lrette faglig forbedringsarbeid blant annet p\u00e5 bakgrunn av tilbakemelding fra pasienter, brukere og p\u00e5r\u00f8rende \u2022 \u00e5 identifisere \u00e5rsaker til manglende etterlevelse av aktivitetene i nasjonale pasientforl\u00f8p \u2022 at korrigerende tiltak gjennomf\u00f8res regelmessig, og evalueres p\u00e5 bakgrunn av indikatorer som inng\u00e5r i de nasjonale pasientforl\u00f8pene, tilbakemeldinger fra pasienter og p\u00e5r\u00f8rende og fra ansatte og samarbeidspartnere H \u00d8 3.Henvisning til spesialisthelsetjenesten R Grunnlag for henvisning IN \"Aktivitet\" Vurder \u00e5 henvise pasienter til TSB ved rusmiddelproblemer eller annen avhengighetsproblematikk. G Kontakt spesialisthelsetjenesten ved behov for dr\u00f8fting og veiledning. Se Prioriteringsveileder, TSB og Henvisningsveileder. SU Kartlegging i forbindelse med henvisning TK \"Aktivitet\" Ta utgangspunkt i pasientens beskrivelse av situasjonen. Informer om og dr\u00f8ft henvisningens A bakgrunn, innhold og hva som skjer n\u00e5r henvisningen er mottatt i spesialisthelsetjenesten. Konferer ST med fastlege i forkant av henvisning dersom du som henviser ikke er fastlege. Koordiner henvisningen med andre relevante instanser dersom flere tjenester i kommunen er involvert, oppgi kontaktperson eller koordinator og legg ved relevant informasjon, som individuell plan. Begrunn henvisningen og beskriv forventet effekt av behandling. S\u00f8rg for f\u00f8lgende i kartlegging og utarbeidelse av henvisning: \u2022 Avklar samtykke til henvisning, innhenting av opplysninger og \u00f8nske om behandlingssted med pasienten. \u2022 Bist\u00e5 pasienten med skriftliggj\u00f8ring av utfordringene og hva pasienten \u00f8nsker hjelp med og legg ved henvisningen. \u2022 Legg til rette for forutsigbar dialog med p\u00e5r\u00f8rende etter samtykke fra pasienten. \u2022 Beskriv m\u00e5l og behov. \u2022 Beskriv behov for tilrettelegging knyttet til f.eks. behov for tolk, oppm\u00f8tested, \u00f8nske om kj\u00f8nnsdelt behandling, kultur, migrasjonsbakgrunn etc., i henvisningen. \u2022 Gi kopi av henvisningen til pasienten og eventuelt til p\u00e5r\u00f8rende, samt fastlege. Kartlegg f\u00f8lgende punkter: Nasjonalt pasientforl\u00f8p, rusbehandling (TSB) Aktuell situasjon: \u2022 rusmiddelbruk, legemiddelavhengighet og/eller annen avhengighetsproblematikk som pengespill, gaming eller bruk av anabole androgene steroider \u2022 behov for avrusning \u2022 overdoserisiko \u2022 pasientens ressurser \u2022 n\u00e5v\u00e6rende tilbud fra andre tjenester og om det foreligger individuell plan (IP) og koordinator Fungering og omstendigheter sosialt, i familie, skole eller jobb \u2022 familiesituasjon \u2022 bekymring for barn som p\u00e5r\u00f8rende eller mindre\u00e5rige s\u00f8sken \u2022 p\u00e5r\u00f8rende \u2022 sosiale forhold, inkludert boforhold H \u2022 \u00f8konomi \u2022 \u00d8 aktivitet \u2022 interesser R \u2022 risiko for ut\u00f8velse av trusler/vold/seksualisert vold eller trusler/vold/seksualisert vold fra andre IN \u2022 arbeid og utdannelse (herunder sykemelding), \u00f8konomi \u2022 dersom pasienten har f\u00f8rerkort, se F\u00f8rerkortveilederen G SU Psykiske og somatiske lidelser og vansker \u2022 TK psykisk helse, inkludert risikofaktorer for overdose, selvskading og selvmord o ved mistanke om psykisk lidelse og samtidige rusmiddelproblemer, se info om ROP- screen (rop-no) \u2022 A tidligere og n\u00e5v\u00e6rende behandlings- og oppf\u00f8lgingstiltak og effekt av disse ST \u2022 somatisk helse (inkludert tannhelse) og levevaner \u2022 legemiddelbruk og tidligere relevant legemiddelbruk \u2022 informasjon om allergier, inkludert legemiddelallergier Ved legemiddelbruk: Se nasjonale faglige r\u00e5d om Legemiddelsamstemming og legemiddelgjennomgang. Gi p\u00e5r\u00f8rende oppf\u00f8lging etter behov. Se P\u00e5r\u00f8rendeveileder og Psykisk helse \u2013 tilbud til p\u00e5r\u00f8rende - Helsenorge. Gi informasjon om relevante bruker- og p\u00e5r\u00f8rendeorganisasjoner ved behov. Gi eventuelt pasienten informasjon om deres rettigheter og nasjonale pasientforl\u00f8p, som: Informasjon om valg av behandlingssted (helsenorge.no) Informasjon til pasient og eventuelt p\u00e5r\u00f8rende om nasjonale pasientforl\u00f8p psykisk helse og rus Pasient-og brukerrettighetsloven \u00a7 3-5 Nasjonalt pasientforl\u00f8p, rusbehandling (TSB) Vurdering av henvisning og start nasjonalt pasientforl\u00f8p \"Aktivitet\" \u2022 Vurderingsteam i TSB vurderer henvisning innen 10 virkedager etter mottak ut fra f\u00f8lgende punkter: o Om pasienten har rett til n\u00f8dvendig helsehjelp i spesialisthelsetjenesten ut fra informasjon i henvisning og i tr\u00e5d med prioriteringsforskriften. Se Prioriteringsveilederen for veiledning til rettighetsvurdering og fristfastsettelse. o Om tilbud om veiledning til kommunal helsetjeneste kan bidra til \u00e5 ivareta pasientens behov for behandling og oppf\u00f8lging. \u2022 Kontakt henviser ved behov for supplerende informasjon. \u2022 Vurder behov for vurderingssamtale eller dialog med pasienten og henviseren, dersom det er uavklart om pasienten har rett til n\u00f8dvendig helsehjelp i spesialisthelsetjenesten. \u2022 Tilrettelegg for \u00e5 vurdere pasienten innen kort tid dersom pasienten henvises fra akutte tjenester i psykisk helsevern, TSB eller somatikk. Beslutt om pasienten skal inn i nasjonalt pasientforl\u00f8p senest innen to uker etter en \u00f8yeblikkelig-hjelp-vurdering. H \u2022 Start nasjonalt pasientforl\u00f8p dersom pasienten f\u00e5r innvilget rett til n\u00f8dvendig helsehjelp i spesialisthelsetjenesten. \u00d8 \u2022 Gi en faglig begrunnelse for avslag til henviser og pasient og gi anbefalinger/r\u00e5d om annen R aktuell behandling eller oppf\u00f8lging. IN 4.Utredning i spesialisthelsetjenesten G SU F\u00f8rste samtale \"Aktivitet\" TK Avklar pasientens behov, m\u00e5l og \u00f8nsker for utredning, behandling og oppf\u00f8lging. Gi informasjon og ha dialog med pasienten om behandlingstilbudet og rammene for samarbeidet. Kartlegg A rusmiddelbruk og annen avhengighetsproblematikk. Ta hensyn til tidligere innhentet informasjon og kartlegging. ST Ta opp f\u00f8lgende i f\u00f8rste samtale: \u2022 bakgrunn for, og gjennomgang av henvisningen \u2022 involvering av p\u00e5r\u00f8rende og andre i pasientens nettverk (sikre at mindre\u00e5rige barn eller s\u00f8skens behov for informasjon kartlegges og ivaretas) \u2022 pasientens og eventuelt p\u00e5r\u00f8rendes opplevelse av vansker og \u00e5rsaker til dette \u2022 behov for umiddelbare tiltak, eventuelt kriseplan, knyttet til risiko for selvmord, selvskading, voldsrisiko (se Voldsrisikoutredning ved alvorlig psykisk lidelse) eller risiko for seksuallovbrudd \u2022 tiltak ved manglende oppm\u00f8te og fare for behandlingsavbrudd \u2022 prevensjon For mer informasjon om involvering av p\u00e5r\u00f8rende, inkludert innhenting av samtykke, se P\u00e5r\u00f8rendeveileder og Kapittel om barn, s\u00f8sken og andre p\u00e5r\u00f8rende (lenke n\u00e5r publisert). Nasjonalt pasientforl\u00f8p, rusbehandling (TSB) S\u00f8rg for at \u2022 selvmordsrisiko og voldsrisiko vurderes av kvalifisert helsepersonell der risikoen er forh\u00f8yet \u2022 tiltak iverksettes med en gang ved forh\u00f8yet risiko for overdose, selvmord, p\u00e5g\u00e5ende voldsutsatthet eller voldsut\u00f8velse For informasjon om forebygging av selvskading og selvmord i kommune- og spesialisthelsetjenesten, se: Retningslinjen Forebygging av selvmord i psykisk helsevern (ny lenke n\u00e5r ny publiseres) og Selvskading og selvmord \u2013 veiledende materiell for kommunene om forebygging V\u00e6r oppmerksom p\u00e5 at eldre ofte har sammensatte problemstillinger, der psykiske symptomer helt eller delvis kan v\u00e6re for\u00e5rsaket av legemidler og sykdomsbyrde, like mye som psykisk lidelse alene. Se Nasjonale faglige r\u00e5d om psykiske lidelser hos eldre. H Dersom man i samr\u00e5d med pasienten vurderer at det ikke er grunnlag for videre utredning eller \u00d8 behandling i TSB kan det nasjonale pasientforl\u00f8pet avsluttes. Vurder pasientens eventuelle behov for R oppf\u00f8lging av andre aktuelle instanser og opprett samarbeid med disse (se Lokalt psykisk helsearbeid og rusarbeid for voksne (Ny lenke n\u00e5r ny versjon foreligger)). Informer fastlege og henviser om IN beslutningen og plan for videre oppf\u00f8lging. Informer pasient om mulighet for \u00e5 henvises p\u00e5 ny dersom det oppst\u00e5r forverring og dokumenter dette i journal. G SU Dersom pasienten nylig er utredet for samme tilstand og det ikke fremkommer behov for en omfattende utredning, kan det fattes en klinisk beslutning om videre behandling (Her kommer lenke direkte til aktiviteten \"Beslutning om videre oppf\u00f8lging\" ved publisering). TK Utredning A \"Aktivitet\" ST Behandlingsansvarlig tilpasser utredningen til pasientens symptomer, funksjonsniv\u00e5 og tilstand. Benytt basisutredning for de fleste tilstander. Utvidet utredning kan v\u00e6re aktuelt ved komplekse tilstander eller der det er behov for \u00e5 f\u00f8lge opp indikasjoner fra basisutredning. Gj\u00f8r en diagnostisk vurdering f\u00f8r klinisk beslutning om videre oppf\u00f8lging. Basisutredning gjennomf\u00f8res som hovedregel innen 3 uker (21 kalenderdager) etter f\u00f8rste fremm\u00f8te. Basis- og utvidet utredning gjennomf\u00f8res innen 9 uker (63 kalenderdager). S\u00f8rg for at utredning leder til en helhetlig vurdering og beslutning om videre tiltak. Ved behov, sett inn tiltak/behandling samtidig med utredningen. \u2022 Avklar behov for utvidet utredning ved vurdering av henvisning, etter f\u00f8rste samtale eller i l\u00f8pet av basisutredningen. \u2022 Avklar hvor utredning skal finne sted, og om andre skal delta sammen med pasienten. \u2022 Inkluder innhentede opplysninger fra andre tjenester i vurderingen av pasienten. \u2022 Dr\u00f8ft m\u00e5l og tiltak, og lag en plan for utredning i samarbeid med pasienten. Sikre Nasjonalt pasientforl\u00f8p, rusbehandling (TSB) forutsigbarhet, kontinuitet og felles forst\u00e5else av hva som skal gj\u00f8res p\u00e5 ulike tidspunkt, og ta hensyn til pasientens \u00f8nsker og behov. \u2022 Vurder om det er behov for annen kompetanse for \u00e5 ivareta behov for utredning eller behov for tilpasninger, som for eksempel bruk av tolk. \u2022 Gjennomf\u00f8r utredning ogs\u00e5 i tilfeller hvor det ikke er mulig for pasienten \u00e5 v\u00e6re avholdende fra rusmidler i utredningsfasen og tolk resultatene i lys av dette. Revurder eventuell diagnostisering etter 1-6 m\u00e5neders rusfrihet i tilfeller hvor utredning er foretatt under p\u00e5virkning av rusmidler. Se anbefaling i Behandlingsretningslinjen. \u2022 Bruk anbefalte verkt\u00f8y for utredning diagnostikk og behandlingsmetoder som beskrives i nasjonale retningslinjer, som Avrusningsretningslinjen, Behandlingsretningslinjen, LAR- retningslinjen og ROP-retningslinjen. \u2022 Vurder i samarbeid med pasient, behov for tverrfaglig samarbeidsm\u00f8te med pasient og/eller p\u00e5r\u00f8rende, fastlege og henviser, koordinator og eventuelt andre instanser, enten etter basisutredning eller etter utvidet utredning. \u2022 Avklar p\u00e5r\u00f8rendes behov for r\u00e5d og veiledning, forventninger rundt kommunikasjon og samarbeid, samt eventuelle tiltak ved manglende oppm\u00f8te. \u2022 Ha s\u00e6rlig oppmerksomhet p\u00e5 \u00e5 ivareta mindre\u00e5rige barn, inkludert s\u00f8sken som p\u00e5r\u00f8rende og H andre p\u00e5r\u00f8rende. Samarbeid eventuelt med kommunale tjenester. \u00d8 Innhent alltid samtykke for samarbeid med p\u00e5r\u00f8rende og/eller andre instanser (se P\u00e5r\u00f8rendes R rettigheter \u2013 En oversikt for helsepersonell i den psykiske helsetjenesten og rustiltak). IN Inkluder f\u00f8lgende i kartlegging og utredning: G \u2022 helsefaglig utredning, inkludert somatisk legeunders\u00f8kelse SU \u2022 psykologfaglig utredning \u2022 sosialfaglig utredning \u2022 f\u00f8rerkortvurdering dersom relevant (se F\u00f8rerkortveilederen) TK Vurder omr\u00e5der som kan v\u00e6re sentrale i basisutredning i samarbeid med pasient og/eller p\u00e5r\u00f8rende: A Tilpass kartlegging og utredning til den enkelte pasient. Listen under er ikke utt\u00f8mmende. ST \u2022 ressurser, interesser og mestringsevne \u2022 type rusmiddel, inkludert legemiddelavhengighet, alvorlighet, varighet, omfang og funksjon \u2022 annen avhengighet, som spillproblematikk og bruk av anabole androgene steroider \u2022 tidligere og n\u00e5v\u00e6rende psykisk og somatisk helse, inkludert kognitiv funksjon \u2022 tidligere og n\u00e5v\u00e6rende belastende livshendelser og traumer, som migrasjon, mobbing, vold og overgrep \u2022 risikofaktorer for ut\u00f8velse av vold (se Voldsrisikoutredning ved alvorlig psykisk lidelse) \u2022 selvmordsrisiko og selvskading (se Retningslinje om forebygging av selvmord i psykisk helsevern (ny lenke n\u00e5r ny publisert)) \u2022 risikofaktorer for overdose \u2022 familieforhold og sosialt nettverk \u2022 sosial situasjon og fungering, inkludert bosituasjon, status for arbeid/utdannelse/kontakt med NAV, fritid/aktivitet og \u00f8konomi \u2022 kulturbakgrunn, religion og oppholdsstatus (se Kulturformuleringsintervjuet (rop.no) \u2022 kriminalitet og rettslige forhold Nasjonalt pasientforl\u00f8p, rusbehandling (TSB) \u2022 somatisk helse og levevaner, inkludert tannhelse, smerteproblematikk, seksuell helse, f\u00f8dsler, svangerskapsavbrudd, bruk av prevensjonsmidler, ern\u00e6ring, fysisk aktivitet, s\u00f8vn og nikotinbruk (se Somatisk helse og levevaner) \u2022 bruk av legemidler (inkluder legemiddelanamnese, oppdatert legemiddelliste og eventuelle legemiddelallergier) Vurdering av legemiddelbruk gj\u00f8res av lege i TSB i samarbeid med fastlege Ved mistanke om samtidig psykisk lidelse og rusmiddelproblemer, se Ropscreen (NK ROP). Gj\u00f8r n\u00f8dvendige diagnostiske vurderinger for \u00e5 avklare behov for utvidet utredning. Vurder relevante unders\u00f8kelser som kan v\u00e6re sentrale i en utvidet utredning i samarbeid med pasient og/eller p\u00e5r\u00f8rende, som videre utredning av \u2022 rusmiddelbruk og samtidige tilstander \u2022 selvmords- og overdoserisiko, tidligere og n\u00e5v\u00e6rende belastende livshendelser, kognitive ferdigheter og evner, nevroutviklingsforstyrrelser og l\u00e6revansker H \u2022 somatiske differensialdiagnoser i samarbeid med andre, som fastlege, fysioterapeut og \u00d8 relevante avdelinger p\u00e5 somatisk sykehus R For mer informasjon om utredning og differensialdiagnostikk, se Kartlegging og utredning i rusbehandling, inkludert Differensialdiagnostisering i rusbehandling. IN For informasjon om valg av behandlingssted, se Informasjon om valg av behandlingssted G (helsenorge.no) SU Beslutning om videre oppf\u00f8lging \"Aktivitet\" TK Behandlingsansvarlig avklarer pasientens behov, m\u00e5l og \u00f8nsker, og s\u00f8rger for at pasient medvirker n\u00e5r det tas en klinisk beslutning om videre behandling og/eller oppf\u00f8lging. Beslutningen tas som A hovedregel innen 3 uker for basisutredning, og innen 9 uker for basis og utvidet utredning. ST Beslutt om det er behov for behandling innen TSB og/eller utredning og behandling i somatikken og/eller psykisk helsevern. Ta beslutningen i et tverrfaglig m\u00f8te sammen med pasient og eventuelt p\u00e5r\u00f8rende, kommunal helse- og omsorgstjeneste og/eller fastlege og andre aktuelle akt\u00f8rer. Legg pasientens eget \u00f8nske til grunn for videre oppf\u00f8lging og dokumenter i journal. Henviser og andre aktuelle samarbeidspartnere informeres. Ta stilling til om det er behov for \u2022 tiltak for familie, mindre\u00e5rige barn som p\u00e5r\u00f8rende, mindre\u00e5rige s\u00f8sken og andre p\u00e5r\u00f8rende \u2022 koordinerte tjenester, inkludert rett til koordinator og individuell plan (Rehabilitering, habilitering, individuell plan og koordinator) \u2022 kriseplan/mestringsplan \u2022 kommunale helse- og omsorgstjenester, inkludert fastlege \u2022 tiltak knyttet til somatisk helse og levevaner \u2022 iverksettelse av forebyggende tiltak p\u00e5 grunn av utsatthet for vold eller seksuelle overgrep, og/eller risiko for seksuallovbrudd, vold eller selvmord Nasjonalt pasientforl\u00f8p, rusbehandling (TSB) Start behandling uten opphold ved behov for behandling innen TSB. 5.Behandling og oppf\u00f8lging Avrusning i nasjonalt pasientforl\u00f8p TSB \"Aktivitet\" Avrusning kan skje poliklinisk, eller ved innleggelse i en avrusningsenhet eller annen helseinstitusjon og i fengsel. Se Nasjonal faglig retningslinje for avrusning fra rusmidler og vanedannende legemidler. N\u00e5r avrusning er avsluttet gjennomf\u00f8res basis kartlegging og utredning. \u2022 Tilstreb at pasienten kommer direkte i videre behandling i TSB etter avrusning dersom det er behov og pasienten \u00f8nsker det, s\u00e6rlig n\u00e5r pasienten skal videre til d\u00f8gnbehandling. \u2022 Avslutt avrusning n\u00e5r pasienten er klinisk avrust. \u2022 H V\u00e6r oppmerksom p\u00e5 at det ikke er faglig grunnlag for \u00e5 kreve at urinpr\u00f8ver eller andre biologiske pr\u00f8ver skal v\u00e6re negative p\u00e5 samtlige rusmidler og vanedannende legemidler f\u00f8r \u00d8 pasienten overf\u00f8res til annen behandling. \u2022 S\u00f8rg for at pasienten er i en klinisk tilstand ved overf\u00f8ringen som ikke inneb\u00e6rer at R abstinenssymptomer opptrer like etter overf\u00f8ringen. Foreta individuelle vurderinger knyttet IN til om pasienten er klar for overf\u00f8ring til d\u00f8gnavdeling etter avrusning. \u2022 Gi pasienten time \"i h\u00e5nden\" f\u00f8r utskrivelse dersom pasienten skal videre til poliklinisk behandling etter avrusning. S\u00f8rg for at timen maks er tre kalenderdager etter G utskrivningsdagen. \u2022 SU Informer pasienten n\u00f8ye om tap av toleranse fra opioider, alkohol og andre vanedannende medikamenter etter avrusning. Gjennomf\u00f8r overdoseforebyggende tiltak ved utskrivning etter avrusning. Se Overdose \u2013 lokalt forebyggende arbeid. TK Behandling \"Aktivitet\" A ST Behandling i TSB er tverrfaglig og best\u00e5r av sosialfaglig, psykologfaglig og medisinsk/helsefaglig behandling. Tilpass fokus p\u00e5 de ulike delene av behandling individuelt ut fra problematikk og hvor i forl\u00f8pet pasienten er. Utarbeid behandlingsplan sammen med pasienten og eventuelt p\u00e5r\u00f8rende. Informer om ulike behandlingsformer ved enheten og hva behandlingsforl\u00f8pet inneb\u00e6rer. Tilby kunnskapsbasert behandling. Reduser risiko for avbrudd ved \u00e5 tilby mulige fleksible behandlingsrammer, som Brukerstyrt innleggelse. Involver relevante instanser og start planlegging av tiden etter avslutning s\u00e5 tidlig som mulig (se ogs\u00e5 Evaluering av behandling). Etterkom om mulig \u00f8nske om kj\u00f8nn p\u00e5 behandler. Velg behandlingsansvarlig ut fra kompetanse og kjennskap til pasientens problematikk og behov. Gi anledning til \u00e5 bytte behandler der pasienten vurderer at behandlingsalliansen ikke er hensiktsmessig. Involver p\u00e5r\u00f8rende i behandling etter samtykke, se Psykososiale forhold i rusbehandling: Familie, bolig, \u00f8konomi, utdanning, arbeid og nettverk. Ved behandling av unge pasienter, se Kapittel om unge i behandlingsretningslinjen. S\u00f8rg for at behandlingsplanen inneholder f\u00f8lgende: Nasjonalt pasientforl\u00f8p, rusbehandling (TSB) \u2022 planlagte tiltak med tidspunkter for evaluering og plan for evaluering (lenke til evalueringspunkter) \u2022 behandlingsm\u00e5l \u2022 rammer for behandlingen (hyppighet, varighet, sekvensiell behandling) \u2022 behandlingstiln\u00e6rminger og tiltak \u2022 eventuelle aktuelle risikosituasjoner for avbrudd av behandling \u2022 eventuell plan for \u00e5 fortsette i skole/utdanning eller arbeid eller for tilbakevending til skole/utdanning eller arbeid \u2022 hvem som er ansvarlig for de ulike tiltakene \u2022 pasientens ansvar for \u00e5 f\u00f8lge opp behandlingen \u2022 behov for kriseplan og mestringsplan \u2022 eventuelle tiltak utenfor TSB \u2022 informasjon om individuell plan og navn p\u00e5 koordinator \u2022 behov for aktivitetsplan \u2022 behov for \u00e5 involvere aktuelle tjenester og ha samarbeidsm\u00f8ter \u2022 kriterier for avslutning H Send tilbakemelding til fastlegen og henviseren om klinisk beslutning og behandlingsplan og dersom st\u00f8rre endringer i pasientens tilstand eller behandling tilsier det. \u00d8 Individuell plan og koordinator R IN \u2022 Vurder om pasienten har rett til koordinator og individuell plan og informer pasienten om individuell plan og koordinator (Rehabilitering, habilitering, individuell plan og koordinator). \u2022 Meld fra til kommunen/koordinerende enhet s\u00e5 snart som mulig, dersom pasienten har G behov for individuell plan, koordinator i kommunen og/eller samarbeidsm\u00f8ter og \u00f8nsker SU oppf\u00f8lging underveis i forl\u00f8pet. Innled samarbeid med kommunen om tiltak. \u2022 Inkluder relevante opplysninger fra behandlingsplan og kriseplan i IP. Se anbefaling om behandlingsplan i Behandlingsretningslinjen. TK Somatisk helse: A \u2022 Avklar behov for somatiske unders\u00f8kelser. Se Nasjonalt pasientforl\u00f8p om ivaretakelse av ST somatisk helse og levevaner ved psykiske lidelser og/eller rusmiddelproblemer. \u2022 Samarbeid med fastlege, kommunale helse- og omsorgstjenester og spesialisthelsetjeneste dersom relevant. Se utdypende beskrivelse av samhandling hos Legeforeningen. Legemiddelbehandling \u2022 Dr\u00f8ft mulige alternativ til legemiddelbruk med pasient f\u00f8r oppstart med legemidler. \u2022 Gjennomg\u00e5 legemidler sammen med pasient, dersom pasient bruker legemidler. S\u00f8rg for trygg og effektiv bruk av legemidler. Kartlegg og eventuelt forebygg bivirkninger. \u2022 Dr\u00f8ft fordeler og ulemper f\u00f8r oppstart av ny legemiddelbehandling og ta hensyn til pasientens tidligere erfaringer med bruk av legemidler (se Nasjonale faglige r\u00e5d om legemiddelsamstemming og legemiddelgjennomgang). For mer informasjon om utpr\u00f8vende behandling, se Nasjonal veileder for Utpr\u00f8vende behandling - nasjonale prinsipper. Samarbeid med ambulante tjenester og d\u00f8gntjenester: Nasjonalt pasientforl\u00f8p, rusbehandling (TSB) \u2022 Vurder behov for behandling og oppf\u00f8lging i et aktivt opps\u00f8kende behandlingsteam (FACT/FACT ung eller andre opps\u00f8kende behandlingsteam med personell fra kommune og spesialisthelsetjeneste) for personer med alvorlige psykiske lidelser og sammensatte tjenestebehov. \u2022 Vurder behov for d\u00f8gninnleggelse i psykisk helsevern i samarbeid med behandlingsansvarlig i poliklinikk og pasient og eventuelt p\u00e5r\u00f8rende. \u2022 Avklar og journalf\u00f8r hvordan pasienten skal f\u00f8lges opp i p\u00e5vente av innleggelse, dersom det ikke er kapasitet i d\u00f8gnenhet. \u2022 Meld fra til kommunen ved innleggelse i d\u00f8gninstitusjon. Se Forskrift om utskrivningsklare pasienter (lovdata.no). \u2022 Etabler samarbeid med pasient og eventuelt p\u00e5r\u00f8rende, samt kommune/fylkeskommune/NAV for pasienter som har behov for bistand til \u00e5 starte p\u00e5 skole/utdanning/jobb. Ved avbrudd i behandling: \u2022 Nedfell tiltak for forebygging og h\u00e5ndtering av avbrudd i en kriseplan. H \u2022 Tilrettelegg for at pasienter kan komme raskt tilbake til behandling dersom det vurderes n\u00f8dvendig. \u00d8 \u2022 Kontakt pasient og eventuelt p\u00e5r\u00f8rende ved alvorlige tilstander og avklar \u00e5rsak til uteblivelse. \u2022 Varsle n\u00e6rmeste oppgitte p\u00e5r\u00f8rende dersom pasient avbryter behandlingen hvis pasient har R samtykket til dette. IN \u2022 Vurder andre mulige tjenestetilbud, avslutning og mulighet for rehenvisning ved flere og langvarige utsettelser og dokumenter i journal. \u2022 G Varsle koordinatorfunksjonen rus/behandler i kommune, eventuelt fastlege og henviser dersom pasient avbryter behandlingen. SU \u2022 Arranger samarbeidsm\u00f8te mellom pasient og eventuelt p\u00e5r\u00f8rende, TSB og kommunale tjenester/fastlege ved behov. TK Se anbefalinger i behandlingsretningslinjen om avbrudd i behandlingen og tips til \u00e5 redusere drop-out (Nasjonal kompetansetjeneste TSB). A Evaluering av behandling ST \"Aktivitet\" Evaluer behandlingen og eventuelt status for utredning regelmessig sammen med pasient og eventuelt andre involverte tjenester/p\u00e5r\u00f8rende, slik at behandlingen er effektiv og individuelt tilpasset. Bruk standardisert verkt\u00f8y hvor pasient kan gi tilbakemelding p\u00e5 effekt av behandling og tilfredshet med behandlingen. Inkluder som minimum m\u00e5l av symptomniv\u00e5, funksjonsniv\u00e5 og livskvalitet. Juster behandling eller gjennomf\u00f8r ytterligere utredning etter behov. \u2022 Tilpass innholdet i evalueringen og hyppighet av evalueringen til pasienten og behandlingsformen. \u2022 Evaluer behandlingen ved overganger mellom enheter og ved avslutning. \u2022 Innhent alltid samtykke for samarbeid med p\u00e5r\u00f8rende og/eller andre instanser (se P\u00e5r\u00f8rendes rettigheter \u2013 En oversikt for helsepersonell i den psykiske helsetjenesten og rustiltak). Ved evalueringspunktene vurderer pasient og eventuelt p\u00e5r\u00f8rende, TSB-behandler, kommune og andre involverte tjenester, i fellesskap f\u00f8lgende: Nasjonalt pasientforl\u00f8p, rusbehandling (TSB) \u2022 Opplever pasienten behandlingen som nyttig? \u2022 Hvilke ressurser og mestringsstrategier opplever pasienten som nyttige? \u2022 Hva er behandlingsstatus \u2013 er tiltakene fulgt opp? \u2022 Er det behov for videre utredning eller behandling/oppf\u00f8lging (TSB, somatikk, psykisk helsevern, legemidler, levevaner)? \u2022 Er det behov for at individuell plan (IP)/behandlingsplan oppdateres, revideres eller evalueres? \u2022 Har aktuelle samarbeidspartnere som ikke deltar p\u00e5 m\u00f8tet behov for skriftlig informasjon? \u2022 Fungerer eksisterende tiltak? \u2022 Er det behov for o planlegging og igangsetting av kommunale tiltak? o videre tiltak og oppf\u00f8lging av barn som p\u00e5r\u00f8rende eller mindre\u00e5rige s\u00f8sken? o videre tiltak for familie og andre p\u00e5r\u00f8rende? o kontakt med likemenn/erfaringskonsulenter, brukerorganisasjoner eller frivillige/ideelle tiltak/organisasjoner? For informasjon om lokalt rusarbeid, se Veileder om Lokalt psykisk helsearbeid og rusarbeid for H voksne) (ny lenke n\u00e5r ny veileder er publisert). \u00d8 6.Akuttbehandling og oppf\u00f8lging etter rusmiddeloverdose (IKKE P\u00c5 R H\u00d8RING) IN Dette kapittelet (Akuttbehandling og oppf\u00f8lging etter rusmiddeloverdose) er ikke p\u00e5 h\u00f8ring. G 7.Avslutning og videre oppf\u00f8lging SU Samhandling f\u00f8r utskrivning fra spesialisthelsetjenesten \"Aktivitet\" TK Planlegg avslutning av nasjonalt pasientforl\u00f8p i samarbeid med pasient og kommune/fastlege. S\u00f8rg for at det foreligger en plan for oppf\u00f8lging i kommunen der det er behov for videre oppf\u00f8lging av A annen instans. Hvis pasienten har Individuell Plan (IP) eller rett til IP, vil denne utgj\u00f8re planen for ST oppf\u00f8lging fremover. \u2022 Avklar pasientens behov og forbered pasienten p\u00e5 perioden etter avslutning. \u2022 Informer om hvilke muligheter for hjelp og st\u00f8tte som finnes, og planlegg tiltak sammen med pasienten og andre instanser. \u2022 Avklar eventuelt p\u00e5r\u00f8rendes behov og gi informasjon om hvor de kan f\u00e5 informasjon om hjelp, st\u00f8tte og tiltak. \u2022 Opprett kontakt med kontaktperson/koordinator som er ansvarlig for oppf\u00f8lgingen/koordineringen av videre tiltak i kommunen dersom behov. \u2022 Avklar om pasienten har behov for bistand til bolig, tiltak knyttet til arbeid/skole/utdanning, \u00f8konomi og meningsfull aktivitet og informer kommunale helse- og omsorgstjenester, inkludert fastlege, om behov. \u2022 Informer pasienten og eventuelt p\u00e5r\u00f8rende om hvor de kan henvende seg ved fornyet behov for behandling i tverrfaglig spesialisert rusbehandling. \u2022 Gi kontaktinformasjon til bruker- og p\u00e5r\u00f8rendeorganisasjoner, samt likemannstiltak i n\u00e6rmilj\u00f8et. Nasjonalt pasientforl\u00f8p, rusbehandling (TSB) \u2022 Informer kommunal helse- og omsorgstjeneste/fastlege om aktuelle selvmordsrisikovurderinger/voldsrisikovurderinger og igangsatte tiltak dersom relevant (lenke til (kapittel 4) i Retningslinje om forebygging, selvmord n\u00e5r ny er publisert). F\u00f8r avslutning av forl\u00f8pet, gjennomg\u00e5s evalueringspunktene under \"evaluering av behandling\" i et eventuelt avsluttende samarbeidsm\u00f8te Se ogs\u00e5 krav i Forskrift om utskrivningsklare pasienter (lovdata.no) ang\u00e5ende tilrettelegging og samarbeid i forbindelse med utskrivning. Avsluttende samtale I avslutningssamtalen i TSB deltar pasient og eventuelt p\u00e5r\u00f8rende. Gi pasienten og eventuelt p\u00e5r\u00f8rende mulighet til \u00e5 beskrive sine erfaringer og si sin mening om behandlingen og hvordan de har opplevd tilbudet. Vurder \u00e5 tilby en oppf\u00f8lgingssamtale 3 til 6 m\u00e5neder etter utskrivning dersom pasienten \u00f8nsker det. H Gjennomg\u00e5 og inkluder f\u00f8lgende i epikrisen: \u00d8 \u2022 plan og ansvar for videre tiltak, slik gjennomg\u00e5tt p\u00e5 avsluttende samarbeidsm\u00f8te \u2022 kriseplan som er forankret hos involverte akt\u00f8rer R \u2022 aktuelle avtaler, henvisninger og s\u00f8knader \u2022 IN oppdatert legemiddelliste, inkludert plan for varighet av legemiddelbehandling, videre behandling og hvem som har ansvar for oppf\u00f8lging av legemiddelbruken \u2022 eventuell sykemelding G \u2022 overdoseforebyggende tiltak SU o Inkluder kriseplan, \"overdosekort\" og gi tilbud om oppf\u00f8lging etter utskrivning (time i h\u00e5nda) samt oppl\u00e6ring i hjerte-lungeredning (HLR) og bruk av nalokson nesespray der dette finnes. Se Korus.no. TK Gi informasjon og oppl\u00e6ring i ny legemiddelbehandling om aktuelt A Avslutt det nasjonale pasientforl\u00f8pet og send epikrise til fastlege og henviser. ST 8.Kodeveileder Se eget dokument. Kodeveilederen vil ligge som et kapittel her ved publisering i digital publiseringsl\u00f8sning. 9.Barn, s\u00f8sken og andre p\u00e5r\u00f8rende (IKKE P\u00c5 H\u00d8RING) Her vil relevant tekst for voksne fra kapittel om Barn, foreldre og andre p\u00e5r\u00f8rende inng\u00e5. Dette kapittelet er ikke p\u00e5 h\u00f8ring. I dette forl\u00f8pet vil navnet p\u00e5 kapittelet endres til \"Barn, s\u00f8sken og andre p\u00e5r\u00f8rende\". "
}