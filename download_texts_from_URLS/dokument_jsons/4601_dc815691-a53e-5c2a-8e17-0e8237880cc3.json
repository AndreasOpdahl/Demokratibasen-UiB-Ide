{
  "dokument_id": "dc815691-a53e-5c2a-8e17-0e8237880cc3",
  "doc_type": "case_attachment",
  "kommune": 4601,
  "tittel": "H\u00f8ringsbrev - Rapport fra ekspertgruppen perspektiv i prioriteringer",
  "url": "https://bergen.kommune.no/politikere-utvalg/api/fil/bk360/9936661/Horingsbrev-Rapport-fra-ekspertgruppen-perspektiv-i-prioriteringer",
  "tekst": "If\u00f8lge liste Deres ref V\u00e5r ref Dato 24/577- 19. februar 2024 H\u00f8ringsbrev - \u00abRapport fra ekspertgruppen perspektiv i prioriteringer\u00bb Helse- og omsorgsdepartementet sender p\u00e5 h\u00f8ring \u00abRapport fra ekspertgruppen perspektiv i prioriteringer\u00bb. Ekspertgruppen ble nedsatt av Helse- og omsorgsdepartementet 07.07.2023 og la frem sin rapport 15.02.2024. Ekspertgruppen har vurdert hvilket perspektiv som b\u00f8r benyttes for prioritering i helse- og omsorgstjenesten, og har f\u00f8lgende hovedanbefalinger: 1. Ekspertgruppen anbefaler et helstetjenesteperspektiv som prim\u00e6ranalyse 2. Ekspertgruppen foresl\u00e5r at samfunnsperspektivet belyses i en sekund\u00e6ranalyse n\u00e5r dette er relevant. Konsekvensene m\u00e5 v\u00e6re dokumenterbare og det er behov for \u00e5 jobbe videre med operasjonalisering 3. Ekspertgruppen mener at prim\u00e6ranalysen og sekund\u00e6ranalysen vil skape et bedre grunnlag enn dagens retningslinjer som utvider helsetjenesteperspektivet selektivt med kun noen elementer fra samfunnsperspektivet 4. Ekspertgruppen mener at det vil v\u00e6re en avveining mellom ulike hensyn, der man m\u00e5 veie \u00f8nske om helse og velferd mot \u00f8nske om rettferdig fordeling og likebehandling 5. Ekspertgruppen mener at prioriteringskriteriene b\u00f8r gjelde p\u00e5 alle niv\u00e5er, men at det er praktiske og etiske relevante forskjeller p\u00e5 niv\u00e5ene som gj\u00f8r at man vil ha noen forskjeller i vektlegging av de ulike elementene som inng\u00e5r i de ulike kriteriene 6. Ekspertgruppen vil understreke viktigheten av at en ved utvikling av nye rettigheter og kliniske retningslinjer vektlegger vurderinger av hvilken ressursbruk de vil kunne inneb\u00e6re og hvilke konsekvenser de vil ha 7. Ekspertgruppen mener at dagens ordning med en fullmaktsgrensen b\u00f8r opprettholdes. Helse- og omsorgsdepartementet inviterer h\u00f8ringsinstansene til \u00e5 s\u00e6rlig vurdere ekspertgruppens anbefalinger knyttet til: i) Bruk av et rent helsetjenesteperspektiv i Postadresse Kontoradresse Telefon* Avdeling Saksbehandler Postboks 8011 Dep Teatergt. 9 22 24 90 90 Spesialisthelsetjenesteavdelingen Gloria Traina 0030 Oslo Org.nr. 22 24 84 57 postmottak@hod.dep.no www.hod.dep.no 983 887 406 prim\u00e6ranalysen; ii) Hvilke elementer som b\u00f8r inng\u00e5 i et rent helsetjenesteperspektiv; iii) Bruk av et samfunnsperspektiv i en sekund\u00e6ranalyse n\u00e5r dette er relevant; iv) Hvilke elementer som ev. b\u00f8r inng\u00e5 i sekund\u00e6ranalysen med samfunnsperspektiv. Helse- og omsorgsdepartementet inviterer ogs\u00e5 h\u00f8ringsinstansene til \u00e5 komme med synspunkter p\u00e5 praktiseringen av en tiln\u00e6rming med prim\u00e6r- og sekund\u00e6ranalyse, samt andre konsekvenser av den foresl\u00e5tte tiln\u00e6rmingen. Alle kan avgi h\u00f8ringsuttalelser. H\u00f8ringsinstansene bes vurdere om h\u00f8ringsnotatet b\u00f8r sendes til underliggende etater eller virksomheter, tilknyttede virksomheter, medlemmer e.l. Uttalelser er som hovedregel offentlige etter offentlighetsloven og vil bli publisert p\u00e5 regjeringen.no. Vi ber om at h\u00f8ringssvar sendes inn digitalt ved \u00e5 bruke skjemaet for h\u00f8ringssvar p\u00e5 regjeringen.no. H\u00f8ringsfrist er fredag 12. april 2024. Med hilsen Nils Olav Refsdal (e.f.) avdelingsdirekt\u00f8r Gloria Traina seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 2 "
}