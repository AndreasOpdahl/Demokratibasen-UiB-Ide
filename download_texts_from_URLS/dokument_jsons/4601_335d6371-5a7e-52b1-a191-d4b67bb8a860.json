{
  "dokument_id": "335d6371-5a7e-52b1-a191-d4b67bb8a860",
  "doc_type": "case_attachment",
  "kommune": 4601,
  "tittel": "Klage",
  "url": "https://bergen.kommune.no/politikere-utvalg/api/fil/bk360/10626586/Klage",
  "tekst": "Plan- og bygningsetaten i Bergen Johannes Bruns gate 12 5008 Bergen Bergen 07.05.24 Klage p\u00e5 avslag datert 19.04.2023 i saksnr. Bygg 2023/15067 Viser til avslag datert 19.04.24 i saksnr. Bygg-2023/15067. Vi vil med dette klage p\u00e5 vedtaket. Vi oppfatter at avslaget i hovedsak hjemles i plan -og bygningslovens \u00a7 29-2. Visuelle kvaliteter. I tillegg vil ikke byantikvaren anbefale tiltaket da det etter deres oppfatning p\u00e5virker bygningen og kulturmilj\u00f8et p\u00e5 en negativ m\u00e5te. Byantikvaren er ogs\u00e5 bekymret for en eventuell presedensvirkning. Vi vil i den forbindelse vise spesielt til bestemmelsene i KDP \u00a7 4.4 Takterrasser mot g\u00e5rdsrom/bakg\u00e5rd: Takterrasser kan tillates under forutsetning at de underordner seg bygningens hovedform, ikke er til sjenanse for naboer/gjenboere og ikke er eksponert mot tilst\u00f8tende gater. Takterrassen som oms\u00f8kes er ved en inkurie allerede bygget. Det er \u00f8nskelig fra tiltakshavers side \u00e5 komme i dialog med byantikvar/bygningsmyndigheten, for i felleskap kunne finne en l\u00f8sning hvor kravet om at takterrassen underordner seg bygningens hovedform innfris. Dette kan i praksis bety at takterrassen trekkes noe inn i takkonstruksjonen, gesimsh\u00f8yde reetableres og at rekkverk endres i materialbruk og utseende. Vi ber om at dette \u00f8nske etterkommes. Oms\u00f8kte takterrasse er nabovarslet og det er ikke mottatt kommentarer til varselet. Det oppfattes dermed at takterrassen ikke er til sjenanse for naboer/gjenboere. Takterrassen er heller ikke eksponert mot tilst\u00f8tende gater. Oppsummert s\u00e5 vurderer vi at tiltaket med en justering av visuelle kvaliteter, som \u00e5 trekke takterrassen noe inn i taket, reetablere gesimsh\u00f8yde, endre materialbruk og utseende av rekkverk, vil v\u00e6re i samsvar med KDP \u00a7 4.4, 4.2 og KPA 2018 pkt. 38.3. Med hilsen Terje Stenbakk Kepla AS S i d e 1|1 "
}