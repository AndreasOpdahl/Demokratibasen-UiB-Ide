{
  "dokument_id": "adb513ef-a768-55ac-9410-4c55e0bde8e6",
  "doc_type": "case_attachment",
  "kommune": 4601,
  "tittel": "Fagnotat, datert 08.04.2024",
  "url": "https://bergen.kommune.no/politikere-utvalg/api/fil/bk360/10214389/Fagnotat-datert-08-04-2024",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2022/20521-27 Saksbehandler: Eline Aresdatter Haakestad Dato: 08.04.2024 Fra Plan- og bygningsetaten Forslag til detaljregulering anbefales vedtatt Laksev\u00e5g, Gnr. 122, Bnr. 3 mfl., Bj\u00f8rndalsbrotet, Arealplan-ID 65520000 Om planforslaget Asplan Viak AS foresl\u00e5r p\u00e5 vegne av H\u00e5ne Invest AS detaljregulering for et omr\u00e5de p\u00e5 Bj\u00f8rndalsbrotet, s\u00f8r\u00f8st for Bj\u00f8rndalspollen i Laksev\u00e5g bydel, se Figur 1. Figur 1 Oversiktsbilde med planomr\u00e5det vist med r\u00f8dt punkt (t.v.) og flyfoto som viser dagens situasjon med planomr\u00e5det markert med r\u00f8d sirkel (t.h.). Intensjonen med planforslaget er \u00e5 tilrettelegge for inntil 17 boenheter. I kommuneplanens arealdel (KPA 2018) er omr\u00e5det avsatt til ytre fortettingssone (sone 3), samt n\u00e5v\u00e6rende og fremtidig gr\u00f8nnstruktur. Planomr\u00e5det er ber\u00f8rt av hensynssone for st\u00f8y (gul sone for vegtrafikk og gul sone for skytebanest\u00f8y), hensynssone funksjonell strandsone, b\u00e5ndleggingssone sentral-/regionalnett elforsyning og faresone ras. Det reguleres for blokkbebyggelse med inntil fire etasjer fordelt p\u00e5 to volum, med tilh\u00f8rende uteoppholdsareal og parkeringskjellere. Grad av utnytting er 112% i felt BBB1 og 115%-BRA i felt BBB2. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planforslaget omfattes av utredningskrav for bebyggelse n\u00e6rt h\u00f8yspenningsanlegg. Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Planprosess og medvirkning Det ble varslet oppstart 01.03.2011 i forbindelse med planforslag for Laksev\u00e5g, Gnr. 122, Bnr. 1, 3, m.fl., Hetlevikstraumen, boliger, Reguleringsplan (arealplan-ID 61900000). Ved varsel om oppstart omfattet planomr\u00e5det et st\u00f8rre areal (se Figur 2), som inngikk i planforslaget Laksev\u00e5g, Gnr. 122, Bnr. 1, 3, m.fl., Hetlevikstraumen, boliger, Reguleringsplan, arealplan-ID 61900000). Fagetaten fremmet saken til politisk behandling med negativ innstilling v\u00e5ren 2017 (sak 164/17), og forslagsstiller trakk saken f\u00f8r den ble ferdigbehandlet. I planforslaget var nordlige del foresl\u00e5tt regulert til konsentrert bebyggelse, rekkehus (BKS), se r\u00f8d sirkel Figur 2. PBE vurderte at dette delfeltet kunne anbefales for et videre planarbeid, forutsatt at utfordringene knyttet til feltene kan l\u00f8ses. Det ble avholdt et omstartsm\u00f8te for dette omr\u00e5det 28.09.17 som er grunnlaget for foreliggende planforslag i Bj\u00f8rndalsbrotet. Figur 2 Utsnitt av deler av plankart fra planforslag Hetlevikstraumen. Omr\u00e5det for foreliggende planforslag er vist med r\u00f8d sirkel. Merknader og uttalelser ved offentlig ettersyn Planforslaget ble lagt ut til offentlig ettersyn 02.02.2019 med h\u00f8ringsfrist 19.03.2019. Det kom inn 2 private merknader og 17 uttalelser fra h\u00f8ringsinstanser. Disse er oppsummert og kommentert av forslagsstiller i merknadsskjema datert 14.02.2024. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Transmisjonsnettledning: Avstand og krav til gjennomf\u00f8ring m\u00e5 sikres, bebyggelse n\u00e6rt h\u00f8yspenningsanlegg krever utredning og dokumentasjon. Saksnummer PLAN-2022/20521 Side 2 av 16 \u2022 Trafikk: Veg- og fortausbredde i kommunal veg Bj\u00f8rndalsbrotet m\u00e5 vurderes. Fortau b\u00f8r utbedres frem til Bj\u00f8rgeveien. Det b\u00f8r stilles krav til utbedring. \u2022 Foresl\u00e5tt bebyggelse og terreng: Planomr\u00e5det ligger ikke i prioritert fortettingssone, og bokvalitet, kvalitet p\u00e5 uteareal med hensyn til st\u00f8y og tilpasning til n\u00e6romr\u00e5de/landskap m\u00e5 g\u00e5 foran utnyttelsesgrad. 2. etasje i felt BBB2 b\u00f8r fjernes, og felt BBB1 b\u00f8r skyves et par meter fra veien for \u00e5 l\u00f8fte terrenget lenger opp mot fasaden p\u00e5 parkeringskjelleren. Sprengningsgrense i fremkant av kollen m\u00e5 minimeres for \u00e5 bevare mest mulig av terrenget. Tilgrensende borettslag \u00f8nsker at foresl\u00e5tt byggeh\u00f8yde reduseres med minst 2 meter og trappes ned til 1 etasje mot hovedvei for \u00e5 minimere skyggevirkning. \u2022 Uteoppholdsareal og st\u00f8y: Uteoppholdsarealet er ubebygd og har spor av barns lek, og m\u00e5 fremst\u00e5 som attraktivt ogs\u00e5 etter utbygging. Uteoppholdsarealet m\u00e5 ha h\u00f8y kvalitet, spesielt med tanke p\u00e5 sol og st\u00f8y. Det bes om at det stilles krav til utredning av st\u00f8y og st\u00f8v i bygge- og anleggsperioden. \u2022 Kulturmilj\u00f8: Det m\u00e5 gjennomf\u00f8res en befaring i planomr\u00e5det for \u00e5 vurdere potensialet for funn av ukjente automatisk fredete kulturminner. Det har ikke v\u00e6rt medvirkningsprosesser utover kravene i plan- og bygningsloven. Begrenset h\u00f8ring I etterkant av offentlig ettersyn er det gjennomf\u00f8rt to begrensede h\u00f8ringer (22.07.2020- 26.08.2020 og 23.02.2021-26.03.2021) som omhandlet: 1. Regulering av fortau (o_SF3) og utvidelse av fortau (o_SF2) med sideareal, rigg- og anleggsomr\u00e5de (bestemmelsesomr\u00e5de #4 og #5) samt flytting av renovasjonsl\u00f8sning (BBB1) og trafo (o_BKT). 2. \u00d8kt byggeh\u00f8yde p\u00e5 1 meter i felt BBB2 og 1,5 meter i felt BBB1 som f\u00f8lge av nedtrapping av bebyggelsen (n\u00f8dvendig takutstikk, heving av bygget for \u00e5 minimere terrenginngrep og for en bedre tilpasning til omgivelsene). Behov for \u00e5 etablere mur i bestemmelsesomr\u00e5der (#5 og #6) i overgang mellom byggeomr\u00e5det og gr\u00f8nnstrukturen (GN). Vi mottok merknader fra Bj\u00f8rndalsbr\u00e5tet borettslag og fra Statnett i begge h\u00f8ringene. Merknadene og uttalelsene er oppsummert og kommentert av plankonsulenten i merknadsskjema datert 14.02.2024. Endringer etter offentlig ettersyn og begrensede h\u00f8ringer Endringene etter offentlig ettersyn og begrenset h\u00f8ring fremg\u00e5r av merknadsskjema datert 14.02.2024. Planmaterialet er oppdatert i henhold til endringene, se Figur 3. Kort oppsummert inneb\u00e6rer endringene: \u2022 Form\u00e5lsgrense, byggegrenser, byggeh\u00f8yde og grad av utnytting er justert for felt BBB1-2. \u2022 Plangrensen er utvidet p\u00e5 bakgrunn av siktlinjer, utvidet fortau og regulering av annen veggrunn \u2013 gr\u00f8ntareal. \u2022 Renovasjonsl\u00f8sning og trafo er flyttet fra hensynssone h\u00f8yspenningsanlegg til felt BBB1, plankart og planbestemmelser er justert etter merknad fra Statnett. \u2022 Det reguleres fortau mellom felt BBB1 og BBB2. Saksnummer PLAN-2022/20521 Side 3 av 16 \u2022 Reguleringsbestemmelsene er supplert med f\u00f8ringer om blant annet material- og fargebruk og nedtrapping av bebyggelsen. \u2022 Areal til midlertidig rigg- og anleggsomr\u00e5der er lagt inn i plankartet. Figur 3 Utsnitt fra plankart og illustrasjonsplan som viser endringer som er gjort fra offentlig ettersyn i 2019 til 2. gangs behandling. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss til hovedform\u00e5let boligbebyggelse og plangrepet i planforslaget. Forslaget til detaljregulering vurderes \u00e5 v\u00e6re tilfredsstillende og anbefales vedtatt med endringer. Viktige tema i planprosessen har v\u00e6rt erstatningsareal for barn og unge, terrenginngrep og landskapstilpasning, trafikksikkerhetstiltak, bokvalitet, uteoppholdsareal og utredningskrav i forbindelse med transmisjonsnettledning. Forholdet til overordnede planer og retningslinjer I KPA 2018 er omr\u00e5det avsatt til ytre fortettingssone, og gr\u00f8nnstruktur. Planomr\u00e5det omfattes av hensynssoner for st\u00f8y (gul sone for vegtrafikk og gul sone for skytebanest\u00f8y), hensynssone funksjonell strandsone, b\u00e5ndleggingssone sentral-/regionalnett elforsyning og faresone ras. Deler av planomr\u00e5det er regulert i plan Laksev\u00e5g. Gnr 122 bnr 1, \u00f8st for Saksnummer PLAN-2022/20521 Side 4 av 16 Bj\u00f8rndalsbrotet (30.06.1986, arealplan-ID 6890000) og Laksev\u00e5g. Gnr 122 bnr 3 mfl., S\u00e6terdal \u2013 \u00c5sheim, felt C (30.03.1978, arealplan-ID 4500000). Til offentlig ettersyn var PBE positive til bebyggelse i omr\u00e5det, men vurderte at grad av utnytting var for h\u00f8y ut fra omr\u00e5dets kollektivdekning og g\u00e5avstand til servicefunksjoner. Ut fra beliggenhet og av hensyn til landskapstilpasning, fjernvirkning og siktlinjer, ba vi om en vesentlig nedtrapping av bebyggelsen og redusert utnyttelsesgrad. V\u00e5re anbefalinger er delvis im\u00f8tekommet. Omfanget av foresl\u00e5tt bebyggelse er redusert med ca. 385 m2 etter offentlig ettersyn. Det er imidlertid foresl\u00e5tt endringer i bebyggelsen etter offentlig ettersyn som krever mer terrenginngrep, og vi vurderer at planen fortsatt legger opp til for h\u00f8y utnyttelsesgrad. Vi vurderer derfor at planen b\u00f8r vedtas med endringer knyttet til inngrep i terreng, se kapittel Plangrep og landskapstilpasning. Plangrep og landskapstilpasning Planomr\u00e5det best\u00e5r i dag av en gr\u00f8nn, skogkledt kolle med to toppunkt, som skr\u00e5r ned til Bj\u00f8rndalspollen, se Figur 4. Planomr\u00e5det har en niv\u00e5forskjell p\u00e5 ca. 41 meter mellom h\u00f8yeste punkt p\u00e5 kollen og Bj\u00f8rndalspollen, og en h\u00f8ydeforskjell p\u00e5 ca. 10 meter fra kommunal vei Bj\u00f8rndalsbrotet til h\u00f8yeste punkt p\u00e5 kollen. Gjennom planprosessen har vi gitt tilbakemeldinger om at kollen er et viktig landskapselement i omr\u00e5det, og vi har anbefalt at kollen holdes mest mulig ur\u00f8rt. Figur 4 Utklipp til venstre viser h\u00f8ydekoter per meter. Til h\u00f8yre er utklipp av dagens situasjon fra Google, med omtrentlig planomr\u00e5de markert i r\u00f8dt. Foresl\u00e5tt bebyggelse er to lavblokker over fire etasjer i felt BBB1 og BBB2, med garasjeanlegg i byggenes f\u00f8rste etasje og noe overflateparkering i felt BBB2. Bygningsvolumene er lagt inn mot kollen fra nord og s\u00f8r, og kobles sammen med et felles uteareal. Det foresl\u00e5s etablert inntil 17 boenheter, og det skal tilrettelegges for boenheter med varierende st\u00f8rrelser. Forslagsstiller har i etterkant av offentlig ettersyn gjort flere endringer i bebyggelsen, disse er beskrevet og begrunnet i planbeskrivelsen kap. 8.1.3 \u2013 5. Etter offentlig ettersyn ble det varslet \u00f8kt byggeh\u00f8yde i den begrensede h\u00f8ringen 23.02.2021-26.03.2021, der byggeh\u00f8yden er foresl\u00e5tt \u00f8kt fra k+44 meter til k+45 meter i felt BBB2 og fra k+42 meter til k+43,5 meter i felt BBB1. Bakgrunnen for endringene i byggeh\u00f8yde er bedre tilpasning til omgivelsene med tanke p\u00e5 adkomst, trapper, utgang mot kollen, og som f\u00f8lge av behov for \u00f8kt dekketykkelse i forbindelse med nedtrapping av byggene (se begrunnelse i avsnitt under). Vi vurderer at endringen er en forbedring fra offentlig ettersyn. Saksnummer PLAN-2022/20521 Side 5 av 16 Til offentlig ettersyn vurderte PBE at byggene i felt BBB1 og BBB2 fikk en br\u00e5 avslutning mot kommunal vei Bj\u00f8rndalsbrotet, og at denne delen av bebyggelsen ikke var godt nok tilpasset landskapet og nabobebyggelsen, se Figur 5. Vi anbefalte en vesentlig nedtrapping av bebyggelsen mot veien, noe som inneb\u00e6rer en reduksjon i grad av utnytting, og dermed reduksjon i antall boenheter. Nedtrapping av bebyggelsen ble ogs\u00e5 vurdert til \u00e5 forbedre siktlinjer og ha mindre negative konsekvenser for naboer. I felt BBB2 er f\u00f8rste og fjerde etasje trukket inn fra kommunal vei Bj\u00f8rndalsbrotet, og bebyggelsen er trukket noe vekk fra kollen i vest. Nedtrappingen av altanene som vist i illustrasjonsplan datert 20.12.2023 er juridisk bindende gjennom bestemmelsene. Vi vurderer at v\u00e5re anbefalinger til offentlig ettersyn er im\u00f8tekommet for foresl\u00e5tt bebyggelse i felt BBB2. Figur 5 Snitt som viser endringer i foresl\u00e5tt bebyggelse innenfor felt BBB2 fra offentlig ettersyn (\u00f8verst) til sluttbehandling (nederst). I felt BBB1 er foresl\u00e5tt form\u00e5ls- og byggegrense utvidet mot nordvest til nord og s\u00f8r etter offentlig ettersyn, se Figur 7. Bygget i felt BBB1 er forlenget mot Bj\u00f8rndalspollen i f\u00f8rste og andre etasje. Det er sikret i reguleringsbestemmelsene at det maksimalt skal v\u00e6re to synlige etasjer mot Bj\u00f8rndalspollen i felt BBB1, for \u00e5 redusere fjernvirkningene, jf. \u00a7 2.4.4. Mot Bj\u00f8rndalsbrotet er bygget terrassert, se Figur 6. Vi vurderer at de foresl\u00e5tte endringene i felt BBB1 ikke vil gi en bedre landskapstilpasning med mindre terrenginngrep og bedre ivaretagelse av siktlinjer enn planforslaget til offentlig ettersyn. Saksnummer PLAN-2022/20521 Side 6 av 16 Figur 6 Snitt som viser endringer i foresl\u00e5tt bebyggelse innenfor felt BBB1 fra offentlig ettersyn (\u00f8verst) til sluttbehandling (nederst). Som f\u00f8lge av forslagsstillers endringer av form\u00e5ls- og byggegrensen er omtrent 40 m2 av felt BBB1 innenfor hensynssone for funksjonell strandsone, og innenfor byggegrensen mot sj\u00f8, se Figur 7Error! Reference source not found.. I tillegg \u00e5pner planen for \u00e5 sprenge bort arealet avsatt til gr\u00f8nnstruktur innenfor bestemmelsesomr\u00e5de #5. Vi har p\u00e5 bakgrunn av dette stilt sp\u00f8rsm\u00e5l ved de foresl\u00e5tte endringene i felt BBB1, og har etterspurt hvilke alternativer som er vurdert. Forslagsstiller svarer at den opprinnelige plasseringen av bebyggelsen i felt BBB1 ikke var gjennomf\u00f8rbar av tekniske \u00e5rsaker, utilstrekkelig lysinnslipp, og at nytt plangrep er vurdert med bakgrunn iblant annet landskapstilpasning, inngrep i kollen og tilpasning til kommunal vei. Forslagsstiller vurderer at h\u00f8ydeforskjellen mellom planomr\u00e5det og Bj\u00f8rndalspollen gj\u00f8r at utbyggingen ikke direkte p\u00e5virker landskap i strandsonen, og at byggene p\u00e5 sikt vil skjermes av vegetasjon. Saksnummer PLAN-2022/20521 Side 7 av 16 Figur 7 Endringer i plankart felt BBB1 mellom offentlig ettersyn (til venstre) og sluttbehandling (i midten), r\u00f8d strek viser byggegrensen p\u00e5 25 meter mot sj\u00f8. Bildet til h\u00f8yre viser omr\u00e5der der byggegrensen er foresl\u00e5tt utvidet (i r\u00f8dt), og omr\u00e5der der byggegrensen er redusert sammenliknet med offentlig ettersyn (i gr\u00f8nt). Vi vurderer at avvik fra byggegrense langs sj\u00f8 ikke er tilstrekkelig begrunnet eller redegjort for og at retningslinjer til hensynssone landskap ikke er tilstrekkelig ivaretatt, jf. KPA \u00a7 6.1.1 og \u00a7 35.3. P\u00e5 grunn av u\u00f8nskede terrenginngrep innenfor byggegrensen langs sj\u00f8 anbefaler vi at form\u00e5ls- og byggegrensen endres. Vi vurderer at byggegrensen m\u00e5 endres til utstrekningen slik den var vist i plankart mot nord og nordvest ved offentlig ettersyn (se r\u00f8dt omriss i Figur 7). Form\u00e5lsgrensen settes til to meter fra justert byggegrense mot nord og nordvest. Maksimal grad av utnytting for felt BBB1 m\u00e5 reduseres tilsvarende i plankartet. Vi anbefaler at bestemmelsesomr\u00e5de #5 reduseres slik at det holder seg utenfor byggegrensen for tiltak langs sj\u00f8 p\u00e5 25 meter. PBE ser det som uheldig at en ikke er mer omforent om foresl\u00e5tt bebyggelse i felt BBB1. Vi fremmer likevel planforslaget da forslagsstiller har im\u00f8tekommet flere av v\u00e5re tilbakemeldinger, s\u00e6rlig for felt BBB2. Med PBE sitt forslag til reduksjon kan vi anbefale utbyggingen. Hensyn til nabobebyggelse Naboer har gjennom planprosessen uttalt seg negativ til foresl\u00e5tt bebyggelse, da de mener den blir for dominerende og vil kaste skygge p\u00e5 borettslaget. Til offentlig ettersyn ba borettslaget om at gesimsh\u00f8yden m\u00e5tte reduseres med minimum 2 meter, og at bebyggelsen trappes ned til en etasje mot kommunal veg Bj\u00f8rndalsbrotet. Konsekvensene for sol- og skyggeforholdene er illustrert i vedlagte sol- og skyggeillustrasjoner, og nabobebyggelsen blir i liten grad blir p\u00e5virket av utbyggingen. Vi vurderer at de foresl\u00e5tte byggeh\u00f8ydene er akseptable. Saksnummer PLAN-2022/20521 Side 8 av 16 Figur 8 Kartlagt friluftsomr\u00e5de (2016). Planomr\u00e5det er markert med r\u00f8d sirkel. Barn og unges interesser I en kartlegging av friluftsomr\u00e5der utf\u00f8rt av Bymilj\u00f8etaten i 2016 er planomr\u00e5det klassifisert som et leke- og rekreasjonsomr\u00e5de, og er gitt verdien viktig friluftsomr\u00e5de, se Figur 8. Planomr\u00e5det har spor etter barns lek p\u00e5 og rundt kollen som tyder p\u00e5 at omr\u00e5det fungerer som lekeomr\u00e5de eller hundremeterskog. Til offentlig ettersyn ble det derfor anbefalt en kartlegging av tilsvarende areal i n\u00e6romr\u00e5det for \u00e5 vurdere erstatningsareal. Forslagsstiller har gjennomf\u00f8rt en kartlegging av n\u00e6romr\u00e5det, og vurderer at det er mye skog og gr\u00f8ntomr\u00e5der i n\u00e6rheten, men arealene er til dels bratte og ulendte. De mest egnede naturlekeomr\u00e5dene ligger ved Bj\u00f8rndalsskogen skole, ca. 10 minutters gange fra planomr\u00e5det, og sm\u00e5 barn vil ha gode tilbud innenfor planomr\u00e5det og p\u00e5 lekeplasser i nabolaget. Det er ikke funnet noen gode erstatningsareal i n\u00e6rheten av planomr\u00e5det. Etter Rikspolitiske retningslinjer for barn og planlegging skal det skaffes fullverdig erstatning ved omdisponering av arealer som barn bruker som lekeareal, ogs\u00e5 dersom dette ikke er regulert i plan. Planforslaget inneb\u00e6rer at deler av kollen vil bygges ned, og utearealet forringes. Det er sikret i bestemmelsene at felles uteoppholdsareal skal v\u00e6re tilgjengelig og fremst\u00e5 som \u00e5pent og inviterende, og at det ikke er tillatt \u00e5 sette opp gjerder eller murer som er til hinder for lek, opphold og gjennomgang innenfor bestemmelsesomr\u00e5de #1-3. Omr\u00e5det reguleres imidlertid ikke som offentlig og graden av privatisering vil avhenge av hvordan beboerne tar omr\u00e5det i bruk. Konsekvensen av planen er at lekeareal for barn og unge vil g\u00e5 tapt. Vi vurderer derfor at planforslaget har negativ konsekvens for barn og unges interesser, og at foresl\u00e5tt bebyggelse er i strid med rikspolitiske retningslinjer. Saksnummer PLAN-2022/20521 Side 9 av 16 Figur 9 Illustrasjon av felles uteoppholdsareal vist i r\u00f8d skravur. Uteoppholdsareal Felles uteoppholdsarealer og omr\u00e5der for lek til de nye boligene er foresl\u00e5tt l\u00f8st p\u00e5 kollen (f_BUT) og i gr\u00f8nnstruktur (GN), innen bestemmelsesomr\u00e5de #1-3, se Figur 9. I prosessen frem mot 2. gangs behandling er det etterspurt dokumentasjon p\u00e5 om mengde- og kvalitetskravene til uteoppholdsareal kan oppn\u00e5s. Dokumentasjonen viser at planforslaget oppn\u00e5r mengdekravet, men tilfredsstiller ikke kvalitetskravet til helningsgrad, jf. planbeskrivelsen kap. 8.4.2. Som f\u00f8lge av f\u00f8ringer om \u00e5 ivareta kollen i st\u00f8rst mulig grad og siden kollen benyttes til lek i dag, vurderer vi at arealet har spesielle brukskvaliteter og dermed kan medregnes i uteoppholdsarealet, jf. KPA \u00a7 14.2.b. Det er derfor \u00e5pnet for at deler av arealet innenfor bestemmelsesomr\u00e5de #1-3 som har brattere helning enn 1:3 kan medregnes i felles uteoppholdsareal. For etablering av nye gangstier innenfor form\u00e5let tillates det n\u00f8dvendig terrengbearbeiding. Innenfor #1 og #3 skal eksisterende terreng og vegetasjon i st\u00f8rst mulig grad bevares. For \u00e5 ivareta kollen i st\u00f8rst mulig grad, er det ikke stilt krav til at hele uteoppholdsarealet skal v\u00e6re universelt utformet. Deler av f_BUT skal v\u00e6re universelt tilgjengelig, og i detaljprosjekteringen skal det avveies hvor stor andel som skal v\u00e6re universelt tilgjengelig opp mot hensyn til ivaretakelse av eksisterende terreng. Naturmangfold Naturmangfoldrapport datert 14.02.2024 inneholder vurderinger av naturmangfoldet i og n\u00e6r planomr\u00e5det, jf. naturmangfoldloven \u00a7\u00a7 8-12. \u00a7 8 Kunnskapsgrunnlaget Planomr\u00e5det best\u00e5r av uber\u00f8rt natur, og ble kartlagt b\u00e5de p\u00e5 land og i sj\u00f8 i forbindelse med tidligere planforslag for Hetlevikstraumen. Etter 2017 har det kommet b\u00e5de ny metodikk for kartlegging av naturtyper, og ny r\u00f8dliste for arter og naturtyper. Naturmangfoldrapporten er oppdatert etter nye r\u00f8dlister og etter Milj\u00f8direktoratets veileder M-1491, og supplert med Saksnummer PLAN-2022/20521 Side 10 av 16 befaring 07.10.2023. PBE vurderer at kunnskapsgrunnlaget er tilstrekkelig for \u00e5 gj\u00f8re vurderinger i samsvar med naturmangfoldlovens \u00a7 8. \u00a7 9 F\u00f8re-var-prinsippet Det er ikke funnet noen r\u00f8dlistede naturtyper, men av r\u00f8dlistede arter ble det registrert et buskformet individ av ask (sterkt truet, EN). Den registrerte forekomsten av ask og dens funksjonsomr\u00e5de har sv\u00e6rt stor verdi, og blir sterkt forringet/\u00f8delagt av planlagt avkj\u00f8rsel til BBB2. Den negative konsekvensen av dette er vurdert til sv\u00e6rt alvorlig. Det er satt rekkef\u00f8lgekrav om flytting av ask i bestemmelsene. Planomr\u00e5det er i sin helhet vurdert til \u00e5 ha noe verdi, som gjelder for omr\u00e5der hvor det ikke er p\u00e5vist spesielle naturverdier, men som har betydning for naturmangfoldet. Tiltaket er her vurdert \u00e5 gi noe negativ konsekvens. Det er registrert flere fremmede arter med sv\u00e6rt h\u00f8y risiko (SE) i og n\u00e6r planomr\u00e5det, blant annet bulkemispel, sitkagran, platanl\u00f8nn og rynkerose, og det er vurdert at tiltaket trolig ikke medf\u00f8rer utbredelse av fremmede arter. Kunnskapsgrunnlaget om naturverdiene, og vurderingene av virkning og konsekvens diskutert ovenfor, er vurdert som tilstrekkelige, og vi vurderer at f\u00f8re-var-prinsippet, jf. Naturmangfoldloven \u00a7 9, ikke kommer til anvendelse her. \u00a7 10 \u00d8kosystemtiln\u00e6rming og samlet belastning V\u00e5r vurdering av samlet belastning etter naturmangfoldloven \u00a7 10 er at tiltaket har negativ konsekvens lokalt i planomr\u00e5det, men at den samlede belastningen p\u00e5 \u00f8kosystemet er begrenset. Planforslaget har krav om fjerning av fremmede og skadelige arter, som ogs\u00e5 er positivt for naturmangfoldet. \u00a7 11 Tiltakshaver betaler Tiltakshaver skal dekke kostnader ved \u00e5 hindre eller begrense skade p\u00e5 naturmangfold, dersom det ikke er urimelig. Det satt krav til h\u00e5ndtering av fremmede arter og flytting av ask. \u00a7 12 Milj\u00f8forsvarlige teknikker Naturmangfoldloven \u00a7 12, krever milj\u00f8forsvarlige teknikker og driftsmetoder. Det er sikret flere avb\u00f8tende tiltak. Det tillates ikke bruk av fremmede arter med spredningsrisiko ved beplantning, og fremmede arter skal fjernes i henhold til Forskrift om fremmede organismer kapittel 5. If\u00f8lge bestemmelsene tillates det ikke sprengingsaktivitet i hekkeperioden 1. mai til 1. august av hensyn til fugl. Bestemmelsesomr\u00e5de #7 viser plassering av buskformet ask, og denne skal flyttes til #8. Det er knyttet rekkef\u00f8lgekrav til flytting f\u00f8r igangsettingstillatelse. St\u00f8y Planomr\u00e5det omfattes av gul st\u00f8ysone fra veitrafikk og st\u00f8y fra skytebanen p\u00e5 Haakonsvern. If\u00f8lge st\u00f8yrapporten datert 19.09.2022 vil krav til st\u00f8y fra vegtrafikk tilfredsstilles, forutsatt et en meters h\u00f8yt tett rekkverk p\u00e5 alle private uteplasser for boenheter i felt BBB1. Dette er sikret i bestemmelsene. Det er sikret i bestemmelsene at alle boenheter skal ha minst en fasade som vender mot stille side der st\u00f8yniv\u00e5et ikke overstiger nedre grenseverdi for gul sone. Minimum halvparten av oppholdsrom og minst 1 soverom skal ha minst 1 vindu som kan \u00e5pnes mot stille side. St\u00f8yniv\u00e5 for felles uteoppholdsareal skal ikke overstige nedre grenseverdi for gul sone. Saksnummer PLAN-2022/20521 Side 11 av 16 N\u00e5r det gjelder st\u00f8y fra skytefeltet p\u00e5 Haakonsvern, fremg\u00e5r det av st\u00f8yrapporten at skyting kan medf\u00f8re overskridelse av grenseverdiene for st\u00f8y p\u00e5 inntil 70 LAFmax dB for altaner og fasader som er vendt mot s\u00f8r. St\u00f8ygrensene for skytest\u00f8y vil kun overskrides ved skyting med automatgev\u00e6r mot nord p\u00e5 den ene banen samtidig som v\u00e6rforholdene er gunstige for lydutbredelse i retning planomr\u00e5det. Skytebanen ligger med en avstand p\u00e5 1,4 km, og omfanget av slik skyteaktivitet er liten. I st\u00f8yrapporten er det ikke vurdert skjermingstiltak fra skytebanest\u00f8yen, da effekten av lokale tiltak ved bygningsmassen eller p\u00e5 utearealene er minimale. Vi vurderer at st\u00f8y fra skytefeltet kan aksepteres p\u00e5 bakgrunn av avstand og begrenset omfang. Trafikksikkerhet og rekkef\u00f8lgekrav Planomr\u00e5det har adkomst fra fylkesvei 557 Bj\u00f8rgeveien i \u00f8st, med omtrent 7 100 \u00c5DT, via den kommunale vegen Bj\u00f8rndalsbrotet. Bj\u00f8rndalsbrotet er en blindvei, omtrent 5 meter bred med en fartsgrense p\u00e5 30 km/t og med ensidig fortau. Bj\u00f8rndalsbrotet har en viktig funksjon som trygg skoleveg og gang- og sykkelforbindelse, og g\u00e5r ved Bj\u00f8rndalsbrotet 151 over til privat gangvei Hetlevikstraumen i vest. Bj\u00f8rgeveien og Bj\u00f8rndalsbrotet er i sykkelstrategi for Bergen 2020-2030 vist som del av sykkelnettet. Bymilj\u00f8etaten har etter offentlig ettersyn bedt om at det reguleres tosidig fortau i Bj\u00f8rndalsbrotet frem til Bj\u00f8rgeveien, og 6 meter vegbredde inkludert vegskulder. Bymilj\u00f8etaten anbefaler ogs\u00e5 at dagens fortau p\u00e5 s\u00f8rsiden av kommunal vei Bj\u00f8rndalsbrotet utvides til 2,5 meter, og rekkef\u00f8lgekrav om etablering av fortauet p\u00e5 s\u00f8rsiden frem til Bj\u00f8rgeveien. Langs nordsiden aksepterer BME 2,0 meters fortausbredde. Vi vurderer at det samlede utbyggingspotensialet langs Bj\u00f8rndalsbrotet er lavt. Foresl\u00e5tt utbygging medf\u00f8rer noe \u00f8kning i trafikken, men Bj\u00f8rndalsbrotet har lav fartsgrense og det er ensidig fortau p\u00e5 strekket mellom Bj\u00f8rgeveien og planomr\u00e5det i dag. Vi vurderer derfor at det ikke er forholdsmessig \u00e5 kreve regulering av utvidet og tosidig fortau for hele strekningen frem til Bj\u00f8rgeveien. Vi har imidlertid anbefalt regulert fortau p\u00e5 nordsiden av Bj\u00f8rndalsbrotet, og utvidelse av deler av dagens fortau p\u00e5 s\u00f8rsiden. Forslagsstiller har regulert fortau p\u00e5 2,0 meter langs nordsiden av Bj\u00f8rndalsbrotet mellom avkj\u00f8rslene til felt BBB1 og BBB2 (o_SF3), med rekkef\u00f8lgekrav. Dette sikrer universelt utformet tilkomst til renovasjonsl\u00f8sningen og at det er trygt \u00e5 g\u00e5 mellom de to leilighetsbyggene. Det er regulert areal for eventuell fremtidig utvidelse av tilbud for g\u00e5ende og syklende nord for Bj\u00f8rndalsbrotet (o_SVG3), i henhold til anbefalinger fra Bymilj\u00f8etaten. I tillegg har forslagsstiller regulert utvidelse av deler av eksisterende fortau p\u00e5 s\u00f8rsiden av Bj\u00f8rndalsbrotet til 2,5 meter i tillegg til gr\u00f8fteareal (o_SF2). Bj\u00f8rndalsbrotet borettslag er negative til grunnavst\u00e5elsen, og forslagsstiller har ikke f\u00e5tt en avtale om grunnerverv med borettslaget. Det er ikke lagt inn rekkef\u00f8lgekrav om opparbeidelse av fortausutvidelsen i planforslaget fra forslagsstiller. Vi vurderer at det m\u00e5 stilles rekkef\u00f8lgekrav til opparbeiding av anbefalt fortausbredde for o_SF2, siden Bj\u00f8rndalsbrotet har en viktig funksjon som gang- og sykkelforbindelse og dagens fortau er smalt. Vi anbefaler derfor \u00e5 ta inn ny reguleringsbestemmelse \u00a7 6.2.15: - Skal fortau o_SF2 v\u00e6re ferdig opparbeidet og godkjent Saksnummer PLAN-2022/20521 Side 12 av 16 Adkomst og parkering Det foresl\u00e5s regulert to avkj\u00f8rsler fra kommunal vei Bj\u00f8rndalsbrotet (o_SKV), \u00e9n avkj\u00f8rsel til hver av utbyggingsfeltene. Parkeringen er l\u00f8st i byggenes f\u00f8rsteetasjer, med unntak av tre overflateparkeringsplasser som skal opparbeides i felt BBB2. Det er i reguleringsbestemmelsene sikret en parkeringsdekning p\u00e5 0,8 parkeringsplasser for bil og minimum 2,5 parkeringsplasser for sykkel per 100 m2 BRA bolig. Parkeringsdekningen tilsvarer minimumskravet i KPA. Forslagsstiller vil vurdere bildeling i detaljprosjektering, men dette er ikke sikret i bestemmelsene. Avfallsh\u00e5ndtering Avfall for begge feltene skal h\u00e5ndteres med nedgravde bunnt\u00f8mte containere i felt BBB1, vest for f_SV. Til offentlig ettersyn var avfallsl\u00f8sningen plassert i felt BBB2, men l\u00f8sning er flyttet etter krav fra Statnett. I foresl\u00e5tt l\u00f8sning m\u00e5 renovasjonsbilen stille seg opp i f_SV, tilkomst til parkeringskjeller for felt BBB1, ved t\u00f8mming. Siden antallet kj\u00f8rende som bruker parkeringsanlegget i felt BBB1 vil v\u00e6re lavt, vurderer vi at l\u00f8sningen er akseptabel. Det er 80 meter fra BBB2 til renovasjonspunkt via trappeadkomst, 137 meter via fortau o_SF3 som er universelt utformet. Dette overstiger den preaksepterte ytelsen i TEK17 p\u00e5 maksimalt 100 meter. Ideelt sett skulle bossl\u00f8sningen v\u00e6rt plassert midt i planomr\u00e5det for \u00e5 gi kort avstand for begge feltene. Vi vurderer at det er akseptabelt at boenhetene i nord f\u00e5r noe lengre universell tilkomst til avfallsl\u00f8sningen enn 100 meter, da hensynet til \u00e5 ivareta kollen i f_BUT har veid tyngst. Trafo Planforslaget inneb\u00e6rer at en trafo innen planomr\u00e5det m\u00e5 flyttes for \u00e5 ikke i komme i konflikt med transmisjonsnettet. Det er knyttet rekkef\u00f8lgebestemmelse til dette. Foresl\u00e5tt ny plassering (o_BKT) er s\u00f8rvest for avkj\u00f8rsel til felt BBB1 og for renovasjonsl\u00f8sningen. H\u00f8yspenningsanlegg (H370) Det g\u00e5r en transmisjonsnettledning p\u00e5 300 kV gjennom planomr\u00e5det og \u00f8st for byggeform\u00e5let, som gj\u00f8r at det er krav om utredning av magnetfelt fra h\u00f8yspenningsanlegget. Det har derfor v\u00e6rt dialog med Statnett, og Statnett har i etterkant av offentlig ettersyn v\u00e6rt i dialog med forslagsstiller og plankonsulent ang\u00e5ende n\u00f8dvendig avstand mellom ny bebyggelse og transmisjonsnettledningen samt stilt krav til anleggsperioden, se plankart (faresone H\u00f8yspenningsanlegg H370) og reguleringsbestemmelser \u00a7\u00a7 2.8.6, 3.1.1.3.a og 4.1.1. Statnett har informert om at foresl\u00e5tt bebyggelse i felt BBB2 har en utbredelse av magnetfelt over utredningsniv\u00e5et p\u00e5 0,4 \u03bcT (microtesla). Feltverdiene for felt BBB2 er beregnet til \u00e5 v\u00e6re 0,75-8 \u03bcT. Det er ikke dokumentert negative helseeffekter for verken barn eller voksne ved eksponering for elektromagnetiske felt med verdier under 200 \u03bcT, men for \u00e5 ta h\u00f8yde for den vitenskapelige usikkerheten har norske myndigheter stilt krav om utredning dersom verdiene overstiger 0,4 \u03bcT. Direktoratet for str\u00e5levern og atomsikkerhet (DSA) krever i den forbindelse at det blant annet gj\u00f8res utredninger av feltniv\u00e5 (\u00e5rsgjennomsnitt), og at det vurderes tiltak eller alternative l\u00f8sninger samt kostnader og begrunnelse for tiltakene. Forslagsstillers vurderinger fremg\u00e5r av vedlegg Notat Utredning og beregning av Elektromagnetisk str\u00e5ling fra kraftlinje \u2013 Bj\u00f8rndalsbrotet datert 18.03.2022. Saksnummer PLAN-2022/20521 Side 13 av 16 If\u00f8lge forvaltningspraksis (jf. Brosjyre for bebyggelse n\u00e6r h\u00f8yspenningsanlegg) gj\u00f8res det i dag en betydelig innsats for \u00e5 unng\u00e5 h\u00f8yere magnetfelt i bygg enn 0,4 \u03bcT. Unntak kan forekomme i byomr\u00e5der med arealknapphet. Det angis videre at det ogs\u00e5 i noen tilfeller kan aksepteres h\u00f8yere magnetfelt, etter n\u00f8yere vurderinger. I slike tilfeller ligger niv\u00e5ene ofte i omr\u00e5det 0,5-1,0 \u03bcT, som i dette planforslaget. Etter dialog med DSA, er det gitt uttrykk for at det er tilstrekkelig \u00e5 plassere oppholdsrom i felt BBB2 lengst bort fra kraftlinjen. Det er sikret i bestemmelse \u00a7 2.8.6 at det skal gj\u00f8res en vurdering av om det er mulig \u00e5 plassere oppholdsrom lengst mulig bort fra h\u00f8yspentlinjen i felt BBB2. Vi vurderer p\u00e5 bakgrunn av dette at foresl\u00e5tt bebyggelse i felt BBB2 kan aksepteres. Energi og klima Fra april 2023 har Plan- og bygningsetaten krevet klimagassberegninger i alle saker som leveres til 2. gangs behandling, men denne saken ble f\u00f8rst sendt inn til 2. gangs behandling h\u00f8sten 2022. Det er derfor ikke stilt krav om klimagassberegninger da planforslaget var kommet langt i prosess p\u00e5 det tidspunktet veilederen for klimagassberegninger ble publisert. Det er sikret i bestemmelsene at taket skal utformes som flatt tak med vegetasjonsdekke og pollinatorvennlige planter. Det tillates etablert solenergianlegg i kombinasjon med vegetasjonsdekket. Det er ikke lenger et krav med klimagassberegninger i byggesaker. Vi vil likevel oppfordre til \u00e5 levere klimagassberegninger til byggesak. Vi anbefaler ogs\u00e5 at forslagsstiller vurderer \u00f8vrige klimatiltak, inkludert nullutslipps anleggsplasser og energieffektivisering, i forbindelse med byggesaken. Areal og lokaler til frivillighet, kultur og idrettsaktiviteter i n\u00e6rmilj\u00f8et Planprosessen har p\u00e5g\u00e5tt i lang tid og areal og lokaler til frivillighet, kultur og idrettsaktiviteter i n\u00e6rmilj\u00f8et har ikke v\u00e6rt vurdert. Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Laksev\u00e5g, Gnr. 122, Bnr. 3 mfl., Bj\u00f8rndalsbrotet, arealplan-ID 65520000 vist p\u00e5 plankart, sist datert 20.12.2023. b. Tilh\u00f8rende reguleringsbestemmelser, sist datert 02.04.2024. 2. Med f\u00f8lgende endringer p\u00e5 plankartet: a. Byggegrense i nord og nordvest i felt BBB1 endres til byggegrensen og form\u00e5lsgrense som vist i plankartet ved offentlig ettersyn. b. Bestemmelsesomr\u00e5de #5 reduseres slik at det holder seg utenfor minimumsgrensen for tiltak langs sj\u00f8 p\u00e5 25 meter. c. %-BRA for felt BBB1 reduseres som en konsekvens av endret byggegrense/ form\u00e5lsgrense. 3. Med f\u00f8lgende endringer i bestemmelsene: a. Ny bestemmelse \u00a7 6.2.15: \u00abSkal fortau o_SF2 v\u00e6re ferdig opparbeidet og godkjent.\u00bb Saksnummer PLAN-2022/20521 Side 14 av 16 4. F\u00f8r kunngj\u00f8ring m\u00e5 plankart og reguleringsbestemmelser rettes i samsvar med bystyrets vedtak. Plan- og bygningsetaten Aslaug Aalen Avdelingsleder Tarje Iversen Wanvik Etatsleder Dette dokumentet er godkjent elektronisk. Saksnummer PLAN-2022/20521 Side 15 av 16 Vedlegg: Plankart RP65520000 datert 20.12.2023 Reguleringsbestemmelser datert 02.04.2024 Planbeskrivelse datert 02.04.2024 Merknadsskjema offentlig ettersyn og begrensede h\u00f8ringer datert 14.02.2024 Naturmangfoldsrapport datert 14.02.2024 Notat om elektromagnetisk str\u00e5ling datert 18.03.2022 Illustrasjonsplan datert 18.03.2020-revidert 20.12.2023 Illustrasjon-uteoppholdsareal datert 20.10.2023 Illustrasjoner-utvendige perspektiv datert 15.09.2022 Situasjon og etasjeplan datert 15.09.2022 Skredfarerapport datert 04.12.2018 Snitt datert 15.09.2022 Oppriss datert 15.09.2022 Sol- og skyggeillustrasjoner del 01 datert 09.02.2024 Sol- og skyggeillustrasjoner del 02 08.12.2022 St\u00f8yrapport datert 19.09.2022 Renovasjonsteknisk plan_Bj\u00f8rndalsbrotet datert 18.03.2021 Uttalelse fra BIR om RTP datert 07.04.2021 ROS-analyse datert 20.12.2023 VA-rammeplan datert 22.03.2021 Uttalelse Bergen Vann til VA-rammeplan Gnr 122 bnr 3 m.fl. Bj\u00f8rndalsbrotet, plan-ID 65520000 datert 23.04.2020 VA-rammeplan- svar Bergen Vann 06.04.2021 Kapasitetsberegning Bj\u00f8rndalsbrotet (vannkumsid31237) datert 26.11.2019 HB002 HB003 HB004 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20521 Saksnummer PLAN-2022/20521 Side 16 av 16 "
}