{
  "dokument_id": "29a59cbe-7489-5eaa-8c0c-1df3731b0440",
  "doc_type": "case_attachment",
  "kommune": 4601,
  "tittel": "Klage datert 19.04.2024",
  "url": "https://bergen.kommune.no/politikere-utvalg/api/fil/bk360/10661984/Klage-datert-19-04-2024",
  "tekst": "From: \"Lars Selmar Alsaker | SANDS\" <lars.selmar.alsaker@sands.no> Sent: Fri, 19 Apr 2024 13:25:11 +0200 To: \"Postmottak planogbygg\" <postmottak.planogbygg@bergen.kommune.no>; \"Postmottak Bystyrets kontor\" <Bystyrets.Kontor@bergen.kommune.no> Cc: \"britt-hege@fjordnorway.com\" <britt-hege@fjordnorway.com>; \"Frode Karlsen\" <frode.karlsen@silvalves.com>; \"Vaktsentralen, Statsforvalteren\" <sfvlpost@statsforvalteren.no> Subject: Eikeneset 33 - Fana, gnr 106 bnr 226 Eikeneset 33. S\u00f8knad om endring av vilk\u00e5r knyttet til rammetillatelse for nybygg bolig \u2013 klage over UMBYs vedtak [SANDS-MATTERS.FID727918] Categories: Bl\u00e5 kategori Bergen kommune v/PBE v/Bystyrets kontor Kopi: Statsforvalter i Vestland Fana, gnr 106 bnr 226 Eikeneset 33. S\u00f8knad om endring av vilk\u00e5r knyttet til rammetillatelse for nybygg bolig \u2013 klage over UMBYs vedtak 1. Bakgrunn for saken I 2018 vedtok UMBY i sak 163/19 \u00e5 innvilge s\u00f8knad om dispensasjon og rammel\u00f8yve til etablering av enebolig p\u00e5 gbnr 106/226. Det innvelgende vedtaket ble gjort p\u00e5 vilk\u00e5r av at en rekke s\u00e6rlig definerte tr\u00e6r p\u00e5 eiendommen ble bevart \u2013 for \u00e5 dempe fjernvirkningene av den temmelig store eneboligen. Tiltakshaver har i forbindelse med klargj\u00f8rende arbeider p\u00e5 tomten i 2022 skadet eller fjernet flesteparten av de aktuelle tr\u00e6rne som skulle vernes \u2013 slik at det n\u00e5 er p\u00e5 det rene at det fastsatte vilk\u00e5r for dispensasjon/rammel\u00f8yve er umulig \u00e5 etterleve. S\u00f8knaden ble behandlet med utgangspunkt i dagjeldende KPA fra 2011 samt reguleringsplan for Hjellestad Nordre gnr 106 bnr 220 fra 1968 (planID 311280000)i KDP for Mildehalv\u00f8ya (2006). Det ble i vedtaket i 2018/2019 feilaktig lagt til grunn at det var byggegrensen mot sj\u00f8 i KPA-2011 p\u00e5 25 meter som gjaldt, selv om dagjeldende KDP-Milde fra 2006 fastsatte byggegrensen til 50 meter \u2013 og KPA fra 2011 forutsatte at kommunedelplaner vedtatt f\u00f8r KPA-2011, fortsatt skulle gjelde. I motstridsbestemmelsen i pkt 2 i KPA-2011 het det: \u00abKommunedelplaner vedtatt f\u00f8r kommuneplanens arealdel skal fortsatt gjelde, men suppleres av kommuneplanens bestemmelser og retningslinjer der tilsvarende tema ikke er behandlet i kommunedelplanene.\u00bb Det var alts\u00e5 ingen tvil om at byggegrensen mot sj\u00f8 p\u00e5 50 meter i KDP-Milde fortsatt skulle gjelde. Det er ikke faktisk omstridt at store deler av det innvilgede bolighuset (spissen) er n\u00e6rmere sj\u00f8en enn 50 meter \u2013 avstanden mellom bygget og sj\u00f8kanten er 42 meter. Hele den s\u00f8rvendte spissen p\u00e5 oms\u00f8kte bygg er mao i strid med gjeldende byggegrensebestemmelse. I saksutredningen fra PBE som n\u00e5 har fulgt s\u00f8knaden om endrede vilk\u00e5r, har en fortsatt \u00e5 fremme den uriktige opplysningen om at man kunne legge bygge grense p\u00e5 25 meter til grunn for vedtaket om dispensasjon/rammel\u00f8yve fra 2018/2019. Vedtaket er s\u00e5ledes bygget p\u00e5 uriktig faktum/rettsforst\u00e5else. 2. Vedtak om omgj\u00f8ring av vilk\u00e5rene for dispensasjon/byggel\u00f8yve \u2013 klage over vedtak Det er n\u00e5 s\u00f8kt om at kommunen endrer vilk\u00e5rene for innvilgende dispensasjon/rammel\u00f8yve \u2013 i form av at det plantes ut noen erstatningstr\u00e6r p\u00e5 tomten. Statsforvalter uttalte i brev av 19.07.23 at: \u00abSom nemnt meiner vi at dei lokale bygningsstyremaktene har dei beste f\u00f8resetnadane for \u00e5 vurdere om dei endra forholda tilseier lemping, jf. forvaltningslova \u00a7 35 bokstav a. Avslag eller nekting av ein slik f\u00f8respurnad er for ordens skuld ikkje eit enkeltvedtak med klagerett.\u00bb PBE fremmet en \u00e5pen innstilling uten \u00e5 konkludere \u2013 men la i innstillingen til grunn f\u00f8lgende: \u00abVilk\u00e5ret som s\u00e5dan, som i utgangspunktet var s\u00f8kt endret, er ikke noe som kan realitetsbehandles etter plan- og bygningsloven. Slike endringer m\u00e5 i tilfelle forutsette en vurdering etter fvl. \u00a7 35. Vi viser i den forbindelse til avvisning av s\u00f8knad datert 09.06.2023 og Statsforvalteren sitt brev av 19.07.2023.\u00bb I m\u00f8te den 21.03.2023 fattet UMBY, med hjemmel i forvaltningslovens \u00a7 35, vedtak om \u00e5 tillate vilk\u00e5rene for dispensasjon/rammel\u00f8yve endret. Vedtaket l\u00f8d: \u00ab1. Vedtak datert 20.06.2018 omgj\u00f8res i medhold av forvaltningslovens \u00a7 35 f\u00f8rste ledd bokstav a. 2. Vedtaket endres til at det plantes seks tr\u00e6r som erstatning for de som m\u00e5 felles.\u00bb UMBYs vedtak av 21.03.2024 p\u00e5klages med dette. Underretning om vedtaket ble mottatt av parten den 08.04.24, og klagefristen er da 29.04.2024. Klagen er dermed rettidig. I forbindelse med UMBYs behandling ble det imidlertid ikke utredet eller omtalt hva som er den forvaltningsrettslige realitet i relasjon til plan- og bygningsloven ved at innvilgelse av et tiltak p\u00e5 vilk\u00e5r erstattes av innvilgelse av samme tiltak med et nytt sett av vilk\u00e5r. Men n\u00e5r man n\u00e5 i realiteten oms\u00f8ker et boligtiltak med et nytt sett av vilk\u00e5r \u2013 s\u00e5 m\u00e5 slik s\u00f8knad p\u00e5 helt vanlig m\u00e5te vurderes opp mot det arealplangrunnlag som gjelder p\u00e5 det tidspunkt s\u00f8knaden behandles. Man kan ikke komme unna plan- og bygningslovens regler om at bygges\u00f8knader skal avgj\u00f8res med utgangspunkt i gjeldende arealplaner \u2013 ved \u00e5 fatte omgj\u00f8ringsvedtak med hjemmel i forvaltningslovens \u00a7 35. N\u00e5r PBE i sitt fagnotat sier at \u00abVilk\u00e5ret som s\u00e5dan, som i utgangspunktet var s\u00f8kt endret, er ikke noe som kan realitetsbehandles etter plan- og bygningsloven\u00bb, s\u00e5 anf\u00f8res det at dette ikke stemmer. S\u00f8knaden om dispensasjon/rammel\u00f8yve for \u00e5 etablere en enebolig med et nytt sett av vilk\u00e5r \u2013 er en s\u00f8knad som m\u00e5 behandles p\u00e5 helt vanlig m\u00e5te etter plan- og bygningslov. Og da skal KPA-2019, og 50 meters byggegrense \u2013 legges til grunn. Det er da ikke grunnlag for \u00e5 innvilge s\u00f8knaden om dispensasjon/rammel\u00f8yve med et nytt sett av vilk\u00e5r \u2013 av den enkel grunn at tiltaket er i strid med gjeldende arealplan \u2013 nemlig KPA fra 2019. Man kan ikke hoppe bukk over at det er gjeldende planer som skal legges til grunn for byggesaksbehandling (jfr pbl. \u00a7 11-6 om KPAs rettsvirkning) \u2013 ved \u00e5 kamuflere vedtaket bak omgj\u00f8ringsreglene i fvl. \u00a7 35. Plan- og bygningslov gjelder lex specialis i forhold til forvaltningsloven \u2013 og man kan da ikke hoppe bukk over at det er gjeldende arealplaner som gjelder p\u00e5 vedtakstidspunktet som skal legges til grunn for byggesaksbehandlingen. At vedtaket skjer som en omgj\u00f8ring med hjemmel i fvl. \u00a7 35, endrer ikke at det er tale om en s\u00f8knad som gjelder dispensasjon/byggetillatelse \u2013 og som dermed m\u00e5 behandles i tr\u00e5d med reglene i plan- og bygningslov. Et annet forhold er at man ikke kan omgj\u00f8re vilk\u00e5r for dispensasjon/byggel\u00f8yve, med hjemmel i fvl. \u00a7 35, der vedtak som s\u00f8kes reparert i seg selv er ugyldig. Vedtaket fra 2018/2019 la til grunn at byggegrensen mot sj\u00f8 var 25 meter. Dette er imidlertid \u00e5penbart uriktig. Byggegrensen mot sj\u00f8 p\u00e5 50 meter i KDP-Milde fra 2006 gjaldt fortsatt i 2018/2019, og KPA-vedtaket i 2011 endret ikke dette. Man kan ikke gjennom endrede vilk\u00e5r reparere et vedtak som allerede er ugyldig. Skal man da endre noe \u2013 s\u00e5 m\u00e5tte jo det v\u00e6re \u00e5 oppheve det ugyldige fattede vedtaket. Det vises ogs\u00e5 til at den treplantingsplan som er lagt til grunn for de 6 tr\u00e6r som skal plantes til erstatning for de som er felt, ikke vil gjenskape den opprinnelige situasjonen. De er oms\u00f8kt plantet enten for n\u00e6r nabogrense, tett inntil mur\u2013 eller i skrinn jord der de vil ha d\u00e5rlige vekstvilk\u00e5r. Etter nabologens \u00a7 2 skal tr\u00e6r som hovedregel ikke v\u00e6re n\u00e6rmere nabogrense enn tredjeparten av treh\u00f8yden. Man kan ikke da basere nye endrede vilk\u00e5r p\u00e5 at tr\u00e6r skal plantes n\u00e6r nabogrense. Basert p\u00e5 fagekspert fra motpart, sertifisert arborist, Bj\u00f8rnar Aaseb\u00f8 fra Aaseb\u00f8 Trepleie vil disse tr\u00e6rne teoretisk maksimalt f\u00e5 en kronediameter p\u00e5 0,5 meter beregnet ut fra teoretisk tilgjengelig areal for rot. I praksis vil kronediameter bli mindre. I tillegg er skaden p\u00e5 tr\u00e6r underrapportert. I virkeligheten er det skade p\u00e5 flere tr\u00e6r hvorav ett allerede er d\u00f8dt. Tatt i betrakting at tomt n\u00e5 eies av et profesjonelt firma som vil \u00f8nske \u00e5 maksimere sin investering, Er det \u00e5 forvente at nabolov \u00a73 vil bli benyttet for \u00e5 maksimere verdien p\u00e5 utbyggingen ettersom sj\u00f8utsikt \u00f8ker verdien. Det som da vil bli igjen er kun ett tre. Dette har i tillegg skader p\u00e5 rot i forbindelse med planering av tomten. I tillegg er det skader p\u00e5 stamme fra lagt tilbake i tid. Bildet av treet som blir igjen er vedlagt under. Allerede d\u00f8dt tre kan ses vedsiden av. Basert p\u00e5 dette m\u00e5 det kunne konkluderes med at tiltaket med \u00e5 skule det faktiske forholdet med at huset er veldig h\u00f8yt og eksponert mot sj\u00f8, som s\u00e6rdeles mislykket. Av de 14 tr\u00e6rne som skulle bevares, blir det kun 1 tre igjen som i tillegg har skader. Disse helt konkrete forhold, som tilsier at de avb\u00f8tende tiltak ikke vil ivareta de samme hensyn som det opprinnelige vilk\u00e5r, ble verken dr\u00f8ftet eller vurdert under UMBY sin saksbehandling, selv om anf\u00f8rslene var fremholdt med styrke av v\u00e5r klient. Noen slik vurdering er heller ikke reflektert i begrunnelsen for vedtaket. Dette representerer b\u00e5de en mangler ved saksbehandling og begrunnelsen. Etter fvl. \u00a7 25 b\u00f8r de \u00ab... hovedhensyn som har v\u00e6rt avgj\u00f8rende ved ut\u00f8ving av forvaltningsmessig skj\u00f8nn\u00bb nevnes i begrunnelsen for vedtaket. P\u00e5 vegne av klient bes det med grunnlag i det ovennevnte om at f\u00f8rsteinstansen opphever UMBYs vedtak av 21.03.2024. I motsatt fall bes saken oversendt Statsforvalter for klagebehandling. Det bes om at alle nye dokumenter i saken uoppfordret oversendes undertegnede, jfr. fvl. \u00a7 17, 2. og 3. ledd. Med vennlig hilsen/Yours sincerely Lars Selmar Alsaker Partner | Advokat | Attorney at Law SANDS Advokatfirma DA Nyg\u00e5rdsgaten 95, 5008 Bergen | Norway T: +47 55 30 10 11 M: +47 419 16 711 S: +47 55 30 10 00 sands.no LinkedIn "
}