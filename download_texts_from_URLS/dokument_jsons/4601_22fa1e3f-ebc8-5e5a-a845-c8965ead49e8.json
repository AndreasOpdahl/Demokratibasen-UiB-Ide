{
  "dokument_id": "22fa1e3f-ebc8-5e5a-a845-c8965ead49e8",
  "doc_type": "case_presentation",
  "kommune": 4601,
  "tittel": "Fana, Gnr. 13, Bnr. 107 mfl., Jacob Kj\u00f8des veg, detaljregulering, arealplan-ID 64570000, 2.gangsbehandling",
  "url": "https://bergen.kommune.no/politikere-utvalg/api/fil/bk360/9557444/Framstilling-Fana-Gnr-13-Bnr-107-mfl-Jacob-Kjodes-veg-detaljregulering-arealplan-ID-64570000-2-gangsbehandling",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/56552-25 Fana, Gnr. 13, Bnr. 107 mfl., Jacob Kj\u00f8des veg, detaljregulering, arealplan- ID 64570000, 2.gangsbehandling Hva saken gjelder: Tippetue Arkitekter AS foresl\u00e5r p\u00e5 vegne av forslagsstiller Anne Marita Milde detaljregulering for et omr\u00e5de p\u00e5 Paradis i Fana bydel. Planomr\u00e5det har en st\u00f8rrelse p\u00e5 omtrent 3,2 dekar, og ligger rundt 200 meter i luftlinje s\u00f8r for bybaneholdeplassen p\u00e5 Paradis. Omr\u00e5det ligger i krysset mellom kommunal vei Jakob Kj\u00f8des veg og privat vei Jakob Kj\u00f8des vei. I Kommuneplanens arealdel (KPA2018) er omr\u00e5det avsatt til sone 2 \u2013 byfortettingssone, og ligger innenfor hensynssoner for infrastruktur (fjernvarme), funksjonell strandsone og kulturmilj\u00f8. Figur 1 (venstre): Oversiktskart som viser plassering av planomr\u00e5det. H\u00f8yre bilder viser flyfoto med r\u00f8d markering av planomr\u00e5det sammen med lokalsenter og bybaneholdeplassen p\u00e5 Paradis. Planomr\u00e5det omfatter eiendommene 13/867 og 13/107 (Jakob Kj\u00f8des vei 11), deler av den kommunale veien \u00f8st for eiendommen og deler av den private veien mot s\u00f8r, samt mindre deler av tilgrensende private naboeiendommer. Nord for planomr\u00e5det ligger eldre villa fra 1920 og nyere bygg som brukes av R\u00f8de kors, rett over veien mot \u00f8st ligger nyere bebyggelse med boligblokker. Mot vest ligger gr\u00f8ntomr\u00e5de som fortsetter ned mot \u00abDet d\u00f8de hav\u00bb, mens mot s\u00f8rvest ligger Kj\u00f8de-eiendommen med store gr\u00f8nne parkarealer. Terrenget stiger fra s\u00f8rvest og mot nord\u00f8st, og planomr\u00e5det har skr\u00e5nende terreng mot s\u00f8r. Planforslaget legger til rette for ny boligbebyggelse, og forutsetter at dagens boligbygg p\u00e5 tomten rives. Planforslaget omfattes ikke av forskrift om konsekvensutredninger. 1 Hovedinnhold i planforslaget Planforslaget tilrettelegger for boligbebyggelse gjennom form\u00e5let blokkbebyggelse og feltet BB p\u00e5 plankartet. Innenfor felt BB foresl\u00e5s etablering av inntil 14 boenheter med tilh\u00f8rende uteoppholdsarealer, felles innend\u00f8rs parkeringsanlegg for biler, sykler og boder. Planomr\u00e5det omfatter deler av kommunal og privat del av Jacob Kj\u00f8des veg med oppgradering av kryss og fortau. Den nye boligbebyggelsen best\u00e5r av to leilighetsbygg, hvor byggeh\u00f8yden f\u00f8lger terrenget og trapper ned mot s\u00f8r. Bygget mot nord har 4 etasjer, mens bygget mot s\u00f8r\u00f8st har 3 etasjer over parkeringsgarasjen. P\u00e5 plankartet er maksimal byggeh\u00f8yde fastsatt med maksimal byggeh\u00f8yde p\u00e5 kote +34 p\u00e5 bygget mot nord og kote + 31 p\u00e5 bygget mot s\u00f8r\u00f8st. I planforslaget er det foresl\u00e5tt en maksimal utnyttelsesgrad p\u00e5 %-BRA = 140% for felt BB. Felles uteoppholdsarealer foresl\u00e5s p\u00e5 skr\u00e5nende terreng mot s\u00f8r, i tillegg til at alle boenhetene har private utearealer i form av balkong eller terrasser som henvender seg mot s\u00f8r og s\u00f8rvest. Inngang til bygget og adkomst for g\u00e5ende er fra nord\u00f8stlig del av tomten. Parkeringsanlegg ligger under \u00f8stre del av det s\u00f8rlige bygget, med tilkomst fra s\u00f8rsiden av tomten. Renovasjonsarealer foresl\u00e5s p\u00e5 nord\u00f8stre del av tomten mot Jakob Kj\u00f8des veg, med eget bygg for oppbevaring av individuelle bossholdere. Vestlig del av planomr\u00e5det foresl\u00e5s med gr\u00f8nnstruktur, og en hensynssone landskap H550 knyttet til strandsonen til \u00abDet d\u00f8de hav\u00bb. Det foresl\u00e5s hensynssoner for frisikt H140 ved adkomsten mot nord\u00f8st, ved innkj\u00f8ring til parkeringsanlegget mot s\u00f8r og fortau mot krysset. Figur 2: Venstre bilde viser plankart med foresl\u00e5tt ny boligbebyggelse innenfor felt BB. H\u00f8yre bilde viser illustrasjonsplan som viser foresl\u00e5tt boligbebyggelse fordelt p\u00e5 to bygg mot nord og s\u00f8r\u00f8st, sammen med plassering av felles uteoppholdsarealer mot s\u00f8r, og arealer mot nord\u00f8st for adkomst og renovasjon. Figur 3: Venstre bilde viser den foresl\u00e5tte nye boligbebyggelsen fordelt p\u00e5 to bygg, sett fra s\u00f8rvest med skr\u00e5nende uteoppholdsarealer og inngang til parkeringskjeller p\u00e5 h\u00f8yre side. H\u00f8yre bilde viser omr\u00e5det mot nord\u00f8st med adkomst for g\u00e5ende, inngang og renovasjonsarealer med eget bygg for oppbevaring av bossholdere. 2 Planstatus I KPA2018 er planomr\u00e5det avsatt til sone 2 \u2013 byfortettingssone, og omfattes av flere hensynssoner knyttet til for infrastruktur, funksjonell strandsone og kulturmilj\u00f8. Planomr\u00e5det omfattes av Kommunedelplan \u00abNy Paradis, Hop, Nesttun og Nesttun vest\u00bb (arealplan-ID 15700000), vedtatt i 2001. Planomr\u00e5det ligger utenfor planomr\u00e5det til omr\u00e5dereguleringsplan for Paradis, men omfattes av eldre reguleringsplan for \u00abFana. gnr 14 bnr 134 mfl., Ny-paradis og deler av Paradis\u00bb (areaplan-ID15640000), vedtatt i 2004. Nordre del av planomr\u00e5det overlapper med p\u00e5g\u00e5ende reguleringsprosess for \u00abFana. Gnr. 13 br. 1132, Tunvegen- Jacob Kj\u00f8des veg, gang og sykkelveg\u00bb (arealplan-ID 65020000). Figur 4: Venstre bilde viser utdrag av KPA2018 med r\u00f8d markering av planomr\u00e5det. Midtre bilde viser at planomr\u00e5det med r\u00f8d markering ligger utenfor og s\u00f8r for omr\u00e5deregulering av Paradis, som er vist med omtrentlig plassering med bl\u00e5 sirkel. H\u00f8yre bilde viser r\u00f8d markering av planomr\u00e5det sammen med oransje plangrenser for ulike p\u00e5g\u00e5ende reguleringsprosesser p\u00e5 Paradis. Planprosess og medvirkning H\u00f8ring og offentlig ettersyn Planforslaget ble sendt p\u00e5 h\u00f8ring og lagt ut til offentlig ettersyn i perioden 09.05.2020 \u2013 23.06.2020. Det kom inn 9 private merknader og 15 offentlige uttalelser fra h\u00f8ringsinstanser. Disse er oppsummert og kommentert av forslagsstiller i merknadsskjema datert 03.05.2022. I uttalelser og merknader ble det i hovedtrekk pekt p\u00e5 f\u00f8lgende: \u2022 Byggeh\u00f8yder, volum og terrenginngrep: o Bygningsvolum, byggeh\u00f8yder og utstrekning b\u00f8r reduseres grunnet negative konsekvenser for nabobebyggelse i form av \u00f8kt innsyn, d\u00e5rligere utsyn og forverret sol/skygge-forhold. o Bygget framst\u00e5r massivt og dominerende med manglende tilpassing til str\u00f8kets karakter, typologi, terreng og topografi. o Nedtrapping i terreng foresl\u00e5s av flere h\u00f8ringsparter. o Bygningsstrukturen m\u00e5 deles opp, ta i bruk saltak og ha volum n\u00e6rmere tilpasset villabebyggelsen i omr\u00e5det. \u2022 Trafikksikkerhet: o H\u00f8yere parkeringsdekning for \u00e5 motvirke u\u00f8nsket gateparkering. o Det pekes p\u00e5 flere trafikale utfordringer for vegen, som stor trafikkmengde, bratt veg, smale siktsoner, manglende fortau og stor lokal fotgjengertrafikk. o Framtidig adkomst b\u00f8r v\u00e6re der den er i dag, med hensyn til trafikksikkerhet. o Renovasjonsl\u00f8sningen er ikke tilfredsstillende, da den vil medf\u00f8re rygging/man\u00f8vrering p\u00e5 kommunal veg, og kraning av boss over fortauet. o Det m\u00e5 tilknyttes til rammetillatelse eller igangsettelsestillatelse at Paradiskrysset med tilkomst til Jacob Skj\u00f8des veg skal v\u00e6re ferdig utbygget i samsvar med 3 reguleringsplan for gang og sykkelvegen Tunvegen \u2013 Jacob Kj\u00f8des veg (arealplanID 65020000). \u2022 Naturmangfold: o Bebygd areal b\u00f8r trekkes lenger unna gr\u00f8nnstruktur, det m\u00e5 gj\u00f8res botanisk befaring som belyser bevaringsverdig biologisk mangfold og s\u00e5 mye som mulig av eksisterende vegetasjon innenfor funksjonell strandsone m\u00e5 bevares. o Stier som leder til friluftsomr\u00e5det \u00abD\u00f8dehavet\u00bb m\u00e5 ikke avskj\u00e6res eller p\u00e5 annen m\u00e5te \u00f8delegges. Begrenset h\u00f8ring Det er foretatt en begrenset h\u00f8ring av revidert planforslag i perioden 21.06.2022-21.08.2022. I det reviderte planforslaget ble det foresl\u00e5tt utvidelse av krysset mellom kommunal og privat del av Jacob Kj\u00f8des veg, fortau har blitt forlenget inn i privat del av Jacob Kj\u00f8des veg og det foresl\u00e5s renovasjonsl\u00f8sning med individuelle beholdere/tradisjonell l\u00f8sning. Til begrenset h\u00f8ring kom det inn 4 private merknader og 2 offentlige uttalelser fra h\u00f8ringsinstanser. Merknadene og uttalelsene er oppsummert og kommentert av plankonsulenten i merknads- og endringsskjema datert 25.11.2022. I uttalelser og merknader ble det i hovedtrekk pekt p\u00e5 f\u00f8lgende: \u2022 Naboene i \u00f8st (Jacob Kj\u00f8des veg 8) og s\u00f8r uttrykker en viss skepsis til om l\u00f8sningen er trafikksikker. Skepsisen handler ogs\u00e5 om at det i s\u00f8r (gnr. 13, bnr. 115 og 119) gj\u00f8res inngripen p\u00e5 naboeiendom, mens l\u00f8sningen som fremmes er mer trafikksikker enn det som ble presentert til offentlig h\u00f8ring og ettersyn. \u2022 Bymilj\u00f8etaten frar\u00e5der nye avkj\u00f8rsler til gnr. 13, bnr. 131. Endringer etter offentlig ettersyn og begrenset h\u00f8ring Planmaterialet er oppdatert etter offentlig ettersyn og begrenset h\u00f8ring. Endringene som er foretatt etter offentlig ettersyn og begrenset h\u00f8ring, kommer frem av merknadskjemaer datert 03.05.2022 og 14.08.2023. Oppsummert inneb\u00e6rer endringene: \u2022 Byggeh\u00f8yder, volum og terrenginngrep o Bruksareal er redusert fra 160% til 140% (reduksjon p\u00e5 250 kvm). o Antall boenheter redusert fra 16 til 14. o Bebyggelsen er lagt lavere i terrenget. Bygget i nord er trukket lenger inn b\u00e5de fra nord\u00f8st, vest og s\u00f8r. Det trappes ned fra nord mot s\u00f8r. o \u00d8verste etasje er brutt opp i to volum for \u00e5 ivareta siktlinje mellom R\u00f8de Kors- bygget og Kj\u00f8deparken. o Redusert volum gir mindre skyggekast mot Jacob Kj\u00f8des veg 8. o Takform skal v\u00e6re tilpasset str\u00f8kets karakter med krav om sal- eller mansardtak. o Inngang direkte fra gateplan. o Balkonger etableres innenfor byggegrensen. o Krav om dempet fargeskala o Murer mot tilkomstvei til Jacob Kj\u00f8des veg 15 (Kj\u00f8deeiendommen) f\u00e5r lavere h\u00f8yde. Murer skal avtrappes og beplantes per 2. meter samt kles med naturstein. \u2022 Trafikk o Avkj\u00f8ring fra Jacob Kj\u00f8des veg mot Jacob Kj\u00f8des veg 13-15 er utvidet for st\u00f8rre svingradius. o I samme avkj\u00f8ring er det lagt til rette for mer fortau p\u00e5 nordsiden, samt etablering av fortau p\u00e5 s\u00f8rside av vei. o F\u00f8r det gis igangsettingstillatelse skal Paradiskrysset og avkj\u00f8ring Jacob Kj\u00f8des veg/Statsminister Michelsens veg v\u00e6re bygget ut. 4 \u2022 Renovasjon o Renovasjonsl\u00f8sning er endret fra bunnt\u00f8mte containere til individuelle beholdere. \u2022 Gr\u00f8nnstruktur o Grensen er justert mot vest for \u00e5 tilpasse planforslaget til eldre reguleringsplan. Figur 5: Snitt gjennom planomr\u00e5det sett mot vest, nord er til h\u00f8yre og \u00f8st er til venstre. Eksisterende bebyggelse som forutsettes revet er markert med rosa strek. Foresl\u00e5tt ny bebyggelse er tegnet med sort og gr\u00e5 strek. Tidligere foresl\u00e5tt ny bebyggelse til h\u00f8ring og offentlig ettersyn er vist med oransje farge. Fagetatens vurdering og anbefaling: Plan- og bygningsetaten har utarbeidet et fagnotat som f\u00f8lger saken. Under oppsummeres kort de mest sentrale vurderinger i saken, se vedlagt fagnotat for utfyllende informasjon. Overordnede planer PBE vurderer at planforslaget f\u00f8lger opp KPA2018 sine intensjoner for sone 2 \u2013 byfortettingssone og overordnede m\u00e5l i KPS om \u00e5 tilrettelegge for en attraktiv og aktiv g\u00e5by. N\u00e6rhet til sentrumsomr\u00e5det og bybanestoppet p\u00e5 Paradis gir grunnlag for en h\u00f8y utnyttelsesgrad p\u00e5 tomten. PBE anbefaler hovedform\u00e5let bolig og det planfaglige grepet, og anbefaler at planforslaget vedtas med foresl\u00e5tte endringer. Grad av utnyttelse og bebyggelsesstruktur Gjennom reguleringsprosessen er den foresl\u00e5tte bebyggelsen bearbeidet for \u00e5 tilpasse til eksisterende bebyggelse i omr\u00e5det og gi mindre fjernvirkning. I revidert planforslag er byggegrensen trukket inn fra vest og s\u00f8r, s\u00f8ndre del av bebyggelsen er lavere enn den nordre bebyggelsen, samtidig som den nordre bebyggelsen er splittet i to volum for \u00e5 ivareta utsikt og lys mot nabobebyggelsen mot nord. PBE st\u00f8tter de foresl\u00e5tte byggeh\u00f8yder, grad av utnytting og bebyggelsesstruktur. Beboersammensetning Det foresl\u00e5s at de 14 boenhetene har varierte st\u00f8rrelser fra rundt 50m2 og opp til 130m2, og det foresl\u00e5s krav om at minst 2 familieboliger skal v\u00e6re over 80m2 og ha utgang direkte til uteareal p\u00e5 bakkeplan. PBE vurderer at planforslaget f\u00f8lger krav i KPA2018 om boligsammensetning. Uteoppholdsarealer Felles uteoppholdsarealer foresl\u00e5s p\u00e5 den s\u00f8ndre del av tomten, og krav til plassering, utforming og kvaliteter er sikret i bestemmelser. PBE har ingen innvendinger mot foresl\u00e5tte l\u00f8sninger. 5 Samferdsel og G\u00e5byen Bergen Planforslaget har en parkeringsdekning for biler p\u00e5 maksimalt 0,6 plasser per 100 m2 BRA bolig, og at sykkelparkering har minimum 2,5 plasser per 100 m2 BRA bolig. PBE st\u00f8tter den foresl\u00e5tte parkeringsdekningen for bil og sykkel, men anbefaler at 10% av p-plasser reserveres for gjesteparkering og at 25% av p-plasser reserveres som bildelingsplasser. PBE anbefaler at dette sikres gjennom endring av reguleringsbestemmelser, se forslag til vedtak. Renovasjon Gjennom reguleringsprosessen er det vurdert flere alternative renovasjonsl\u00f8sninger i dialog med Bymilj\u00f8etaten og BIR, med blant annet nedgravde bunnt\u00f8mte containere og hydraulisk lift. I revidert planforslag foresl\u00e5s tradisjonell l\u00f8sning med individuelle beholdere. Det foresl\u00e5s et eget bygg for oppbevaring av bosspann p\u00e5 nordvestsiden av tomten, og eget omr\u00e5de ute for henting og t\u00f8mming. Begge omr\u00e5dene ligger p\u00e5 egen eiendom, men inneb\u00e6rer at renovasjonsbil stopper i Jakob Kj\u00f8des veg. Bymilj\u00f8etaten har akseptert den foresl\u00e5tte l\u00f8sningen og at kj\u00f8rende trafikk kan passere mens t\u00f8mming p\u00e5g\u00e5r. PBE har ingen innvendinger mot den foresl\u00e5tte l\u00f8sningen. Gr\u00f8nne tak og vegger Utforming av tak foresl\u00e5s med saltak eller mansardtak for \u00e5 ivareta tilpasning til eksisterende bebyggelse i omr\u00e5det, utformingen er sikret gjennom reguleringsbestemmelser. PBE vurderer at gr\u00f8nne tak ikke er forenlig med den foresl\u00e5tte takformen og tilpasning til eksisterende bebyggelse, men viser til at reguleringsbestemmelser i stedet har krav om naturterreng og pollinatorvennlige planter p\u00e5 uteoppholdsarealene. Naturmangfold Etter naturmangfoldloven (nml.) \u00a7 7 skal prinsippene i nml. \u00a7\u00a7 8 til 12 legges til grunn som retningslinjer ved ut\u00f8velse av offentlig myndighet. Det er gjennomf\u00f8rt botanisk befaring og utarbeidet notat av konsulent, se vedlegg datert 11.08.2020. PBE har i sitt fagnotat vurdert og begrunnet planforslaget mot prinsippene i naturmangfoldloven \u00a7\u00a7 8 til 12. PBE vurderer at prinsippene i naturmangfoldloven er tilstrekkelig ivaretatt i planforslaget. Trafikk \u2013 tilkomst og sikkerhet Det foresl\u00e5s oppgradering av kryss og fortau for \u00e5 ivareta trafikktilkomst og sikkerhet. P\u00e5 grunn av terrengforhold er utvidelsen av krysset s\u00f8r for tomten foresl\u00e5tt med mindre siktsone enn Vegvesenet sin h\u00e5ndbok N100. Dette begrunnes av forslagsstiller med lavt trafikkniv\u00e5, samt at veistandard og fartsdempende tiltak begrenser kj\u00f8refarten. For \u00e5 ivareta trafikksikkerhet for g\u00e5ende foresl\u00e5s forlengelse av fortau p\u00e5 vestsiden av Jakob Kj\u00f8des veg og etablering av fortau p\u00e5 s\u00f8rsiden av krysset. For syklende foresl\u00e5s det at sykling kan foreg\u00e5 i blandet trafikk i kj\u00f8rebanen, med begrunnelse i lav trafikkmengde. PBE har ingen innvendinger mot de foresl\u00e5tte l\u00f8sningene. Etter innspill fra eier av eiendommen 13/131 (Jakob Kj\u00f8des veg 7) foresl\u00e5s det \u00e5 regulere en ny avkj\u00f8rsel fra Jakob Kj\u00f8des og direkte inn til eiendommen. Bymilj\u00f8etaten (BME) og PBE anbefaler ikke dette, med begrunnelse i at flere avkj\u00f8rsler over fortau p\u00e5 en skolevei bidrar til \u00e5 svekke trafikksikkerheten. Den aktuelle eiendommen 13/131 (Jakob Kj\u00f8des veg 7) har i dag allerede tilkomst via eiendommen 13/894 (Jakob Kj\u00f8des veg 5). Begge eiendommene skal f\u00e5 utvidet tilkomstvei gjennom reguleringsplanen \u00abTunvegen \u2013 Jacob Kj\u00f8des veg, gang- og sykkelveg\u00bb (arealplanID 65020000) som er i prosess. PBE anbefaler derfor at den nye foresl\u00e5tte avkj\u00f8ringen i planforslaget tas ut av plankartet. Energi og klima Det er ikke utarbeidet klimagassberegninger, og det er ikke vurdert temaer som gjenbruk av bygg og bygningsmaterialer eller fossilfrie/utslippsfrie anleggsplasser. PBE begrunner dette 6 med at saken har hatt en lang prosess frem mot et omforent plangrep. PBE vurderer at solceller p\u00e5 taket kan benyttes forutsatt at dette tilpasser seg str\u00f8kskarakteren. Anbefaling PBE anbefaler f\u00f8lgende vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Fana, Gnr. 13, Bnr. 107 mfl., Jacob Kj\u00f8des veg, arealplan-ID 64570000 vist p\u00e5 plankart, sist datert 12.05.2023. b. Tilh\u00f8rende reguleringsbestemmelser, sist datert 24.08.2023 2. Med f\u00f8lgende endringer. a. Avkj\u00f8rselspil til gnr./bnr. 13/131 fjernes fra plankartet. Bestemmelse 2.10.3 strykes. b. Ny bestemmelse 3.1.1.3.e: Gjesteparkering skal utgj\u00f8re 10% av totalt antall parkeringsplasser. Minimum 25% skal avsettes til bildeling. Antallet plasser avrundes til n\u00e6rmeste hele tall. c. F\u00f8r kunngj\u00f8ring m\u00e5 plankart og reguleringsbestemmelser rettes i samsvar med bystyrets vedtak. \u00d8konomiske konsekvenser: Saken har ikke direkte \u00f8konomiske konsekvenser for Bergen kommune. Byr\u00e5dets vurdering og anbefaling/konklusjon: Planomr\u00e5det har en relativ sentral beliggenhet p\u00e5 Paradis med gode kollektivforbindelser, med kort vei til bybaneholdeplass og bussholdeplass. Omr\u00e5det har n\u00e6rhet til dagligvarer, tjenesteyting og sosial infrastruktur med skoler og barnehager. Vestland fylkeskommune har de siste \u00e5rene oppgradert det sentrale veisystemet med fortau og sykkelfelt langs skoleveien mot Paradis skole. Byr\u00e5det er opptatt av at Bergen skal vokse de kommende \u00e5rene og ha st\u00f8rre fart p\u00e5 boligbyggingen, og ser derfor positivt p\u00e5 forslaget om \u00e5 rive eksisterende bolig for \u00e5 gi plass til en fortetting med 14 nye boenheter. Planforslaget bidrar til \u00e5 styrke utviklingen av Paradis, samtidig som det viser god tilpasning til eksisterende bebyggelse, kulturmilj\u00f8 og terreng. N\u00e6rheten til bybaneholdeplassen gir gode muligheter for fortetting i samsvar med overordnede m\u00e5l i kommuneplanens samfunnsdel (KPS) om G\u00e5byen, gode og trygge bomilj\u00f8, samt reduksjon av transportbehov og klimagassutslipp. Byr\u00e5det er positiv til planforslagets hovedgrep og form\u00e5l. Forslaget med to boligbygg p\u00e5 nordre og s\u00f8r\u00f8stre del av tomten gir god tilpasning til det skr\u00e5nende terrenget mot s\u00f8r, samtidig som det gir god plassering og utforming av felles s\u00f8rvendte uteoppholdsarealer. Det er positivt at planforslaget er bearbeidet etter offentlig ettersyn for \u00e5 ivareta innspill og anbefalinger fra naboer, ber\u00f8rte parter og myndigheter. Dette gir god tilpasning til tomten, sikrer kvalitet p\u00e5 boligbygg og uteomr\u00e5der, i tillegg til at trafikksikkerheten forbedres langs Jakob Kj\u00f8des veg. Byr\u00e5det vurderer at foresl\u00e5tte byggeh\u00f8yder, utnyttelsesgrad og hovedgrep er i samsvar med f\u00f8ringer for sone 2 \u2013 byfortettingssone i KPA2018. Byr\u00e5det er opptatt av \u00e5 utvikle gode bomilj\u00f8, og det er positivt at det tilrettelegges for varierte boligst\u00f8rrelser og gode felles uteoppholdsarealer. Dette f\u00f8lger ogs\u00e5 opp viktige f\u00f8ringer i 7 KPA2018, og gir grunnlag for gode bomilj\u00f8 som kan passe for b\u00e5de barnefamilier og beboere i ulike livsfaser. Parkering Byr\u00e5det st\u00f8tter PBE sitt forslag om \u00e5 reservere 10% av p-plasser for gjesteparkering. Dette kan bidra til \u00e5 unng\u00e5 gateparkering og trafikk\u00f8kning i n\u00e6romr\u00e5det, noe som blant annet naboer har tatt opp i sine merknader. Byr\u00e5det st\u00f8tter at bestemmelser endres i samsvar med PBE sin anbefaling (jamf\u00f8r vedtakspunkt 1.B.a): Ny \u00a7 3.1.1.3.e: \u00abGjesteparkering skal utgj\u00f8re 10% av totalt antall parkeringsplasser.\u00bb Byr\u00e5det st\u00f8tter ikke PBE sitt forslag om \u00e5 reservere 25% av p-plasser for bildelingsplasser. Planforslaget tilrettelegger for et mindre privat parkeringsanlegg, og det kan v\u00e6re utfordrende med tilgang for eksterne bildelingsbrukere som ikke er beboere. Bildeling kan fungere bedre ved st\u00f8rre parkeringsanlegg hvor det er god tilgjengelighet og et st\u00f8rre kundegrunnlag som ikke er avgrenset til n\u00e6rmeste beboere. Selv om reguleringsplanen ikke stiller krav om at en andel av parkeringsplassene reserveres til bildeling, s\u00e5 vil reguleringsplanen samtidig ikke v\u00e6re til hinder for at slike delel\u00f8sninger kan etableres i parkeringsanlegget i fremtiden dersom beboerne \u00f8nsker dette. Trafikk Byr\u00e5det st\u00f8tter oppgradering av Jakob Kj\u00f8des veg med forlengelse og utvidelse av fortau. Dette er viktig for trafikksikkerheten til myke trafikanter, og s\u00e6rlig med tanke p\u00e5 at Jakob Kj\u00f8des veg er skolevei. Ut fra samme hensyn st\u00f8tter ikke byr\u00e5det forslaget om \u00e5 etablere en ny avkj\u00f8rsel fra Jakob Kj\u00f8des over fortau og inn til eiendommen 13/131 (Jakob Kj\u00f8des veg 7). P\u00e5g\u00e5ende reguleringsprosess med \u00abTunvegen \u2013 Jacob Kj\u00f8des veg, gang- og sykkelveg\u00bb (arealplanID 65020000) vil ivareta behov for tilkomst til b\u00e5de 13/131 (Jakob Kj\u00f8des veg 7) og 13/894 (Jakob Kj\u00f8des veg 5) gjennom en oppgradering av den eksisterende tilkomstveien (Figur 6). Byr\u00e5det st\u00f8tter vurderingene fra BME og PBE om at det ikke b\u00f8r etableres flere avkj\u00f8ringer fra Jakob Kj\u00f8des vei over fortauet til skoleveien, og anbefaler at avkj\u00f8rselspilen tas ut av plankartet og bestemmelser (jamf\u00f8r vedtakspunkt 1.A.a og 1.B.b). Figur 6: Alle bilder viser eiendommen 13/131 (Jakob Kj\u00f8des veg 7) markert med r\u00f8d sirkel. Venstre bilde viser utdrag av plankartet med foresl\u00e5tt ny avkj\u00f8ring med avkj\u00f8rselspil fra Jakob Kj\u00f8des vei. Midtre bilde viser flyfoto av dagens situasjon med adkomst over eiendommen 13/894 (Jakob Kj\u00f8des veg 5). H\u00f8yre bilde viser foresl\u00e5tt oppgradering av veitilkomst i p\u00e5g\u00e5ende reguleringsprosess med \u00abTunvegen \u2013 Jacob Kj\u00f8des veg, gang- og sykkelveg\u00bb (arealplanID 65020000). Energi og klima Byr\u00e5det etterlyser utarbeidelse av klimagassberegninger som del av reguleringsprosessen. Dette er et krav i KPA2018, og er viktig for at reguleringsplaner kan vurdere ulike l\u00f8sninger for utforming, materialbruk, gjenbruk og andre tiltak for \u00e5 minimere energibruk og klimagassutslipp. Byr\u00e5det anbefaler at dette utarbeides til byggesak, og anbefaler at det sikres gjennom supplering av reguleringsbestemmelse \u00a7 2.11.1 (jamf\u00f8r vedtakspunkt 1.B.c): 8 Nytt strekpunkt under \u00a7 2.11.1: \u00abKlimagassberegning med vurdering av tiltak for \u00e5 minimere energibruk og klimagassutslipp.\u00bb PBE vurderer at energil\u00f8sninger kan benytte solceller p\u00e5 taket, forutsatt at dette tilpasser seg str\u00f8kskarakteren. I forslag til bestemmelser er det ikke sikret konkret at det er tillatt \u00e5 plassere solceller p\u00e5 taket. Byr\u00e5det vurderer at reguleringsbestemmelser b\u00f8r gi mulighet for solceller p\u00e5 taket, uten at det n\u00f8dvendigvis er krav om dette, og anbefaler f\u00f8lgende supplering av reguleringsbestemmelse \u00a7 3.1.2.3 (jamf\u00f8r vedtakspunkt 1.B.d): Supplering av \u00a7 3.1.2.3: \u00abDet tillates plassering av solceller p\u00e5 taket\u00bb. Naturmangfoldloven I PBE sitt fagnotat er det gjort en gjennomgang av naturmangfoldloven (nml.) \u00a7\u00a7 8 til 12, og i planbeskrivelsen er det ogs\u00e5 gjort vurderinger knyttet til naturmangfoldloven. Det g\u00e5r fram av nml. \u00a7 7 at prinsippene i \u00a7\u00a7 8 til 12 skal legges til grunn som retningslinjer ved ut\u00f8ving av offentlige myndighet. Videre g\u00e5r det fram at denne vurderingen skal fremg\u00e5 av vedtaket. Bestemmelsene supplerer den generelle begrunnelsesplikten for enkeltvedtak i forvaltningsloven \u00a7 25. Byr\u00e5det viser derfor til PBE sine vurderinger knyttet til naturmangfoldloven \u00a7\u00a7 8 til 12, og vurderer dette som tilstrekkelig. Byr\u00e5det ser generelt positivt p\u00e5 at allerede utbygde tomter brukes til kompakt ny boligbygging. Det er i den forbindelse positivt at planomr\u00e5det i l\u00f8pet av reguleringsprosessen ble utvidet vestover, og at skr\u00e5ningen med naturmangfoldverdier blir regulert til gr\u00f8nnstruktur med tilh\u00f8rende bestemmelser knyttet til biologisk mangfold. Det fremg\u00e5r av planbeskrivelsen og Naturmangfoldsrapporten at det er flere st\u00f8rre asketr\u00e6r i den s\u00f8rlige delen av dagens hage. Asketr\u00e6r er r\u00f8dlistet som s\u00e5rbar. Byr\u00e5det er opptatt av \u00e5 ta vare p\u00e5 naturmangfoldet, samtidig som det legges til rette for verdiskaping og viktig boligbygging. Byr\u00e5det anbefaler at dette hensynet sikres i reguleringsbestemmelser, samtidig som det gis fleksibilitet for utvikling av tomten, og anbefaler f\u00f8lgende ny bestemmelse (jamf\u00f8r vedtakspunkt 1.B.e): Ny \u00a7 2.5.4: \u00abEksisterende store asketr\u00e6r skal ivaretas i st\u00f8rst mulig grad. Det tillates flytting av asketr\u00e6r innenfor planomr\u00e5det.\u00bb Konklusjon Byr\u00e5det vurderer at planforslaget bidrar til viktig boligbygging at de foresl\u00e5tte l\u00f8sninger i hovedsak er i samsvar med KPA2018. Den sentrale plasseringen p\u00e5 Paradis med gode kollektivtilbud og n\u00e6rhet til sykkelveier, dagligvarer, tjenesteyting og sosial infrastruktur, bidrar til en aktiv og attraktiv byutvikling. Bearbeiding av planforslaget etter h\u00f8ring og offentlig ettersyn har ivaretatt viktige innspill fra naboer og myndigheter. Dette har bidratt til st\u00f8rre kvalitet p\u00e5 bygg og uterom, ivaretatt tilpasning mot omgivelsene og gitt mer trafikksikre l\u00f8sninger. Byr\u00e5det anbefaler at planforslaget vedtas sammen med foresl\u00e5tte endringer. Begrunnelse for framleggelse til bystyret: I henhold til plan- og bygningsloven (2008) \u00a7 3-3, 2. ledd, ligger det til bystyret selv \u00e5 vedta reguleringsplan, jf. \u00a7 12-12. Utvalg for milj\u00f8 og byutvikling skal avgi innstilling i saken. Byr\u00e5det innstiller til bystyret \u00e5 fatte f\u00f8lgende vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: A. Fana, Gnr. 13, Bnr. 107 mfl., Jacob Kj\u00f8des veg, detaljregulering, arealplan-ID 64570000, vist p\u00e5 plankart, sist datert 12.05.2023, med f\u00f8lgende endringer: 9 a) Avkj\u00f8rselspil til gnr./bnr. 13/131 fjernes fra plankartet. B. Tilh\u00f8rende reguleringsbestemmelser, sist datert 25.08.2023, med f\u00f8lgende endringer: a) Ny \u00a7 3.1.1.3.e: \u00abGjesteparkering skal utgj\u00f8re 10% av totalt antall parkeringsplasser.\u00bb b) \u00a7 2.10.3 strykes. c) Nytt strekpunkt under \u00a7 2.11.1: \u00abKlimagassberegning med vurdering av tiltak for \u00e5 minimere energibruk og klimagassutslipp.\u00bb d) Supplering av \u00a7 3.1.2.3: \u00abDet tillates plassering av solceller p\u00e5 taket\u00bb. e) Ny \u00a7 2.5.4: \u00abEksisterende store asketr\u00e6r skal ivaretas i st\u00f8rst mulig grad. Det tillates flytting av asketr\u00e6r innenfor planomr\u00e5det.\u00bb 2. F\u00f8r kunngj\u00f8ring av vedtak skal plankart og bestemmelser oppdateres i samsvar med bystyrets vedtak. Dato: 27. februar 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 03.11.2023 Plankart datert 12.05.2023 Reguleringsbestemmelser datert 25.08.2023 Planbeskrivelse datert 07.07.2023 Merknadsskjema datert 03.05.2022 Merknadsskjema datert 25.11.2022 Illustrasjonsplan200 datert 25.11.2022 Illustrasjonsplan500 datert 25.11.2022 Snitt og oppriss datert 30.09.2022 Fotomontasje perspektiv datert 24.11.2022 Sol- og skyggeillustrasjoner datert 10.11.2022 Lengde- og tverrprofiler vegv datert 27.04.2022 ROS-analyse datert 03.05.2022 VA-rammeplan datert 15.01.2020 Kulturminnedokumentasjon datert 24.09.2019 St\u00f8yrapport datert 30.10.2018 Renovasjonsteknisk plan datert 17.02.2022 Trafikkfaglig notat datert 25.02.2021 Trafikkanalyse datert 30.01.2019 Botanisk befaring datert 11.08.2020 Tilleggsdokumentasjon om kryssutforming og mindre justering av planomr\u00e5de datert 04.11.2021 10 "
}