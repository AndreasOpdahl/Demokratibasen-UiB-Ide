{
  "dokument_id": "70c28aba-a2e0-5bf4-b639-9f071405ba6d",
  "doc_type": "case_attachment",
  "kommune": 4601,
  "tittel": "Klage fra Elisabeth Haavig Bakke datert 08.11.2023",
  "url": "https://bergen.kommune.no/politikere-utvalg/api/fil/bk360/9876433/Klage-fra-Elisabeth-Haavig-Bakke-datert-08-11-2023",
  "tekst": "Elisabeth Haavig Bakke Sudmanns vei 10 5037 Bergen BERGEN KOMMUNE 4. november 2023 sztralarkivet .. J_ ,Q S6 / Dok.nr. 57,3 Gnr. Bnr._ Bergen Kommune Plan- og bygningsetaten Mottatt O 8 NOV 2023 Postboks 7700 Avdeling/kontor: _ Saksbehandler: _ 5020 Bergen Offentlig: _ Arkiv nr: KLAGE P\u00c5 BYSTYRETS VEDTAK 27. SEPTEMBER 2023 OM OMR\u00c5DEREGULERING FOR BERGEN HUS. BYBANEN FRA SENTRUM TIL \u00c5SANE, DELSTREKNING 1 OG DELSTREKNING 2, KAIGATEN - SANDBROGATEN OG SANDBROGATEN - EIDSV\u00c5GTUNNELEN, PLANID 65810000 OG PLANID 65800000. MANGLENDE UTREDNING AV ALTERNATIVE L\u00d8SNINGER. ANMODNING OM UTSATT IVERKSETTING AV VEDTAKET. Det vises til Bergen bystyres vedtak 27. september 2023 reguleringsplan for Bybanen fra Sentrum til \u00c5sane \u00abDelstrekning 2: Sandbrogaten - Eidsv\u00e5gstunnelen. PlanlD 65810000 og \u00abDelstrekning 1: Kaigaten - Sandbrogaten\u00bb. PlanlD 65800000. 1. Klage. Jeg klager p\u00e5 Bystyrets vedtak 27. september 2023 reguleringsplan for Bybanen fra Sentrum til \u00c5sane, delstrekning 1 og 2. Klagen begrunnes med at det hefter mangler ved utredning av alternative l\u00f8sninger for bybanetrase gjennom Bergen sentrum og Sandviken. Et viktig prinsipp for utredning er at utredningen skal v\u00e6re s\u00e5 omfattende og grundig som n\u00f8dvendig. Kravene til hvor omfattende og grundig utredningen skal v\u00e6re, \u00f8ker jo st\u00f8rre tiltakets virkninger er. Underveis i et utredningsarbeid kan ny kunnskap bidra til at utredningsniv\u00e5et b\u00f8r revurderes. 22. mai 2022 ble det kunngjort av Statens Vegvesen at de ville bygge en eller to nye Fl\u00f8yfjelltunneler, og at en eller to av de eksisterende tunnelene ville bli liggende ubrukt og murt igjen. Statens Vegvesen har senere konkludert med at de ville bygge en ny tunnel og forlenge og utbedre en av de eksisterende 1 tunnelene. En av de eksisterende tunnelene vil ikke bli benyttet og vil bli murt igjen. Bergen kommune, som har p\u00e5tatt seg \u00e5 utarbeide reguleringsplan for Bybanen i Bergen, har ikke vurdert hvilke muligheter/virkninger disse nye opplysningene kunne f\u00e5 for utarbeidelse av reguleringsplanen p\u00e5 strekningen Sentrum - Sandviken. \u00c5 benytte den p\u00e5 sikt ledige Fl\u00f8yfjelltunnelen til deler av Bybanens trase mellom Bergen sentrum og \u00c5sene vil ha en rekke positive effekter: - Reduserte anleggskostnader og redusert anleggsperiode. Det er billigere \u00e5 legge skinner i en eksisterende tunnel enn\u00e5 bygge ny tunnel og/eller legge skinner i vegbaner med kryssende infrastruktur (vannledninger, kloakkledninger, str\u00f8mkabler, telekabler m.m.). Tilknytning kan f.eks. skje via ny bro ved Nyg\u00e5rdstangen med bybanetrase Kaigaten - Nonneseter- Bystasjonen - bro til ny \u00e5pning til eksisterende Fl\u00f8yfjelltunnel. Knutepunkt for de ulike bybanetraseene kan v\u00e6re ved Bystasjonen. - Bryggen vil kunne bli b\u00e5de bil- og banefri. - Inngripende fysiske tiltak i historiske omr\u00e5der i Bergen Sentrum og Sandviken vil kunne reduseres. - Beredskap og sikkerhet. Torget og Bryggen vil kunne nyttes til n\u00f8dvendig buss- og biltrafikk og til utrykning for politi, ambulanse og brannvesen. Evakuering og transport i krisesituasjoner, dersom Fl\u00f8yfjelltunnelene eller Eidsv\u00e5gstunnelen ikke kan brukes, kan skje via sentrum. - Sandviken, Bergen sentrum og Nordnes vil bevares som funksjonelle n\u00e6romr\u00e5der for de som bor der og som bruker omr\u00e5dene. Kollektiv transport i n\u00e6romr\u00e5det kan ivaretas av elektriske busser uten at mobiliteten til de som bor der og andre blir hindret av stengte gater og bybaneskinner. - Kortere reisetid med bybanen til/fra \u00c5sane. Det er opplyst at Bergen sentrum har ikke kapasitet til \u00e5 l\u00f8se kollektivtrafikken fra \u00c5sane med busser alene med den befolknings\u00f8kning som er forventet frem til 2050. Sandviken og ytre Sandviken har ca. 15 000 innbyggere (Bergen byleksikon 2013), \u00c5sane har ca. 35 000 innbyggere (planbeskrivelse KPA 2018). Nevnte tunnell\u00f8sning vil sikre rask transport til og fra Bergen sentrum for beboerne og andre i \u00c5sane og i ytre Sandviken. - Havniv\u00e5stigning. Fremtidige problemer med forh\u00f8yet vannstand vil ikke p\u00e5virke bruk av ledig Fl\u00f8yfjelltunnel til bybanetrase. Den eneste ulempen vil v\u00e6re at de planlagte bybanestoppene p\u00e5 Torget, i Sandbrogaten og muligens ogs\u00e5 ved Sandvikskirken vil falle bort. Busslinje 18 2 til Formannsvei og busslinje 10 til Mulen kan fortsatt sikre det gode kollektivtilbud til og fra de indre og \u00f8vre deler av Sandviken som vi allerede har. (Det er for \u00f8vrig opplyst i m\u00f8ter at busslinjene 18 til Formannsvei og 10 til Mulen ville fortsette \u00e5 g\u00e5 ogs\u00e5 etter at Bybanen var satt i drift.) De nye opplysningene i mai 2022 om Vegvesenets planer med de eksisterende Fl\u00f8yfjelltunnelene endret faktagrunnlaget vesentlig for arbeidet med reguleringsplanene som ble sendt p\u00e5 h\u00f8ring for bybanen Bergen Sentrum - \u00c5sane. Forvaltningsloven paragraf 17-1 omhandler forvaltningens utredningsplikt. Bestemmelsen har anvendelse p\u00e5 enkeltvedtak, jfr. fvl \u00a7 3. Lovavdeling kom med en uttalelse 25. april 1975 som sa at bestemmelsen er et \u00abuttrykk for et generelt prinsipp\u00bb. Dette betyr at prinsippet om forvaltningsorganets utredningsplikt vil gjelde selv utenfor lovens angitte anvendelsesomr\u00e5de. Samme rettsoppfatning har Sivilombudsmannen i sin \u00e5rsmelding fra 1985. Den manglende utredning av alternative l\u00f8sninger for bybanetrase gjennom Bergen sentrum og Sandviken, etter at det 22. mai 2022 ble klart at det snart ville bli en \u00abledig\u00bb tunnel fra Nyg\u00e5rdstangen til sporsl\u00f8yfen i Sandviken (n\u00e5v\u00e6rende s\u00f8rg\u00e5ende l\u00f8p av Fl\u00f8yfjelltunnelene), er en saksbehandlingsfeil, beg\u00e5tt b\u00e5de av planavdelingen i Bergen kommune, av Byr\u00e5det og av Bystyret, som er av en slik karakter at reguleringsplanene for Bybanen delstrekning 1 og delstrekning 2 m\u00e5 v\u00e6re ugyldige. 1. Krav om utsatt iverksettelse av reguleringsplanen. Det anmodes om at iverksettelsen av reguleringsplanen utsettes til klagen er avgjort, jfr. fvl. paragraf 42. Med hilsen ~cJxfo. ~- Elisabeth Haavig Bakke :j s~ 3 "
}