{
  "dokument_id": "2aa7e5a3-8ab9-5505-a3f1-0b57dd230784",
  "doc_type": "case_attachment",
  "kommune": 4601,
  "tittel": "Vegteknisk vurdering avkj\u00f8rsel",
  "url": "https://bergen.kommune.no/politikere-utvalg/api/fil/bk360/11327550/Vegteknisk-vurdering-avkjorsel",
  "tekst": " Opprettet Kontroll Godkjent THF ANH THF V\u00e5r referanse: 23027-Not03 Bergen, 22.01.2024 NOTAT Til: Bergen kommune - Plan- og bygningsetaten Fra: Haugen VVA AS, v/Thor-Henrik Fredriksen Statsminister Michelsens veg. Gnr./Bnr. 13/1155. Avkj\u00f8rsel til boligprosjekt \u2013 vegteknisk vurdering Tiltakshaver Desyvfjell AS \u00f8nsker \u00e5 bygge et leilighetsbygg med 6-7 boenheter p\u00e5 delfelt BKS3 i planomr\u00e5det 62570000 \u2013 Fana. Gnr. 13 Bnr. 54, 68 m.fl. Ny Paradis/Paradis, felt KB4. Dagens felles private atkomstveg langs boligfeltet skal opprustes i henhold til reguleringsplan 65180000 \u2013 Fana. Gnr. 13 Bnr. 105 m.fl. Statsminister Michelsens veg. I denne planen er avkj\u00f8rsel til delfelt BKS3 vist med avkj\u00f8rselspil. Plassering: Avkj\u00f8rsel fra regulert veg f_SV2 plasseres i \u00f8stre del av eiendommen. Eksisterende natursteinsmur mot felt BB4 skal opprettholdes. Avkj\u00f8rsel forskyves omtrent 6m i forhold til avkj\u00f8rselspil p\u00e5 reguleringsplan. Dette for \u00e5 oppn\u00e5 tilstrekkelig frisikt i avkj\u00f8rsel mot natursteinsmur, samt for tilpasning mot planlagt bebyggelse p\u00e5 eiendommen. Frisikt: Frisiktlinje for avkj\u00f8rsel settes til 3x20m. Dette er i henhold til krav i Vegdirektoratets H\u00e5ndbok N100 \u2013 Veg- og gateutforming \u2013 pkt. 4.1.4 Avkj\u00f8rsler. Trafikkmengden i avkj\u00f8rsel er mindre enn 50 \u00c5DT. Stoppsikt i veg f_SV2 er 20m (fartsgrense 30 km/t). \u00d8yepunktets plassering ift. vegkant blir 3m grunnet fartsgrense og trafikkmengden. Det m\u00e5 ikke bygges hindringer med h\u00f8yde over 0,5m innenfor frisiktsonen. Kj\u00f8rem\u00f8nster: Utbedret veg f_SV2 blir en felles privat atkomstveg for delfelt BKS2-4 og BB5-6. Vegen er definert som \u00ab\u00d8vrig boligveg\u00bb i henhold til pkt. 2.6.2 i H\u00e5ndbok N100 med lav trafikkmengde og fartsgrense 30 km/t. Bredde p\u00e5 vegen blir 3,5m. Vegen bygges med snuplass for lastebil ved avkj\u00f8rsel til delfelt BB5. Det anbefales at kj\u00f8ret\u00f8y i avkj\u00f8rsel til felt BKS3 rygger inn p\u00e5 eiendommen, fra felles privat atkomstveg. Dermed benyttes b\u00e5de avkj\u00f8rsel og atkomstveg som snuareal for kj\u00f8ret\u00f8y. For \u00e5 benytte dette kj\u00f8rem\u00f8nsteret er det viktig at frisikt i avkj\u00f8rsel er tilstrekkelig. Kj\u00f8rem\u00f8nster i felles private veger kan defineres av vegeiere, s\u00e5 lenge det ikke oppst\u00e5r trafikkfarlige situasjoner. For best mulig utnyttelse av vegarealet i boligfeltet anbefales det at felles kj\u00f8reveg blir benyttes som man\u00f8vreringsareal for inn-/utkj\u00f8ring i delfelt BKS3. Forhold til andre avkj\u00f8rsler: Avkj\u00f8rsel til delfelt BKS4 (Gnr. 13 Bnr. 699 og 1118) er regulert som veg f_V6. Denne vil komme omtrent p\u00e5 motsatt side av veg f_SV2 som avkj\u00f8rsel til felt BKS3. Dermed vil kryssomr\u00e5de fungere Bes\u00f8ksadresse: Kanalveien 5, 5068 Bergen Telefon: 55 59 82 60 Web: www.haugenvva.no E-post: post@haugenvva.no Org.nr. 911 566 664 Bankgiro: 3411.36.62427 Side 2 av 2 som en m\u00f8teplass for atkomstvegen. I tillegg er avkj\u00f8rsel til felt BB6 vist som med avkj\u00f8ringspil vest for avkj\u00f8rsel til felt BKS4. Her anbefales at veg f_V6 ogs\u00e5 benyttes som avkj\u00f8rsel til felt BB6. Dermed vil antall avkj\u00f8rsler fra atkomstvegen reduseres. Dette vil v\u00e6re et trafikksikringstiltak som reduserer antall krysningspunkt. Vedlegg: Tegn.nr. D03 \u2013 Plan og lengdeprofil avkj\u00f8rsel felt BKS3 \u2013 Veg f_SV2.3 (M=1:250/50) Bes\u00f8ksadresse: Kanalveien 5, 5068 Bergen Telefon: 55 59 82 60 Web: www.haugenvva.no E-post: post@haugenvva.no Org.nr.911 566 664 Bankgiro: 3411.36.62427 "
}