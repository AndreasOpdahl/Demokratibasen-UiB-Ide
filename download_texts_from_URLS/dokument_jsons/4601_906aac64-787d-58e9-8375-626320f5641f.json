{
  "dokument_id": "906aac64-787d-58e9-8375-626320f5641f",
  "doc_type": "case_attachment",
  "kommune": 4601,
  "tittel": "Statsforvalteren omgj\u00f8r vedtak. Drotningsvikveien 131. Klage p\u00e5 tillatelser",
  "url": "https://bergen.kommune.no/politikere-utvalg/api/fil/bk360/11588554/Statsforvalteren-omgjor-vedtak-Drotningsvikveien-131-Klage-pa-tillatelser",
  "tekst": " V\u00e5r dato: V\u00e5r ref: 04.11.2024 2024/13101 Deres dato: Deres ref: 23/125778-14 STATENS VEGVESEN Saksbehandler, innvalgstelefon Postboks 1010 Nordre \u00c5l David Larsen, 55 57 20 16 2605 LILLEHAMMER Bergen kommune \u2013 gnr. 136, bnr. 43, Drotningsvikveien 131. Dispensasjon og rammetillatelse til oppf\u00f8ring av ny enebolig, bolig 1 Vi viser til klage datert 9. april 2024 og oversendelse av klagesak fra Bergen kommune i brev datert 4. september 2024. Vedtak: Statsforvalteren i Vestland omgj\u00f8r Bergen kommunes vedtak datert 17. mars 2024, ref. 2023/256739-6, om \u00e5 innvilge dispensasjon og rammetillatelse for oppf\u00f8ring av ny bolig, bolig 1, p\u00e5 ovennevnte eiendom. Statsforvalteren avsl\u00e5r dispensasjonss\u00f8knaden og dermed ogs\u00e5 s\u00f8knaden om rammetillatelse. Sakens bakgrunn Vi forutsetter at partene kjenner sakens bakgrunn og gir derfor kun et kortfattet sammendrag. Ansvarlig s\u00f8ker Tyark AS s\u00f8kte 21. juni 2023 p\u00e5 vegne av tiltakshaver Backer Bolig AS om dispensasjon og rammetillatelse til oppf\u00f8ring av oppf\u00f8ring av \u00e5tte frittliggende eneboliger i tun med felles carport p\u00e5 ovennevnte eiendom. S\u00f8knaden omfatter i tillegg opparbeiding av utearealer med tilh\u00f8rende mindre forst\u00f8tningsmurer og riving av tre eksisterende bygg p\u00e5 eiendommen. Under er utklipp fra situasjonsplanen hvor bolig 1 er markert: E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 Til s\u00f8knaden kom det to merknader fra naboer, h\u00f8ringsuttalelser fra Statens vegvesen, Statsforvalteren i Vestland og Vestland fylkeskommune og interne uttalelser fra Bymilj\u00f8etatens fra henholdsvis veiforvaltningsseksjonen og seksjon for natur- og milj\u00f8forvaltning. Veivesenet konkluderte i sin h\u00f8ringsuttalelse datert 8. august 2023 med at det ikke er grunnlag for \u00e5 gi dispensasjon. Hovedbegrunnelsen til veivesenet er at s\u00e5 lenge arbeidet med Sotrasambandet p\u00e5g\u00e5r, m\u00e5 det ikke komme mer trafikk ut p\u00e5 riksvei 555 enn det som allerede er godkjent fra regulerte omr\u00e5der. I h\u00f8ringsuttalelse datert 14. august 2023 stilte Statsforvalteren seg kritisk til dispensasjon for tiltaket. If\u00f8lge Statsforvalteren b\u00f8r gr\u00f8ntomr\u00e5det sikres av hensyn til dets verdi for naturmangfoldet. Omr\u00e5det er if\u00f8lge Statsforvalteren ogs\u00e5 egnet for lek og opphold av barn og unge, og eventuell utbygging m\u00e5 vurderes opp mot Rikspolitisk retningslinje for \u00e5 styrke barn og unges interesser i planleggingen, se kommuneplanens arealdel \u00a7 13. Fylkeskommunen uttalte i brev datert 21. juli 2023 at krysset mellom fylkesvei og kommunal vei m\u00e5 utarbeides i samsvar med reguleringsplanen for Sotrasambandet for \u00e5 ikke skape kapasitetsutfordringer dersom det skal bygges ut nye eneboliger p\u00e5 eiendommen. Fylkeskommunen viste til at det oms\u00f8kte prosjektet vil f\u00f8re til ytterligere \u00f8kning av trafikk som vil gi ytterligere og vesentlige utfordringer for trafikksikkerheten p\u00e5 riksvei 555. Etter fylkeskommunens syn er tiltaket s\u00e5 omfattende at det utl\u00f8ser krav om detaljregulering. Fylkeskommunen frar\u00e5det dispensasjon. I brev datert 2. august 2023 ga Bymilj\u00f8etaten v/veiforvaltningsseksjonen og seksjon for natur- og milj\u00f8forvaltning felles h\u00f8ringsuttalelse. Veiforvaltningsseksjonen viste til at tiltaket vil medf\u00f8re b\u00e5de \u00f8kt biltrafikk og \u00f8kt antall myke trafikanter i omr\u00e5det. Det er vist til at trafikk\u00f8kningen vil utfordre m\u00e5let om nullvisjonen og strider med anbefalingene i G\u00e5strategien i Bergen kommune. Trafikk\u00f8kningen strider if\u00f8lge veiforvaltningsseksjonen ogs\u00e5 med nullvekstm\u00e5let, som er vedtatt som en del av kommuneplanen og Milj\u00f8l\u00f8ftet. Veiforvaltningsseksjonen deler ogs\u00e5 veivesenets syn om at \u00f8kt trafikk kan p\u00e5virke de eksisterende trafikale utfordringene s\u00e6rlig knyttet til n\u00f8detatene i Bergen vest og \u00d8ygarden kommune. Bymilj\u00f8etaten v/seksjon for natur- og milj\u00f8forvaltning viste i sin h\u00f8ringsuttalelse datert 2. august 2023 til at eiendommen best\u00e5r av verdifull natur og inng\u00e5r som del av et relativt sammenhengende gr\u00f8ntdrag mot nord. Videre at eiendommen ogs\u00e5 kan ha funksjon som n\u00e6rnatur for lek og rekreasjon. Tiltaket vil if\u00f8lge seksjon for natur- og milj\u00f8forvaltning etterlate en sv\u00e6rt smal og inneklemt gr\u00f8nn korridor mellom bratt fjell og nye boliger. Etter deres syn vil tiltaket ellers beslaglegge st\u00f8rre gr\u00f8ntareal med naturlig vegetasjon og v\u00e6re uheldig med tanke p\u00e5 utbyggingspresset i omr\u00e5det for \u00f8vrig. S\u00f8knaden ble f\u00f8rst avsl\u00e5tt av kommunen i vedtak datert 13. oktober 2023. Etter klage fra tiltakshaver i brev datert 24. oktober 2023 ble avslaget omgjort til innvilgelse av kommunens byr\u00e5d for byutvikling 17. mars 2024. Innvilgelsen ble p\u00e5klaget av Statens vegvesen i brev datert 9. april 2024. I klagen pekte veivesenet p\u00e5 negative konsekvenser for trafikken, Sotrasambanet og samfunnssikkerheten. Klagen ble kommentert av tiltakshaver i brev datert 23. april 2024. I tr\u00e5d med byr\u00e5dens vedtak 17. mars 2024 utstedte kommunens plan- og bygningsetat rammetillatelse i vedtak datert 10. mai 2024. Statens vegvesen klaget p\u00e5 rammetillatelsen og viste til at den burde v\u00e6rt gitt p\u00e5 f\u00f8lgende vilk\u00e5r: Side: 3/6 \u00abDet kan ikke gis tillatelse til tiltak innenfor planomr\u00e5det f\u00f8r det foreligger en vurdering fra Statens vegvesen / Sotrasambandet for at slike tiltak kan aksepteres. En slik vurdering kan f\u00f8rst innhentes fra Statens vegvesen / Sotrasambandet i 2. kvartal av 2027.\u00bb Kommunen behandlet dette som en supplerende klage, men opprettholdt sitt vedtak om dispensasjon. Saken ble derfor oversendt til oss for endelig avgj\u00f8relse. Regelverk Forvaltningsloven gjelder for Statsforvalterens behandling av klagesaken, se plan- og bygningsloven (pbl.) \u00a7 1-9 f\u00f8rste avsnitt. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte avsnitt og rundskriv T-2/09 fra Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, se forvaltningsloven (fvl.) \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, se fvl. \u00a7 34 fjerde avsnitt. Dispensasjon Det kan s\u00f8kes dispensasjon fra bestemmelser i lov og plan etter pbl. \u00a7 19-2 f\u00f8rste avsnitt: \u00abKommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen.\u00bb I \u00a7 19-2 andre avsnitt er hovedvilk\u00e5rene for dispensasjon: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Bestemmelsen oppstiller to vilk\u00e5r som begge m\u00e5 v\u00e6re oppfylt for at dispensasjon kan innvilges, se vesentlighets- og fordel-/ulempevilk\u00e5ret. F\u00f8rst n\u00e5r begge disse vilk\u00e5rene er oppfylt, er det relevant \u00e5 gj\u00f8re en skj\u00f8nnsmessig vurdering av om dispensasjon b\u00f8r innvilges, se ordlyden \u00abkan\u00bb. Plansituasjon Eiendommen omfattes av reguleringsplanen \u00abLAKSEV\u00c5G. GNR 136, DROTNINGSVIK, OLAHAUGEN VEST\u00bb, vedtatt 29. juni 1987 med planID 4601_7660000. I denne planen er eiendommen satt av til frittliggende sm\u00e5husbebyggelse. Arealform\u00e5let er ikke i strid med arealform\u00e5let om kommuneplanens arealdel (KPA); bebyggelse og anlegg, se KPA \u00a7 2.4. En mindre del av eiendommen (7,7 %) ligger innenfor reguleringsplanen for Sotrasambandet (plan- ID 62990000), og er regulert til samferdselsanlegg og teknisk infrastruktur. If\u00f8lge KPA best\u00e5r nesten hele eiendommen (98,1 %) av form\u00e5let \u00f8vrig byggesone. Unntaket er et mindre gr\u00f8ntdrag som skj\u00e6rer igjennom eiendommen helt i vest (1,9 % av eiendommen). I \u00f8vrig byggesone tillates ikke vesentlig nybygging, se planbestemmelsen i KPA \u00a7 26.5.1. If\u00f8lge bestemmelsen kan det tillates eneboliger eller tomannsboliger, forutsatt at \u00f8vrige krav i bestemmelsene her er oppfylt. Side: 4/6 Statsforvalterens vurdering Saken gjelder klage p\u00e5 kommunens vedtak om dispensasjon til oppf\u00f8ring av ny enebolig, bolig 1, p\u00e5 gnr. 136, bnr. 43 i Bergen kommune. Det rettslige utgangspunktet er at n\u00e5r en s\u00f8knad er fullstendig, plikter kommunen \u00e5 gi tillatelse dersom tiltaket ikke er i strid med plan- og bygningslovgivningen, se pbl. \u00a7 21-4 f\u00f8rste avsnitt f\u00f8rste setning. Dersom tiltaket er i strid med denne lovgivningen, skal s\u00f8knaden derimot avsl\u00e5s, med mindre det innvilges dispensasjon. Tillatelse til den nye eneboligen er avhengig av dispensasjon fra KPA \u00a7 26.5.1. Som begrunnelse viser vi til Byr\u00e5den for byutvikling sin behandling av sp\u00f8rsm\u00e5let i saksfremstilling datert 17. mars 2024 med kommunens referanse 2023/256739-6. Er vilk\u00e5rene for \u00e5 kunne gi dispensasjon oppfylt? Sp\u00f8rsm\u00e5let er om hensynene bak bestemmelsen i KPA \u00a7 26.5.1 og/eller regionale interesser blir vesentlig tilsidesatt ved dispensasjon. Kommuneplanen for Bergen kommune (KPA2018) \u00a7 26.5.1 har f\u00f8lgende ordlyd: \u00ab... I \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsen her er oppfylt...\u00bb De \u00ab\u00f8vrige krav\u00bb som bestemmelsen viser til, gjelder ulike typer rammeforutsetninger for bebyggelsen: slik som st\u00f8yforhold, trafikkbelastning, utnyttingsgrad og stedstilpassing. Bestemmelsen \u00e5pner ogs\u00e5 for mindre n\u00e6ringsvirksomheter under de samme kriteriene. Det skal herunder ogs\u00e5 legges vekt p\u00e5 tiltakets mulige ulemper for omgivelsene. Vi legger til grunn kommunens redegj\u00f8relse for hensynene bak bestemmelsen, som er \u00ab\u00e5 definere hvilke spesielle regler som skal gjelde for omr\u00e5der avsatt til \u00f8vrig byggesone. Bestemmelsen skal blant annet sikre at det ikke gis tillatelse til utstrakt boligbebyggelse i omr\u00e5der med d\u00e5rlig eller redusert kollektivdekning. Hensynet antas videre \u00e5 skulle redusere omfanget av bilbasert boligbygging. Bestemmelsen viser til at det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt. Det er da en forutsetning at det ikke er potensiale for videre utstrakt boligbygging i omr\u00e5det.\u00bb1 Det er ikke tvilsomt at utbyggingen samlet sett vil f\u00f8re til en viss tilsidesettelse av disse hensynene. Dette st\u00f8ttes av Bystyrets intensjon med KPA om \u00f8kt fortetting fortrinnsvis innenfor sone 1 til 3. Avgj\u00f8rende er om tilsidesettelsen er vesentlig. Eiendommen har n\u00e6r tilknytning til dagligvare, ulike tjenestetilbud, kollektivtransport, skole og barnehage. Det er ca. 6 min gange fra eiendommen og til busstoppet \u00abDrotningsvik rv. 555\u00bb med bussforbindelser til Sotra, Flesland og Bergen sentrum. Utbyggingen oppfyller for \u00f8vrig kravene til utnyttelse i s\u00e5 vel reguleringsplanen som KPA. Isolert sett kan dette dra i retning av at hensynene bak bestemmelsen ikke blir vesentlig satt til side ved dispensasjonen. Etter v\u00e5r vurdering er det avgj\u00f8rende i saken likevel hvorvidt tiltaket vil p\u00e5virke trafikksituasjonen i omr\u00e5det. Vi viser her til at etter KPA2018 \u00a7 26.5.1 jf. \u00a7 26.5.2 vil trafikkbelastning v\u00e6re et vektig Side: 5/6 hensyn bak bestemmelsen. Videre skal det ved dispensasjonsvurderingen ses hen til hvorvidt nasjonale eller regionale interesser vesentlig blir satt til side av dispensasjonen. I dette tilfellet har Statens vegvesen p\u00e5pekt tiltakets p\u00e5virkning p\u00e5 trafikksituasjonen i omr\u00e5det, samt p\u00e5pekt de medf\u00f8lgende konsekvenser av dette for nasjonale og regionale interesser. If\u00f8lge Statens vegvesen er utbyggingen i \u00abdirekte konflikt med de nasjonale interessene som knytter seg til behovet for realisering av riksvegprosjektet Sotrasambandet.\u00bb Veivesenet p\u00e5peker at all den tid arbeidet med Sotrasambandet p\u00e5g\u00e5r, \u00abm\u00e5 det ikke komme mer trafikk ut p\u00e5 [riksvei 555] enn det som allerede er godkjent fra regulerte omr\u00e5der.\u00bb If\u00f8lge veivesenet vil utbyggingsprosjektet generere b\u00e5de anleggstrafikk og biltrafikk i Drotningsvikomr\u00e5det og p\u00e5 riksvei 555, som vil vanskeliggj\u00f8re og forsinke framdriften til Sotrasambandet. Veivesenet peker p\u00e5 at utbyggingen vil p\u00e5virke trafikksikkerheten, s\u00e6rlig i Drotningsvikomr\u00e5det, da det allerede her er en utfordring med trafikksikkerheten knyttet til anleggsarbeidet ved Stiavatnet. Videre peker veivesenet p\u00e5 at \u00f8kt trafikk p\u00e5 riksvei 555, som allerede er overbelastet, vil p\u00e5virke fremkommeligheten til utrykningsetatene. Byr\u00e5d for byutvikling er enig i at \u00f8kt press p\u00e5 riksveien er problematisk p\u00e5 dette tidspunktet, men mener at problematikken er avgrenset mot st\u00f8rre bolig- og n\u00e6ringsprosjekter med en merkbar \u00f8kning. Byr\u00e5den anser \u00ab\u00f8kningen fra \u00e9n til \u00e5tte boenheter som helt marginal.\u00bb Videre har Byr\u00e5den \u2013 n\u00e5r det gjelder anleggstrafikken \u2013 lagt vekt p\u00e5 tiltakshavers opplysninger om at prosjektet har god massebalanse, slik at anleggstrafikken begrenses til et minimum. Det er riktig at \u00f8kningen i seg selv ikke er s\u00e5 stor. If\u00f8lge tiltakshaver vil utbyggingen f\u00f8re til en \u00f8kning p\u00e5 24,5 \u00c5DT, med 3,5 turer per bolig som utgangspunkt. Den prosentvise \u00f8kningen p\u00e5 riksvei 555 vil if\u00f8lge tiltakshaver utgj\u00f8re ca. 0,08 %. Det er ogs\u00e5 riktig at god massebalanse bidrar til \u00e5 minimere anleggstrafikken. Etter v\u00e5rt syn virker det likevel som at Byr\u00e5den ikke har lagt tilstrekkelig vekt p\u00e5 eksisterende situasjon, nemlig at riksvei 555 er overbelastet. Overbelastningen, med de konsekvenser det inneb\u00e6rer, gj\u00f8r at det skal forholdsvis lite til for at tiltaket kommer i avgj\u00f8rende konflikt med nevnte interesse for realiseringen av Sotrasambanet og nasjonale interesser knyttet til trafikksikkerhet, som vi kommer tilbake til under. Slik vi oppfatter veivesenet, vil enhver \u00f8kning i trafikken p\u00e5 riksvei 555 og i Drotningsvikomr\u00e5det f\u00f8re til forsinkelser og ha \u00f8konomiske konsekvenser for Sotrasambandet. \u00c5rsaken til dette er at det ikke er at n\u00e5v\u00e6rende overbelastning ikke etterlater noe rom for ytterligere trafikk i de nevnte omr\u00e5der. Vi er enige i denne oppfatningen. Det er ikke omstridt at riksvei 555 allerede er overbelastet. At trafikk\u00f8kningen er av lav frekvens, er etter v\u00e5rt syn dermed ikke avgj\u00f8rende. Vi mener etter dette at utbyggingen inneb\u00e6rer en betydelig risiko for merkostnader og forsinkelse i anleggsperioden for Sotrasambandet. Det er klart at etableringen av Sotrasambanet er av regional og nasjonal interesse. V\u00e5r konklusjon er at utbyggingen vil vesentlig tilsidesette disse interessene.2 Ettersom vesentlighetsvilk\u00e5ret ikke er oppfylt, er det ikke n\u00f8dvendig for oss \u00e5 ta stilling til de om andre vilk\u00e5rene for \u00e5 kunne gi dispensasjon er oppfylt. Dispensasjonss\u00f8knaden m\u00e5 avsl\u00e5s. Dermed m\u00e5 ogs\u00e5 s\u00f8knaden om rammetillatelsen avsl\u00e5s, se pbl. \u00a7 21-4 f\u00f8rste avsnitt f\u00f8rste setning. 2 Se Nasjonal transportplan 2022-2033, deriblant punkt 1.5. Side: 6/6 Avslutning Vi tar klagen til f\u00f8lge og omgj\u00f8r kommunens vedtak til avslag. V\u00e5rt vedtak p\u00e5 side 1 er endelig og kan ikke p\u00e5klages, se fvl. \u00a7 28 tredje avsnitt. Med hilsen Stine Ross Ids\u00f8 David Larsen seniorr\u00e5dgiver seniorr\u00e5dgiver Dokumentet er elektronisk godkjent Kopi til: BERGEN KOMMUNE Postboks 7700 5020 BERGEN TYARK AS Strandgaten 19 5013 BERGEN BACKER BOLIG AS Postboks 583 Sentrum 5806 BERGEN Liv Berit Pilskog Nedre Stiaberget 46 5179 Godvik Rune Steffensen Nedre Stiaberget 45 5179 GODVIK Randi Slettbakk Nedre Stiaberget 35 5179 Godvik "
}