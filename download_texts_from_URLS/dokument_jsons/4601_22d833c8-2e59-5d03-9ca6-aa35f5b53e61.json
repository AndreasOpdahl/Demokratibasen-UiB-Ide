{
  "dokument_id": "22d833c8-2e59-5d03-9ca6-aa35f5b53e61",
  "doc_type": "case_presentation",
  "kommune": 4601,
  "tittel": "Folkevalgtoppl\u00e6ring 2023 - 2027. Handlingsplan for  oppl\u00e6ringsprogrammet for bystyre og utvalg 2025",
  "url": "https://bergen.kommune.no/politikere-utvalg/api/fil/bk360/11237020/Framstilling-Folkevalgtopplaering-2023-2027-Handlingsplan-for-opplaeringsprogrammet-for-bystyre-og-utvalg-2025",
  "tekst": " Forretningsutvalget Saksframstilling V\u00e5r referanse: 2024/15651-18 Saksbehandler: Birgitte Teglgaard J\u00f8rgensen Folkevalgtoppl\u00e6ring 2023 - 2027. Handlingsplan for oppl\u00e6ringsprogrammet for bystyre og utvalg 2025 Hva saken gjelder: Dav\u00e6rende utvalg for fullmakter og politisk styringssystem (UFPS) vedtok i m\u00f8te 13. juni 2023 sak 28/23 - Folkevalgtoppl\u00e6ring 2023 - 2027: Skisse til introduksjonsdag for nye bystyret 26. og 27. oktober 2023, Rammer for oppl\u00e6ringsprogram for perioden. Forretningsutvalget vedtok i m\u00f8tet 20. februar 2024 f\u00f8rste handlingsplan for periodene, sak 70/24\u2013 Folkevalgtoppl\u00e6ring 2023-2027. Handlingsplan for oppl\u00e6ringsprogrammet for bystyret og utvalg 2024. Bystyredirekt\u00f8ren legger med dette frem forslag til handlingsplan for oppl\u00e6ringsprogrammet 2025. Oppl\u00e6ringsprogrammet for 2025 Bystyredirekt\u00f8ren vektlegger at oppl\u00e6ringsprogrammet, s\u00e5 langt det er mulig, har forankring i aktuelle og konkrete problemstillinger, samt tilknytning til p\u00e5g\u00e5ende eller forventede saker fra byr\u00e5det. I 2025 kan arbeidet med kommuneplanen trekkes frem som s\u00e6rlig relevant. Hoveddelen av folkevalgtoppl\u00e6ringen er planlagt til periodens f\u00f8rste \u00e5r. Ettersom 2025 vil v\u00e6re preget av enkelte store og ressurskrevende oppgaver i tillegg til ordin\u00e6r drift, som innf\u00f8ringen av en ny politisk m\u00f8teportal og stortings- og sametingsvalget, anbefaler bystyredirekt\u00f8ren at oppl\u00e6ringsaktivitetene i 2025 begrenses. Den \u00f8konomiske situasjonen understreker ogs\u00e5 behovet for prioriteringer. Bystyredirekt\u00f8ren anbefaler \u00e5 prioritere en oppf\u00f8lgingssamling for politisk ledelse samt en befaring for bystyret i forbindelse med behandling av kommuneplanens samfunnsdel. Det foresl\u00e5s \u00e5 gjennomf\u00f8re disse henholdsvis 2. april og 7. mai (tentativt). I tillegg anbefaler bystyredirekt\u00f8ren fortsatt oppl\u00e6ring i fagutvalgene i reglement, s\u00e6rlig knyttet til kommunelovens bestemmelser om saksbehandling i folkevalgte organer. Bystyreutvalgene som ikke reiste p\u00e5 studietur i 2024, har videre uttrykt at de grunnet kommunens \u00f8konomiske situasjon ikke prioriterer studieturer i 2025, men vil prioritere andre mindre kostnadskrevende tiltak. I samsvar med UFPS sak 28/23, vil folkevalgtoppl\u00e6ringen ogs\u00e5 i 2024 hovedsakelig benytte ressurser i kommunen, sammen med forskningsmilj\u00f8ene som en viktig samarbeidspartner og kunnskapsleverand\u00f8r inn i oppl\u00e6ringsprogrammet. 1 Byr\u00e5dssiden og s\u00e6rlig byr\u00e5dsleders avdeling, er ogs\u00e5 for 2025 en viktig samarbeidsakt\u00f8r for bystyrets kontor, b\u00e5de for planlegging og gjennomf\u00f8ring av folkevalgtoppl\u00e6ringsprogrammet. Hvem er inkludert i folkevalgtoppl\u00e6ringsprogrammet? Oppl\u00e6ringsprogrammet retter seg prim\u00e6rt mot folkevalgte p\u00e5 bystyresiden, samt gruppesekret\u00e6rene. De kommunale r\u00e5dene og deres ledelse vil kunne bli inkludert i oppl\u00e6ringen der det er hensiktsmessig. som eksempelvis bystyrebefaringer og fellessamlinger med relevante temaer for alle bystyrets organer. Oppf\u00f8lging av folkevalgtoppl\u00e6ringsprogrammet Forretningsutvalget nedsatte en arbeidsgruppe for oppf\u00f8lging av det helhetlige folkevalgtoppl\u00e6ringsprogrammet, jf. kommuneloven \u00a7 5-7, se sak 118/24, den 02.04.2024. Representantene som ble valgt inn i arbeidsgruppen var: Chris J\u00f8rgen Knudsen R\u00f8dland (H), Even S\u00f8rland (A), Ann Jorun Hillers\u00f8y (INP) og Mailiss Solheim-\u00c5kerblom (R). Folkevalgt forankring er avgj\u00f8rende for at folkevalgtoppl\u00e6ringsprogrammet treffer behovet og er relevant for de folkevalgte. Bystyredirekt\u00f8ren anbefaler \u00e5 videref\u00f8re arbeidsgruppen nedsatt i sak 118/24, men da med justeringer i gruppens sammensetning. I henhold til bestemmelsene i Reglement for Bergen bystyre og utvalgene 2023-2027, er det utvalgenes ledelse som, i samarbeid med AU, er ansvarlig for \u00e5 tilrettelegge for utvalgets aktiviteter og oppl\u00e6ring Forslag til vedtak: 1) Forretningsutvalget gir sin tilslutning til foresl\u00e5tt handlingsplan for oppl\u00e6ringsprogrammet for bystyre og utvalg 2025. 2) Arbeidsgruppen for folkevalgtoppl\u00e6ring videref\u00f8res for den resterende del av perioden med f\u00f8lgende justeringer i sammensetning: ....... Dato: 10. januar 2025 Trine Gr\u00f8nbech Pettersen - bystyredirekt\u00f8r Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. Skriv inn vedlegg her 2 Saksframstilling: Om folkevalgoppl\u00e6ringsprogrammet i Bergen kommune Programmets overordnede m\u00e5l er \u00e5 gi de folkevalgte den n\u00f8dvendige kunnskap og innsikt i kommunens virksomhet til \u00e5 kunne utf\u00f8re deres politiske verv p\u00e5 en god m\u00e5te. Oppl\u00e6ringen er rettet b\u00e5de mot nyvalgte og erfarne politikere, og har til form\u00e5l \u00e5 styrke de folkevalgtes forst\u00e5else for egen rolle, oppgave og samspill med andre akt\u00f8rer i lokaldemokratiet. Oppl\u00e6ringsprogrammet tilrettelegges ett \u00e5r om gangen, er dynamisk og tilpasset fortl\u00f8pende innspill og behov. Dette sikrer fleksibilitet og relevans gjennom hele valgperioden. Programmet er bygget opp rundt ulike typer oppl\u00e6ringsformater, inkludert heldagssamlinger for bystyret, fagoppl\u00e6ring i utvalg, tematiske introduksjoner og praktisk innf\u00f8ring i bl.a. politiske verkt\u00f8y. Det er i tillegg lagt opp til tilpasset oppl\u00e6ring og informasjon for ledere, AU- medlemmer og gruppesekret\u00e6rer. Hovedtyngden av oppl\u00e6ringen er foresl\u00e5tt lagt til starten av perioden, med st\u00f8rst prioritet det f\u00f8rste \u00e5ret. Fra vedtatt fire\u00e5rsplan anbefales det videre oppl\u00e6ring i utvalgene i reglement og fullmakter. Parlamentarismen som styringssystem og sp\u00f8rsm\u00e5l rundt rolleforst\u00e5else, muligheter og begrensinger, er sp\u00f8rsm\u00e5l som kontinuerlig m\u00e5 diskuteres og tas stilling til. Ressurser og metodikk Bystyredirekt\u00f8ren vektlegger h\u00f8y faglig kvalitet i folkevalgtoppl\u00e6ringsprogrammet gjennom n\u00e6rt samarbeid med byr\u00e5dssiden, relevante forskningsmilj\u00f8er og KS n\u00e5r det vurderes som hensiktsmessig. Bruk av interne ressurser, som HR-seksjonen, er prioritert, som med sin inng\u00e5ende kjennskap til virksomheten og m\u00e5lgruppen kan skreddersy oppl\u00e6ringen og samtidig bidra til \u00e5 styrke intern kompetanse. Eksterne bidrag, inkludert KS, vurderes l\u00f8pende som et supplement. Forskningsmilj\u00f8ene er en viktig samarbeidspartner og kunnskapsleverand\u00f8r inn i oppl\u00e6ringsprogrammet. Felles oppl\u00e6ring for bystyret og heldagssamlinger er en viktig del av programmet. Muligheten for bruk av ulike digitale informasjons- og oppl\u00e6ringsformer, som digitale orienteringer, webinar og e-kurs, kan v\u00e6re aktuelle tiltak hvor det er tilgjengelig. Studieturer og befaringer kan anbefales som tiltak i folkevalgtoppl\u00e6ringen, s\u00e6rlig i forbindelse med aktuelle st\u00f8rre saker, men ogs\u00e5 som generell innf\u00f8ring i utvalgenes fagfelt. Felles oppl\u00e6ring for bystyret, heldagssamlinger Rammer for oppl\u00e6ringsprogrammet jf. sak 28/23, UFPS: \u2022 En egen introduksjonssamling for helt nye bystyrerepresentanter \u2022 Introduksjonssamling for bystyret, ved oppstart h\u00f8sten 2023 \u2022 En obligatorisk samling for bystyret i \u00e5ret. Temaet for den \u00e5rlige bystyresamlingen b\u00f8r st\u00e5 i forhold til aktuelle store politiske saker, eksempelvis kommuneplan. 3 Dette b\u00f8r vedtas \u00e5rlig i en handlingsplan, i n\u00e6rt samarbeid med byr\u00e5dets fremleggelse av prinsipielle saker. \u2022 Bystyresamlingen skal legges p\u00e5 egne dager, og ikke i forkant av bystyrem\u00f8tet som tidligere praksis har v\u00e6rt. Gjennomf\u00f8rt oppl\u00e6ring s\u00e5 langt i perioden: Aktivitet Tema Deltakere Introduksjonsdag nye \u2022 IKT, personvern og sikkerhet Alle medlemmer og bystyrerepresentanter. \u2022 Bruk av r\u00e5dhuset og gamle varamedlemmer som r\u00e5dhus ikke satt i forrige periode 20.10.2023 \u2022 Bystyre- og utvalgsm\u00f8ter ble invitert. Ca. 60 \u2022 Personal personer deltok \u2022 Representasjon og vielser Heldagssamling for hele \u2022 M\u00e5l og forventninger for Medlemmer og bystyret. perioden varamedlemmer etter \u2022 Folkevalgtes ulike roller utregning p\u00e5 st\u00f8rrelse p\u00e5 26 - 27.10.2023 \u2022 Rettslige rammer for parti ble innkalt folkevalgt styring i et parlamentarisk system \u2022 Tilsyn og kontroll \u2022 Saksbehandlingsregler \u2022 Introduksjon til reglement og styringssystem \u2022 Habilitet, plikter og etikk \u2022 Politiske verkt\u00f8y Heldagssamling for bystyret \u2022 Samfunnsplanlegging i Medlemmer og 09. september 2024 Bergen kommune varamedlemmer etter utregning p\u00e5 st\u00f8rrelse p\u00e5 \u2022 Arbeid med ny kommuneplan parti ble innkalt og bystyresidens rolle og involvering i prosessen 117 deltok p\u00e5 samlingen \u2022 Budsjett Bystyredirekt\u00f8rens anbefalinger for 2025 Oppl\u00e6ringsprogrammet legger opp til en \u00e5rlig samling for bystyrerepresentantene, med fokus p\u00e5 aktuelle temaer og politiske saker som skal behandles. I 2025 vil arbeidet med kommuneplanens samfunnsdel st\u00e5 sentralt. Bystyredirekt\u00f8ren anbefaler derfor at kommuneplanen ogs\u00e5 inng\u00e5r som tema i folkevalgtoppl\u00e6ringen i 2025.. Samtidig krever den \u00f8konomiske situasjonen en n\u00f8ktern og tydelig prioritering av oppl\u00e6ringsaktivitetene for det kommende \u00e5ret. 4 P\u00e5 fellessamlingen 9. september 2024 fikk bystyret en innf\u00f8ring i utfordringsbildet skissert i som er presentert i byr\u00e5dets forslag til Planstrategi for Bergen kommune 2023\u20132027 og planprogram for kommuneplanens samfunnsdel. Bystyredirekt\u00f8ren anbefaler derfor at det legges til rette for en bystyrebefaring i 2025, med tema kommuneplanens samfunnsdel, og foresl\u00e5r samtidig at samling for bystyret utg\u00e5r. Bystyrebefaringer Foresl\u00e5tte rammer for oppl\u00e6ringsprogrammet jf. sak 28/23, UFPS: \u2022 Gjennomf\u00f8ring av en \u00e5rlig bystyrebefaring, unntatt i et valg\u00e5r. \u2022 Det tas sikte p\u00e5 \u00e5 bes\u00f8ke alle bydeler de tre f\u00f8rste hele \u00e5rene av valgperioden (2024, 2025, 2026). \u2022 M\u00e5lsettingen er \u00e5 gi representantene oppdatert og aktuell informasjon om utviklingen i byen, og \u00e5 f\u00e5 vist noen av utfordringene byen st\u00e5r overfor innen ulike saksfelt. Bystyredirekt\u00f8rens anbefalinger for 2025 Intensjonen og form\u00e5let med befaringene, er \u00e5 gi innsikt i saker som er viktige for det kommende arbeidet i bystyret, samt kaste lys p\u00e5 utviklingen og spesielt p\u00e5 utfordringer vi st\u00e5r overfor. I behandling av handlingsplan for oppl\u00e6ring for bystyre og utvalg 2024, sak 70/24 i Forretningsutvalget 20 februar, ble den \u00e5rlige bystyrebefaring foresl\u00e5tt utsatt til 2025, i p\u00e5vente av bystyrets arbeid med kommuneplanens samfunnsdel. Bystyrebefaringen ble foresl\u00e5tt lagt til tidlig i 2025 for \u00e5 unng\u00e5 \u00e5 komme i konflikt med planlegging av valget (jf. kulepunkt 1). Kommuneplanen samfunnsdel forventes \u00e5 komme til behandling i bystyret f\u00f8r sommeren 2025. I den forbindelse foresl\u00e5r bystyredirekt\u00f8ren en befaring for bystyrets medlemmer, med utgangspunkt i h\u00f8ringsutkast for ny samfunnsdel, som byr\u00e5det etter planen skal legge ut p\u00e5 h\u00f8ring medio februar 2025. Tentativ dato settes til onsdag 2. april, og mer konkrete rammer for dagen vil bli lagt frem for forretningsutvalget p\u00e5 egnet vis i planleggingsfasen. Aktivitet Tema Deltakere Bystyrebefaring 2025 \u2022 Kommuneplanens Medlemmer og Tentativ dato 2. april samfunnsdel \u2013 utfordringer varamedlemmer etter utregning p\u00e5 st\u00f8rrelse p\u00e5 parti ble innkalt. Fagoppl\u00e6ring i utvalg Rammer for oppl\u00e6ringsprogrammet jf. sak 28/23, UFPS: \u2022 Gjennomgang av fagomr\u00e5dene i regi av byr\u00e5dsavdelingene \u2022 Gjennomgang av utvalgenes reglement og fullmakter, regnskap- og budsjettarbeid, i tillegg til politisk tilsyn og kontroll i bystyreutvalgene. \u2022 Fagoppl\u00e6ring i form av seminarer, befaringer og forelesninger ivaretas gjennom utvalgenes aktivitetsplan. 5 Gjennomf\u00f8rt oppl\u00e6ring s\u00e5 langt i perioden: Aktivitet Tema Utvalg Introduksjon til eget fagfelt \u2022 Gjennomgang av Samtlige utvalg tjenesteomr\u00e5der og prosjekter \u2022 Forventede saker og planer for f\u00f8rste halv\u00e5r Utvalgenes aktivitetsplan for \u2022 Plan for befaringer og Samtlige utvalg 2024 studietur Oppl\u00e6ring i fagutvalgene \u2022 Reglement Samtlige utvalg \u2022 Plansystemet \u2022 Tilsyn og kontroll \u2022 Reglement og fullmakter Bystyredirekt\u00f8rens anbefalinger for 2025: Oppl\u00e6ringen i utvalgene skal bidra til \u00f8kt kompetanse og innsikt i utvalgets fagfelt, effektivitet i utvalgsarbeidet, samt sikre korrekt og forsvarlig saksbehandling. I tillegg har arbeidsgruppen spilt inn et behov for st\u00f8rre forst\u00e5else for utvalgenes muligheter og handlingsrom. Med dette som m\u00e5lsetting anbefaler bystyredirekt\u00f8ren et fortsatt fokus p\u00e5 oppl\u00e6ring i reglement og fullmakter i utvalgene. I 2024 ble oppl\u00e6ring i utvalgene lagt i forkant av utvalgsm\u00f8tene. Innleggene var relativt korte, og, for flere utvalg, samlet i bolker med andre. Et innspill som kom frem under evaluering av oppl\u00e6ringsforl\u00f8pene i utvalgene 2024, er at det fremover kun settes opp ett innlegg pr. m\u00f8te og at det heller settes av mer tid til sp\u00f8rsm\u00e5l og eventuelt cases. Et behov for mer praksis-n\u00e6r oppl\u00e6ring i forbindelse med konkrete saker og problemstillinger ble ogs\u00e5 l\u00f8ftet frem, sammen med en gjennomgang av planer som har v\u00e6rt behandlet i forrige periode. Etter planen vil nytt m\u00f8te- og administrasjonssystem bli lansert i januar 2025. Samtlige folkevalgte, inkludert utvalg, klagenemd og kommunale r\u00e5d, vil f\u00e5 oppl\u00e6ring i l\u00f8sningen f\u00f8r denne tas i bruk. Det vil i denne forbindelse v\u00e6re mulig \u00e5 diskutere tema og problemstillinger rundt m\u00f8teledelse og utvalgsarbeid. I henhold til bestemmelsen i avsnitt 6.7, Reglement for Bergen bystyre og utvalgene 2023- 2027, er det utvalgenes ledelse som i samarbeid med AU er ansvarlig for \u00e5 tilrettelegge for utvalgets aktivitet og oppl\u00e6ring. Aktivitet Tema Deltakere Oppl\u00e6ring i fagutvalgene \u2022 Politisk m\u00f8teportal Samtlige utvalg \u2022 Reglement, s\u00e6rlig knyttet til kommunelovens 6 bestemmelser om saksbehandling i folkevalgte organer Utvalgenes aktivitetsplan for \u2022 Oppl\u00e6ringsaktiviteter etter Samtlige utvalg 2025 behov Oppl\u00e6ring for politisk ledelse, heltidspolitikere og AU Rammer for oppl\u00e6ringsprogrammet jf. sak 28/23, UFPS: Ordf\u00f8rer, varaordf\u00f8rer og utvalgsledere: \u2022 Velkomstpakke med grunnleggende informasjon og introduksjon for ordf\u00f8rer, varaordf\u00f8rer og utvalgsledere, men mulighet for individuell tilpassing \u2022 Felles oppl\u00e6ring eller gjennomgang for ordf\u00f8rer, varaordf\u00f8rer og utvalgsledere. Heltidspolitikere og AU-medlemmer \u2022 S\u00e6rskilt opplegg som g\u00e5r over hele valgperioden, men med st\u00f8rst omfang de to f\u00f8rste \u00e5rene. \u2022 Foresl\u00e5tt tema for oppl\u00e6ring av heltidspolitikere er systemforst\u00e5else, reglement og fullmakter, m\u00f8teledelse og teambygging, utvalgenes arbeidsformer og verkt\u00f8y, etikk og korrupsjon, folkevalgte som ledere, forholdet folkevalgte og administrasjonen. \u2022 Parlamentarismedagen - temadag om parlamentarismen som styringssystem, som en m\u00f8teplass for hel- og deltidspolitikere p\u00e5 bystyre- og byr\u00e5dssiden, med bystyredirekt\u00f8r og kommunaldirekt\u00f8rer. \u2022 Eget oppl\u00e6ringsopplegg for arbeidsutvalgene i utvalgene. \u2022 Tre faglunsjer i \u00e5ret (jul,-, p\u00e5ske,- og sommer) for hel-, deltidspolitikere og gruppesekret\u00e6rer. Gjennomf\u00f8rt oppl\u00e6ring s\u00e5 langt i perioden: Flere av ovenst\u00e5ende tema ble holdt h\u00f8yt p\u00e5 de innledende introduksjonsdager for nye bystyret oktober 2023, deriblant ogs\u00e5 politisk ledelse. Form\u00e5let var \u00e5 gi grunnleggende innsikt i disse, for deretter \u00e5 bygge videre p\u00e5 oppl\u00e6ringen v\u00e5ren 2024. Utvalgene har utarbeidet eget oppl\u00e6ringsopplegg. Bystyrets kontor gjennomf\u00f8rte samtlige planlagte aktiviteter, unntatt \u00e5rets siste faglunsj, som p\u00e5 grunn av betydelig aktivitet i forbindelse med anskaffelse av ny politisk m\u00f8teportal, m\u00e5tte utg\u00e5. Aktivitet Tema Deltakelse Eget tilpasset opplegg til \u2022 Fortl\u00f8pende tilpassinger ift Ordf\u00f8rer og varaordf\u00f8rer ordf\u00f8rer og varaordf\u00f8rer behov 7 Oppstartsm\u00f8te for \u2022 Planlegging og gjennomf\u00f8ring Leder og nestleder i utvalgsledere av m\u00f8ter i politiske utvalg utvalg \u2022 Oppgaver, rettigheter og plikter P\u00e5skelunsj 3. april \u2022 Faglig og sosialt opplegg Hel-, deltidspolitikere og gruppesekret\u00e6rer Ledersamling 14. juni \u2022 Politisk lederskap Ordf\u00f8rer, ledere og AU- medlemmer. Parlamentarismedagen \u2022 Parlamentarismen som Politisk ledelse og styringssystem administrativ ledelse, bystyre og byr\u00e5dssiden Bystyredirekt\u00f8rens anbefalinger for 2025: Lederoppl\u00e6ringen er viktig for \u00e5 skape et effektivt og tillitsfullt samarbeid i bystyrets organer og har f\u00e5tt h\u00f8y prioritet. Anbefalte tema er politisk lederskap, samarbeidsformer og rolleforst\u00e5elser for bystyret og utvalgene. Samlingene er for ordf\u00f8rer, ledere og AU- medlemmer. Parlamentarismedagen er en samling for politisk og administrativ ledelse p\u00e5 b\u00e5de bystyre- og byr\u00e5dssiden og gir anledning til \u00e5 styrke samarbeidet p\u00e5 tvers og felles forst\u00e5else for rammer, muligheter og grensesnitt for lokaldemokratiet i en parlamentarisk styrt kommune. Bystyredirekt\u00f8ren anbefaler at det planlegges en oppf\u00f8lgende ledersamling til i 2025, ogs\u00e5 denne gang kombinert med parlamentarismedagen. Tema for samlingene vil v\u00e6re de samme som p\u00e5 den f\u00f8rste samling: Kunnskap om lederrollen i styringssystemet. Skape fellesskap og mestring via felles verkt\u00f8y. Lederoppl\u00e6ringen skal ses i kontekst med det resterende opplegg. Tentativ dato for slik samling settes til onsdag 7. mai, og mer konkrete rammer for dagen vil bli lagt frem for forretningsutvalget p\u00e5 egnet tidspunkt i planleggingsfasen. M\u00f8ter for utvalgsledere For \u00e5 skape rom for dr\u00f8fting av felles behov og utfordringer, anbefaler bystyredirekt\u00f8ren halv\u00e5rlige m\u00f8ter for utvalgsledere. Tema for disse m\u00f8tene kan v\u00e6re bruk av praktiske verkt\u00f8y, hvordan lage aktivitetsplan samt rammene for AU\u2019ene. Bystyrets kontor kan legge til rette for innholdet etter erfaringer fra utvalgsm\u00f8tene. Aktivitet Tema Utvalg Oppl\u00e6ring Bruk av politisk m\u00f8teportal Utvalgsledere og ordf\u00f8rer Ledersamling \u2022 Del 1: Politisk lederskap Del 1: Ordf\u00f8rer, ledere \u2022 Del 2. Parlamentarismen som og AU-medlemmer. styringssystem 8 Del 2: Politisk og administrativ ledelse p\u00e5 bystyre og byr\u00e5dssiden P\u00e5ske-, sommer- og Faglig og sosialt opplegg Hel-, deltidspolitikere og julelunsj gruppesekret\u00e6rer Studieturer Rammer for oppl\u00e6ringsprogrammet jf. sak 28/23, UFPS: \u2022 Hvert utvalg kan arrangere en studietur ila perioden. \u2022 Studieturen b\u00f8r planlegges s\u00e5 tidlig i perioden som mulig. \u2022 Det stilles krav til at studieturer skal v\u00e6re faglig begrunnede og bidra til \u00f8kt innsikt og kompetanse relevant for utvalgsarbeidet. \u2022 Tema og reisem\u00e5l skal vurderes i tett samhandling med byr\u00e5dssiden, som forvalter ansvaret for internasjonal strategi og internasjonal handlingsplan. \u2022 Forretningsutvalget gir endelig godkjenning av opplegg og tilsagn til at et utvalg f\u00e5r reise. Gjennomf\u00f8rt aktivitet s\u00e5 langt i perioden: Aktivitet Tema Utvalg Studietur London \u2022 Kvinnehelse UHSO 27. \u2013 29. mai Studietur Malm\u00f8 \u2022 Idrett og skole UBSI 17.-19. april Bystyredirekt\u00f8rens anbefalinger for 2025 I henhold til bestemmelsen i Reglement for Bergen bystyre og utvalgene 2023-20271 er det forretningsutvalget som i behandlingen av en egen sak godkjenner reisen etter en vurdering av form\u00e5l, relevans og kostnadseffektivitet. Grunnet kommunens \u00f8konomiske situasjon valgte Utvalg for finans, kultur og n\u00e6ring (UFKN) samt Utvalg for milj\u00f8 og byutvikling (UMBY), \u00e5 avlyse planlagte studieturer for 2025. Informasjonstilbud til bystyregruppenes gruppesekret\u00e6rer Ettersom gruppesekret\u00e6rene er ansatt av de ulike partiene, har ikke bystyrets kontor det samme ansvaret for deres oppl\u00e6ring som for de folkevalgte. Bystyrets kontor skal imidlertid s\u00f8rge for at gruppesekret\u00e6rene har tilgang til n\u00f8dvendig informasjon om kommunens struktur, regler, prosedyrer o.l., samt for en grunnleggende introduksjon til Bergen kommunes virksomhet og forhold s\u00e6rskilt for Bergen kommune. Gruppesekret\u00e6rene inviteres til alle fellessamlinger i folkevalgoppl\u00e6ringsprogrammet for \u00e5 sikre god forst\u00e5else av hvordan kommunen fungerer, hva rollen deres inneb\u00e6rer, og hvordan de best kan st\u00f8tte de 1 Avsnitt 9 9 folkevalgte. En \u00e5pen og god dialog mellom gruppesekret\u00e6rene og bystyrets kontor er ogs\u00e5 viktig for \u00e5 forst\u00e5 deres behov og eventuelle utfordringer. Rammer for oppl\u00e6ringsprogrammet jf. sak 28/23, UFPS: \u2022 Deltakelse p\u00e5 fellesoppl\u00e6ringen for bystyret (frivillig). \u2022 Informasjonsrunde i starten av perioden med fokus p\u00e5 samarbeidet mellom gruppesekret\u00e6rene og Bystyrets kontor, informasjon om hva Bystyrets kontor kan hjelpe med, samt nettsider og informasjonshenting. Gjennomf\u00f8rt aktivitet s\u00e5 langt i perioden: Aktivitet Tema Utvalg Introduksjonsdag nye Se tidligere beskrivelse av tema Frivillig deltakelse av bystyrerepresentanter gruppesekret\u00e6rer 20.10.2023 Heldagssamling for hele Se tidligere beskrivelse av tema Frivillig deltakelse av bystyret gruppesekret\u00e6rer 26 - 27.10.2023 Heldagssamling for bystyret Se tidligere beskrivelse av tema Frivillig deltakelse av 09. september 2024 gruppesekret\u00e6rer Informasjonsm\u00f8te i f\u00f8r og Ingen fast tema Frivillig deltakelse av etter bystyrem\u00f8tene gruppesekret\u00e6rer Bystyredirekt\u00f8rens anbefalinger for 2025 Bystyredirekt\u00f8ren vektlegger at informasjon til gruppesekret\u00e6rer er ivaretatt ved deltakelse p\u00e5 fellessamlinger, faglunsjer for ordf\u00f8rer, varaordf\u00f8rer og utvalgsledere samt de jevnlige m\u00f8ter med bystyrets kontor f\u00f8r og etter bystyrem\u00f8tene. I tillegg legger bystyrets kontor vekt p\u00e5 \u00e5 v\u00e6re tilgjengelig for l\u00f8pende r\u00e5d og veiledning. Det er videre en allerede etablert rutine at bystyrets kontor tilbyr gruppesekret\u00e6rene en innf\u00f8ring og gjennomgang av budsjettarbeidet i utvalg og bystyre. Oppl\u00e6ring i politisk m\u00f8teportal Bystyrets kontor tilrettelegger for oppl\u00e6ring av bystyret, i den nye politiske m\u00f8teportalen. Oppl\u00e6ringen er rollebasert og tilpasset brukernes oppgaver. Alle brukere skal v\u00e6re ferdig oppl\u00e6rt innen 19. februar 2025, da systemet tas i bruk i bystyret, utvalgene og andre r\u00e5d. N\u00f8kkelroller som ordf\u00f8rer, varaordf\u00f8rer, gruppeleder, gruppesekret\u00e6r, utvalgsledere og nestledere vil f\u00e5 skreddersydd oppl\u00e6ring for \u00e5 sikre god implementering. Oppl\u00e6ring for bystyremedlemmer og andre brukere inkluderer: \u2022 Obligatoriske kurs med en blanding av undervisning og praktiske \u00f8velser, fordelt p\u00e5 seks tidspunkter i januar 2025. \u2022 Drop-in-\u00f8kter for individuell veiledning i uke 4, 2025. 10 \u2022 Ekstra assistanse ved de f\u00f8rste m\u00f8tene der portalen tas i bruk. Gjennomf\u00f8ring og deltakelse Hel- og halvdagssamlinger for utvalg og bystyre er underlagt folkevalgtoppl\u00e6rings- programmet som er obligatorisk for faste medlemmer og de varamedlemmer som kalles inn. Deltakelse og frav\u00e6r registreres, og innkalte vil motta honorar i henhold til honorarreglementet. Digital oppl\u00e6ring og orienteringer, e-kurs o.l. er en \u00e5pen ressurs som det anbefales \u00e5 delta p\u00e5, men er ikke obligatorisk og derfor ikke honorarpliktig. Obligatorisk deltakelse gjelder alle faste bystyremedlemmer, mens deltakelse av varamedlemmer er begrenset og innkalles etter f\u00f8lgende prinsipp: \u2022 Over 15 representanter: 5 vara \u2022 Mellom 10 \u2013 14 representanter: 3 vara \u2022 Mellom 2 \u2013 9 representanter: 2 vara \u2022 Partier med 1 representant: 1 vara Den politiske og administrative ledelsen i byr\u00e5dsavdelingene er en viktig st\u00f8ttespiller i b\u00e5de planlegging og gjennomf\u00f8ring av folkevalgtoppl\u00e6ringsprogrammet, og er invitert til \u00e5 delta p\u00e5 fellessamlingene for bystyret, samt parlamentarismedagen. \u00d8konomiske konsekvenser De st\u00f8rste kostnadene ved gjennomf\u00f8ring av handlingsplan for folkevalgtoppl\u00e6ringen i 2025 er knyttet til f\u00f8lgende poster: \u2022 Bystyrebefaring \u2022 Samling for politisk ledelse Et forel\u00f8pig, grovt anslag basert p\u00e5 erfaringstall tilsier at de samlede kostnadene til folkevalgtoppl\u00e6ringen i 2025 vil v\u00e6re i st\u00f8rrelsesorden kr 400 000. Dette h\u00e5ndteres innenfor gjeldende budsjett. Oppsummering av erfaringer og evaluering Bystyrets kontor vil fortl\u00f8pende i perioden ta sikte p\u00e5 \u00e5 foreta evalueringer av alle samlinger og oppl\u00e6ringstilbud gjennomf\u00f8rt. Evalueringene vil utgj\u00f8re kunnskapsgrunnlaget for planlagt oppl\u00e6ring for etterf\u00f8lgende \u00e5r. Ved utgangen av valgperioden vil Bystyrets kontor foreta en gjennomgang og oppsummering av folkevalgtoppl\u00e6ringsprogrammet p\u00e5 bakgrunn av tilbakemeldingene gjennom perioden. 11 "
}