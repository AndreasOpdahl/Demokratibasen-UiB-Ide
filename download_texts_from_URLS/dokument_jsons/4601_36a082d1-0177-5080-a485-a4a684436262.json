{
  "dokument_id": "36a082d1-0177-5080-a485-a4a684436262",
  "doc_type": "case_presentation",
  "kommune": 4601,
  "tittel": "Dyngelandseidet 27, nytt bygg - Boligform\u00e5l",
  "url": "https://bergen.kommune.no/politikere-utvalg/api/fil/bk360/9626705/Framstilling-Dyngelandseidet-27-nytt-bygg-Boligformal",
  "tekst": " R\u00e5det for byforming og arkitektur (RBA) 04-24 Saksframstilling V\u00e5r referanse: 2023/281741-5 Saksbehandler: \u00c5ge Vallestad Dyngelandseidet 27, nytt bygg - Boligform\u00e5l Hva saken gjelder: Saken gjelder s\u00f8knad om oppf\u00f8ring av ny enebolig p\u00e5 eiendommen gnr. 52 bnr. 8. Tidligere bolig p\u00e5 eiendommen ble totalskadet i brann. Planstatus: Planstatus: Eiendommen er uregulert. I Kommuneplanen sin arealdel for Bergen kommune, KPA 2018, der eiendommen er vist som LNF-omr\u00e5de. Eiendommen ligger ogs\u00e5 n\u00e6r et vassdrag. Dispensasjoner: Det er s\u00f8kt om dispensasjon fra: - Arealform\u00e5l LNF - Plankrav i KPA - Byggegrense mot vassdrag. Ansvarlig s\u00f8kers begrunnelse: KPA \u00a7 3 stiller krav til at enkelte tiltak skal inng\u00e5 i reguleringsplan vedtatt med heimel i plan- og bygningslova av 1985 eller nyere lov. Her foreligger det ingen reguleringsplan. Etter KPA \u00a7 3.2. kan man likevel f\u00e5 unntak fra plankravet for enkelte tiltak: tiltak etter denne kommuneplanens arealdel \u00a7 31.3, jf. \u00a7 3.2.2. I KPA \u00a7 31.3 g\u00e5r det fram at \u00absm\u00e5 tiltak p\u00e5 fradelt og bebygd boligeiendom, som ikke p\u00e5virker LNF-verdiene negativt, kan normalt behandles som tiltak, uten reguleringsplan. I denne saken er det ikke snakk om et mindre tiltak, slik som nevnt i KPA \u00a7 31.3. Tiltaket vil likevel ikke p\u00e5virke LNF-verdiene negativt, siden dette allerede er en boligeiendom og i g\u00e5rdskartet ikke er vist som dyrka mark, kun bebygd areal. Vi meiner forskriften b\u00f8r kunne benyttes analogisk p\u00e5 et typetilfelle som dette; gjenoppf\u00f8ring av enebolig etter brann, ettersom tiltaket ikke medf\u00f8rer reelle endringer fra tidligere situasjon. Videre fremg\u00e5r det av retningslinjene til KPA \u00a7 31.3, en liste over tiltak som normalt ikke vil gi negativ effekt av betydning for planform\u00e5let. Tiltaket i denne saka oppfyller de nevnte vilk\u00e5r i denne listen: \u2022 Lovlig etablert bolig \u2022 Tallet p\u00e5 boenheter blir ikke \u00f8ket \u2022 Tiltaket har naturleg samanheng med boligform\u00e5let \u2022 Tiltaket blir lokalisert i direkte tilknyting til eksisterende bygninger, utenfor relevante hensynssoner og byggegrenser \u2022 Total BRA ikkje over 300 m2 og %-BRA overstiger ikke 40 % 1 Konklusjon: Det bes om en helhetlig vurdering av det oms\u00f8kte tiltaket, der man ogs\u00e5 kan se til noen av prinsippene i arkitekturstrategien: \u2022 01 Helhetlig utforming, herunder punktet \u00abFormuler en arkitektonisk ide som utl\u00f8ser potensialet i m\u00f8tet mellom sted, program og visjon\u00bb \u2022 03 Samspill mellom by og natur, herunder punktet \u00abV\u00e6r bevisst p\u00e5 mulighetene og vis hvordan det nye samspiller med disse n\u00e5r det gjelder terreng, volum, skala, materialitet og takutforming\u00bb. Forslag til vedtak: Legges frem i m\u00f8te. Dato: 11. januar 2024 \u00c5ge Vallestad - Utvalgssekret\u00e6r 2 "
}