{
  "dokument_id": "88a7b297-b3ad-59e6-b9d1-55f457b99dcb",
  "doc_type": "case_attachment",
  "kommune": 4601,
  "tittel": "VAO-rammeplan delfelt datert 29.03.2023",
  "url": "https://bergen.kommune.no/politikere-utvalg/api/fil/bk360/9221341/VAO-rammeplan-delfelt-datert-29-03-2023",
  "tekst": " Tevas AS Midtunhaugen 13A, 5224 Nesttun T +47 55 11 69 90 Org.nr. 982 715 199 mva www.tevas.no En del av ALLIER GRUPPEN VAO-rammeplan, Indre S\u00e6dal, S\u00e6terdal Dato: 29.03.2023 Emne: VAO-rammeplan for reguleringsplan for nytt boligfelt Prosjekt: Indre S\u00e6dal Gnr 7 bnr 9, Bergen kommune Oppdragsgiver: Leif S\u00e6terdal Utarbeidet av: Erik Aschjem Innledning En privat utbygger planlegger utbygging av boliger i Indre S\u00e6dal. Planen inkluderer totalt ti boenheter, fordelt p\u00e5 to rekkehus med fire boenheter og en tomannsbolig. Husene skal ikke sprinkles. Arealene som skal bebygges best\u00e5r i dag av skog/vegetasjon. I n\u00e6romr\u00e5det er det boliger og g\u00e5rdstun. Planomr\u00e5det ligger i en skr\u00e5ning, og terrenget har helning fra vest mot \u00f8st. Forholdet til andre planer Omr\u00e5det tilh\u00f8rer omr\u00e5dereguleringsplan for S\u00e6dalen, planid 62650000. Det er feltene benevnt BKS10 og BKS11 i omr\u00e5dereguleringsplanen som n\u00e5 skal utbygges. Disse feltene er regulert som konsentrert sm\u00e5husbebyggelse. Omr\u00e5dereguleringsplanen setter krav om detaljreguleringsplan for utbygging av feltene BKS10 og BKS11. Detaljreguleringsplan er n\u00e5 under utarbeidelse av JMN \u2013 plan & arkitektur, og denne VAO-rammeplanen tilh\u00f8rer detaljreguleringsplanen. Det ble f\u00f8rst utarbeidet et forslag basert p\u00e5 to utbyggingsomr\u00e5der, men av hensyn til gammelt kulturlandskap og vanskelige topografiske forhold, ble det besluttet \u00e5 samle all utbygging p\u00e5 ett sted. Dette har skjedd i dialog mellom JMN og kommunens saksbehandler i plansaken. Det foreligger en overordnet VA-rammeplan for omr\u00e5dereguleringsplanen, datert 16.03.2018. Notat: VAO-rammeplan for reguleringsplan for nytt boligfelt, Indre S\u00e6dal Gnr 7 bnr 9, Bergen kommune Utarbeidet av Tevas AS, 29.03.2023. Side 1 av 6 Det foreligger en overordnet Flomsonekartlegging for omr\u00e5dereguleringsplanen, datert 04.05.2017. Vannforsyning Eksisterende situasjon, inkl. brannvann Planomr\u00e5det forsynes fra S\u00e6dalen vannbehandlingsanlegg, som ligger p\u00e5 ca. kote +224. N\u00e6rmeste kommunale vannledning er en DN150 SJK fra 2010 som kommer fra s\u00f8r i veien Rinddalen. Det er en vannkum med brannventil i veien ca. 90 meter i luftlinje s\u00f8rvest for planomr\u00e5det. Fra kummen g\u00e5r det en kommunal DN150 SJK mot vest frem til en hydrant. Dette er enden p\u00e5 det kommunale ledningsstrekket. P\u00e5 utsiden (s\u00f8rsiden) av kummen i Rinddalen er det p\u00e5koblet en privat \u00d850 PE vannledning fra 2010 som via flere avgreninger forsyner flere boliger p\u00e5 \u00f8stsiden av veien. \u00d850 PE ledningen er avsluttet i veien med en stoppekran ca. 50 meter nord for kummen. Det antas at det er gjort for \u00e5 tilrettelegge for tilknytning av flere boliger ved videre utbygging mot nord. Den nevnte vannkummen i Rinddalen er n\u00e6rmeste slokkevannsuttak til planomr\u00e5det. Planlagt situasjon N\u00e6rmeste brannkum i Rinddalen er for langt unna til \u00e5 oppfylle krav til brannvannsdekning for planomr\u00e5det. Dette l\u00f8ses ved \u00e5 legge en ny DN150 SJK ledning mot nord og inn i planomr\u00e5det og etablere en vannkum med brannventil der. Den nye ledningen og brannkummen s\u00f8kes overtatt til offentlig drift og vedlikehold. Den eksisterende private \u00d850 PE ledningen beholdes, men tras\u00e9en m\u00e5 trolig justeres litt i forhold til den nye kommunale ledningen. Dimensjonerende vannmengde for forbruksvann til de nye boligene i planomr\u00e5det er beregnet til 1,4 l/s. Forsyning av forbruksvann gj\u00f8res med en \u00d850 PE privat ledning fra kummen til videre fordeling med \u00d832 PE til hver av boligene. Byggene i planomr\u00e5det er planlagt med etasjeplan varierende fra kote +182 til +191. Statisk trykk vil dermed v\u00e6re i omr\u00e5det 3,3 til 4,2 bar, og hverken trykk\u00f8kning eller trykkreduksjon vil v\u00e6re n\u00f8dvendig. Spillvann Eksisterende situasjon Det ligger en kommunal \u00d8160 PVC spillvannsledning fra 2010 i veien Rinddalen parallelt med den kommunale vannledningen. Ledningen har fall mot s\u00f8r. Ved siden av brannkummen omtalt i avsnitt om vannforsyning, er det en spillvannskum. Videre nordover fra denne g\u00e5r en privat \u00d8110 PVC spillvannsledning fra 2010 parallelt med den private \u00d850 PE vannledningen. Flere lavereliggende hus p\u00e5 \u00f8stsiden er tilknyttet denne ledningen via pumpeledninger. \u00d8110 PVC ledningen avsluttes samme sted som \u00d850 PE Notat: VAO-rammeplan for reguleringsplan for nytt boligfelt, Indre S\u00e6dal Gnr 7 bnr 9, Bergen kommune Utarbeidet av Tevas AS, 29.03.2023. Side 2 av 6 vannledningen, ca. 50 meter nord for den kommunale kummen. Det antas at det er gjort for \u00e5 tilrettelegge for tilknytning av flere boliger ved videre utbygging mot nord. Planlagt situasjon Tilknytning av spillvann fra planomr\u00e5det b\u00f8r i utgangspunktet gj\u00f8res til den private \u00d8110 PVC ledningen. Imidlertid vil etablering av ny kommunal DN150 SJK vannledning frem til planomr\u00e5det vil v\u00e6re vanskelig uten \u00e5 p\u00e5virke den private \u00d8110 PVC spillvannsledningen. I detaljplanleggingen b\u00f8r det derfor vurderes \u00e5 skifte spillvannsledningen og \u00f8ke dimensjonen til \u00d8160 PVC. B\u00e5de tilknytning til og arbeid p\u00e5 denne spillvannsledningen krever privatrettslig tinglyst avtale med dagens ledningseiere. Planomr\u00e5det ligger lavere i terrenget enn tilknytningspunktet. Spillvannet fra de nye boligene m\u00e5 derfor pumpes. Det etableres en felles pumpekum i planomr\u00e5det. Spillvannet fra de planlagte boligene f\u00f8res med selvfall til pumpekummen. Dimensjonerende spilllvannsmengde fra de nye boligene i planomr\u00e5det er beregnet til 3,9 l/s. Pumpens l\u00f8fteh\u00f8yde blir ca. 14 meter og pumpeledningens lengde blir ca. 75 meter. Nabohuset p\u00e5 oversiden av planomr\u00e5det, Rinddalen 94, har i dag avl\u00f8p med egen slamavskiller og utslipp til infiltrasjon. Utbygger b\u00f8r fors\u00f8ke \u00e5 f\u00e5 til en privatrettslig avtale om at dette utslippet saneres og at avl\u00f8pet f\u00f8res til den nye pumpekummen. Overvann Eksisterende situasjon Terrenget har sterkt fall fra vest mot \u00f8st. H\u00f8yeste punkt i nedb\u00f8rfeltet er p\u00e5 kote +207 og laveste punkt er p\u00e5 kote 165. Avstanden mellom punktene er ca. 87 meter. Nedb\u00f8rfeltet avgrenses mot vest av et h\u00f8ydedrag som g\u00e5r i nord-s\u00f8r retning omtrent parallelt med den vestlige grensen av planomr\u00e5det, ca. 25-35 meter lenger vest. Nord og \u00f8st for planomr\u00e5det er avrenning fra vest mot \u00f8st. S\u00f8r for planomr\u00e5det er avrenning dels mot s\u00f8r og dels mot \u00f8st. I nord, \u00f8st og s\u00f8r avgrenses derfor nedb\u00f8rfeltet av plangrensene. Nedb\u00f8rfeltet er beregnet til 7 390 m2. Nedb\u00f8rfeltet best\u00e5r i dag i hovedsak av skog/vegetasjon, bortsett fra en bebygd eiendom og deler av en annen bebygd eiendom. Karttjenesten i kommunedelplan for overvann (Figur 1) viser avrenningen i omr\u00e5det. Notat: VAO-rammeplan for reguleringsplan for nytt boligfelt, Indre S\u00e6dal Gnr 7 bnr 9, Bergen kommune Utarbeidet av Tevas AS, 29.03.2023. Side 3 av 6 Figur 1. Utsnitt fra Kommunedelplan for overvann (bergenskart.no). Dimensjonerende overvannsmengder (Q) er beregnet med den rasjonelle metode, Q = C * i * A, der C er avrenningskoeffisienten, i er dimensjonerende regnintensitet og A er projisert areal for de ulike flatene. Gjentaksintervall er satt til 20 \u00e5r og IVF-kurve for Bergen-Sandsli er lagt til grunn. Konsentrasjonstid er satt til 3 minutter for takflater, 5 minutter for asfalterte/harde flater og 10 minutter for skog/vegetasjon. Dimensjonerende overvannsmengde for eksisterende situasjon er beregnet slik: Notat: VAO-rammeplan for reguleringsplan for nytt boligfelt, Indre S\u00e6dal Gnr 7 bnr 9, Bergen kommune Utarbeidet av Tevas AS, 29.03.2023. Side 4 av 6 Flate C i (l/s pr. m2) A (m2) Q (l/s) Takflater 0,95 0,03010 540 15 Andre harde flater (Asfalt, stein etc.) 0,95 0,02506 314 8 Tr\u00e6r/vegetasjon 0,40 0,01692 6 536 44 Sum 7 390 67 Tabell 1. Eksisterende situasjon for nedb\u00f8rfeltet, uten klimafaktor. Det er ingen overvannsledninger i n\u00e6rheten av planomr\u00e5det. Planlagt situasjon De planlagte tiltakene vil endre arealsammensetningen og avrenningen. Fremtidig samlet overvannsmengde for nedb\u00f8rfeltet inkl. klimafaktor blir: Flate C i (l/s pr. m2) A (m2) Q (l/s) Takflater 0,95 0,03010 1 285 51 Andre harde flater (Asfalt, stein etc.) 0,95 0,02506 811 27 Tr\u00e6r/vegetasjon 0,40 0,01692 5 294 50 Sum 7 390 128 Tabell 2. Ny situasjon for nedb\u00f8rfeltet, inkl. klimafaktor 40%. Den overordnete VA-rammeplanen sier at overvann skal h\u00e5ndteres innenfor det enkelte delfelt ved lokal overvannsh\u00e5ndtering. Det etableres to fordr\u00f8yningsmagasin, ett nord p\u00e5 tomten og ett s\u00f8r\u00f8st p\u00e5 tomten. Vannet som f\u00f8res til magasinet i nord er takvannet fra Bygg A, vannet som kommer fra vest og fanges opp i gr\u00f8ften langs fjellskj\u00e6ringen som etableres og vannet p\u00e5 arealet mellom fjellskj\u00e6ringen og Bygg A. Samlet areal er 1390 m2. Overvannsmengden vil \u00f8ke fra 9,5 l/s til 26 l/s inkl. klimafaktor 1,4. Midlere videref\u00f8rt mengde 6,7 l/s (70% av 9,5 l/s) gir et fordr\u00f8yningsvolum p\u00e5 ca. 8 m3. Vannet som f\u00f8res til magasinet i s\u00f8r\u00f8st er vannet fra vestsiden av den nye tilkomstveien, vannet fra nedb\u00f8ren p\u00e5 tilkomstveien og vannet fra arealet mellom Bygg A og Bygg B. Siste del av tilkomstveien mot Bygg A vil ha en fjellskj\u00e6ring mot vest, hvor det etableres en gr\u00f8ft. Samlet areal er 2124 m2. Overvannsmengden vil \u00f8ke fra 26 l/s til 48 l/s inkl. klimafaktor 1,4. Midlere videref\u00f8rt mengde 18 l/s (70% av 26 l/s) gir et fordr\u00f8yningsvolum p\u00e5 ca. 10 m3. Det etableres sluk med sandfang p\u00e5 egnete lavpunkter for \u00e5 fange opp overvannet som f\u00f8res til fordr\u00f8yningsmagasinene. Takvannet fra Bygg B og fra Bygg C f\u00f8res direkte til infiltrasjon mot \u00f8st. Bygg B sitt takareal er ca. 290 m2, som gir vannmengde 11,5 l/s. Bygg C sitt takareal er ca. 140 m2, som gir vannmengde 5,5 l/s. Flomsituasjon For beregning av vannmengder ved ekstremnedb\u00f8r/flomsituasjon er brukt IVF-kurve med gjentaksintervall 200 \u00e5r. Dette gir f\u00f8lgende vannmengder: Notat: VAO-rammeplan for reguleringsplan for nytt boligfelt, Indre S\u00e6dal Gnr 7 bnr 9, Bergen kommune Utarbeidet av Tevas AS, 29.03.2023. Side 5 av 6 Flate C i (l/s pr. m2) A (m2) Q (l/s) Takflater 0,95 0,03010 1 285 68 Andre harde flater (Asfalt, stein etc.) 0,95 0,02506 811 36 Tr\u00e6r/vegetasjon 0,40 0,01692 5 294 64 Sum 7 390 168 Tabell 3. Flomsituasjon for nedb\u00f8rfeltet, inkl. klimafaktor 40%. Det er i dag ingen s\u00e6rskilte vannveier i nedb\u00f8rfeltet. Ved store nedb\u00f8rmengder vil vannet renne fra vest mot \u00f8st til det treffer den avskj\u00e6rende veien. Vannet vil s\u00e5 f\u00f8lge veien nordover og s\u00e5 mot \u00f8st n\u00e5r denne svinger. Etter utbyggingen vil det v\u00e6re flomvei mot nord fra vestsiden av Bygg A og ut i terrenget. Fra arealet mellom Bygg A og Bygg B vil det v\u00e6re mot s\u00f8r og videre mot \u00f8st. For vannet som renner ned mot innkj\u00f8rselen til garasjen p\u00e5 s\u00f8rsiden av Bygg A, er det ikke mulig \u00e5 ha flomvei p\u00e5 bakken. En mulighet kan v\u00e6re \u00e5 etablere et overl\u00f8p tilknyttet en egen overvannsledning parallelt med den som frakter vannet fra sluket i normalsituasjon. Overl\u00f8psledningen m\u00e5 da ha god kapasitet til \u00e5 h\u00e5ndtere flomvannmengder. Konkret l\u00f8sning m\u00e5 bestemmes i detaljprosjekteringen, s\u00e5 dette er ikke tegnet inn p\u00e5 VAO-planen. Flomvannet fra eiendommen vil som i dag treffe den avskj\u00e6rende veien og f\u00f8lge denne videre. De planlagte overvannsl\u00f8sningene sikrer at tiltakene p\u00e5 eiendommen ikke f\u00e5r konsekvenser for nedenforliggende omr\u00e5der. Det blir ingen s\u00e6rskilt forurensende aktivitet i planomr\u00e5det, s\u00e5 det blir ikke behov for rensetiltak for overvannet. Det er ingen lukkede vannveier i planomr\u00e5det. Vedlegg: 70378 V731.10.001 Dagens situasjon \u2013 Avrenning 70378 V731.10.002 Dagens situasjon \u2013 Flomveier 70378 V731.10.003 VAO-plan 70378 V731.10.004 Planlagt situasjon \u2013 Avrenning 70378 V731.10.005 Planlagt situasjon \u2013 Flomveier Notat: VAO-rammeplan for reguleringsplan for nytt boligfelt, Indre S\u00e6dal Gnr 7 bnr 9, Bergen kommune Utarbeidet av Tevas AS, 29.03.2023. Side 6 av 6 "
}