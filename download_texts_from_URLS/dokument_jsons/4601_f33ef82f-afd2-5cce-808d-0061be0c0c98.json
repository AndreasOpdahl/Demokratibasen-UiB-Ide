{
  "dokument_id": "f33ef82f-afd2-5cce-808d-0061be0c0c98",
  "doc_type": "case_attachment",
  "kommune": 4601,
  "tittel": "Fagnotat datert 08.03.2024",
  "url": "https://bergen.kommune.no/politikere-utvalg/api/fil/bk360/10093925/Fagnotat-datert-08-03-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/11380-3 (Arbeidssted) Saksbehandler: Yngve L\u00f8tvedt Dato: 08.03.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Gnr 147 bnr 69. Lyderhornsveien 293. Bruksendring Klager er tiltakshaver Bergen Minilager AS representert ved Ingeni\u00f8r Hvem klager? Bjarne Aardal AS. Klagen er mottatt 25.02.2024. S\u00f8knaden gjelder bruksendring fra industri til lagerform\u00e5l, ca. 966 m2 BRA, fasadeendring, endring av brannskille i bygget og tilbygg i form av Tiltaket trapp med r\u00f8mningsplattform. Det er s\u00f8kt om dispensasjon fra reguleringsplan nr. 15810000 \u00a7 3 om arealform\u00e5l. Avslag datert 05.02.2024. Hjemmel for avslag er reguleringsplanens \u00a7 3, Vedtaket omr\u00e5der for blandet form\u00e5l kontor/industri. Det er videre gitt avslag p\u00e5 s\u00f8knad om dispensasjon fra \u00a7 3 jf. pbl \u00a7 19-2. KPA2018 viser eiendommen som \u00f8vrig byggesone \u2013 \u00d8B, og den ligger innenfor hensynssonene H310_1 Aktsomhetsomr\u00e5der for steinsprang, jord- og flomskred og sn\u00f8skred, H220_3 Vei st\u00f8y \u2013 gul sone og H210_3 Planstatus Vei st\u00f8y \u2013 r\u00f8d sone. Eiendommen omfattes av reguleringsplan ID 15810000, LAKSEV\u00c5G. GNR 147 BNR 16 MFL., TENNEBEKK, ikrafttredelsesdato 20.09.1999 og er regulert til kontor/industri. Klager anf\u00f8rer at vilk\u00e5rene for \u00e5 gi dispensasjon er oppfylt. Det anf\u00f8res Klagegrunner videre forskjellsbehandling. Behov for ytterligere Fordi tiltaket ligger i skredutsatt omr\u00e5de m\u00e5 det forelegges saksbehandling ved skredfarevurdering av kompetent foretak. eventuell omgj\u00f8ring Anbefalt vedtak Avslagsvedtak datert 05.02.2024 opprettholdes. Klagen tas ikke til f\u00f8lge. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med pbl \u00a7 21-3, og bekrefter at det ikke er mottatt noen merknader. Tiltaket ligger i \u00abAktsomhetsomr\u00e5de for steinsprang, jord- og flomskred og sn\u00f8skred\u00bb i kommuneplanens arealdel. I utbyggingsomr\u00e5der som kan v\u00e6re skredutsatt, skal det foretas en skredfarevurdering av kompetent foretak. Dersom tiltaket ikke er tilstrekkelig sikkert, m\u00e5 vurderingen ogs\u00e5 omfatte forslag til avb\u00f8tende tiltak som er realiserbare. I aktuelle sak er det er ikke dokumentert at det kan oppn\u00e5s tilstrekkelig sikkerhet mot skred for tiltaket. Vi har heller ikke etterspurt denne dokumentasjonen da det er gitt avslag p\u00e5 annet grunnlag. Tiltaket ligger i et omr\u00e5de hvor massene i grunnen kan v\u00e6re forurenset. Ansvarlig s\u00f8ker har ikke fremlagt tiltaksplan, jf. pbl \u00a7 28-1. Det er vurdert \u00e5 ikke v\u00e6re hensiktsmessig \u00e5 ettersp\u00f8rre dette da tiltaket ikke krever graving i grunnen. Vestland Fylkeskommune har gitt uttalelse datert 25.01.2024 og stiller seg negativ til at det gis dispensasjon. Fylkeskommunen har vist til ulykkesstatistikk p\u00e5 stedet som viser at krysset er trafikkfarlig. Frisiktsonene er i dag i strid med \u00a7 5.03 i gjeldene reguleringsplan. Statsforvalteren i Vestland har forenklet sitt arbeid som h\u00f8ringsinstans i dispensasjonssaker etter plan- og bygningsloven kapittel 19. Oms\u00f8kte dispensasjoner sendes derfor ikke p\u00e5 h\u00f8ring til Statsforvalteren, men innvilgede dispensasjoner skal sendes til Statsforvalteren for vurdering om vedtaket skal p\u00e5klages. 2. Om klagen Klager anf\u00f8rer at avslaget i for liten grad har vektlagt informasjonen i s\u00f8knaden, og i for stor grad er basert p\u00e5 skj\u00f8nn. En del av momentene i s\u00f8knaden gjentas derfor i klagen. Det anf\u00f8res ny dokumentasjon som viser at vedtaket bygger p\u00e5 feil faktum n\u00e5r det gjelder trafikksituasjonen til og fra eiendommen f\u00f8r og etter at tiltaket er gjennomf\u00f8rt. Klager viser til eiendommens funksjon og bruk i dag. Klager anf\u00f8rer at; - Bruksendringen medf\u00f8rer redusert bruk, ikke \u00f8kt bruk av avkj\u00f8rsel, og utl\u00f8ser ikke behov for oppgradering av avkj\u00f8rsel til Lyderhornsveien. Avkj\u00f8rselen er ikke en del av s\u00f8knaden og ligger utenfor tiltakshavers eiendom. - Kommunen har ikke tidligere krevd oppgradering av avkj\u00f8rselen n\u00e5r det er gitt tillatelser. S\u00f8knaden inneb\u00e6rer en brannteknisk oppgradering av bygget, og nye/bedre r\u00f8mningsveier. Klager refererer fra s\u00f8knaden om bruksendring, endret planl\u00f8sning, endring av fasade, brannteknisk oppgradering. Klager anf\u00f8rer at det kunne v\u00e6rt gitt tillatelse til deler av tiltakene. Likebehandling; Klager viser til tiltak, snr. 201008537, Lyderhornsveien 291 og BYGG- 2023/11999, Lyderhornsveien 287. Andre bygg i samme n\u00e6ringsomr\u00e5de driver virksomhet som ikke er industri/kontor. Avslaget inneb\u00e6rer forskjellsbehandling. Dispensasjon fra arealform\u00e5l \u2013 hensynene blir ikke vesentlig tilsidesatt; Klager anf\u00f8rer at vilk\u00e5rene for \u00e5 gi dispensasjon fra \u00a7 3 arealform\u00e5l er oppfylt. Klager anf\u00f8rer at i hovedsak de sammen momentene som ble anf\u00f8rt i s\u00f8knaden samt momenter i forhold til ny dokumentasjon. Saksnummer KLAGE-2024/11380 Side 2 av 8 Fordeler og ulemper med dispensasjon; Klager anf\u00f8rer at ny dokumentasjon viser at forutsetningen om \u00f8kt trafikk er uriktig. Det anf\u00f8res at flere fordeler med dispensasjon ikke er nevnt. Dispensasjon vil medf\u00f8re en forbedring av trafikkforholdene, siden det er tale om en reduksjon av antallet brukere og dermed risikoen for ulykker. Tiltaket bedrer brannsikkerhet, den byggetekniske l\u00f8sningen og medf\u00f8rer at mennesker oppholder seg p\u00e5 tomten i kortere tidsrom enn etter gjeldende arealform\u00e5l. Klager anf\u00f8rer at det ikke er noen ulemper med bruksendringen. Trafikkforhold; Klagere viser til dokumentasjon fra andre virksomheter. Klager anf\u00f8rer derfor at antall bes\u00f8kende til bygget i normal arbeidstid er betydelig lavere enn som industribygg. Vestland Fylkeskommunes p\u00e5stand om \u00f8kt trafikk er udokumentert. N\u00e5r det gjelder avkj\u00f8rsel som ikke er opparbeidet i tr\u00e5d med gjeldende reguleringsplan s\u00e5 er det startet planarbeid for kryssutforming ved Tennebekk n\u00e6ringspark. Dersom den aktuelle s\u00f8knaden ikke blir godkjent, er alternativet \u00e5 fortsette med dagens bruk frem til ny plan er vedtatt. Dette vil v\u00e6re til ulempe for trafikkforholdene. Trafikkhensyn taler derfor for at dispensasjon innvilges. Annet; Klager anf\u00f8rer at s\u00f8knaden om bruksendring ikke gj\u00f8r det n\u00f8dvendig med ny skredvurdering fordi det vil bli f\u00e6rre brukere etter bruksendringen. Dersom kommunen er uenig i dette, bes det om at tillatelse gis p\u00e5 vilk\u00e5r av at dokumentasjon fremlegges f\u00f8r igangsettingstillatelse. Det vises til klagen i sin helhet. 3. Vurdering av klagen 3.1 Dispensasjon fra reguleringsplanens \u00a7 3, arealform\u00e5l. Det f\u00f8lger av \u00a7 3 at omr\u00e5det er avsatt til \u00abomr\u00e5der for blandet form\u00e5l industri / kontor for blandet form\u00e5l industri / kontor.\u00bb Tiltaket kommer i strid med \u00a7 3 arealform\u00e5let fordi det s\u00f8kes om bruksendring fra industri/kontor til minilager i form av utleie av lagerrom til private. Klager anf\u00f8rer at vilk\u00e5rene for \u00e5 innvilge dispensasjon er oppfylt. Det fremg\u00e5r av pbl \u00a7 19-2 at kommunen kan gi dispensasjon fra regler fastsatt i eller i medhold av plan- og bygningsloven. Fordi tiltaket er i strid med bestemmelser i og i medhold av pbl kan tiltaket bare tillates gjennom dispensasjon. Vilk\u00e5rene for \u00e5 gi dispensasjon som f\u00f8lger av pbl \u00a7 19-2 andre ledd, sier at; \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Hovedhensynet bak arealform\u00e5l i plan p\u00e5 den enkelte tomt er forholdet til omr\u00e5dets bebyggelsesstruktur, belastning p\u00e5 infrastruktur og forholdet til omgivelsene. Omr\u00e5det for det oms\u00f8kte tiltaket er regulert til industri/kontor. Det f\u00f8lger av form\u00e5lsbestemmelsen i plan- og Saksnummer KLAGE-2024/11380 Side 3 av 8 bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Det f\u00f8lger av avslagsvedtakets begrunnelse at; \u00abS\u00f8ker begrunner s\u00f8knad om dispensasjon: - Lagervirksomhet er forenlig med annen bruk av bygget og i forhold til omgivelsene. - Lagerhold er ikke en st\u00f8yende virksomhet. - Endringene i bygget er reversible eller utf\u00f8res slik at byggets fleksibilitet i forhold til eventuell annen virksomhet p\u00e5 et senere tidspunkt er ivaretatt. - Den planlagte bruk gir \u00f8konomisk sett en rimelig avkastning for tiltakshaver. - Lagerboder er en etterspurt tjeneste i fortettingsomr\u00e5der. - Bygget har god tilkomst og tilgjengelighet og er godt egnet til form\u00e5let. - Bruksendringen er ikke til hinder for videre gjennomf\u00f8ring av hverken gjeldende reguleringsplan for omr\u00e5det eller gjeldende kommuneplan. - Bruksendringen f\u00f8rer ikke til \u00f8kt trafikk til eiendommen. I denne konkrete saken er trafikksituasjonen inn og ut av eiendommen utfordrende. Krysset ut til fv. 558 Lydehornsveien blir p\u00e5virket av tiltaket. Vestland Fylkekommune har rett til \u00e5 uttale seg i saken da tiltaket ber\u00f8rer eksisterende avkj\u00f8rsel mot fv. 558 Lydehornsveien. Vestland Fylkeskommune kom med uttale i saken 25.01.24. Med hensyn til trafikksikkerheten stiller de seg negativ til oms\u00f8kte tiltak og til at det gis dispensasjon i saken. Som forklart i uttalen er ikke krysset ut mot fylkesveien opparbeidet i tr\u00e5d med reguleringsplanen og utformingen er ikke i tr\u00e5d med veinormalene. Frisiktsonen er dekket i begge retninger og i strid med \u00a7 5.03 i reguleringsplanen: 5.03 Frisiktsone I denne sonen skal det v\u00e6re fri sikt i en h\u00f8yde av 0,5 m over tilst\u00f8tende veiers planum (kfr. veglovens bestemmelser \u00a7 31). Det er h\u00f8y ulykkesstatistikk p\u00e5 stedet, og flere av ulykkene kan direkte knyttes til kryssomr\u00e5det. Ansvarlig s\u00f8ker skriver i s\u00f8knaden at bruksendringen ikke f\u00f8rer til \u00f8kt trafikk til eiendommen. Dette er ikke dokumentert i s\u00f8knaden. Vestland Fylkeskommune har vurdert i sin uttale at tiltaket \u00f8ker trafikken i krysset. Viser til uttalen i sin helhet under pkt. 3.10. P\u00e5 bakgrunn av overnevnte begrunnelser vurderes tiltaket til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra reguleringsplanen \u00a7 3 vurderes til eiendommen er lovlig opprettet og bebygget. En dispensasjon f\u00f8rer ikke til at byggverket kommer vesentlig i strid med andre leietakere i bygget eller andre bygg i planomr\u00e5det. Ulempen vil v\u00e6re fare for flere ulykker i krysset ut mot fv. 558 p\u00e5 grunn av kryssets utforming, som ikke er uformet i tr\u00e5d med reguleringsplanen, og \u00f8kt trafikk. Etter en samlet vurdering vil ikke fordelene v\u00e6re klart st\u00f8rre enn ulempene.\u00bb Kart og reguleringsplan over omr\u00e5det (neste side); Saksnummer KLAGE-2024/11380 Side 4 av 8 Krysset i gjeldende reguleringsplan Krysset slik det er i dag Ulykkesstatistikk Hovedanf\u00f8rsel i klageomgang er at tiltaket ikke vil medf\u00f8re mer trafikk, derimot mindre trafikk en dagens bruk av eiendommen. I foresp\u00f8rselen til Vestland Fylkeskommune ble det opplyst at \u00abAvkj\u00f8rsel mot Fylkesvei Lyderhornsveien vil f\u00e5 endret, og muligens \u00f8kt bruk, og sendes over for uttale.\u00bb I svaret fra Vestland Fylkeskommune er det konkludert med at; Saksnummer KLAGE-2024/11380 Side 5 av 8 \u00abMed omsyn til trafikktryggleiken p\u00e5 staden stiller vi oss negative til tiltaket det er s\u00f8kt om. Det er fleire element som gjer krysset trafikkfarleg, som viser igjen p\u00e5 ulykkesstatistikken p\u00e5 staden. Vi kan ikkje godta endra og auka bruk av krysset f\u00f8r krysset er utbetra.\u00bb Som dr\u00f8ftelsen i avslaget viser, er det lagt stor vekt p\u00e5 det trafikkfaglige. Dette bygger videre p\u00e5 uttalelse fra fagmyndighet med kompetanse p\u00e5 omr\u00e5det. Avslaget legger til grunn at planlagt ny type bruk f\u00f8rer til \u00f8kt trafikk. Klager har i klageomgang anf\u00f8rt dokumentasjon av trafikkforhold ved tilsvarende virksomheter. Fra Smihuset AS som er en bedrift p\u00e5 Haukeland (i Indre Arna) som driver med smijern, er det gitt skriftlig uttalelsen der bedriften selv ansl\u00e5r omfanget p\u00e5 trafikk inn og ut fra bedriften til 20-25 kj\u00f8ret\u00f8y daglig. I klagen er det ogs\u00e5 vist til bedriften Ask\u00f8y Mekaniske AS, Storbotn 47, Ask\u00f8y som har angitt 15 \u2013 20 kj\u00f8rebevegelser i tidsrommet 07.00-16.00. Klager har videre vist til registreringer av bes\u00f8k i etablerte minilager-lokaler i Nattlandsveien 104. For des/23 og jan/24 er det registrert 115 \u2013 118 antall bes\u00f8k/kj\u00f8rebevegelser til anlegget som har 177 minilager som gir et snitt p\u00e5 3,75 kj\u00f8rebevegelser pr. dag. Minilageret i denne klagesaken inneholder 127 minilagre for private. Det er da 28 % mindre enn referanseprosjektet i Nattlandsveien 104. Beregnet antall kj\u00f8rebevegelser m\u00e5 da reguleres ned med 28 %, noe som tilsier 2,7 (avrundet til tre -3-) kj\u00f8rebevegelser. Ut fra dette anf\u00f8rer klager \u00e5 ha dokumentert at bruksendringen vil gi betydelig mindre trafikk. Vi viser til at det som hovedregel b\u00f8r v\u00e6re fagmyndighet som gis det avgj\u00f8rende ordet i problemstillinger knyttet til trafikkforhold. Vi viser til at det i dette tilfelle ogs\u00e5 er trafikale forhold i form av ulykkesbelastet veistrekk som etter v\u00e5r vurdering m\u00e5 medf\u00f8re at man b\u00f8r unng\u00e5 \u00e5 g\u00e5 imot fagmyndighet, og at dokumentasjonskravet i forhold til hvilken trafikkbelastning som tiltaket vil medf\u00f8re, b\u00f8r v\u00e6re strengt. N\u00e5r det gjelder det tallmaterialet som er fremlagt s\u00e5 viser vi til at det minilageret som ligger i Nattlandsveien har tilkomstforhold som er veldig ulikt oms\u00f8kte tiltak. Det samme gjelder i prinsippet for tilsvarende virksomheter i forhold til dagens drift. Vi kan ut fra det tallmateriale som er presentert i klageomgang ikke se at det foreligger tilstrekkelig og tungtveiende opplysninger som tilsier at bygningsmyndighetene b\u00f8r endret oppfatning og se bort ifra veimyndighetenes uttalelse. Ut fra dette kan vi ikke se, i forhold til det trafikale, at vurdering av i hvilken grad hensynet bak bestemmelsen er tilsidesatt er endret. Vi viser til at de anf\u00f8rte forholdene som klager viser til som kan p\u00e5virke hensynet ogs\u00e5 ble framf\u00f8rt i s\u00f8knadsomgang. Vi kan derfor ikke se at det er noe nytt. Vi fastholder at hensynet bak bestemmelsen blir vesentlig tilsidesatt. I forhold til vurdering av fordeler og ulemper s\u00e5 er klagers anf\u00f8rsler f\u00f8rst og fremst knyttet opp mot de nye opplysningene som er framlagt i forhold til trafikale forhold. Vi viser til vurderingene ovenfor som tilsier at disse heller ikke tillegges endret vekt i vurderingen av fordeler og ulemper. N\u00e5r det gjelder \u00f8vrige fordeler anf\u00f8rt i klagen s\u00e5 kan vi ikke se byggetekniske forhold eller at mennesker oppholder seg kortere tid p\u00e5 tomten kan tillegges s\u00e6rlig vekt. Vi fastholder at fordelene ikke er klart st\u00f8rre enn ulempene og at vilk\u00e5rene for \u00e5 innvilge dispensasjon i pbl \u00a7 19-2 ikke er oppfylt. Vurderinger og konklusjon i avslagsvedtaket tiltres i klageomgang. Saksnummer KLAGE-2024/11380 Side 6 av 8 3.2 Likebehandling Klager anf\u00f8rer at det i omr\u00e5det de siste \u00e5rene har blitt behandlet flere bygges\u00f8knader som dels har de samme forutsetninger som oms\u00f8kte tiltak hvor det ble gitt tillatelser som inkluderer blant annet bruksendring. For at en anf\u00f8rsel om usaklig forskjellsbehandling skal f\u00f8re frem, er det en forutsetning at det dreier seg om like saker b\u00e5de i faktisk og rettslig henseende. Det skal forholdsvis mye til for \u00e5 konstatere ugyldighet som f\u00f8lge av forskjellsbehandling n\u00e5r det enkelte vedtak isolert sett fremst\u00e5r som gyldig, da usaklig forskjellsbehandling som ugyldighetsgrunn regnes som en del av l\u00e6ren om myndighetsmisbruk. Kommunen m\u00e5 dessuten ha en vid adgang til \u00e5 endre sin praksis i s\u00e5 vel liberal som restriktiv retning. Kartet nedenfor viser anf\u00f8rte saker; Tiltak p\u00e5 gnr 147 bnr 71, Lyderhornsveien 291. Saks nr. 201008537. (Laksev\u00e5g gnr 147 bnr 71 Lyderhornsveien 291. Tilbygg) Det ble i vedtak datert 26.08.2010 gitt rammetillatelse til oppf\u00f8ring av tilbygg i to etasjer med et samlet BRA p\u00e5 140m2 i form av lager og kontordel med uteplass. Klager anf\u00f8rer at saken dreier seg om tilbygg til eksisterende bygg, dvs. at denne eiendommen fikk en \u00f8kt bruk uten at det ble stilt krav til endringer av avkj\u00f8rsel fra fylkeskommunal vei eller den private adkomstveien. Vi viser til at vedtaket er hjemlet i tidligere Plan- og bygningslov. I denne saken var det ikke s\u00f8kt om/vurdert dispensasjon fra arealform\u00e5let. Vi kan derfor ikke se at saken gir grunnlag for presedensvirkning. Tiltak p\u00e5 gnr 147 bnr 72 Lyderhornsveien 287. Saksnr BYGG-2023/11999; Det ble i vedtak datert 03.07.2023 gitt tillatelse til bruksendring av deler av bygg (600 m2 BRA) fra verksted/lager til treningslokaler. Det f\u00f8lger av s\u00f8knad at tiltaket gjelder en utvidelse av eksisterende treningslokaler hvor det tidligere er gitt tillatelse (28.12.2015) til bruksendring til dagens bruk saksnr. 201529608, (Laksev\u00e5g gnr 147 bnr 72 Lyderhornsveien 287. Bruksendring fra dyreklinikk til treningslokaler (crossfit). Saksnummer KLAGE-2024/11380 Side 7 av 8 Klager anf\u00f8rer at trafikk til/fra denne eiendommen ved endring av industri/lager til treningssenter \u00f8ker. Klager viser til at det i denne tillatelsen er gitt dispensasjon fra endret form\u00e5l, uten at krav om endringer av avkj\u00f8rsel fra fylkeskommunal vei eller den private adkomstveien er stilt. Vi viser til at det f\u00f8lger av s\u00f8knaden at: \u00abS\u00f8knad om bruksendring av lokaler. Dagens bruk er verksted/lager (Vianor AS) og det s\u00f8kes om endring til treningslokaler - ca 600m2. Det blir Ingen flere arbeidsplasser. Ingen \u00f8kning i trafikk/kunder da dagens leietaker (Vianor AS) oppgir \u00e5 ha ca 8000 bes\u00f8kende pr \u00e5r.\u00bb S\u00f8knaden i sak 201529608 gjaldt bruksendring av deler av kontor-/verkstedbygning fra dyreklinikk til treningssenter og omfattet ca. 300 m2 i byggets 1. etasje. I tillegg ble 150 m2 disponibelt areal i byggets 2. etasje tatt i bruk som kontor, spiserom, garderober og lager. Det framg\u00e5r av dokumentene i saken at ingen av sakene p\u00e5 gnr 147 bnr 72 ble sendt til Vestland Fylkeskommune for uttalelse. Vi vurderer at dette var er en mangel ved saksbehandlingen av saken og burde v\u00e6rt gjort. Vi vurderer at vedtaket ikke derfor b\u00f8r f\u00e5 noen presedensvirkning. Vi kan ikke se at sakene er like i rettslig eller faktisk henseende og anf\u00f8rsel om usaklig forskjellsbehandling er vurdert \u00e5 ikke kunne f\u00f8re fram. 3.3 Innvilgelse av deler av tiltaket Vi viser til s\u00f8knadstekst der tiltaket er beskrevet som ett samlet tiltak. Vi kan heller ikke se at det ligger f\u00f8ringer i klageomgang som angir hvilke deler som eventuelt \u00f8nskes innvilget da tiltakene framst\u00e5r \u00e5 henge sammen med hverandre. 4. Konklusjon Avslagsvedtak datert 05.02.2024 opprettholdes. Klage tas ikke til f\u00f8lge. Vedlegg: 1. Situasjonskart 2. Situasjonsplan 3. Flyfoto 4. Klage over avslag 5. Avslag p\u00e5 s\u00f8knad 6. Uttalelse fra Vestland Fylkeskommune 7. Tilleggsopplysninger 8. Rammes\u00f8knad 9. Tegninger Saksnummer KLAGE-2024/11380 Side 8 av 8 "
}