{
  "dokument_id": "65091854-fedb-5a76-9a3b-126550f32d63",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 27112024, Sak 470/24, Representantforslag fra Kjersti Pettersen (H) og Christian Haugen (Frp) om fysioterapiundervisning etter f\u00f8dsel",
  "url": "https://bergen.kommune.no/politikere-utvalg/api/fil/bk360/11630773/Innstilling-vedtak-Representantforslag-fra-Kjersti-Pettersen-H-og-Christian-Haugen-Frp-om-fysioterapiundervisning-etter-fodsel",
  "tekst": "Representantforslag fra Kjersti Pettersen (H) og Christian Haugen (Frp) om fysioterapiundervisning etter f\u00f8dsel Bergen bystyre behandlet saken i m\u00f8tet 27.11.2024 sak 470/24 og fattet f\u00f8lgende vedtak: 1. Bystyret ber byr\u00e5det se p\u00e5 mulighetene for \u00e5 etablere et pilotprosjekt etter modell 3, gjerne i samarbeid med private eller ideelle organisasjoner for \u00e5 bedre fysioterapitilbudet til gravide kvinner. 2. Bystyret ber byr\u00e5det s\u00f8rge for at informasjon om bekkenbunnstrening er oppdatert og lett tilgjengelig for gravide slik at vi sikrer god oppf\u00f8lging av kvinner b\u00e5de f\u00f8r og etter f\u00f8dsel. Bergen bystyres behandling Det var en felles debatt i sakene 470 og 471. F\u00f8lgende representanter tok ordet: Kjersti Pettersen (H), Fauzia Hussain-Wiik (A), Eva Synn\u00f8ve Hagewick Steigen (A), Elin Brandt \u00c5dlandsvik (INP) og Marte Stadheim Teigen (R). Forslag fremsatt i bystyret: Fauzia Hussain-Wiik (A) fremsatte p\u00e5 vegne av A f\u00f8lgende alternative forslag: Bystyret ber byr\u00e5det opprette et pilotprosjekt med tilbud om fysioterapi rettet mot mor p\u00e5 helsestasjoner. Votering: Alternativt forslag fra A fremsatt av Fauzia Hussain-Wiik (A), fikk 32 stemmer (A, SV, MDG, V, R, KrF), og var dermed falt. Innstillingens punkt 1 ble vedtatt med 44 stemmer (H, FrP, MDG, BL, V, INP, KrF, Sp, PP). Innstillingens punkt 2 ble vedtatt enstemmig. Bergen bystyre behandlet saken i m\u00f8tet 30.10.2024 sak 412/24: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 02.10.2024 sak 372/24 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Utvalg for helse og sosial behandlet saken i m\u00f8tet 21.08.2024 sak 97/24 og avga f\u00f8lgende innstilling: Utvalgets innstilling og bystyrets vedtak er likelydende. Forslag til vedtak: 1) Bystyret ber byr\u00e5det legge til rette for at kvinner i Bergen som f\u00f8der barn f\u00e5r tilbud om fysioterapiundervisning etter f\u00f8dsel. 2) Bystyret ber byr\u00e5det se om det er mulig \u00e5 knytte slik fysioterapiundervisning opp til forskning p\u00e5 enten h\u00f8yskole eller universitet for \u00e5 evaluere nytten av slik undervisning p\u00e5 sikt. 2 "
}