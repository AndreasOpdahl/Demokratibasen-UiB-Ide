{
  "dokument_id": "b9d8fdf6-8b1b-5490-836d-833e54e6a9f5",
  "doc_type": "case_attachment",
  "kommune": 4601,
  "tittel": "TILLEGGSNOTAT TIL UMBY-sak 14/25. Fana gnr 10 bnr 819 \u00d8vre S\u00e6dalsvegen 14-16. Klage p\u00e5 avsl\u00e5tt s\u00f8knad - omdisponering av lekeareal til g\u00e5rdsplass/parkeringsplass",
  "url": "https://bergen.kommune.no/politikere-utvalg/api/fil/bk360/11847387/TILLEGGSNOTAT-TIL-UMBY-sak-14-25-Fana-gnr-10-bnr-819-Ovre-Saedalsvegen-14-16-Klage-pa-avslatt-soknad-omdisponering-av-lekeareal-til-gardsplass-parkeringsplass",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2024/73598-21 Postboks 7700 Saksbehandler: J\u00f8rgen Alr\u00e6k 5020 BERGEN Dato: 16. januar 2025 TILLEGGSNOTAT TIL UMBY-sak 14/25. Fana gnr 10 bnr 819 \u00d8vre S\u00e6dalsvegen 14-16. Klage p\u00e5 avsl\u00e5tt s\u00f8knad - omdisponering av lekeareal til g\u00e5rdsplass/parkeringsplass F\u00f8lgende sp\u00f8rsm\u00e5l er meddelt i saken: Ber om et tilleggsnotat fra byr\u00e5det med deres vurdering av supplering av s\u00f8knad fra tiltakshaver som ligger i saken. Svar: Etter UMBYs beslutning i m\u00f8tet 23.10.2024 sak 352/24, ble saken utsatt for at det kunne leveres en justert s\u00f8knad om bruksendring fra \u00abfelles lekeareal\u00bb til \u00abg\u00e5rdsplass \u2013 sosikode 1620\u00bb, samt n\u00f8dvendige dispensasjoner. Kort om arealform\u00e5let \u00abg\u00e5rdsplass\u00bb i forhold til \u00abfelles lekeareal\u00bb Arealet som oms\u00f8kes bruksendret til g\u00e5rdsplass i henhold til sist mottatte opplysninger, er avsatt til felles lekeareal i reguleringsplan 16870000. Arealform\u00e5lene omfattes begge av det overordnede arealform\u00e5let uteoppholdsareal, men regulerer ulik bruk. Et lekeareal er typisk avsatt utelukkende for barns lek og opphold, med n\u00e6rmere krav til kvalitet og sikkerhet, se f.eks. planbestemmelsen \u00a7 17.1. G\u00e5rdsplass er et mer generelt form\u00e5l, som kan inkludere oppholdsomr\u00e5der, adkomstsoner og parkeringsplasser. Lek kan finne sted p\u00e5 en g\u00e5rdsplass, men bruken er gjerne mer fleksibel og det stilles normalt ikke spesifikke krav til sikringstiltak eller lekeanlegg. Den praktiske betydningen av bruksendringen inneb\u00e6rer at arealet f\u00e5r et bredere bruksomr\u00e5de og f\u00e6rre reguleringsmessige begrensninger, som ikke vil oppfylle de samme standardene for lek og trygghet. Om dispensasjonss\u00f8knadene Byr\u00e5den vil vurdere dispensasjonene i det f\u00f8lgende, men gj\u00f8r s\u00e6rskilt oppmerksom p\u00e5 neste punkt om mangler i saken. Det er mottatt s\u00f8knad om dispensasjon fra planbestemmelsen \u00a7 6-3 om krav til uteareal innenfor felt B-D1, samt fra \u00a7 17.1 om krav til utforming mv. av lekearealet, jf. pbl. \u00a7 19-1. Dispensasjon oms\u00f8kes med forslag til vilk\u00e5r om at det avsettes annet egnet areal til lekeareal innenfor omr\u00e5det avsatt til blokkbebyggelse. Det fremg\u00e5r av s\u00f8knaden at g\u00e5rdsplassen er tenkt som et sambruksareal, som opplyses \u00e5 v\u00e6re \u00aben kombinasjon av samlingssted for f.eks. grilling om somrene og for opphold og lek\u00bb, samt til midlertidige biloppstillingsplasser. Etter byr\u00e5dens syn er det tale om f\u00e5 forskjeller mellom dette tiltaket og tiltaket som byr\u00e5det har vurdert. Ut fra s\u00f8knaden er det enda tale om \u00e5 benytte plassen til biloppstillingsplasser, uten at omfang og intensitet er n\u00e6rmere konkretisert tilsvarende opprinnelig sak hvor det var angitt inntil seks biloppstillingsplasser. I tr\u00e5d med byr\u00e5dets syn p\u00e5 hvilke brukskvaliteter en Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 \u00e5pen plass kan gi for barn og unges aktiviteter, kan byr\u00e5den likevel uttrykke seg positiv til oms\u00f8kte dispensasjon p\u00e5 f\u00f8lgende forutsetninger: For det f\u00f8rste er byr\u00e5den av den oppfatning at det enda foreligger vesentlige mangler i saken. Det vises til neste punkt i tilleggsnotatet. Manglene m\u00e5 suppleres f\u00f8r det kan gis rammetillatelse. Videre gj\u00f8res det oppmerksom for utvalget, at en g\u00e5rdsplass ikke utelukker kj\u00f8ring og parkering p\u00e5 arealene. I denne sammenheng vises det til s\u00f8kers redegj\u00f8relse om at plassen ogs\u00e5 skal muliggj\u00f8re \u00abkortere opphold for bil p\u00e5 g\u00e5rdsplassen i forbindelse med av/p\u00e5lessing, bud-leveranser, bes\u00f8k fra hjemmehjelp/hjemmesykepleie og bilvask/bilvedlikehold\u00bb. Av hensyn til byr\u00e5dets innstilling og byr\u00e5dens tidligere tilleggsnotat, vil ikke byr\u00e5den anbefale at det gis anledning for slik bruk av plassen. Det vises i hovedsak til at ogs\u00e5 midlertidige biloppstillingsplasser vil utgj\u00f8re et klart hinder for barn og unges interesser i arealene, som er avsatt til dem i reguleringsplanen. Slik gj\u00f8r byr\u00e5dets vurderinger seg enda gjeldende i sin helhet, som medf\u00f8rer at hensynet til barn og unge blir satt vesentlig til side. Dersom utvalget finner rettslig grunnlag for \u00e5 innvilge oms\u00f8kte dispensasjoner, anbefaler byr\u00e5den dermed at det stilles f\u00f8lgende vilk\u00e5r for \u00e5 avhjelpe ulempene ved at arealet benyttes til annet form\u00e5l enn regulert lekeareal: \u2022 Det tillates ikke bruk av g\u00e5rdsplassen som atkomstsone eller parkeringsareal. Det skal oppf\u00f8res skiltning som angir parkeringsforbud og forbud mot innkj\u00f8ring p\u00e5 g\u00e5rdsplassen. F\u00f8r det kan gis ferdigattest, skal en dokumentere at skiltning er oppf\u00f8rt. \u2022 Angitt lekeareal i situasjonsplan datert 15.11.2024, skal tilrettelegges i henhold til minimumskravene i planbestemmelsen \u00a7 17.1 f\u00f8rste ledd. Om mangler Det er opplyst om diverse mangler i saken, og byr\u00e5den mener at ikke alle forhold er tilstrekkelig avklart. Byr\u00e5den vil n\u00e6rmere redegj\u00f8re for dette etter samme rekkef\u00f8lge og innhold som i byr\u00e5dets saksframstilling: \u2022 Pbl. \u00a7 29-4 om avstand til nabogrense \u2013 det er ikke oms\u00f8kt dispensasjon fra denne bestemmelsen, eller sendt inn grunneieravtale med nabo. Det fremg\u00e5r av justert s\u00f8knad at tiltaket ikke krever dispensasjon fra pbl. \u00a7 29-4, \u00abda nabosameiet Sameiet Furerinden, stiller seg bak Sameiet Soria Moria Terrasse sin s\u00f8knad. Avtale ang\u00e5ende dette er vedlagt\u00bb. Byr\u00e5den har gjennomg\u00e5tt dokumentene og kan ikke finne denne avtalen. Det p\u00e5pekes uansett at det ikke er tilstrekkelig at en stiller seg bak s\u00f8knaden for \u00e5 innfri krav til innhold i en samtykkeerkl\u00e6ring etter pbl. \u00a7 29-4. Det skal uttrykkelig fremg\u00e5 av en samtykkeerkl\u00e6ring at naboen samtykker til at et konkret tiltak plasseres n\u00e6rmere nabogrensen enn 4 meter. I tillegg opplyser Bergen kommune v/Etat for bygg og eiendom om at det ikke er s\u00f8kt om/vedlagt dokumentasjon p\u00e5 avstandserkl\u00e6ring fra Bergen kommune for avstand til gbnr. 10/79. S\u00f8ker viser til at fagetaten har akseptert at en har unnlatt nabovarsling av denne grunneiendommen av hensyn til at tiltaket i liten grad ber\u00f8rer eiendommen. Dette er imidlertid ikke av relevans for reglene i pbl. \u00a7 29-4. Det omtalte erstatningsarealet plasseres Side 2 av 4 slik at det vil v\u00e6re behov for nabosamtykke eller dispensasjon, ogs\u00e5 med hensyn til kommunens eiendom. \u2022 Det er ikke gjort rede for forholdet til reguleringsplanens \u00a7 6.3 om uteoppholdsareal. Det m\u00e5 redegj\u00f8res for at kravet til minst 25 m2 uteoppholdsareal per boenhet, som oppfyller kvalitetskravene i planen, er oppfylt selv om man omdisponerer lekearealet og lager erstatningsareal i B-D1. Dersom kravet ikke er oppfylt, m\u00e5 det s\u00f8kes om dispensasjon S\u00f8ker har oppgitt at \u00abplassering av \u00f8nsket erstatningsareal er ikke forenlig med \u00a7 6-3 Uteoppholdsarealer. Arealet inng\u00e5r i Blokkbebyggelse, hvor det er lagt til grunn for oppfyllelsen av krav til bebyggelsens uteoppholdsareal, og det s\u00f8kes f\u00f8lgelig om dispensasjon ogs\u00e5 fra bestemmelsen\u00bb. Byr\u00e5den vil gj\u00f8re oppmerksom p\u00e5 at bestemmelsen \u00a7 6.3 angir krav til minimum 25 m2 felles uteoppholdsareal pr. boligenhet. Den har dermed ikke direkte relevans for lekearealets plassering med mindre tiltaket medf\u00f8rer at kravet ikke lenger er oppfylt. Dette forholdet er det ikke gjort rede for, verken i ovennevnte utsnitt fra s\u00f8knaden eller i s\u00f8knaden for \u00f8vrig. For \u00e5 kunne ta stilling til dispensasjon m\u00e5 en n\u00f8dvendigvis ha kunnskap om avviket \u2013 Det har f.eks. vesentlig betydning om det er avvik p\u00e5 1 m2 eller 10 m2. Selve arealbruken m\u00e5 vurderes opp mot arealform\u00e5let Blokkbebyggelse i seg selv. \u2022 Reguleringsplanens \u00a7 17 om utforming av lekearealene FL-4 og FL-5 \u2013 tiltaket utl\u00f8ser krav om dispensasjon, som ikke er oms\u00f8kt. OK. Dispensasjon er oms\u00f8kt, jf. pbl. \u00a7 19-1. \u2022 Reguleringsplanens \u00a7 6.2 om parkering i underjordisk fellesanlegg og antall parkeringsplasser \u2013 tiltaket krever dispensasjon b\u00e5de for \u00e5 etablere overflateparkering og for \u00e5 \u00f8ke antall parkeringsplasser ut over det reguleringsplanen \u00e5pner for. S\u00f8ker oppgir innledningsvis at s\u00f8knad om etablering av biloppstillingsplasser utg\u00e5r. Avslutningsvis skriver klager likevel at det skal v\u00e6re \u00abmulighet for kortere opphold for bil p\u00e5 g\u00e5rdsplassen i forbindelse med av/p\u00e5lessing, bud-leveranser, bes\u00f8k fra hjemmehjelp/hjemmesykepleie og bilvask/bilvedlikehold\u00bb. Selv om det er forhold av midlertidig art, er det enda tale om parkering p\u00e5 arealet. Det gjelder spesielt for \u00f8nsket om parkeringsplasser for hjemmehjelp/hjemmesykepleie. Byr\u00e5den mener det enda foreligger behov for dispensasjon for \u00e5 etablere overflateparkering og for \u00e5 \u00f8ke antall parkeringsplasser ut over det reguleringsplanen \u00e5pner for. \u2022 Tiltaket mangler tillatelse til \u00f8kt bruk av avkj\u00f8rsel, noe som er n\u00f8dvendig n\u00e5r antall parkeringsplasser \u00f8kes. Regulert avkj\u00f8rsel er iht. den bruken reguleringsplanen \u00e5pner for. Det vises til vurderingene i punktet over. \u2022 Det mangler relevante ansvarsretter S\u00f8ker bestrider at tiltaket er ansvarsbelagt utover prosjektering i form av en enkel skisse/situasjonsplan til rammes\u00f8knad som viser hvilke omr\u00e5der som \u00f8nskes bruksendret. Byr\u00e5den deler denne oppfatning hva gjelder oms\u00f8kte bruksendring av g\u00e5rdsplassen, da det er en bruksendring som ikke forutsetter s\u00f8knadspliktige byggearbeider. Etablering og oppf\u00f8ring av oms\u00f8kte erstatningslekeareal er imidlertid ikke omfattet av typer tiltak uten krav om ansvarlig foretak, jf. pbl. \u00a7\u00a7 20-3 og 20-4. Side 3 av 4 \u2022 Gbnr. 10/817, Sameiet Furerinden 2, er ikke nabovarslet. OK. Sameiet er nabovarslet, jf. kvittering for nabovarsel. Byr\u00e5den p\u00e5peker for \u00f8vrig at s\u00f8knaden er endret fra ettrinns\u00f8knad til s\u00f8knad om rammetillatelse. Dette anses da som en \u00f8nsket endring fra s\u00f8kers side. Med hilsen Christine Kahrs Byr\u00e5d for byutvikling Dokumentet er godkjent elektronisk. Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Side 4 av 4 "
}