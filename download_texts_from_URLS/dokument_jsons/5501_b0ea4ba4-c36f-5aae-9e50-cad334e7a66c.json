{
  "dokument_id": "b0ea4ba4-c36f-5aae-9e50-cad334e7a66c",
  "doc_type": "case_attachment",
  "kommune": 5501,
  "tittel": "Vedlegg 1 Strategiske m\u00e5l og rammebetingelser - Oppdatert innspill til politisk forankring 2024-11-29",
  "url": "https://innsyn.tromso.kommune.no/application/getMoteDokument?dokid=2001921905",
  "tekst": " REVISJON AV STRAGISKE M\u00c5L OG RAMMEBETINGELSER Oppdrag om kvalitetssikring av strategiske m\u00e5l og rammebetingelser har resultert i forslag til reviderte formuleringer av disse. Forslaget nedenfor er forankret i kommunens arbeidsgruppe. SAMFUNNSM\u00c5L Samfunnsm\u00e5let er tidligere formulert slik: Alfheim sv\u00f8mmehall skal reetableres som et badeanlegg, og sammen med samfunnshus og parkanlegg videreutvikles som identitetsb\u00e6rer for Troms\u00f8. Prosjektet skal bidra til \u00e5 styrke Gyllenborg og Prestvannet, samt andre tilgrensende bydeler, som b\u00e6rekraftige bydeler. Kvalitetssikring av samfunnsm\u00e5let avdekker f\u00f8lgende utfordringer: \u2022 Samfunnsm\u00e5let fremst\u00e5r begrensende og i konflikt med andre politiske vedtak (som blant annet \u00e5pner for \u00abt\u00f8rr bruk\u00bb av anlegget). \u2022 Samfunnsm\u00e5let b\u00f8r ikke spesifisere konkrete l\u00f8sninger, men heller angi bidrag til \u00e5 oppfylle kommunens overordnede m\u00e5lsetninger. Forslag til revidert samfunnsm\u00e5l: Alfheim sv\u00f8mmehall, samfunnshus og parkanlegg videreutvikles som identitetsb\u00e6rer for Troms\u00f8. Anlegget bidrar til \u00e5 styrke Gyllenborg og Prestvannet, samt andre tilgrensende bydeler, som b\u00e6rekraftige bydeler. EFFEKTM\u00c5L Effektm\u00e5l 1 er tidligere formulert slik: Alfheim sv\u00f8mmehall, samfunnshus og parkanlegg skal renoveres og videreutvikles p\u00e5 arealeffektive og bruksfleksible m\u00e5ter med bakgrunn i b\u00e6rekrafts prinsippene; \u00f8konomisk, sosialt og klima- og milj\u00f8messig. Kvalitetssikring av effektm\u00e5l 1 avdekker f\u00f8lgende utfordringer: \u2022 Effektm\u00e5let skal ikke si noe om l\u00f8sning (renovering, videreutvikling). Forslag til revidert effektm\u00e5l 1: Alfheim sv\u00f8mmehall, samfunnshus og parkanlegg utnyttes p\u00e5 arealeffektive og bruksfleksible m\u00e5ter med bakgrunn i b\u00e6rekraftprinsippene; \u00f8konomisk, sosialt og klima-/milj\u00f8messig. Effektm\u00e5l 2 er tidligere formulert slik: Gjennom fredning, renovering og videreutvikling av Alfheim sv\u00f8mmehall, samfunnshus og park er omr\u00e5det gjort tilgjengelig for bruk for hele bydelen, innbyggere og bes\u00f8kende i alle aldere. Kvalitetssikring av effektm\u00e5l 2 avdekker f\u00f8lgende utfordringer knyttet til samfunnsm\u00e5let: \u2022 Effektm\u00e5let skal ikke si noe om l\u00f8sning. \u2022 Tilgjengelighet er det sentrale temaet i dette effektm\u00e5let. Forslag til revidert effektm\u00e5l 2: Alfheim sv\u00f8mmehall, samfunnshus og park tilgjengeliggj\u00f8res for innbyggere og bes\u00f8kende i alle aldere. INDIKATORER Indikatorene utformes med bakgrunn i effektm\u00e5lene og skal benyttes som evalueringskriterier i alternativanalysen. Indikatorene m\u00e5 kunne v\u00e6re m\u00e5lbare, slik at de kan benyttes til \u00e5 skille de forskjellige konseptenes m\u00e5loppn\u00e5else i alternativanalysen. Noen aktuelle indikatorer knyttet til Effektm\u00e5l 1 er tidligere foresl\u00e5tt slik: \u2022 Klima-/milj\u00f8messig b\u00e6rekraft er sikret gjennom; o kort avstand mellom funksjoner, og god tilgjengelighet til kollektivtrafikk slik at transportbehovet med bil blir mindre. o reetablering av badeanlegget har ikke bidratt til \u00f8kt personbiltrafikk. o bygging og vedlikehold er basert p\u00e5 sirkul\u00e6r tankegang, milj\u00f8vennlige materialer, fremtidsrettede energil\u00f8sninger og lave klimagassutslipp. o bygget er kliman\u00f8ytralt. o riktig og effektiv arealbruk i tr\u00e5d med nullvekstm\u00e5let. o ombruk og transformasjon av arealer \u2022 \u00d8konomisk b\u00e6rekraft er sikret gjennom; o ombruk og transformasjon av arealer o bygget driftes med en \u00f8konomisk b\u00e6rekraftig funksjon o prosjektet har optimalisert fremtidige driftskostnader med fastsatte inntjeningskrav \u2022 Sosial b\u00e6rekraft er sikret gjennom; o etablering og videreutvikling av byrom som har bidratt til et aktivt og inkluderende nabolag. o \u00f8kt bolyst o enkel og trafikksikker atkomst til fots eller p\u00e5 sykkel hele \u00e5ret. o bygget er renovert i tr\u00e5d med fredningsvedtak Noen aktuelle indikatorer knyttet til Effektm\u00e5l 2 er tidligere foresl\u00e5tt slik: \u2022 Alfheim sv\u00f8mmehall, samfunnshus og park er tilgjengelig for bruk for hele bydelen, innbyggere, bes\u00f8kende og turister i alle aldere. \u2022 arealene er tilgjengelige for lag og foreninger til idrett og fysisk aktivitet. \u2022 i tr\u00e5d med et regionalt byutviklingsperspektiv bygger prosjektet opp under regjeringens politikk om \u00absamordnet bolig-, areal- og transportplanlegging\u00bb. \u2022 det er etablert enkel og trafikksikker atkomst til tilbud til fots eller p\u00e5 sykkel hele \u00e5ret. \u2022 omr\u00e5det har opprettholdt sin kunnskapsverdi, opplevelsesverdi og bruksverdi, b\u00e5de hver for seg og samlet. \u2022 bygget er renovert i tr\u00e5d med fredningsvedtak P\u00e5 bakgrunn av forslag til revidert effektm\u00e5l 1 foresl\u00e5s f\u00f8lgende stikkord/mulige forhold for indikatorer som aktuelle (b\u00f8r kunne revideres videre av prosjektet innenfor tolkningen av effektm\u00e5let): \u00d8konomisk b\u00e6rekraft: \u2022 Investeringskostnad \u2022 Driftskostnad \u2022 Nytte \u2022 Risiko Sosial b\u00e6rekraft: \u2022 Aktivisert lokalmilj\u00f8 \u2022 Nabolagsverdi/lokal m\u00f8teplass \u2022 Verneverdi (fredning) \u2022 Omr\u00e5dets kunnskapsverdi, opplevelsesverdi og bruksverdi (hver for seg og samlet). Klima- og milj\u00f8messig b\u00e6rekraft: \u2022 Transportbehov \u2022 Utslipp bygging (ombrukseffekt) \u2022 Utslipp drift \u2022 Arealbruk P\u00e5 bakgrunn av forslag til revidert effektm\u00e5l 2 foresl\u00e5s f\u00f8lgende indikatorer som aktuelle (b\u00f8r ogs\u00e5 kunne revideres videre av prosjektet innenfor tolkningen av effektm\u00e5let): \u2022 Tilgjengelighet for lokalmilj\u00f8et \u2022 Tilgjengelighet for bes\u00f8kende og turister \u2022 Tilgjengelighet for alle aldere \u2022 Universell utforming \u2022 Enkel og trafikksikker atkomst til fots eller p\u00e5 sykkel hele \u00e5ret RAMMEBETINGELSER Det er tidligere angitt f\u00f8lgende rammebetingelser for utredningen; \u2022 prosjektet skal bidra til \u00e5 n\u00e5 Troms\u00f8 kommunes m\u00e5l knyttet til sosial, klima- og milj\u00f8messig og \u00f8konomisk b\u00e6rekraft, og andre f\u00f8ringer i Kommuneplanens samfunnsdel (KPS) og Kommuneplanens arealdel (KPA). \u2022 prosjekt og konseptene i konseptutredningen skal f\u00f8lge lover, forskrifter og god kommunal regnskapsskikk. \u2022 prosjektet skal f\u00f8lge Troms\u00f8 kommunes investeringsreglement. \u2022 prosjektet skal f\u00f8lge Troms\u00f8 kommunes eiendomsstrategi, ved at Troms\u00f8 kommune skal v\u00e6re eier av sine form\u00e5lsbygg. \u2022 form\u00e5lsbyggets energiforsyning skal underbygge Troms\u00f8 Kommunes ambisjoner og m\u00e5l for klima, milj\u00f8 og b\u00e6rekraft. \u2022 usikkerhetsanalysen skal resultere i P50 for hvert konsept. Tilgrensende prosjekter: \u2022 Troms\u00f8 kommune er i prosess med \u00e5 fullt ut overta eierskapet i Alfheim stadion II AS som eier gnr. 120 bnr. 23. Arealet ligger rett over veien fra Alfheim sv\u00f8mmehall. Utvikling og bruk av Alfheim sv\u00f8mmehall og samfunnshus, b\u00f8r ses i sammenheng med utviklingen av dette omr\u00e5det for \u00e5 sikre en helhetlig utvikling av omr\u00e5det. Kvalitetssikring har f\u00f8lgende kommentarer knyttet til rammebetingelsene: \u2022 \u00abTroms\u00f8 kommune skal v\u00e6re eier av sine form\u00e5lsbygg\u00bb: o Rammebetingelsen tolkes ikke \u00e5 ekskludere alternativer som medf\u00f8rer salg, dersom man eksempelvis \u00f8nsker \u00e5 leie seg tilbake i deler av anlegget og/eller til enkelte tider. \u2022 KPS og KPA er overordnet i sin natur. Eventuelle godt begrunnede fravik kan bli aktuelle, men m\u00e5 p\u00e5 et tidspunkt forankres politisk. \u2022 At usikkerhetsanalysen skal resultere i P50 vil ikke bidra til siling av konsepter og er egentlig overfl\u00f8dig som rammebetingelse. \u2022 Tilgrensende prosjektet, gitt tid, form\u00e5l og prosess for denne tomten, gir ikke anledning til \u00e5 se denne tomten inn i et helhetlig grep med Alfheim sv\u00f8mmehall. "
}