{
  "dokument_id": "59b9c146-2400-518c-85a3-639c6851e3d5",
  "doc_type": "case_presentation",
  "kommune": 4601,
  "tittel": "H\u00f8ring av strategi for rehabilitering",
  "url": "https://bergen.kommune.no/politikere-utvalg/api/fil/bk360/10369164/Framstilling-Horing-av-strategi-for-rehabilitering",
  "tekst": " Kommunalt r\u00e5d for personer med funksjonsnedsettelse/Eldrer\u00e5det Saksframstilling V\u00e5r referanse: 2023/283884-80 Saksbehandler: Ragnhild Hvoslef Kr\u00fcger H\u00f8ring av strategi for rehabilitering Hva saken gjelder: Byr\u00e5d for eldre, helse og omsorg har sendt strategi for rehabilitering p\u00e5 h\u00f8ring. Dette skal v\u00e6re Bergen kommunes overordnede strategi for rehabilitering for voksne og eldre innbyggere. I f\u00f8lge kommunens planstrategi er en strategi en overordnet kategori i plansystemet. Den skal vise hva som er m\u00e5let og hvilke strategier man har for \u00e5 n\u00e5 m\u00e5lene, men ikke hvordan dette skal gj\u00f8res gjennom tiltak. Saken er n\u00e5 sendt p\u00e5 h\u00f8ring og r\u00e5dene kan velge \u00e5 komme med h\u00f8ringsinnspill. Forslag til vedtak: Dato: 7. mai 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Byr\u00e5dssak H\u00f8ringsutkast 1 Tidligere behandling av saken: KRPF behandlet oppstart av arbeidet med strategien i m\u00f8te 3. januar 2023 og sendte f\u00f8lgende innspill: I informasjonen ble det sagt at man denne gangen lager en strategi heller enn en handlingsplan fordi tillits- og faglighetsreformen tilsier at det er den enkelte ansatte som, sammen med bruker, skal finne de gode tiltakene for \u00e5 sikre en god rehabilitering. Dette virker fornuftig. Det er likevel viktig at det legges opp til en god prosess n\u00e5r strategien skal spres ut i organisasjonen slik at den enkelte ansatte f\u00e5r mulighet til \u00e5 sette seg inn i den og bruke den p\u00e5 en god m\u00e5te. KRPF har tidligere v\u00e6rt bekymret for at det i tillits- og faglighetsreformen ble satt av for liten tid til faglig p\u00e5fyll og arbeid i f\u00f8rstelinjetjenesten og vil ogs\u00e5 her understreke at dette setter st\u00f8rre krav til den enkelte ansatte og at de m\u00e5 f\u00e5 den n\u00f8dvendige tiden til \u00e5 gj\u00f8re dette arbeidet. Eldrer\u00e5det behandlet oppstart av arbeidet med strategien i m\u00f8te 4. januar 2023 og sendte f\u00f8lgende inspill: Eldrer\u00e5det meiner dette er ei viktig sak, og vil spesielt understreka premissane i strategien. R\u00e5det har ein merknad: Vi vil stryka ordet \u00abeventuelt\u00bb i setninga: \u00abRehabilitering forutsetter stor grad av brukermedvirkning og eventuelt samarbeid med p\u00e5r\u00f8rende.\u00bb Eldrer\u00e5det viser til at ikkje alle eldre har p\u00e5r\u00f8rande, og det m\u00e5 koma fram p\u00e5 annan m\u00e5te enn den nemnde setninga. Eldrer\u00e5det fikk p\u00e5 nytt informasjon om arbeidet i m\u00f8te 1. juni 2023 og tok den til orientering. KRPF fikk p\u00e5 nytt informasjon om arbeidet i m\u00f8te 8. juni 2023 og tok den til orientering. Begge r\u00e5dene har v\u00e6rt representert i arbeidsgruppen. 2 "
}