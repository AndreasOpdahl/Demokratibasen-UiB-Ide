{
  "dokument_id": "c12003c0-c430-5bc3-aeb0-9cea42519d0a",
  "doc_type": "case_presentation",
  "kommune": 5501,
  "tittel": "Sluttrapport for utbygging av kommunale boliger til flyktninger p\u00e5 Bymyra",
  "url": "https://innsyn.tromso.kommune.no/application/getMoteDokument?dokid=2001952910",
  "tekst": "Arkivsaksnr. 25/00929-1 Saksbehandler Mathias Sletten Saksgang M\u00f8tedato Mangfolds- og integreringsutvalget 19.02.2025 Formannskapet 04.03.2025 Sluttrapport for utbygging av kommunale boliger til flyktninger p\u00e5 Bymyra Kommunedirekt\u00f8rens innstilling til vedtak: 1. Sluttrapport for prosjekt 401701 Kommunale boliger til flyktninger, lokasjon Bymyra tas til orientering. Stig Tore Johnsen Mette Moh\u00e5g Kommunedirekt\u00f8r Direkt\u00f8r Bymilj\u00f8 1 Hva saken gjelder Saken gjelder behandling av \u00f8konomisk sluttrapport for prosjekt 401701 Kommunale boliger til flyktninger, lokasjon Bymyra. I henhold til gjeldende investeringsreglement skal sluttrapport for alle investeringsprosjekter over 25 millioner kroner legges frem for Formannskapet. Prosjektet er ved behandling av sluttrapport ferdigstilt, utenom komplettering av utomhusarealer som er planlagt utf\u00f8rt Q2 2025. Saksutredning Prosjektet ble initiert h\u00f8sten 2023 som f\u00f8lge av den \u00f8kte tilkomsten av fordrevne flyktninger fra Ukraina, med m\u00e5l om \u00e5 etablere boliger for 2-400 personer fordelt p\u00e5 5 lokasjoner. Saken har v\u00e6rt politisk forankret ved forenklet konseptutredning i oktober 2023 (arkivsaksnr. 23/14877) og godkjenning av forprosjekt og endelig investeringsbeslutning februar 2024 (arkivsaksnr. 23/18100). Sluttrapporten omhandler kun \u00e9n lokasjon, Bymyra. Prosjektbeskrivelse Prosjektet har omhandlet en utbygging av 60 nye boliger s\u00f8r for Prestvannet, rett nord\u00f8st for Extra Elverh\u00f8y (Christian VII\u2019s gate 1-55). Boligene er oppf\u00f8rt i tr\u00e5d med Midlertidig forskrift om unntak fra plan- og bygningsloven for \u00e5 h\u00e5ndtere h\u00f8ye ankomster av fordrevne fra Ukraina, og oppf\u00f8rt som modulbygg. Boligene er fordelt p\u00e5 47 stk 2-roms leiligheter og 13 stk 3-roms leiligheter, og alle relevante krav i teknisk forskrift er overholdt, utenom krav til heis for adkomst. Leilighetene er fordelt p\u00e5 4 frittst\u00e5ende bygninger. Bygningsmassen i prosjektet ble overtatt fra totalentrepren\u00f8r november 2024, i tr\u00e5d med planlagt fremdrift i konseptutredning og investeringsbeslutning. Utomhusarealer med komplett veg, lekeplasser og \u00f8vrige uteoppholdsarealer er planlagt ferdigstilt juni 2025. Fasade mot s\u00f8r Fasade mot vest Utvendig har bygningene tradisjonell utforming med fasadekledning i malt trepanel og saltak kledd med st\u00e5lplater. Alle 3-roms leiligheter er utf\u00f8rt med s\u00f8r-, eller vestvendte balkonger, og alle leilighetene har adkomst fra felles svalgang vendt mot nord/\u00f8st. Det er gjort arkitektoniske grep i fasadeinndeling og orientering av byggene for \u00e5 unng\u00e5 modulpreg og sikre godt lysinnslipp b\u00e5de til leilighetene og omkringliggende bebyggelse. 2 Kj\u00f8kken/gang/opphold Bad Innvendige material- og fargevalg b\u00e6rer preg av h\u00f8y kvalitet og god hjemlighet, samtidig som materialene enkelt lar seg vedlikeholde og/eller skifte ut ved skader. \u00d8konomi Opprinnelig bevilgning fra investeringsbeslutning, og kostnadsramme for prosjektet, var p\u00e5 182 millioner kroner, og det er ikke gjort endringer i prosjektrammen etter dette. Figur 1 viser prosjektregnskap per januar 2025, og viser en prognosert sluttkostnad p\u00e5 ca. 151 MNOK etter ferdigstillelse av utomhusomr\u00e5der. Den \u00f8konomiske besparelsen i prosjektet er dermed ca. 31 MNOK. Om sluttf\u00f8ringen av prosjektet innen Q2 2025 g\u00e5r som planlagt uten uforutsette hindringer, foreligger det et potensiale for ytterligere besparelse p\u00e5 1-2 MNOK i administrasjonskostnader og ubenyttede reserver. Prognostisert sluttkostnad gir en kalkulert kvadratmeterpris p\u00e5 i underkant av 36 000 kr/m2-BTA inkl. mva. Besparelsene realiseres hovedsakelig som f\u00f8lge av at avsetninger for forventede tillegg og usikkerhet ikke har kommet til anvendelse, samt at effektiv prosjektgjennomf\u00f8ring har redusert byggetid med p\u00e5f\u00f8lgende redusert p\u00e5drag til byggel\u00e5nsrenter og administrasjonskostnader. Figur 1: Prosjektregnskap januar 2025 Byggekostnader er fullfinansiert ved l\u00e5neopptak. 3 Klima og milj\u00f8 Prosjektets klima- og milj\u00f8ambisjoner har i hovedsak omhandlet den fysiske prosjektgjennomf\u00f8ringen p\u00e5 byggeplass, herunder med krav til fossilfri byggeplass og krav til kildesorteringsgrad for avfall p\u00e5 minimum 85%. Det har l\u00f8pende blitt rapportert og kontrollert oppfyllelse av disse klima- og milj\u00f8kravene i utf\u00f8relsen, og prosjektet har overholdt dette i hele perioden. Endelig avfallssorteringsgrad i henhold til sluttrapport for avfall endte p\u00e5 89,6%. M\u00e5loppn\u00e5else/kravoppfyllelse I forbindelse med investeringsbeslutning for prosjektet, ble det definert prosjektm\u00e5l som gjengis under, samt var det et uttalt m\u00e5l for prosjektet med effektiv prosjektgjennomf\u00f8ring og rask ferdigstillelse innenfor prosjektets kostnadsramme. Samtlige av de definerte m\u00e5lene vurderes som tilfredsstillende oppn\u00e5dd, dog med noe usikkerhet omkring fremtidig bruk av boligene. Prosjektm\u00e5l for fremdrift er ogs\u00e5 tilfredsstillende oppn\u00e5dd med overtakelse og innflytting i boligene ca. 9 m\u00e5neder etter investeringsbeslutning. \u00d8konomisk m\u00e5lsetning vurderes ogs\u00e5 som s\u00e6rdeles tilfredsstillende oppn\u00e5dd med prognostisert sluttkostnad ca. 31 MNOK (17%) under kostnadsrammen. Andre relevante forhold En usikkerhet tilknyttet fremtidig bruk av boligene er at etableringen er gjort med midlertidig unntak fra Plan- og bygningsloven, og dermed midlertidig tillatelse til plassering. For \u00e5 sikre mulig fremtidig bruk av boligene p\u00e5 n\u00e5v\u00e6rende plassering, m\u00e5 det gjennomf\u00f8res en reguleringsprosess av omr\u00e5det, samt potensielt suppleres med bygningsmessige tiltak for \u00e5 hensynta plan- og forskriftskrav. Dette arbeidet er igangsatt og gjennomf\u00f8res i regi av seksjon for eiendom. Konklusjon 1. Sluttrapport for prosjekt 401701 Kommunale boliger til flyktninger, lokasjon Bymyra tas til orientering. Vedtakskompetanse Formannskapet 4 "
}