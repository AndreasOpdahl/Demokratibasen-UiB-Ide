{
  "dokument_id": "ead3cd56-fed8-58eb-ad6e-44f5a67220b9",
  "doc_type": "case_presentation",
  "kommune": 5501,
  "tittel": "Akvakulturs\u00f8knad, lokalitet 35838 Vengs\u00f8y",
  "url": "https://innsyn.tromso.kommune.no/application/getMoteDokument?dokid=2001681064",
  "tekst": "Arkivsaksnr. 24/04074-3 Saksbehandler Agnete Evertsen Ingvardsen Saksgang M\u00f8tedato Kommune- og byutviklingsutvalget 06.05.2024 Akvakulturs\u00f8knad, lokalitet 35838 Vengs\u00f8y Kommunedirekt\u00f8rens innstilling til vedtak: Tiltaket anses \u00e5 v\u00e6re i tr\u00e5d med gjeldende arealplan, jf. PLAN-0143 Kystsoneplan for Troms\u00f8regionen. Kommunen fremmer at ankerlinene ligger tett p\u00e5 areal avsatt til fiske, og det er viktig at det ved strekk ikke g\u00e5r ut av flerbruksarealet. Troms\u00f8 kommune forventer at det til enhver tid benyttes beste milj\u00f8messige l\u00f8sning for \u00e5 hindre utslipp, lus og r\u00f8mming, jf. vedtak i kommunestyrets sak 34/19. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r, Bymilj\u00f8 1 Hva saken gjelder Det vises til s\u00f8knad fra Sjurelv Fiskeoppdrett AS, med oversendelse fra Troms fylkeskommune (videre forkortet med TFK) datert 19.02.2024. S\u00f8knaden gjelder en utvidelse av lokalitet 35383 Vengs\u00f8y med \u00e9n burrekke, slik at anlegget f\u00e5r en ramme med 2x5 bur \u00e0 80x80 meter. Totalt vil rammen m\u00e5le 160x400 meter. Det s\u00f8kes ogs\u00e5 om justering av to ankerlinjer i fl\u00e5tefort\u00f8yningen i forbindelse med dette, samt etablering av \u00f8vrige fort\u00f8yninger og f\u00f4tfl\u00e5te. Saksutredning TFK sender s\u00f8knaden til antatte ber\u00f8rte myndigheter. Dette inneb\u00e6rer at Statsforvalteren i Troms og Finnmark vil vurdere effekter for milj\u00f8, Fiskeridirektoratet for fiskeriene og Mattilsynet for fiskehelse mv. Andre ber\u00f8rte parter og interesseorganisasjoner vil ha anledning til \u00e5 uttale seg under offentlig ettersyn av s\u00f8knaden. Det fremg\u00e5r av \u00a78 tredje ledd i Forskrift om tillatelse for akvakultur av laks, \u00f8rret og regnbue\u00f8rret (laksetildelingsforskriften) fastsatt av Fiskeri- og kystdepartementet 22.12.2004, at \u00abs\u00f8ker etter anvisning fra kommunen skal s\u00f8rge for at s\u00f8knaden legges ut til offentlig ettersyn, og at det kunngj\u00f8res i Norsk Lysningsblad og i to lokale aviser som er mye lest. TFK ba derfor i brev av 19.02.2024 om at Troms\u00f8 kommune i samarbeid med s\u00f8ker, s\u00f8rger for at s\u00f8knaden legges ut til offentlig ettersyn i 4 uker og at dette kunngj\u00f8res. S\u00f8knaden skal deretter behandles av offentlige organer. De ba videre om at uttalelsen fra kommunen skal foreligge innen 12 uker, og at eventuelle merknader fra offentlig ettersyn vedlegges kommunens uttalelse. Det s\u00f8kes om en utvidelse av akvakulturanlegget p\u00e5 Vengs\u00f8y fra dagens ene rekke med 5 bur \u00e0 80x80 meter til to rekker med 5 bur \u00e0 80x80 meter, der rammen vil bli 160x400 meter. Dette er en dobling av arealet fra 32000m2 til 64000m2. I tillegg s\u00f8kes det om \u00e5 justere to ankerliner for \u00e5 tilpasse det nye oms\u00f8kte arealet, samt etablering av \u00f8vrige fort\u00f8yninger og f\u00f4rfl\u00e5te. Tiltaket ligger i sone avsatt til akvakultur og kombinerte form\u00e5l i henhold til PLAN-0143 Kystsoneplan for Troms\u00f8regionen. Fort\u00f8yninger er tillatt i areal avsatt til kombinerte form\u00e5l med forutsetningen om at de ikke er til hinder for farled og ligger minst 20 meter under gjennomsnittlig havniv\u00e5. Oms\u00f8kt plassering av ankerlinene med fort\u00f8yning ligger helt i ytterkanten av arealet avsatt til kombinerte form\u00e5l og ligger tett opp mot areal avsatt til fiske, men tiltaket ligger innenfor areal avsatt til oms\u00f8kt form\u00e5l. Endringen som s\u00f8kes er dermed i tr\u00e5d med gjeldende arealplan. S\u00f8knaden har v\u00e6rt ute til offentlig ettersyn i 4 uker med h\u00f8ringsfrist 10.04.2024. H\u00f8ringen ble kunngjort i Norsk Lysningsblad, Nordlys og iTroms\u00f8. Link til dokumentene ble lagt ut p\u00e5 Troms\u00f8 kommune sine nettsider. Ved fristens utl\u00f8p var det kommet inn \u00e9n h\u00f8ringsuttalelse fra Nord Fiskarlag: Nord Fiskarlag har oppsummert uttalt seg om f\u00f8lgende om oms\u00f8kt arealendring: 1. Fiskeriinteresser i omr\u00e5det: Det er flere bruks- og ressursomr\u00e5der som kan bli p\u00e5virket. Blant annet vil kartlagte rekefelt og beiteomr\u00e5de for torsk bli ber\u00f8rt av fort\u00f8yningene. Ogs\u00e5 fiskeomr\u00e5de for passive redskaper i fiske etter kveite og hyse vil komme i konflikt med oms\u00f8kt lokalitet. 2. Fiskeriaktivitet i omr\u00e5det: Kartverkt\u00f8yet til Fiskeridirektoratet viser at det er kartlagt fiskeriaktivitet i tiltaksomr\u00e5det. 3. Vurdering av reelt arealbeslag: Det m\u00e5 tas h\u00f8yde for fiskeforbudet p\u00e5 100 meter fra akvakulturanlegg, jf. akvakulturdriftsforskriften \u00a718. Fiskemulighetene blir noe 2 innskrenket til omr\u00e5det utenfor fiskeforbudssonen. I tillegg er det registrert h\u00f8y aktivitet av rekefiske i omr\u00e5det, og det krever tilstrekkelige avstander for at tr\u00e5lposen ikke skal hekte seg fast i fort\u00f8yningene. Nord Fiskarlag trekker frem at oms\u00f8kte arealendringer er vesentlig mer til hinder for ut\u00f8velsen av fisket sammenliknet med n\u00e5v\u00e6rende areal og plassering. 4. Vengs\u00f8yfjorden midlertidig stengt for reketr\u00e5ling: Oms\u00f8kt arealendring strekker seg inn i et omr\u00e5de hvor det midlertidig er stengt for reketr\u00e5ling grunnet h\u00f8y innblanding av torsk under minstem\u00e5l ved fangst av reker i omr\u00e5det. Det er et omr\u00e5de med stor tilstedev\u00e6relse av torskeyngel og torsk av yngre \u00e5rsklasser ved anlegget, og de er s\u00e5rbare for milj\u00f8p\u00e5virkning. 5. S\u00f8knad i forhold til Kystsoneplanen: Ankerliner med fort\u00f8yning strekker seg tett opp mot grensa til omr\u00e5de avsatt til fiske. 6. Behov for arealendring: Trekker frem at s\u00f8ker fremmer at det har blitt kj\u00f8pt \u00f8kt biomasse p\u00e5 auksjon som de \u00f8nsker \u00e5 tilknytte sine eksisterende lokaliteter. Det stilles sp\u00f8rsm\u00e5l ved om behovet for utvidelse er knyttet til optimal drift av n\u00e5v\u00e6rende tillatte biomasse, eller om det er \u00f8nske om ytterligere \u00f8kt biomasse. 7. Merknader: 7.1. Tidligere uttalelse: De viser til tidligere uttalelse tilknyttet en annen s\u00f8knad om en mindre justering av arealet (vedlagt). Fiskeriinteressene ble der trukket frem, der akvakulturaktivitet ble ansett for \u00e5 kunne p\u00e5virke fiskerin\u00e6ringen negativt fra et milj\u00f8perspektiv. Nord Fiskarlag forutsatte her at rekefeltet ikke skulle bli ytterligere negativt p\u00e5virket av aktivitet. 7.2. Vurdering av og konklusjon om oms\u00f8kte arealendringer: - Nord Fiskarlag har v\u00e6rt i kontakt med b\u00e5de Troms\u00f8 og Tromvik Fiskarlag, der begge fremmer at de ikke \u00f8nsker en plassering av fort\u00f8yninger p\u00e5 en slik m\u00e5te at det kan v\u00e6re til hinder for rekefiske. - Det stilles sp\u00f8rsm\u00e5l om hvor stort behovet for \u00f8kning av areal faktisk er med dagens maksimalt tillatte biomasse. - S\u00f8knaden er til vesentlig st\u00f8rre negativ p\u00e5virkning for ut\u00f8velsen av fisket i kartlagte rekefelt og fisken\u00e6ringen generelt enn tidligere anleggsinstallasjon. - For at det ikke skal ha like stor konsekvens for fiskerin\u00e6ringen, forventer Nord Fiskarlag f\u00f8lgende: det m\u00e5 p\u00e5ses tilstrekkelig avstand fra anker til kartlagt rekefelt, og det m\u00e5 bes om at alle ankerpunkt og anleggsramme synliggj\u00f8res i et tilgjengelig kart for fiskefl\u00e5ten og i sj\u00f8. Kartet m\u00e5 v\u00e6re oppdatert til enhver tid, for \u00e5 hindre at fiskeredskaper heftes til forankring. Nord Fiskarlag anbefaler at s\u00f8knaden avsl\u00e5s, men de vil revurdere p\u00e5 nytt dersom det kommer en s\u00f8knad om arealendring som ikke medf\u00f8rer vesentlige negative konsekvenser for ut\u00f8velsen av fisket i Vengs\u00f8yfjorden. 8. Ved fremtidig s\u00f8knad om \u00f8kt biomasse: De er bekymret for milj\u00f8forurensning fra akvakulturvirksomhet som kan f\u00e5 negative konsekvenser for fiskeriinteressene. Det er en h\u00f8y andel av yngel o yngre \u00e5rsklasser tett knyttet til oms\u00f8kt lokalitet, og det oppfordres til \u00e5 opptre med f\u00f8re-var-prinsippet for relevant myndighet. Hvis det s\u00f8kes om \u00f8kt biomasse, mener Nord Fiskarlag at f\u00f8lgende p\u00e5 konsekvensutredes, jf. Forskrift om konsekvensutredninger \u00a7\u00a78 og 10: - Effekten p\u00e5 torsk- og hysebestandene - Effekten fra all samlet akvakulturaktivitet i omr\u00e5det p\u00e5 naturmangfoldet. - Effekten av \u00f8kte mengder kobber og annen milj\u00f8forurensning p\u00e5 organisk liv i omr\u00e5det. Nord Fiskarlag mener at eventuelle fremtidige tillatelser om \u00f8kt biomasse m\u00e5 ha betryggende avb\u00f8tende vilk\u00e5r for \u00e5 unng\u00e5 milj\u00f8- og naturmangfoldsskade, og de mener f\u00f8lgende b\u00f8r v\u00e6re minimumsvilk\u00e5r: - Forbud mot bruk og utslipp av avlusningsmidler. - Avlusningsplan som viser hvor lusemidlene skal slippes ut, der det m\u00e5 v\u00e6re tilstrekkelig langt unna rekefelt. Dette m\u00e5 kontrolleres og f\u00f8res tilsyn p\u00e5. 3 - Bruk av lukkede merder eller annen merdeteknologi med tilsvarende effekt. 9. Avsluttende merknader: Ber om \u00e5 f\u00e5 oversendt vedtaket som fattes i saken, samt \u00e5 bli underrettet som h\u00f8ringspart ved nye eller endrede s\u00f8knader. De ber ogs\u00e5 om \u00e5 bli involvert som h\u00f8ringspart tidlig i fremtidige h\u00f8ringsprosesser som ber\u00f8rer kystn\u00e6re sj\u00f8arealer. Uttalelsen er lagt ved dette saksfremlegget. Kommunen sin vurdering av merknad: Merknaden tas til orientering. Troms\u00f8 kommune er enig i at oms\u00f8kt arealendring i form av ankerliner med fort\u00f8yninger er tett opp mot grensa til areal avsatt til fiskeform\u00e5l. Det m\u00e5 s\u00f8rges for at det ved strekk ikke g\u00e5r ut av sone avsatt til flerbruksform\u00e5l knyttet til akvakultur. S\u00f8knaden slik den foreligger i dag er innenfor areal avsatt til akvakultur og flerbruksareal knyttet til akvakulturform\u00e5l, og det er med det i tr\u00e5d med gjeldende arealplan. Myndighet knyttet til vurderinger av milj\u00f8effekt av akvakulturs\u00f8knader og tillatelse til forurensende virksomhet er Statsforvalteren, og det vil v\u00e6re de som gjennomf\u00f8rer vurdering av dette ved en eventuell fremtidig s\u00f8knad om \u00f8kning av maksimalt tillatt biomassen. Kommunen er enig i at samlet milj\u00f8effekt vil v\u00e6re viktig for et godt vurderingsgrunnlag dersom en slik s\u00f8knad kommer. Riktignok gjelder denne s\u00f8knaden kun arealendring, og ikke \u00f8kt maksimalt biomasse. Konklusjon Tiltaket anses \u00e5 v\u00e6re i tr\u00e5d med gjeldende arealplan, jf. PLAN-0143 Kystsoneplan for Troms\u00f8regionen. Kommunen fremmer at ankerlinene ligger tett p\u00e5 areal avsatt til fiske, og det er viktig at det ved strekk ikke g\u00e5r ut av flerbruksarealet. Vedtakskompetanse Kommune- og byutviklingsutvalget (KoBy) Vedlegg Sjurelv Fiskeoppdrett AS 921601123 \u2013 S\u00f8knad om endring av akvakulturtillatelse for matfisk av laks, \u00f8rret og regnbue\u00f8rret p\u00e5 lokalitet 35838 Vengs\u00f8y i Troms\u00f8 kommune \u2013 Oversendelse av s\u00f8knad for offentlig ettersyn og kommu SP-2024-000846_VENGS\u00d8Y vedlegg 1 Tillegg s\u00f8knad arealendring lokalitet 35838 Vengs\u00f8y, Sjurelv fiskeoppdrett AS vedlegg 2 Koordinater anleggstegning Vengs\u00f8y 2024 vedlegg 3 APN 6669.03 Vengs\u00f8ya str\u00f8mrapport vedlegg 4 Bunnkartlegging Olex 2x5 Vengs\u00f8y vedlegg 5 Samlerapport forunders\u00f8kelse Vengs\u00f8y vedlegg 7 Sjurelv IK- Akva_ver2 vedlegg 8 Sjurelv_kvalitetsh\u00e5ndboka vedlegg 9 Risikoanalyse fiskehelse vedlegg 10 S\u00f8kers vurdering konsekvens Vengs\u00f8y vedlegg 11 wassp APN Vengs\u00f8y, Rogndalen og Bl\u00e5mannsvik vedlegg 13 Forunders\u00f8kelse B-del Vengs\u00f8y 12.22 vedlegg 14 Forunders\u00f8kelse C-del Vengs\u00f8y vedlegg 15 Notat naturtyper Vengsoy komp vedlegg 16 Vengs\u00f8y 2024 anleggskart 1-1000 4 vedlegg 17 Vengs\u00f8y 2024 grunnkart 1-5000 vedlegg 18 Vengs\u00f8y 2024 sj\u00f8kart 1-50 000 vedlegg 19 Vengs\u00f8y arealplankart og bestemmelser vedlegg 21 Kartdokumentasjon forundersokelse vengsoy vedlegg 22 Batbruk ved Lokalitet Vengs\u00f8y vedlegg SjurelvFo-Biosikkerhetsplan1 4.1.1 Beredskapsplaner R\u00f8mming 4.1.2 Beredskapsplan sykdom og massed\u00f8d 4.1.7. Beredsskapsplan Okysgendropp, alge- og manetforekomster og akutt forurensning \u2013 Kopi AHP Sjurelv Fiskeoppdrett 20230929 Handlingsplan avd. 1612 (1) Fiskehelse (1) Uttalelse til s\u00f8knad om endring av akvakulturtillatelse - Sjurelv Fiskeoppdrett AS Nord Fiskarlag sin uttalelse til s\u00f8knad om endring av lokalitet 35838 Vengs\u00f8y i Troms\u00f8 kommune Vedlegg 1- Uttalelse - S\u00f8knad om endring ved lokalitet Vengs\u00f8y 5 "
}