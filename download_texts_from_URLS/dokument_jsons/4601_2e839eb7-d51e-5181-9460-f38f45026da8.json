{
  "dokument_id": "2e839eb7-d51e-5181-9460-f38f45026da8",
  "doc_type": "case_presentation",
  "kommune": 4601,
  "tittel": "Eierskapskontroll av arbeidsmarkedsbedriftene",
  "url": "https://bergen.kommune.no/politikere-utvalg/api/fil/bk360/10530628/Framstilling-Eierskapskontroll-av-arbeidsmarkedsbedriftene",
  "tekst": " Kontrollutvalget Saksframstilling V\u00e5r referanse: 2023/239640-17 Saksbehandler: Eli Merete Velle Eierskapskontroll av arbeidsmarkedsbedriftene Hva saken gjelder: Bakgrunn \u2013 bestillingen: Deloitte har gjennomf\u00f8rt en eierskapskontroll av arbeidsmarkedsbedriftene i Bergen kommune. Prosjektet ble bestilt av kontrollutvalget 04.10.2023 i sak 97/23. Oppdraget ble i hovedsak gjennomf\u00f8rt i tidsrommet desember 2023 til april 2024. Form\u00e5let med eierskapskontrollen har v\u00e6rt \u00e5 unders\u00f8ke om Bergen kommune har etablert en eierstyring av arbeidsmarkedsbedriftene i samsvar med lovkrav og etablerte normer for eierskapsforvaltning, samt egne vedtak og rutiner. Bergen kommune har eierskap i seks ulike arbeidsmarkedsbedrifter. En eierskapskontroll omfatter ikke en unders\u00f8kelse av de enkelte selskapene (forvaltningsrevisjon), men ser p\u00e5 hvordan kommunen ut\u00f8ver sitt eierskap overfor disse selskapene. Problemstillinger: Med bakgrunn i form\u00e5let har f\u00f8lgende problemstillinger blitt unders\u00f8kt: 1) Har Bergen kommune tilstrekkelige system og rutiner for eierstyring av arbeidsmarkedsbedriftene? Under dette: a. Har kommunen en tydelig fordeling av roller og ansvar i eierstyringen? b. Har kommunen rutiner for deltakelse i selskapenes generalforsamlinger? c. Har kommunen rutiner for uformelle eierm\u00f8ter med selskapene? d. Har kommunen system og rutiner for \u00e5 holde seg informert om driften og utviklingen i selskapene? e. Har kommunen rutiner for \u00e5 holde bystyret oppdatert om \u00f8konomi og viktige saker i selskapene? 2) I hvilken grad har Bergen kommune etablert styringsdokumenter for arbeidsmarkedsbedriftene i samsvar med lovkrav og relevante anbefalinger? Under dette: a. Har kommunen en eierskapsmelding i samsvar med kommuneloven og relevante anbefalinger? b. Har selskapene vedtekter i samsvar med aksjeloven og relevante anbefalinger? c. Har kommunen etablert eierstrategier for selskapene med tydelige m\u00e5l og krav? 3) Praktiserer Bergen kommune en eierstyring av arbeidsmarkedsbedriftene i samsvar 1 med lovkrav, relevante anbefalinger og sine egne rutiner for eierskapsforvaltning? Under dette: a. I hvilken grad ut\u00f8ver kommunen en aktiv eierstyring gjennom i selskapenes generalforsamlinger? b. I hvilken grad gjennomf\u00f8rer kommunen eierm\u00f8ter med selskapene for \u00e5 sikre god kommunikasjon og tydelige forventningsavklaringer? c. I hvilken grad kontrollerer kommunen om selskapene etterlever kravene og forventningene som kommunen stiller? d. Har arbeidsmarkedsbedriftene styregodtgj\u00f8relse og l\u00f8nnsniv\u00e5 for daglig leder i samsvar med kommunale vedtak? e. Har arbeidsmarkedsbedriftene tilsluttet seg KS sitt styrevervregister? 4) Har kommunen sikret en god sammensetning av styrene i arbeidsmarkedsbedriftene? Under dette: a. Brukes det valgkomite ved nominasjon av kandidater til styrene til selskapene? b. Er det utarbeidet retningslinjer for valgkomiteens arbeid, og utarbeider valgkomiteen skriftlige begrunnelser for nominasjonene? c. I hvilken grad blir det gjort habilitetsvurderinger ved valg av styremedlemmer? Metode og kontrollkriterier: Oppdraget er utf\u00f8rt i samsvar med gjeldende standard for eierskapskontroll (RSK 002). Rettsregler og kommunale vedtak har blitt gjennomg\u00e5tt og benyttet som kontrollkriterier. Videre har informasjon om Bergen kommune og dokumentasjon p\u00e5 etterlevelse av interne rutiner, regelverk mm. blitt samlet inn og analysert. Innsamlet dokumentasjon har blitt vurdert opp mot kontrollkriteriene som i dette prosjektet i hovedsak er hentet fra kommuneloven, aksjeloven, KS sine anbefalinger for god eierstyring og anbefalinger fra Norsk utvalg for eierstyring og selskapsledelse. Deloitte har intervjuet utvalgte personer i Bergen kommune som er involvert i eller har ansvar for eierstyring av arbeidsmarkedsbedriftene (inkludert finansbyr\u00e5d, kommunaldirekt\u00f8r, leder og ansatte i eierskapsseksjonen), samt styreledere og daglig ledere i alle selskapene. Revisjonen har intervjuet totalt 17 personer. Revisjonens funn: Et lettlest sammendrag av resultatene fra unders\u00f8kelsen framg\u00e5r i rapportens side 3-6. I rapportens kapittel 7 \u00abKonklusjon og anbefalinger\u00bb g\u00e5r det fram at unders\u00f8kelsen viser at Bergen kommune i all hovedsak har etablert en eierstyring av arbeidsmarkedsbedriftene i samsvar med lovkrav og etablerte normer for eierskapsforvaltning, samt egne vedtak og rutiner. Det er etter Deloittes vurdering en tydelig fordeling av roller og ansvar i eierstyringen av arbeidsmarkedsbedriftene, men det mangler en skriftliggjort oppgavefordeling internt mellom personer som har ulike oppgaver i eierstyringen. Byr\u00e5dsavdeling for finans har etablert system og rutiner som dekker sentrale arbeidsprosesser, slik som utarbeidelse av eierskapsmelding, deltakelse i generalforsamling, intern informasjonsflyt og rapportering til bystyret. Samtidig er det ikke utarbeidet rutiner for gjennomf\u00f8ring av uformelle eierm\u00f8ter, registrering av selskap i KS sitt styrevervregister eller for valg av styrerepresentanter, noe som Deloitte p\u00e5peker at kommunen b\u00f8r utarbeide. 2 Det er etablert rutine for \u00e5 holde \u00c5rlig rapportering til bystyret om arbeidsmarkedsbedriftene, men denne er begrenset til n\u00f8kkeltall og styresammensetning. Det kan derfor vurderes om informasjonen om arbeidsmarkedsbedriftene b\u00f8r utvides, slik at byr\u00e5dsavdelingen og bystyret f\u00e5r et bedre grunnlag for \u00e5 f\u00f8lge utviklingen til selskapene. Bergen kommune har utarbeidet vesentlige styringsdokument slik som eierskapsmelding og det er etablert vedtekter for de enkelte selskapene. Det er ogs\u00e5 utarbeidet en felles eierstrategi for arbeidsmarkedsbedriftene. Unders\u00f8kelsen viser at eierstrategien er av relativt overordnet karakter og i liten grad utdyper form\u00e5let med selskapene, eller fastsetter overordnede m\u00e5lsettinger eller eiers krav og forventninger til selskapets drift og styre. KS anbefaler at sentrale folkevalgte stiller p\u00e5 generalforsamling for \u00e5 sikre god kommunikasjon mellom selskapene og politisk niv\u00e5. Bergen kommune har deltatt p\u00e5 alle generalforsamlingene til arbeidsmarkedsbedriftene, men det er i stor grad representanter fra eierskap konsern som har deltatt med fullmakt fra finansbyr\u00e5den. Deloitte har ingen indikasjoner p\u00e5 at ikke eierstyringen er tilstrekkelig, men vil understreke viktigheten av god informasjonsflyt mellom generalforsamlingsrepresentant og eierrepresentant i kommunen for \u00e5 sikre at byr\u00e5det og bystyret blir tilstrekkelig involvert i viktige saker. Det er ikke gjennomf\u00f8rt jevnlige eierm\u00f8ter med arbeidsmarkedsbedriftene de siste fire \u00e5rene (jf. KS anbefaling 6), og unders\u00f8kelsen viser at selskapene etterlyser eierm\u00f8ter p\u00e5 mer jevnlig basis. Gjennomf\u00f8rte eierm\u00f8ter har heller ikke v\u00e6rt tilstrekkelig dokumentert. Deloitte p\u00e5peker derfor at kommunen b\u00f8r s\u00f8rge for at det blir skrevet referat fra eierm\u00f8ter, og at disse blir tilstrekkelig arkivert. Det er heller ikke gjennomf\u00f8rt risikovurderinger av eierskapsportef\u00f8ljen eller arbeidsmarkedsbedriftene Deloitte vil ogs\u00e5 bemerke at det ikke foreligger rutiner for kontroll av om selskapene f\u00f8lger kravene og forventingene til kommunen. Kommunen har etablert flere f\u00f8ringer i eierskapsmeldingen, for eksempel knyttet til \u00e5rlig plan for styrets arbeid, styreinstruks og styreevaluering. Dette blir ikke systematisk fulgt opp og unders\u00f8kelsen viser at ikke alle selskap har slike rutiner p\u00e5 plass. Deloitte vurderer at Bergen kommune i hovedsak har sikret en tilfredsstillende sammensetning av styrene i arbeidsmarkedsbedriftene. Unders\u00f8kelsen viser at Bergen kommune har etablert en prosess for styrevalg med tydelige kriterier for hvem som skal velges inn i styrene, og kompetansen til de som velges/nomineres blir dokumentert. Bergen kommune har ikke etablert rutiner for bruk av valgkomite i forbindelse med styrevalg. Det er heller ikke etablert rutiner for valg av styremedlemmer, noe Deloitte mener vil sikre en enda mer formalisert prosess. Deloitte peker p\u00e5 at kommunen b\u00f8r innhente informasjon om hvilken kompetanse selskapene har behov for i styret, og la dette spille en rolle ved styrevalg. Videre b\u00f8r kommunen s\u00f8rge for \u00e5 koordinere valgprosessen p\u00e5 tvers av ulike eiere der dette er aktuelt, for \u00e5 s\u00f8rge for at styrene samlet sett f\u00e5r tilstrekkelig mangfold/kj\u00f8nnsbalanse og kompetanse. Revisjonens anbefalinger: Revisjonens anbefalinger framg\u00e5r i kapittel 7: Basert p\u00e5 det som kommer fram i eierskapskontrollen, anbefaler Deloitte at kommunen setter i verk f\u00f8lgende tiltak: 1. Skriftliggj\u00f8re roller og ansvar i eierstyringen til byr\u00e5dsavdeling for finans. 2. Utarbeide rutine for informasjonsdeling etter generalforsamlinger. 3 3. Gjennomf\u00f8re risikovurderinger av eierskapsportef\u00f8ljen, samt vurdere om det er behov for \u00e5 innhente ytterligere dokumentasjon fra arbeidsmarkedsbedriftene i den \u00e5rlige rapporteringssaken til bystyret. 4. Utarbeide rutiner for gjennomf\u00f8ring og dokumentering av uformelle eierm\u00f8ter. 5. Tydeliggj\u00f8re eierstrategien for arbeidsmarkedsbedriftene slik at den stiller klare forventninger til arbeidsmarkedsbedriftene og form\u00e5let med eierskapet. 6. Utarbeide rutiner for oppf\u00f8lging av m\u00e5l, krav og forventninger i eierstrategi og eierskapsmeldingen. 7. Utarbeide rutiner for valg/nominasjoner av styremedlemmer. Slike rutiner b\u00f8r sikre at kommunen innhenter og legger til grunn informasjon om hva slags kompetansebehov styrene til arbeidsmarkedsbedriftene har. 8. Vurdere innf\u00f8ring av valgkomite ved styrevalg for selskap med flere eiere. 9. Stille krav til selskapene om registrering i KS sitt styrevervregister. H\u00f8ringsuttalelsene: Kommunen har hatt utkast til rapport p\u00e5 h\u00f8ring. H\u00f8ringsuttalelse fra byr\u00e5dsavdeling for finans, ved leder ved seksjon eierskap konsern, Stein Trengereid, og kommunaldirekt\u00f8r Kristin Ulvang, er tatt inn som vedlegg 2 i rapporten. Byr\u00e5dsavdelingen kommenterer blant annet rapporten slik: \u00abAnbefalingene i rapporten er fra BFINs side kommentert i matrisen nedenfor. Deloitte kommer med flere innspill til kommunens eierskapsforvaltning, og som det er naturlig \u00e5 vurdere i tilknytning til det videre arbeidet med eieroppf\u00f8lgingen av arbeidsmarkeds- bedriftene. 1. Kommentarer til revisors anbefalinger Ut over de generelle kommentarene til eierskapskontrollen \u00f8nsker vi i denne h\u00f8ringsuttalelsen \u00e5 gi f\u00f8lgende kommentarer til revisors anbefalinger: Deloitte anbefaler V\u00e5re kommentarer 1. Skriftliggj\u00f8re roller og ansvar i BFIN viser til de rutinebeskrivelser og eierstyringen til byr\u00e5dsavdeling for risikovurderinger som Eierskap konsern har finans utarbeidet for eierskapsoppf\u00f8lgingen, og som er lagt inn i BkKvalitet og BkStyring. Revisors anbefaling vil bli fulgt opp ifm. revideringen av gjeldende rutinebeskrivelser. 2. Utarbeide rutine for P\u00e5 bakgrunn av Deloittes anbefaling vil EK informasjonsdeling etter utarbeide en rutine for informasjonsdeling i generalforsamlinger etterkant av generalforsamlingene i AMB\u2019ene n\u00e5r ikke byr\u00e5den m\u00f8ter selv. Dette er for \u00f8vrig i tr\u00e5d med gjeldende praksis. 3. Gjennomf\u00f8re risikovurderinger av BFIN mener at oppf\u00f8lgingen av AMB\u2019ene ifm. eierskapsportef\u00f8ljen, samt vurdere generalforsamlinger (\u00e5rsberetninger/ 4 om det er behov for \u00e5 innhente \u00e5rsregnskap) anses tilstrekkelig for \u00e5 ivareta ytterligere dokumentasjon fra risikovurderinger av denne selskaps- arbeidsmarkedsbedriftene i den portef\u00f8ljen, ref. ogs\u00e5 pkt. 4 i seksjonens \u00e5rlige rapporteringssaken til bystyret. risikovurdering i styringskortet. BFIN vil vurdere om det er behov for \u00e5 innhente ytterligere dokumentasjon fra arbeidsmarkedsbedriftene. 4. Utarbeide rutiner for gjennomf\u00f8ring BFIN ser det er hensiktsmessig \u00e5 utarbeide en og dokumentering av uformelle rutine for gjennomf\u00f8ring og dokumentering av eierm\u00f8ter. uformelle eierm\u00f8ter, og EK vil utarbeide en slik rutine. 5. Tydeliggj\u00f8re eierstrategien for I n\u00e5v\u00e6rende eierskapsmelding er det omtalt arbeidsmarkedsbedriftene slik at den felles form\u00e5l og eierstrategi for AMB\u2019ene. stiller klare forventninger til Deloittes anbefaling om en n\u00e6rmere arbeidsmarkedsbedriftene og tydeliggj\u00f8ring vil bli vurdert ifm. utarbeidelse av form\u00e5let med eierskapet. ny eierskapsmelding. 6. Utarbeide rutiner for oppf\u00f8lging av Deloittes anbefaling vil bli vurdert ifm. m\u00e5l, krav og forventninger i utarbeidelse av ny eierskapsmelding. eierstrategi og eierskapsmeldingen. 7. Utarbeide rutiner for BFIN ser det vil v\u00e6re form\u00e5lstjenlig \u00e5 utarbeide valg/nominasjoner av en rutine tilknyttet valg/nominasjoner av styremedlemmer. Slike rutiner b\u00f8r styremedlemmer, og vil f\u00e5 dette gjort i god tid sikre at kommunen innhenter og f\u00f8r neste valgperiode. legger til grunn informasjon om hva slags kompetansebehov styrene til arbeidsmarkedsbedriftene har. 8. Vurdere innf\u00f8ring av valgkomite ved Bergen kommune har deleierskap i to AMB\u2019er. styrevalg for selskap med flere eiere. Disse er Gr\u00f8nneviken AS og A2G Gruppen AS, med hhv. 78,14% og 55, 45%. Sistnevnte selskap har valgkomite. For Gr\u00f8nneviken AS er fordeling og valg av styremedlemmer for respektive aksjeeiere utfyllende regulert i vedtektenes \u00a7 6 \u2013 Styre. Det anses s\u00e5ledes lite hensiktsmessig \u00e5 etablere en valgkomite her. 9. Stille krav til selskapene om Bergen kommunes styremedlemmer er registrering i KS sitt styrevervregister. registrert i kommunens \u00abutvalgsregister\u00bb. Videre kan en ved \u00e5 s\u00f8ke p\u00e5 navn i det offentlige tilgjengelige registeret Proff.no (under roller) e.l., finne alle styreverv vedkommende person innehar, samt relasjoner til andre personer med ulike roller knyttet til ulike virksomheter. Dette registeret er knyttet opp til Br\u00f8nn\u00f8ysundregistrene, og er slik sett fortl\u00f8pende oppdatert basert p\u00e5 formelle vedtak i selskapene. En ser derfor liten hensikt i \u00e5 nytte KS sitt styreregister. 5 Fungerende byr\u00e5d for finans, Charlotte Spurkeland, er invitert til kontrollutvalgets m\u00f8te for \u00e5 redegj\u00f8re for sitt syn og svare p\u00e5 sp\u00f8rsm\u00e5l fra kontrollutvalgets medlemmer. Sekretariatet vurderer at denne eierskapskontrollen er god og tydelig, og svarer p\u00e5 bestillingen. Den har nyttige anbefalinger som kan bidra til st\u00f8rre \u00e5penhet og effektivitet i eierstyringen. Sekretariatet har notert seg at byr\u00e5dsavdeling for finans er enig i de fleste - men ikke alle - anbefalingene fra revisor. N\u00e5r det gjelder anbefalingen om registrering i KS sitt styrevervregister, ble dette ogs\u00e5 anbefalt i forbindelse med eierskapskontroll av eierskapsmeldingen i 2022. Byr\u00e5dsavdeling for finans ved eierskap konsern \u00f8nsket heller ikke da \u00e5 f\u00f8lge opp denne anbefalingen. I h\u00f8ringssvaret viser de til at styremedlemmene er registrert i kommunens \u00abutvalgsregister.\u00bb Vi antar at byr\u00e5dsavdelingen med dette mener registeret som er opprettet i henhold til reglement for frivillig registrering av \u00f8konomiske interesser1. Dette registeret har en lav registreringsprosent og har ikke fungert tilfredsstillende. Det er foresl\u00e5tt nedlagt fra 01.06.24 og erstattet av KS styrevervregister, se saksframlegget til bystyrets sak 153/24. Det vil da v\u00e6re en naturlig f\u00f8lge av dette at det heretter stilles krav til kommunalt eide selskaper om \u00e5 f\u00f8lge opp at styremedlemmene registrerer seg i KS sitt styrevervregister. Forslag til vedtak: 1. Kontrollutvalget tar Deloittes rapport \u00abEierskapskontroll av arbeidsmarkedsbedriftene\u00bb til orientering. 2. Kontrollutvalget tar opplysningene i h\u00f8ringsuttalelsen fra byr\u00e5dsavdeling for finans til orientering. 3. Kontrollutvalget sender rapporten til bystyret. Forslag til innstilling: 1. Bystyret tar Deloittes rapport \u00abEierskapskontroll av arbeidsmarkedsbedriften\u00bb til orientering. 2. Bystyret ber byr\u00e5det f\u00f8lge opp anbefalingene til tiltak som framg\u00e5r av eierskapskontrollen. 3. Bystyret ber byr\u00e5det rapportere til kontrollutvalget om hvordan revisors anbefalinger er fulgt opp innen utgangen av desember 2024. Dato: 4. juni 2024 Eli M. Velle - leder Dokumentet er godkjent elektronisk. Vedlegg: Eierskapskontroll av arbeidsmarkedsbedriftene, Deloitte juni 202 1 Reglement vedtatt av Bergen bystyre 23. oktober 2019 6 "
}