{
  "dokument_id": "7aacefd8-7598-599f-bba3-17b0586db5f4",
  "doc_type": "case_presentation",
  "kommune": 4601,
  "tittel": "Lyssetting av Det gamle R\u00e5dhus i perioden 25. november til 10. desember 2024 ",
  "url": "https://bergen.kommune.no/politikere-utvalg/api/fil/bk360/11347218/Framstilling-Lyssetting-av-Det-gamle-Radhus-i-perioden-25-november-til-10-desember-2024-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/160255-1 Lyssetting av Det gamle R\u00e5dhus i perioden 25. november til 10. desember 2024 Hva saken gjelder: FNs internasjonale dag for avskaffelse av vold mot kvinner er 25. november. Denne dagen markerer starten p\u00e5 UNITE-kampanjen som har som m\u00e5l \u00e5 forebygge og eliminere vold mot kvinner og jenter rundt om i verden. Kampanjen har v\u00e6rt ledet av FNs generalsekret\u00e6r og FN-organet UN Women siden 20081. De siste \u00e5rene har en rekke kjente bygninger i inn- og utland blitt lyssatt i oransje i perioden fra 25. november til menneskerettighetsdagen 10. desember for \u00e5 markere kampanjen. Denne fargen skal symboliserer en lysere verden uten vold. De tre foreg\u00e5ende \u00e5rene har Bergen kommune, etter oppfordring og s\u00f8knad fra Soroptimist International Bergen, ogs\u00e5 markert kampanjen ved \u00e5 lyssette Det gamle R\u00e5dhus i oransje. \u00c5rets s\u00f8knad ligger som vedlegg til denne saken. \u00d8konomiske konsekvenser: Kostnader knyttet til den praktiske gjennomf\u00f8ringen av lyssettingen l\u00f8ses gjennom ordin\u00e6re budsjettrammer, og utstyr innkj\u00f8pt tidligere til dette form\u00e5l gjenbrukes. Byr\u00e5dens vurdering og anbefaling/konklusjon: Vold mot kvinner og jenter er et av de mest systematiske og utbredte menneskerettighetsbruddene i verden2. Vold mot kvinner er aldri en privatsak, men et samfunnsproblem som rammer millioner av kvinner og bremser utviklingen av alle samfunn. Bergen kommunes plan \u00abTrygg gjennom hele livet - Plan mot vold i n\u00e6re relasjoner 2019- 2023\u00bb, vedtatt av Bergen bystyre 23.10.19, fremmer 35 tiltak rettet mot barn og unge, kj\u00e6reste- og vennskapsrelasjoner, unge voldsut\u00f8vere og s\u00e6rlige utsatte grupper og eldre. Arbeid med \u00e5 rullere denne planen er igangsatt, og den skal opp i bystyret i l\u00f8pet av vinteren. Byr\u00e5den \u00f8nsker \u00e5 markere st\u00f8tte til UN Women sin UNITE-kampanje, ved at kommunen lyssetter Det gamle R\u00e5dhus i oransje i perioden fra 25. november til 10. desember. Vedtakskompetanse: Byr\u00e5dets fullmakter \u00a7 2.2 vedtatt av bystyret 16.12.2020 i sak 378/20: Byr\u00e5det som iverksetter av bystyrets overordnete styringssignaler Med utgangspunkt i bystyrets overordnete m\u00e5lsettinger og andre retningslinjer for 1 United Nations: International Day for the Elimination of Violence against Women 25 November 2 FN-sambandet: Internasjonal dag for avskaffelse av vold mot kvinner 1 kommunens virksomhet som bystyret fastsetter, er byr\u00e5det tillagt kompetanse til \u00e5 utarbeide egne strategier for iverksetting av bystyrets vedtatte politikk. Byr\u00e5d for barnevern, sosiale tjenester og mangfold innstiller til byr\u00e5det \u00e5 fatte f\u00f8lgende vedtak: For \u00e5 markere UN Women sin UNITE-kampanje, som har som m\u00e5l \u00e5 forebygge og eliminere vold mot kvinner og jenter rundt om i verden, lyses Det gamle R\u00e5dhus opp i oransje i perioden 25. november til 10. desember 2024. Dato: 22. oktober 2024 Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: Lyssetting av Gamle r\u00e5dhus, 25. november 2024 s\u00f8knad 2 "
}