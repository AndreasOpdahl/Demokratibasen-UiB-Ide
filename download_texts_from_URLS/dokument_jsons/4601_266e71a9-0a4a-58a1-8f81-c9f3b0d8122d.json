{
  "dokument_id": "266e71a9-0a4a-58a1-8f81-c9f3b0d8122d",
  "doc_type": "case_attachment",
  "kommune": 4601,
  "tittel": "Anbefaling om ikke \u00e5 gi h\u00f8ringsuttalelse til h\u00f8ring om forslag til ny forskrift om nasjonal retningslinje for sosionomutdanning",
  "url": "https://bergen.kommune.no/politikere-utvalg/api/fil/bk360/12419723/Anbefaling-om-ikke-a-gi-horingsuttalelse-til-horing-om-forslag-til-ny-forskrift-om-nasjonal-retningslinje-for-sosionomutdanning",
  "tekst": " BBSM-kommunaldirekt\u00f8rens stab Til Intern korrespondanse Byr\u00e5dsleders avdeling stab (Arbeidssted) V\u00e5r referanse: 2025/40556-3 v/Anniken Katrine Knutsen Saksbehandler: Ragnhild Olsen Dato: 1. april 2025 Fra Byr\u00e5d for barnevern, sosiale tjenester og mangfold Anbefaling om ikke \u00e5 gi h\u00f8ringsuttalelse til h\u00f8ring om forslag til ny forskrift om nasjonal retningslinje for sosionomutdanning Hva saken gjelder: Direktoratet for h\u00f8yere utdanning og kompetanse sender p\u00e5 h\u00f8ring forslag til ny forskrift om nasjonal retningslinje for sosionomutdanning. Forskriften skal erstatte forskrift 15. mars 2019 nr. 409 om nasjonal retningslinje for sosionomutdanning, som har v\u00e6rt gjeldende fra og med opptak til studie\u00e5ret 2020\u2013 2021. Programgruppen for sosionomutdanning har vurdert at det er behov for \u00e5 tydeliggj\u00f8re i form\u00e5lsparagrafen at sosialt arbeid er et internasjonalt fag (\u00a7 2), gj\u00f8re beskrivelsen av studiets oppbygging noe mindre styrende (\u00a7 10), samt foreta noen mindre justeringer i l\u00e6ringsutbyttene i kapittel 2 og 3. Minoritetsperspektiver er presisert i \u00a7 6 b og d. Videre er Meld. St. 23 (2022\u20132023) Opptrappingsplan for psykisk helse (2023\u20132033) ivaretatt ved at det legges st\u00f8rre vekt p\u00e5 betydningen av samordning og koordinering av tjenester og nettverksarbeid, samt at studentene skal f\u00e5 mer kunnskap om helse- og omsorgstjenester. Det foresl\u00e5s ogs\u00e5 \u00e5 styrke kunnskap og ferdigheter i juss. Det er i tillegg gjort noen forenklinger i setningsstruktur og enkelte omskrivninger for \u00e5 f\u00e5 et mer konsistent og entydig spr\u00e5k og begrepsbruk. I \u00a7 2 og \u00a7 10 er det flyttet p\u00e5 noe tekst for \u00e5 skape en bedre sammenheng. H\u00f8ringsfrist: 15.april 2025 Forretningsutvalget behandlet saken i m\u00f8tet 28.01.2025 sak 28/25 og fattet f\u00f8lgende vedtak: Byr\u00e5det avgir eventuelt h\u00f8ringssvar til \u00abH\u00f8ring - Forslag til ny forskrift om nasjonal retningslinje for sosionomutdanning\u00bb p\u00e5 vegne av Bergen kommune. Byr\u00e5dens vurdering og anbefaling/konklusjon: Byr\u00e5den har ikke merknader til h\u00f8ringsnotatet om forslag til ny forskrift om nasjonal retningslinje for sosionomutdanning og konkluderer med at byr\u00e5det ikke avgir svar p\u00e5 h\u00f8ringen p\u00e5 vegne av Bergen kommune. Med hilsen Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. "
}