{
  "dokument_id": "6163125c-25f0-5447-8ce4-3b26a6954b77",
  "doc_type": "case_attachment",
  "kommune": 5501,
  "tittel": "Fagforbundets referatinnspill",
  "url": "https://innsyn.tromso.kommune.no/application/getMoteDokument?dokid=2001886634",
  "tekst": "FAGFORBUNDE T F\u00f8lgedokument til Referat fra 3. m\u00f8te i arbeidsgruppen vedr\u00f8rende stabsomr\u00e5det for \u00f8konomi og finans. Innspill fra Fagforbundet Prosess Fagforbundet \u00f8nsker \u00e5 p\u00e5pekeat dennearbeidsgruppen opprinneligb l eetablert i forbindelse med innsparingsprosessen som startet etter regnskapssituasjonen i 2023. Gruppens mandat var \u00e5 vurdere muligheten for reduksjon i vakante stillinger samt identifisere handlingsrom for ytterligere \u00f8konomiske besparelser. Senere valgte direkt\u00f8ren for dette omr\u00e5det \u00e5 fratre sin stilling. Den 29.08.2024 ble det avholdt et m\u00f8te i arbeidsgruppen, denne gangen uten direkt\u00f8r, som fortsatt formelt var i stillingen. Fra tillitsvalgtapparatet m\u00f8tte de samme representantene, inkludert HVO. Fra arbeidsgiversiden deltok n\u00e5 kommunedirekt\u00f8ren, organisasjonsdirekt\u00f8ren og en HR- representant. Gjennom media var vi allerede blitt kjent med at kommunedirekt\u00f8ren planla \u00e5 overta ansvaret for \u00f8konomi og finans som en del av sitt faste ansvarsomr\u00e5de. P\u00e5 sp\u00f8rsm\u00e5l om ikke dette skulle dr\u00f8ftes med de tillitsvalgte, ble det fra organisasjonsdirekt\u00f8ren besvart at \u00abdette er ikke n\u00f8dvendig, da alle oppgaver ligger under kommunedirekt\u00f8rens ansvarsomr\u00e5de, og n\u00e5 tar kommunedirekt\u00f8ren tilbake et ansvarsomr\u00e5de.\u00bb I det p\u00e5f\u00f8lgende m\u00f8tet var samtalen fremdeles at kommunedirekt\u00f8ren skulle p\u00e5ta seg denne ansvarsomr\u00e5det, men plutselig gikk det ut en E-post med et nytt organisasjonskart, der enhetene fra \u00f8konomi og finans inkludert enheter fra bymilj\u00f8 var blitt plassert under stab for organisasjon. Fagforbundet mener at mandatet for denne gruppen n\u00e5 er endret, og at hovedtillitsvalgte derfor burde v\u00e6rt orientert om at mandatet har skiftet fokus til omorganisering og avvikling av stab. Det burde ogs\u00e5 ha blitt sendt en formell e-post til hovedtillitsvalgte for \u00e5 opprette en ny arbeidsgruppe. Omorganisering Fagforbundet stiller seg sp\u00f8rrende til den foresl\u00e5tte omorganiseringen. \u00d8konomi og finans ivaretar en rekke krevende arbeidsoppgaver, og vi antar at dette er \u00e5rsaken til at omr\u00e5det har v\u00e6rt organisert som en selvstendig stab med egen direkt\u00f8r. Organisasjonsomr\u00e5det har ogs\u00e5 omfattende ansvarsomr\u00e5der, og \u00e5 legge dagens \u00f8konomi- og finansenheter under organisasjon, med en felles direkt\u00f8r, vil kunne f\u00f8re til en betydelig \u00f8kning i arbeidsmengden og ansvaret for denne personen. Vi frykter at dette vil resultere i en situasjon hvor staben som helhet f\u00e5r en mindre tilgjengelig leder, noe som p\u00e5 sikt kan f\u00f8re til misforst\u00e5elser knyttet til rollefordelinger og arbeidsoppgaver. Dette kan etter v\u00e5r oppfatning potensielt medf\u00f8re \u00f8kte kostnader p\u00e5 lengre sikt. \u2022 Torleif Nordbakk, Hovedtillitsvalgt, Fagforbundet Fagforbundet avd177.post@fagforening. fagforbundet. no www.fagforbundet.no "
}