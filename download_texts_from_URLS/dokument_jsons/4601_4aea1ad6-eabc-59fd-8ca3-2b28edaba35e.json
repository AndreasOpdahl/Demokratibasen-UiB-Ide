{
  "dokument_id": "4aea1ad6-eabc-59fd-8ca3-2b28edaba35e",
  "doc_type": "case_attachment",
  "kommune": 4601,
  "tittel": "Anmodning om oppstart regulering Haukelandsbakken 08.04.24",
  "url": "https://bergen.kommune.no/politikere-utvalg/api/fil/bk360/10328335/Anmodning-om-oppstart-regulering-Haukelandsbakken-08-04-24",
  "tekst": "OPPSTART AV DETALJREGULERINGSPLAN FOR HAUKELANDSBAKKEN 28-34 Bergen kommune, Bergenhus, gnr./bnr. 161/4,5,7 og 8. Dato: 08.04.24 ANMODNING OM POLITISK AVKLARING P\u00c5 OPPSTART AV REGULERINGPLAN Saken gjelder Haukelandsbakken 28-34 i Bergen Kommune Det anmodes herved om politisk behandling av planinitiativ for Haukelandsbakken boligprosjekt. Saken kreves forelagt bystyret ved Utvalg for milj\u00f8 og byutvikling. Tiltakshaver mottok e-post den 26.03.2024, om at Plan- og bygningsetaten (PBE) besluttet at planinitiativet for Bergenhus, gnr. 161, bnr. 4 mfl., Haukelandsbakken, stoppes. Begrunnelse er at tiltaket vurderes \u00e5 v\u00e6re i strid med retningslinjer i overordnet plan, KPA 2018 \u00a71, og at tiltaket er i konflikt med gjeldende hensynssoner. Tiltakshaver er h\u00f8yst uenig i overnevnte beslutning. I det videre synliggj\u00f8res hvorfor planinitiativet b\u00f8r kunne anbefales, og oppstartsm\u00f8te s\u00e5 vel som formell oppstart av plan tilr\u00e5des. Notatet tar for seg 1) politisk avklaring, 2) Historikk, 3) PBE sine begrunnelser for avslag, med tiltakshavers kommentarer og 4) kommunens mulighet til \u00e5 stoppe planinitiativ. 1. Politisk avklaring Planinitiativet sitt hovedform\u00e5l bolig er avklart gjennom politisk vedtak av KPA 2018, hvor omr\u00e5det er avsatt som byfortettingssone. 2. Historikk Det er avholdt 2 veiledningsm\u00f8ter i saken, hvor de f\u00f8rste tilbakemeldinger har medf\u00f8rt justeringer i konseptet fra tiltakshavers side. I tillegg er det foretatt befaringer og fremstilt dokumentasjon av biolog og skredekspertise, for \u00e5 innhente stedsspesifikk informasjon til \u00e5 balansere de offentlige, generelle kartleggingene. Etter sist avholdte veiledningsm\u00f8te konkluderte PBE med at oppstart ikke ble anbefalt, med bakgrunn i areal- og terrengmessige konsekvenser av skredsikringstiltak. Avslagspunktene ble adressert og svart ut i planinitiativ og foresp\u00f8rsel om oppstartsm\u00f8te. Plan- og bygningsetaten har likevel konkludert med at de ikke anbefaler oppstart, og foresp\u00f8rsel om oppstartsm\u00f8te er avvist med bakgrunn i strid med overordnede f\u00f8ringer p\u00e5 ulike niv\u00e5 deriblant flere nye momenter tiltakshaver ikke har f\u00e5tt anledning til \u00e5 svare ut. Hoved\u00e5rsaken til avvisningen oppfatter vi er at det m\u00e5 foretas rassikring innenfor byfjellsgrensen. 3. PBE sine begrunnelser for avslag Her oppsummeres PBE sine avvisningspunkter og hvorfor tiltakshaver mener avvisningen ikke er tilstrekkelig faglig begrunnet. Side 1|4 OPPSTART AV DETALJREGULERINGSPLAN FOR HAUKELANDSBAKKEN 28-34 Bergen kommune, Bergenhus, gnr./bnr. 161/4,5,7 og 8. Dato: 08.04.24 3.1 Naturmangfold \u00abPlan- og bygningsetaten vurderer at planforslaget vil inneb\u00e6re store negative konsekvenser for det biologiske mangfoldet i et omr\u00e5de hvor naturmangfoldet skal ivaretas og veie tungt jf. retningslinjer til KPA 2018 \u00a7 35.2 H_530 friluftsliv, byfjellsgrensen, og \u00a7 35.4 H_560, naturmilj\u00f8.\u00bb V\u00e5r kommentar Planinitiativet sl\u00e5r fast at det evt er minimalt behov for skredsikring innenfor byfjellsgrensen, men at dette vil utredes gjennom planprosess. Det er i s\u00e5 fall kun snakk om noen f\u00e5 meters videref\u00f8ring av eksisterende skredvoll. For \u00e5 kunne foreta innledende vurderinger av hva noen meters skredsikring kan ha av konsekvenser, har tiltakshaver f\u00e5tt utarbeidet et innledende notat om naturmangfold (08.08.23) som omtaler b\u00e5de offentlige registreringer og egne funn i omr\u00e5det. Naturtypene med ask/alm som kommunen beskriver er ikke s\u00e6rlig tilstedev\u00e6relse i omr\u00e5det ved foresl\u00e5tt planomr\u00e5de slik det p\u00e5st\u00e5s. Det er imidlertid stort innslag av hageavfall og spredning av hagearter/fremmede arter fra hageanlegg like \u00f8st for byfjellsgrensen. Innenfor delen av naturtypen som kan bli p\u00e5virket er fremmedarten platanl\u00f8nn (SE) kart dominerende. Hovedtyngden av ramsl\u00f8k er registrert i omr\u00e5dene utenfor planomr\u00e5det, i hovedsak mot nord. Og forekomsten som er observert g\u00e5r ikke ned mot de flatere partiene mot bebyggelsen. Tiltakshaver mener at tiltakene vil forbedre naturmangfoldet i omr\u00e5det ved at det forutsettes \u00e5 sannere fremmedarter, lage en voll mot fremtidig hage og at de begrensede tiltakene innenfor byfjellsgrensen etter kort tid vil bli naturlig revegetert med naturlige stedlige arter. N\u00e5r det gjelder hjortetr\u00e5kk s\u00e5 g\u00e5r dette helt opp mot den bratte fjellsiden (spor under befaring) og ikke inntil bebyggelsessiden. Kommunens p\u00e5stand om viktig friluftsliv i tiltaksomr\u00e5det er vanskelig \u00e5 forst\u00e5 siden arealet er vanskelig tilgjengelig (gjennom private eiendommer) og urete med vanskelig fremkommelighet. Arealet leder ingensteds hen - man kommer ikke s\u00e5 mye lenger enn til Ulriksbanestasjonen eller bekken som renner i bakkant av denne. (Se for \u00f8vrig vedlagt notat fra Opus om naturmangfold.) Vi kan ikke se at det er belegg for \u00e5 hevde at planen vil medf\u00f8re \u00abstore negative konsekvenser for det biologiske mangfoldet\u00bb. Tiltakene vil ikke gi varige negative konsekvenser for naturmilj\u00f8et, men fremmedarter (sortlistede arter) vil bli fjernet. 3.2 Skred \u00abPBE slutter seg til NVEs utsagn og vil ikke anbefale nybygging av boliger som forutsetter omfattende skredsikring, og som p\u00e5f\u00f8rer fremtidige eiere ansvar for vedlikehold og store kostnader knyttet til vedlikeholdet.\u00bb V\u00e5r kommentar Brevet fra NVE gjelder en annen sak. Ellers har skredkonsulent sett gjennom PBE sine avslagsargumenter og konkludert med f\u00f8lgende: \u00abSweco kan ikke se at de skredrelaterte innvendingene PBE fremsetter har reell betydning for planinitiativet og mener disse ikke kan benyttes i en argumentasjon mot tiltaket. Delvis er PBEs innvendinger direkte feilaktige Side 2|4 OPPSTART AV DETALJREGULERINGSPLAN FOR HAUKELANDSBAKKEN 28-34 Bergen kommune, Bergenhus, gnr./bnr. 161/4,5,7 og 8. Dato: 08.04.24 (eller faglig svake), eller beror p\u00e5 en misforst\u00e5else av situasjonen.\u00bb (Se for \u00f8vrig vedlagt notat fra Sweco om skred.) N\u00e5r det gjelder fremtidige eieres kostnader og ansvar for vedlikehold av skredvoll og evt. begrenset fjellsikring er konsekvensen sterkt overdrevet av PBE. Kostnader vil bli h\u00e5ndtert gjennom felleskostnader i sameiet/BRL og utf\u00f8relsen vil bli regulert i avtaler med fagkyndig foretak. Vi kan ikke se at PBE har belegg for \u00e5 kunne hevde at tiltaket medf\u00f8rer \u00abomfattende skredsikring\u00bb og at NVE sin uttalelse gjelder p\u00e5 generelt grunnlag. Det er heller ikke grunnlag for \u00e5 hevde at tiltaket vil p\u00e5f\u00f8re fremtidige eiere store kostnader til vedlikehold av skredsikringen. 3.3 Overvann PBE skriver: \u00abNy situasjon vil samle 5 delfelt til ett nedb\u00f8rsfelt, og vollen vil lede vannet mot nabo i nord. KDP overvann viser at hoveddreneringslinjen ogs\u00e5 omfattes av risiko for flom og l\u00f8smasseskred med sannsynlighet p\u00e5 1/500.\u00bb V\u00e5r kommentar Overvannsproblematikken som PBE beskriver svares ut av VA-konsulent med at overvann ikke er noe problem \u00e5 h\u00e5ndtere n\u00e5r det ikke skal regnes med l\u00f8smasseskred. Det er ikke et aktuelt tema med l\u00f8smasseskred i omr\u00e5det if\u00f8lge fagkompetansen i Sweco. 4. Konklusjon vedr\u00f8rende stoppet planinitiativ Kommunen har, gjennom plan- og bygningsloven, adgang til \u00e5 stoppe planinitiativ, jf. Pbl, \u00a7 12-8, 2. ledd. Vilk\u00e5ret for \u00e5 stanse en plan er at kommunen finner at planinitiativet ikke b\u00f8r f\u00f8re frem, basert p\u00e5 et forsvarlig planfaglig og planpolitisk skj\u00f8nn, med utgangspunkt i statlige, regionale og kommunale rammer og m\u00e5l. Departementets utgangspunkt er at det bare er urealistiske planforslag kommunen kan stanse, og at det i dette skal ligge en sterk formodning om at planinitiativet, selv med noen vesentlige justeringer, ikke vil lede frem til en endelig vedtatt detaljregulering. Dette fremg\u00e5r av Proposisjon 149 L (2015\u20132016). Ut ifra intensjonen i pbl 12-8 (2. ledd) er det er vanskelig \u00e5 se at en boligplan innenfor en byfortettingssone i Bergen kommune sin KPA, rett ved regionens st\u00f8rste arbeidsplass, ikke skal tillates startet opp. Vi ber om at planarbeidet sees i en st\u00f8rre, samfunnsmessig sammenheng enn det som fremkommer i PBE sin avvisning av planoppstart. Avvisningens utfordringspunkter kan adresseres og l\u00f8ses i en reguleringsprosess. Vi ber om at oppstart av detaljregulering tillates. Vi ber UMBY ta stilling til: 1. Om planinitiativet skal godkjennes slik at detaljreguleringsplan kan starte opp. 2. Om det tillates skredsikring innfor byfjellsgrensen i denne planen. Side 3|4 OPPSTART AV DETALJREGULERINGSPLAN FOR HAUKELANDSBAKKEN 28-34 Bergen kommune, Bergenhus, gnr./bnr. 161/4,5,7 og 8. Dato: 08.04.24 3. Om det for dette omr\u00e5det skal \u00e5pnes opp for en st\u00f8rre boligbygging enn KPA 2018 tillater. Tiltaket skal gjennomf\u00f8res i et omr\u00e5de som tilfredsstiller de aller fleste lokale, regionale og nasjonale politiske og planfaglige f\u00f8ringer for arealutvikling (se planinitiativet for oppsummering). 4. Om det er spesielt viktige forhold som komiteen mener m\u00e5 belyses spesielt i en videre planprosess. Side 4|4 "
}