{
  "dokument_id": "cecf2c61-d5d6-57bc-9332-7d4b718e36a9",
  "doc_type": "case_attachment",
  "kommune": 4601,
  "tittel": "Vedtak datert 26.04.2024",
  "url": "https://bergen.kommune.no/politikere-utvalg/api/fil/bk360/10643756/Vedtak-datert-26-04-2024",
  "tekst": " Plan- og bygningsetaten Alliance arkitekturstudio as V\u00e5r referanse: BYGG-2023/16792-16 Trondheimsveien 72 Saksbehandler: Anja Egebakken Dato: 26.04.2024 0565 OSLO AVSLAG P\u00c5 S\u00d8KNAD Eiendom : Gnr 159 Bnr 1016 Adresse : Falsens vei 59 Tiltakshaver : EIENDOM VEST UTLEIE AS Tiltaket : boligblokk 4 boenheter med utomhusopparbeiding Vi viser til s\u00f8knad mottatt 25.10.23 og med revidert s\u00f8knad mottatt 04.03.24 med supplering mottatt 04.04.24 og 17.04.24. Vedtaket baserer seg p\u00e5 revidert s\u00f8knad. 1. S\u00f8knaden gjelder: \u2022 Oppf\u00f8ring av firemanns bolig med tilh\u00f8rende utomhusanlegg. Oms\u00f8kte tiltak er oppgitt til \u00e5 ha et bruksareal p\u00e5 482 m2 Tomteutnyttelse er oppgitt til \u00e5 v\u00e6re BRA = 128 % 2. VEDTAK S\u00f8knad om tillatelse til oppf\u00f8ring av firemanns bolig med tilh\u00f8rende utomhusareal avsl\u00e5s, jfr gjeldende reguleringsplans bestemmelse \u00a7 5.2.2, familieleiligheter, jfr pbl \u00a7 29-1, Utforming av tiltak Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN S\u00f8knad om tillatelse til oppf\u00f8ring av firemanns bolig med tilh\u00f8rende utomhusareal avsl\u00e5s, jfr gjeldende reguleringsplans bestemmelse \u00a7 5.2.3, Arkitektonisk utforming jfr pbl \u00a7 29-2, Visuelle kvaliteter S\u00f8knad om tillatelse til oppf\u00f8ring av 4 manns bolig med tilh\u00f8rende utomhusareal avsl\u00e5s, jfr gjeldende reguleringsplans bestemmelse \u00a7 5.2.6, Plassering av bebyggelse S\u00f8knad om tillatelse til oppf\u00f8ring av 4 manns bolig med tilh\u00f8rende utomhusareal avsl\u00e5s, jf. gjeldende reguleringsplans bestemmelse \u00a7 5.3.1.1, Universell tilkomst jfr pbl \u00a7 1-1, Lovens form\u00e5l. 3. BEGRUNNELSE FOR VEDTAKET 3.1. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som Byfortettingssone, H570 Minde Nymark, r\u00f8d sone luftkvalitet, konsesjonsomr\u00e5de fjernvarme Eiendommen omfattes av reguleringsplan \u00c5RSTAD. GNR 159 BNR 396, FALSENS VEI Planid 64960000 Stadfestet 19.09.18 og er regulert til BBB, bolig, blokkbebyggelse 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra: \u2022 Gnr159/bnr392, Jan Arild Netland \u2022 Gnr159/bnr1016, Egil Hansen og Liv Hedda Kv\u00e5le Leknessund \u2022 Gnr159/bnr397, Helge Arild Leknessund Merknadene g\u00e5r i hovedsak kort oppsummert p\u00e5 f\u00f8lgende: \u2022 Boligen er for ruvende og malplassert i forhold til eksisterende bebyggelse \u2022 \u00d8kt innsyn for merknadshaver \u2022 Uavklart om tiltaket er etablert i tr\u00e5d med byggegrenser mot bolig i s\u00f8r p\u00e5 tomten (gnr159/bnr396) \u2022 Parkering og trafikk i omr\u00e5det er allerede belastet ift ny gateparkering da tiltaket har fjernet garasjeanlegg i underetasje Bygningsmyndigheten gj\u00f8r oppmerksom p\u00e5 at nabovarslingen og merknader er registrert med opprinnelig s\u00f8knad. Revidert tiltak har ikke endret seg vesentlig med tanke p\u00e5 innkomne merknader, forutenom at antall boenheter er blitt redusert fra 6 til 4. S\u00f8ker har kommentert at (utdrag): Oms\u00f8kt bygg forholder seg til reguleringsbestemmelsenes f\u00f8ringer for volum, h\u00f8yder og tilpasning til str\u00f8ket og eksisterende bolig p\u00e5 tomten. Boenhetene er iht. maks. regulert antall p\u00e5 6 enheter. Gesims- og m\u00f8neh\u00f8yde er iht. maks. regulerte h\u00f8yder Oppf\u00f8ring av nytt tiltak p\u00e5 tomten vil n\u00f8dvendigvis f\u00f8re til \u00f8kt innsikt. Saksnummer BYGG-2023/16792 Side 2 av 13 Oms\u00f8kt tiltak holder seg innenfor byggegrenser og overholder bestemmelsene i reguleringen. Visuell kontakt med mulig \u00f8kt innsikt mellom byggene er innenfor hva man m\u00e5 forvente ved fortetning i boligstr\u00f8k. Avstanden er ikke mindre enn hva som allerede er etablert i str\u00f8ket. Innganger og vegger til oms\u00f8kt bygg forholder seg til avstandskrav og byggegrense. Reguleringen legger opp til at man ser eksisterende hus og nytt tiltak under ett, som et helhetlig prosjekt. Uteoppholdsareal er felles for de to byggene, og er iht. reguleringen. Arealene avsatt til felles uteopphold er vist i utomhusplanen vedlagt nabovarselet. Se generelt avsnitt ang\u00e5ende parkering og etablering av fortau. Det er ved reguleringen vurdert at omr\u00e5det er godt dekket av kollektivtilbud. Bygningsmyndigheten vurderer at eiendommen er regulert med byggeh\u00f8yder og byggegrenser med arealform\u00e5l bolig. Det m\u00e5 derfor kunne p\u00e5regnes \u00f8kt innsyn i form av planlagt fortetting p\u00e5 eiendommen. I forhold til regulerte byggegrenser er tiltaket i strid med gjeldende reguleringsplankart og tilh\u00f8rende bestemmelse \u00a7 5.2.6 for plassering av bebyggelse. Oms\u00f8kte tiltak er derfor etablert n\u00e6rmere gnr159/bnr396, uten skriftlig samtykke og oms\u00f8kt dispensasjon fra gjeldende bestemmelser. For utfyllende vurdering henviser vi til pkt.3.8, Atkomst og plassering. Ansvarlig s\u00f8ker skriver at fremtidige beboere skal bruke kollektivtrafikk til bolig. Gjeldende reguleringsbestemmelse \u00a7 5.2.9.1 sier maks 1 p.plass pr 100 m2 BRA (alts\u00e5 ikke minimumskrav til parkering) S\u00e5ledes er tiltaket uten parkeringskjeller ikke i strid med planbestemmelser. I forhold til bekymring med \u00f8kt gateparkering kan ikke bygningsmyndigheten p\u00e5virke private interesser, jfr pbl \u00a7 21.6, Privatrettslige forhold. 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Alliance arkitekturstudio Ansvarlig s\u00f8ker \u2013 988437433 Ansvarlig s\u00f8ker as Tiltaksklasse 1 Ansvarlig FIRESAFE AS 958249799 prosjekterende \u2013 Brannkonsept Tiltaksklasse 3 ALLIANCE Ansvarlig ARKITEKTURSTUDIO 988437433 prosjekterende \u2013 Arkitektur AS Tiltaksklasse 2 Veg, utearealer og Ansvarlig landskapsutforming - A/STAB AS 984548648 prosjekterende \u2013 kun vegprosjektering. Tiltaksklasse 2 Vannforsynings- og avl\u00f8psanlegg 3.4. Atkomst og avkj\u00f8rsel Det foreligger ikke godkjente tekniske detaljplaner jfr reg.bestemmelse \u00a7 2.3.1 Saksnummer BYGG-2023/16792 Side 3 av 13 3.5. Vannforsyning og avl\u00f8p Bergen Vann har gitt uttalelse datert 17.10.23 med saksnummer 2023/248355. Det er ikke dokumentert forh\u00e5ndsuttale. 3.6. Avfall Det er ikke dokumentert avfallsl\u00f8sning for oms\u00f8kte tiltak jfr gjeldende reguleringsbestemmelse \u00a7 2.4.1 Det foreligger ugyldig uttale til RTP datert 25.10.23, da denne gjelder kun for 3 boenheter. Oms\u00f8kte tiltak gjelder 4 nye boenheter. 3.7. Fjernvarme Tiltaket skal knyttes til konsesjonsomr\u00e5det for fjernvarme jfr gjeldende reguleringsbestemmelse \u00a7 5.2.9 Det kan gis unntak fra tilknytningsplikt til fjernvarmeanlegg dersom utbygger kan dokumentere at byggverket har energil\u00f8sninger som er bedre ut fra et milj\u00f8messig, energimessig og samfunns\u00f8konomisk synspunkt. Bestemmelsen er ikke dokumentert. 3.8. Atkomst og plassering Oms\u00f8kte bolig er prosjektert med to \u00abatkomst-niv\u00e5er\u00bb, hvor f\u00f8rste atkomst er fra gateplan og opp til boligens felles atkomstomr\u00e5de og uteoppholsareal. Neste atkomstl\u00f8sning til leilighetenes innganger, er fra felles atkomstomr\u00e5de og ned en etasje til de nederste leilighetene eller opp en etasje til de to \u00f8verste leilighetene. Begge atkomster inn til leilighetenes hovedinngang er via utvendig trapp. Saksnummer BYGG-2023/16792 Side 4 av 13 Andre atkomst-niv\u00e5 Fra felles atkomstomr\u00e5de (evt etter utvendig trappeheis) m\u00e5 man g\u00e5 opp eller ned til respektive leiligheter via utvendig trapp (bl\u00e5 pil til de \u00f8verste leiligheter og r\u00f8d pil til de nederste leiligheter) F\u00f8rste atkomst-niv\u00e5 Atkomst til bolig fra gateplan opp til felles atkomstomr\u00e5de er via utvendig trappeheis (ikke vist p\u00e5 perspektiv, men vist i innsendt plantegning) Valgt l\u00f8sning for atkomst er utvendig trappeheis langs gatel\u00f8p Bergen kommune skal v\u00e6re preget av \u00e5penhet og inkludering og tilby gode levek\u00e5r for alle. Bergen \u00f8nsker et samfunn som fremmer toleranse og inkludering. Vi mener valgt l\u00f8sning med utvendig trappeheis er sv\u00e6rt uheldig i form av at beboer blir eksponert i nabolaget n\u00e5r man forlater/ ankommer leilighet ved \u00e5 \u00absitte p\u00e5 utstilling\u00bb i en trappeheis langs gateforl\u00f8pet. Situasjonen kan oppleves u\u00f8nsket eksponert og sv\u00e6rt s\u00e5rbar. Vi vurderer videre at valgt l\u00f8sning med utvendig trapp som hovedatkomst inn til leiligheter ikke er sikret universell tilkomst jfr gjeldende reguleringsbestemmelse \u00a7 5.3.1.1 som sier at (utdrag): hovedinngang til alle nye boenheter skal sikres universell tilkomst. En bevegelseshemmet person (som er avhengig av trappeheis) kommer seg ikke videre inn i leiligheten sin med utvendig trappeatkomst. Vi mener at prosjektets atkomstl\u00f8sning ikke vil v\u00e6re innen rekkevidde/ brukbarhet for alle grupper, og prosjektet svarer ikke tilstrekkelig ut p\u00e5 bestemmelse \u00a7 5.3.1.1. Videre sier Pbl \u00a7 1-1 blant annet at (utdrag): Saksnummer BYGG-2023/16792 Side 5 av 13 Loven skal fremme b\u00e6rekraftig utvikling til beste for den enkelte, samfunnet og framtidige generasjoner. Prinsippet om universell utforming skal ivaretas i planleggingen og kravene til det enkelte byggetiltak. Det samme gjelder hensynet til barn og unges oppvekstvilk\u00e5r og estetisk utforming av omgivelsene. For boliger skal prinsippet om universell utforming ivaretas gjennom krav til tilgjengelighet. Bygningsmyndigheten er opptatt av inkludering og sosial b\u00e6rekraft i alle nye prosjekter for \u00e5 inkludere alle brukergrupper. Vi kan ikke se at prosjektet im\u00f8tekommer gjeldende bestemmelser. Boligens atkomstl\u00f8sning med utvendig trappel\u00f8sninger er etablert utenfor regulert byggegrense og er i strid med gjeldende reguleringsbestemmelse \u00a7 5.2.6; Bebyggelsen skal plasseres innenfor byggegrensene angitt p\u00e5 plankartet. Gjeldende byggegrense vist 2,4 m fra oms\u00f8kte tiltak er etablert utenfor regulert byggegrense med hele nabogrense mot gnr159/bnr396 trappeatkomsten i strid med bestemmelsen. Byggegrense markert med bl\u00e5 stiplet linje (markert av bygningsmyndigheten) Avstanden til nabobolig p\u00e5 gnr159/bnr396 (og eiendomsgrense) er minimal. Deler av bebyggelsen er plassert i strid med regulert byggegrense Bygningsmyndigheten vurderer at atkomstl\u00f8sning/trappeanlegg til \u00e5 v\u00e6re en avgj\u00f8rende del av bebyggelsen. Det er ikke s\u00f8kt dispensasjon for nevnte forhold. 3.9. Planl\u00f8sning Det s\u00f8kes om planl\u00f8sninger hvor boenhetene er l\u00f8st som halvplan. Saksnummer BYGG-2023/16792 Side 6 av 13 Planl\u00f8sning for nedre leilighet: Ned til kjeller bod og bad inngangsplan opp til soverom og kj\u00f8kken opp til stue med markterrasse Planl\u00f8sning for \u00f8vre leilighet: Inngangsplan opp til stue/ kj\u00f8kken opp til 3 soverom opp til loftstue og takterrasse sov og bad \u00f8verst delvis under skr\u00e5tak Valgt halvplanl\u00f8sning medf\u00f8rer at man beveger seg vertikalt for \u00e5 n\u00e5 \u00f8nskelig funksjon. En familie med 2-3 sm\u00e5 barn m\u00e5 eksempelvis l\u00f8pe opp og ned 2 etasjer for \u00e5 komme seg fra soverom til bad, eller fra stue til bad. L\u00f8sningen er vurdert til \u00e5 v\u00e6re lite praktisk og hensiktsmessig for sm\u00e5barnsfamilier, og b\u00e6rer mer preg av \u00e5 v\u00e6re tilpasset som studentboliger. Planl\u00f8sningene er preget av knappe areal i forhold til forventet dagens standard til romst\u00f8rrelser som familieboliger. Bergen kommune \u00f8nsker at nybygg etablerer boliger med gode bokvaliteter (herunder planl\u00f8sninger) som beboere kan bo i s\u00e5 lenge som mulig, sett i lys av sosial b\u00e6rekraft. Reguleringsplanens intensjon for utbygging p\u00e5 eiendommen er familier (minimum 3 leiligheter skal v\u00e6re familieleiligheter jfr bestemmelse \u00a7 5.2.2) Nye boligprosjekter har til hensikt \u00e5 skape et godt bomilj\u00f8 og sikre at beboere trives i et langsiktig perspektiv. Bomilj\u00f8ene utgj\u00f8r en sv\u00e6rt viktig arena for menneskers hverdagsliv. For de fleste av oss er boligen et sted for s\u00f8vn og hvile, mat, sosialt samv\u00e6r og andre private gj\u00f8rem\u00e5l. Vi tilbringer halvparten av d\u00f8gnets timer i eller n\u00e6r boligen. Saksnummer BYGG-2023/16792 Side 7 av 13 Gjeldende reguleringsbestemmelse \u00a7 5.2.2 sier at minimum 3 av boenhetene skal v\u00e6re familieleiligheter, 3-roms eller st\u00f8rre. Vi henviser videre til Pbl \u00a7 29-1, Utforming av tiltak, som sier blant annet at tiltak skal ha god arkitektonisk utforming i samsvar med sin funksjon. Bygningsmyndigheten vurderer at innsendt prosjekt utgj\u00f8r knappe arealer og lite praktiske planl\u00f8sninger tilrettelagt som gode familieleiligheter. Vi mener at prosjekterte ikke im\u00f8tekommer gjeldende bestemmelser. 3.10. Visuelle kvaliteter Det s\u00f8kes om oppf\u00f8ring av firemannsbolig med tilh\u00f8rende utomhusanlegg i Falsens vei. Eksisterende omr\u00e5de karakteriseres av rekkehus og tomannsboliger med lys, luft og hage som en bokvalitet og bebyggelsesstruktur. Bebyggelsen preges av streng og rigid fasadeartikulering med horisontal og parallell inndeling av vinduer Stram horisontal fasadebearbeiding av omkringliggende bebyggelse Oms\u00f8kte tiltak skiller seg ut med en fasadebearbeiding som bryter med eksisterende arkitektoniske fellestrekk i form av en vindusplassering som \u00e5penbart ikke jobber med horisontalinndelinger, men er etablert med sv\u00e6rt ujevne h\u00f8yder og plasseringer p\u00e5 boligens gavlsider. Boligens langsider b\u00e6rer derimot preg av horisontalinndeling av fasade. Vi vurderer at valgte grep ikke utgj\u00f8r en helhetlig bearbeiding av boligen, og mener at den inkonsekvente fasadebearbeidingen ikke tilpasser seg omkringliggende bebyggelse. Vi henviser videre til Byantikvarens uttale som sier at (utdrag): \u00ab...materialitet og fasadeuttrykk virker dette noe tilfeldig og gir ikke den samme gjenklangen til kulturmilj\u00f8et.\u00bb oms\u00f8kt fasadebearbeiding med et \u00abhulter til bulter\u00bb konsept for fasade p\u00e5 gavlsider, blandet med horisontal inndeling p\u00e5 langside. Vi vurderer at tiltaket hverken innpasser seg med eksisterende str\u00f8kskarakter eller arkitektur, eller fremst\u00e5r helhetlig bearbeidet i seg selv. Saksnummer BYGG-2023/16792 Side 8 av 13 Prosjektet er plassert utenfor regulert byggegrense, tett p\u00e5 eiendom gnr159/bnr396, som skaper et brudd i str\u00f8kets arkitektoniske rytme, ved at lys og luft mellom boliger blir minimert. (se for \u00f8vrig pkt.3.8) Videre er det prosjektert \u00abfranske balkonger\u00bb p\u00e5 boligens nordfasade som fremst\u00e5r tilfeldig bearbeidet og er enda et nytt fremmedelement i sine arkitektoniske omgivelser. If\u00f8lge gjeldende reguleringsbestemmelse \u00a7 5.2.3 skal prosjektet gis en form, et uttrykk og en materialbruk som er bevisst og tilpasset den eksisterende bygningen p\u00e5 planomr\u00e5det, forhagene og den \u00f8vrige bebyggelsen i omr\u00e5det. Ethvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering jfr pbl \u00a7 29-2 Visuelle kvaliteter. P\u00e5 bakgrunn av overnevnte vurdering im\u00f8tekommer ikke oms\u00f8kte tiltak nevnte bestemmelser. Totalt sett mener vi at oms\u00f8kte firemannsbolig helhetlig vurdert, b\u00e5de i form av arkitektur og valgte l\u00f8sninger, ikke im\u00f8tekommer flere av reguleringsbestemmelsene gitt i plan. Bygningsmyndigheten er ikke imot oppf\u00f8ring av nybygg p\u00e5 eiendommen, men et prosjekt m\u00e5 l\u00f8ses p\u00e5 en annen m\u00e5te enn oms\u00f8kt. Vi har avholdt forh\u00e5ndskonferanse datert 10.01.24, hvor vi anbefalte \u00e5 ikke jobbe videre med oms\u00f8kte planl\u00f8sninger og hovedgrep p\u00e5 tomten. Tomten er sv\u00e6rt liten, med et regulert fotavtrykk p\u00e5 kun 145 m2 BYA, og det utfordrer alle krav som er gitt i plan. Selv om tomten er regulert med plan fra 2018, er det ingen automatikk i \u00e5 f\u00e5 godkjent et prosjekt som ikke svarer tilstrekkelig ut p\u00e5 gjeldende reguleringsbestemmelser. Ved en eventuell ny s\u00f8knad anbefaler vi \u00e5 tenke nytt (et annerledes konsept/ prosjekt) for bebyggelse p\u00e5 tomten som gjelder atkomst, hovedgrep p\u00e5 tomten, planl\u00f8sning, antall boenheter, uteoppholdsareal og stedstilpasning. 3.11. St\u00f8y Gjeldende reguleringsbestemmelse \u00a7 5.3.1.2 er ikke dokumentert tilstrekkelig med gyldig st\u00f8yrapport 3.12. Andre uttalelser eller vedtak Byantikvaren har gitt uttalelse datert 12.04.24: Saksnummer BYGG-2023/16792 Side 9 av 13 Saksnummer BYGG-2023/16792 Side 10 av 13 3.13. \u00d8vrig I denne saken mangler det dokumentasjon for flere av punktene i dette vedtaket (opplyst i respektive punkt). Ved en eventuell ny s\u00f8knad, skal det foreligge komplett s\u00f8knadsdokumentasjon. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Anja Egebakken saksbehandler Andreas Tveit konstituert seksjonsleder Dette dokumentet er godkjent elektronisk. Kopi til EIENDOM VEST Bj\u00f8rgedalen 148 5141 FYLLINGSDALEN UTLEIE AS Helge Arild Leknessund 5063 BERGEN Falsens Vei 60 Liv Hedda Kv\u00e5le 5063 BERGEN Leknessund Falsens Vei 60 Egil Hansen 5063 BERGEN Finnberg\u00e5sen 92 Jan Arle Netland 5063 BERGEN Falsens Vei 53 Saksnummer BYGG-2023/16792 Side 11 av 13 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/16792 Side 12 av 13 Saksnummer BYGG-2023/16792 Side 13 av 13 "
}