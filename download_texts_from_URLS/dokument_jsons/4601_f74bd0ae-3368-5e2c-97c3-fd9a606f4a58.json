{
  "dokument_id": "f74bd0ae-3368-5e2c-97c3-fd9a606f4a58",
  "doc_type": "case_attachment",
  "kommune": 4601,
  "tittel": " Vurdering Jordkvalitet_datert 11.08.2020",
  "url": "https://bergen.kommune.no/politikere-utvalg/api/fil/bk360/12132367/-Vurdering-Jordkvalitet-datert-11-08-2020",
  "tekst": " Norsk landbruksr\u00e5dgiving Vest SA Postboks 197, 6822 Sandane Org. nr. 917 158 134 Tlf: 982 45 838 https://vest.nlr.no/ \u2022 vest@nlr.no Til Kronheim Invest AS v/Martin Kronheim \u00d8stre Noreidbrekka 61 N-5252 S\u00d8REIDGREND 11. august 2020 Vurdering av matjord Gnr 37/5 i Bergen Norsk Landbruksr\u00e5dgiving har f\u00e5tt i oppdrag \u00e5 foreta en befaring p\u00e5 et areal p\u00e5 2,3 dekar p\u00e5 dette Gnr/bnr, og gi en vurdering/beskrivelse av jordkvalitet og hvordan jordvernhensyn kan ivaretas her. Oppdraget er formidlet gjennom En til en arkitekter AS, med H\u00e9ctor Pi\u00f1a som kontaktperson. Hele arealet er klassifisert som overflatedyrka jord i klassifiseringssystemet AR5. (Kilde: NIBIO G\u00e5rdskart). I sakspapirene blir det fra forslagsstiller opplyst om at dette omr\u00e5det i dag er utfylt med masser fra etableringen av fv Steinsvikvegen. I utgangspunktet blir ikke tilkj\u00f8rte masser regnet som likeverdig matjord som stedegne opprinnelige masser. Jeg har foretatt en bonitering og feltmessig vurdering av jorda p\u00e5 omr\u00e5det. Det er ikke tatt pr\u00f8ver for analyse, ettersom det antas at massene er rene. Min beskrivelse vil v\u00e6re dekkende for det aller meste av jorda p\u00e5 arealet, men det kan forekomme mindre variasjoner jeg ikke har klart \u00e5 fange opp. Jeg foretok boring med skovlbor 5 plasser p\u00e5 arealet, se kart. Alle plassene kom jeg ca 70 -80 cm ned f\u00f8r jeg m\u00f8tte hardt underlag/stein/fjell. Jordarten var organisk jord/myrjord p\u00e5 alle de 5 plassene. Denne jorda var mer eller mindre iblandet leire og silt og det var mest leire og silt under 40 cm. Jorda var veldig kompakt og tett og inneholdt s\u00e5 godt som ingen steiner. Jeg fant ingen meitemarker i noen av pr\u00f8vene, men jeg fant rester av treverk som ikke var omdannet. Kompetanse for framtida! Bildene viser: Venstre: \u00d8verste 20 cm fra punkt 1. Organisk jord/myrjord Midten: Ned mot 70 cm fra punkt 1. Nederste del = leire/silt-jord, (gr\u00e5tt parti). H\u00f8yre: \u00d8verste 20 cm fra punkt 5. Organisk jord iblandet leir og silt som gj\u00f8r at fargen blir litt lysere. Nede mot Steinsvikvegen var det veldig v\u00e5tt, det surklet under st\u00f8vlene da jeg gikk der og det dryppet av boret da jeg dro det opp av jorda. Jorda var veldig v\u00e5t og tett b\u00e5de ved punkt 3 og 4. Bildet viser et veldig v\u00e5tt parti av teigen. En kan tydelig se kj\u00f8respor etter grasklipper i det v\u00e5te graset. I jordbruket er man avhengig av \u00e5 kunne utf\u00f8re arbeidsoperasjoner p\u00e5 jorda til bestemte tider, f.eks. sl\u00e5tt n\u00e5r graset er p\u00e5 et bestemt utviklingstrinn, eller jordarbeiding n\u00e5r jorda er lagelig dvs. t\u00f8rr. Jorda jeg har unders\u00f8k p\u00e5 denne teigen er s\u00e5 v\u00e5t og tett at den vil skape problemer for dreneringen, og jeg kan derfor ikke anbefale at den blir brukt alene som A-sjikt (topplag/matjordlag) i jordbrukssammenheng. Men blir denne jorda blandet med en mer mineral- og steinrik jord p\u00e5 en jordsorteringsplass, slik at dreneringsevnen \u00f8kes, kan det v\u00e6re mulig. Som B-sjikt, (mellomlag) i forbindelse med nydyrking eller oppgradering av jordbruksareal er denne jorda litt bedre egnet. Konklusjon: Ettersom dette er tilkj\u00f8rte masser, er verdien som matjord i utgangspunktet av ubetydelig verdi. Det har ikke dannet seg noen sjikt eller struktur i denne jorda pr dags dato. N\u00e5r jorda i tillegg er av en slik beskaffenhet at den er sv\u00e6rt tett og vanskelig \u00e5 drenere og dette gjelder fra toppen og ned i 70 cm dypde, er den ikke verdt \u00e5 ta vare p\u00e5 av jordvernhensyn og den er ikke egnet til \u00e5 gjenbrukes som matjord i jordbrukssammenheng. Jorda som ligger p\u00e5 det 2,3 dekar store arealet der befaringen er foretatt, b\u00f8r fritt kunne disponeres som udyrka overskuddsmasser. Med vennlig hilsen Norsk Landbruksr\u00e5dgiving Vest SA Lise N. Austrheim R\u00e5dgiver jordbruk 98245831 "
}