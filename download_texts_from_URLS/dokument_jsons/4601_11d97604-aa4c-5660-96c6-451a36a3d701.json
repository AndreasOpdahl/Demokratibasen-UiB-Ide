{
  "dokument_id": "11d97604-aa4c-5660-96c6-451a36a3d701",
  "doc_type": "case_attachment",
  "kommune": 4601,
  "tittel": "Forskrift om m\u00e5lformer ved grunnskoler i Bergen. H\u00f8ringsinnspill fra kommunalt r\u00e5d for personer med funksjonsnedsettelse. ",
  "url": "https://bergen.kommune.no/politikere-utvalg/api/fil/bk360/8913402/Forskrift-om-malformer-ved-grunnskoler-i-Bergen-Horingsinnspill-fra-kommunalt-rad-for-personer-med-funksjonsnedsettelse-",
  "tekst": " Kommunalt r\u00e5d for personer med funksjonsnedsettelse Til Intern korrespondanse Seksjon for forvaltning, tilsyn og administrasjon V\u00e5r referanse: 2023/01953-130 (FTA) (Arbeidssted) Saksbehandler: Ragnhild Hvoslef Kr\u00fcger Dato: 1. september 2023 Fra Kommunalt r\u00e5d for personer med funksjonsnedsettelse Forskrift om m\u00e5lformer ved grunnskoler i Bergen. H\u00f8ringsinnspill fra kommunalt r\u00e5d for personer med funksjonsnedsettelse. KRPF behandlet saken i m\u00f8te 22. august, sak 146/23 og vil gjerne komme med f\u00f8lgende h\u00f8ringsinnspill: KRPF skj\u00f8nner hvorfor Bergen kommune \u00f8nsker \u00e5 samle tegnspr\u00e5kundervisning p\u00e5 en skole i Bergen, men samtidig bryter dette med retten hvert enkelt barn har til \u00e5 f\u00e5 g\u00e5 p\u00e5 sin n\u00e6rskole. Da vil familiene dette gjelder m\u00e5tte velge mellom tilh\u00f8righet og kameratskap med andre barn i n\u00e6romr\u00e5det og retten til oppl\u00e6ring p\u00e5 tegnspr\u00e5k. Barn med en funksjonsnedsettelse har allerede \u00f8kt sannsynlighet for \u00e5 falle utenfor og da blir det \u00e5 kunne samhandle med andre barn i n\u00e6romr\u00e5det en viktig brikke for tilh\u00f8righet og samhold i lokalmilj\u00f8et. KRPF mener dette er uheldig \u00e5 ta et barn helt vekk fra n\u00e6rmilj\u00f8et og lurer p\u00e5 om det kan finnes noen \u00abhybridl\u00f8sninger\u00bb der noe av undervisningen kan foreg\u00e5 p\u00e5 n\u00e6rskolen og noe p\u00e5 Nattland. KRPF er kritisk til ordlyden slik den st\u00e5r b\u00e5de i \u00a7 6 Skolen plikt til \u00e5 bruke vedtatt hovudm\u00e5l Skulen pliktar \u00e5 bruka vedteke hovudm\u00e5l i skriftlege oppg\u00e5ver og meldingar fr\u00e5 skulen og tilsette til elevar og \u00a7 7 Elevars plikt til \u00e5 bruke vedtatt hovudm\u00e5l Elevar i barneskulen pliktar \u00e5 bruka same m\u00e5lform som skulen i dei skriftlege arbeida sine. Dette vil kunne gj\u00f8re skolehverdagen betydelig vanskeligere for barn med ulike l\u00e6revansker som flytter fra en skole med en m\u00e5lform til en annen skole med en annen m\u00e5lform. Ordlyden b\u00f8r derfor endres slik at den gir unntak for f.eks. barn med ulike l\u00e6revansker. KRPF foresl\u00e5r derfor en ny ordlyd for begge paragrafene: \u00a7 6 Skolen plikt til \u00e5 bruke vedtatt hovudm\u00e5l Skulen pliktar \u00e5 bruka vedteke hovudm\u00e5l i skriftlege oppg\u00e5ver og meldingar fr\u00e5 skulen og tilsette til elevar. Plikta kan fr\u00e5vikast i spesielle h\u00f8ve og m\u00e5 vurderast i kvart einskild tilfelle. \u00a7 7 Elevars plikt til \u00e5 bruke vedtatt hovudm\u00e5l Elevar i barneskulen pliktar \u00e5 bruka same m\u00e5lform som skulen i dei skriftlege arbeida sine. Plikta kan fr\u00e5vikast i spesielle h\u00f8ve og m\u00e5 vurderast i kvart einskild tilfelle. Med hilsen Kommunalt r\u00e5d for personer med funksjonsnedsettelse Harald Berge Breistein - leder Ragnhild Hvoslef Kr\u00fcger - seniorr\u00e5dgiver/r\u00e5dssekretariatet Dokumentet er godkjent elektronisk. "
}