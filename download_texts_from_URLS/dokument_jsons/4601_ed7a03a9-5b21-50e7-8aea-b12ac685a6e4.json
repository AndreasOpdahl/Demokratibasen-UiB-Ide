{
  "dokument_id": "ed7a03a9-5b21-50e7-8aea-b12ac685a6e4",
  "doc_type": "case_attachment",
  "kommune": 4601,
  "tittel": "H\u00f8ringsinnspill fra Arne Magnar Rygg",
  "url": "https://bergen.kommune.no/politikere-utvalg/api/fil/bk360/10955520/Horingsinnspill-fra-Arne-Magnar-Rygg",
  "tekst": " Innsendt: 15.08.2024 22:15 Ref.nr: QPAWWW Bergen kommune Hjemmeside: http://www.bergen.kommune.no H\u00f8ringsinnspill Innspill Sender p\u00e5 vegne av: T P\u00e5 vegne av meg selv o P\u00e5 vegne av en organisasjon/virksomhet Fornavn Etternavn Arne Magnar Rygg Telefonnummer +4793641294 Epost arne.rygg@gmail.com Saksnummer 2024/93669 Sakstittel Kommuneplanens samfunnsdel 2024-2027 - h\u00f8ringssvar Merknader 1. Det er bekymringsfullt at det blant de tema og samfunnsm\u00e5l som er vektlagt planprogrammet og i det utdypende kunnskapsgrunnlaget, ikke er tydeliggjort hvilke ressurser og potensialer kunst- og kultursektoren har for Bergen og de tema som foresl\u00e5s vektlagt. 2. Det er behov for en bedre dr\u00f8fting av hvordan man etter en overgang til f\u00e6rre, mer overordnede og tverrsektorielle planer knyttet til enkelte valgperioder, kan ta vare p\u00e5 kvalitetene som ligger i dagens planverk, med hensyn til dybdekunnskap om ulike felt og mulighet for langsiktige perspektiv og prioriteringer. En fare ved overordnede og tverrsektorielle planene er at de blir for generelle, for lite informative og konkrete til \u00e5 bli brukt som verkt\u00f8y innen enkeltomr\u00e5der. En annen fare er at all kunnskapen som er bygget opp og reflektert i enkeltplaner vil g\u00e5 tapt. En \u00e5pner for mer tilfeldige beslutninger, uforutsigbarhet og korttenkte strategier. Om en ser p\u00e5 kultursektoren som eksempel har en her gode muligheter til \u00e5 tenke langsiktig og skape forutsigbarhet, gitt at det er relativt stor enighet om m\u00e5lene p\u00e5 tvers av politiske blokker og valgperioder. Samtidig er det et felt der det som sies og skrives har lett for \u00e5 v\u00e6re vakre ord og ambisjoner, generelle vendinger som ikke g\u00e5r inn p\u00e5 hvordan m\u00e5lene kan oppn\u00e5s. En trenger et planverk som bygger p\u00e5 dybdekunnskap om sektorens ressurser og utfordringer, som gir beslutningsgrunnlag om hva som skal til for \u00e5 spille kulturen god: hvordan kommunen best investerer sine ressurser. Bergen kommunes Kunstplan for det profesjonelle feltet er et eksempel p\u00e5 en viktig plan som b\u00f8r bli tatt vare p\u00e5 og utviklet videre. Selv om ikke alle budsjettambisjoner er innfridd har den hatt en sv\u00e6rt viktig rolle for den enorme utviklingen Bergen har hatt som kulturby de siste 30 \u00e5rene. - Den har holdt fram sentral kunnskap om kunstfeltet og gitt viktige prioriteringer over tid og slik bidratt til forutsigbarhet i tider med skiftende administrasjon og politikere. - Den har v\u00e6rt utviklet i dialog med en stor bredde av institusjoner og fagpersoner p\u00e5 kunstfeltet og slik skapt tillit og understreket felles interesser mellom kommune og fagfelt. - Den har bidratt sterkt til at andre kommuner ser til Bergens kulturpolitikk som et forbilde, til at Bergen er kjent rundt i landet for evnen til dialog og samarbeid mellom kommune og kulturarbeidere, s\u00e5 vel som internt p\u00e5 kulturfeltet. Bergen har v\u00e6rt en pioner nasjonalt og internasjonalt n\u00e5r det gjelder aktiv utvikling av strategi og bruk planer p\u00e5 BK388-Plan_hoeringsinnspill, Sem & Stenersen Prokom AS Side 1 av 2 H\u00f8ringsinnspill kulturomr\u00e5det. Med utgangspunkt i en politisk ambisjon om at Bergen skulle bli landets beste kulturby, og med inspirasjon fra hvordan det offentlige tenker langsiktig og strategisk om utvikling av infrastruktur p\u00e5 andre omr\u00e5der, gikk kulturarbeidere fra ulike kunstfelt i Bergen i 1994 sammen og om \u00e5 utforme en \u201cKunstnernes Veiplan\u201d som skulle peke p\u00e5 hva som skal til for at denne politiske ambisjonen skal kunne bli en realitet. Dette bidro til at den f\u00f8rste kunstplanen for det profesjonelle feltet ble en realitet et par \u00e5r senere. Etter at Bergen fikk sin plan for det profesjonelle feltet har andre byer fulgt etter, og det har her i kommunen gjennom \u00e5rene v\u00e6rt jobbet grundig med \u00e5 rullere og fornye innholdet i planen. En b\u00f8r tenke seg grundig om f\u00f8r en skrinlegger en suksess. Selv om ikke alle m\u00e5l er oppn\u00e5dd p\u00e5 bybudsjettet gir planen en visjon, en retning og prioriteringer \u2013 og den inneholder mye kunnskap om kunstfeltets oppbygning og hva som er kriterier for at det skal fungere i og for byen. Eventuelle vedlegg lastes opp her: BK388-Plan_hoeringsinnspill, Sem & Stenersen Prokom AS Side 2 av 2 "
}