{
  "dokument_id": "7d41bee9-df8b-59e1-b737-412492e1988d",
  "doc_type": "case_attachment",
  "kommune": 4601,
  "tittel": "Klage datert 16.01.2025 med vedlegg",
  "url": "https://bergen.kommune.no/politikere-utvalg/api/fil/bk360/12012605/Klage-datert-16-01-2025-med-vedlegg",
  "tekst": " Bergen Kommune v/ Plan- og bygningsetaten postmottak.planogbygg@bergen.kommune.no BYGG-2022/25570 17445 MJ 16.01.2025 Robert Helberg Klage p\u00e5 rammetillatelse i Midtunvegen 1. Innledning Vi viser til vedtak datert 07.01.25 Huseiernes Advokatkontor bist\u00e5r eierne av eiendom 43/1101 som eies av Sura Mohammed Aziz og Omar Saad Mahmoud Hikmat (Midtunvegen 36). Vi bist\u00e5r ogs\u00e5 Henning Andr\u00e9 Lien og Silje Trengereid Lien som er nye eiere av eiendom 43/1102 (Midtunvegen 40) Kommunen har tidligere avsl\u00e5tt oppf\u00f8ring av tre rekkehus med til sammen 10 boenheter, ny avkj\u00f8rsel, utomhusanlegg, parkeringskjeller og riving av eksisterende g\u00e5rdsbygning. Kommunen fattet den 13.09.24 et nytt vedtak der man godkjente mer eller mindre det samme prosjektet. Rammetillatelsen ble p\u00e5klaget fra v\u00e5r side, og ble gitt delvis medhold. Kommunen har fattet et nytt vedtak i saken den 07.01.25 der man fjerner tillatelse til forst\u00f8tningsmur, men godkjenner \u00f8vrige deler av prosjektet. Klagen er rettidig. Huseiernes Advokatkontor AS Telefon Driftskonto: Org.nr. post@hadvokatkontor.no Dronningens gate 1B +4773605030 4214.27.30779 NO 927 347 105 www.hadvokatkontor.no 7011 Trondheim 2. N\u00e6rmere om klagegrunnlaget I denne saken ser vi at tiltaket er i strid med parkeringskravet i reguleringsplanen som sier at det minimum skal etableres 1,2 parkeringsplasser pr 100 kvm BRA bolig. Kravet er n\u00e6rmere regulert i reguleringsplan nr. 16370000 punkt 2.3 Kommuneplanens arealdel regulerer omr\u00e5det som Plan- og bygningslovens \u00a7 19-2 oppstiller flere kumulative vilk\u00e5r for \u00e5 kunne innvilge dispensasjon. Dispensasjon kan ikke gis: - dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt - med mindre fordelene ved \u00e5 gi dispensasjon er klart st\u00f8rre enn ulempene. - fra saksbehandlingsreglene Kommunen har i sin begrunnelse redegjort at: Side 2 av 9 Hva gjelder kommunens uttalelse om at \u00abVi finner heller ikke at hensynet til trafikksikkerhet er utilstrekkelig vurdert\u00bb. Dette samsvarer ikke med kommunens egne tilbakemeldinger, se bilag 1. Bilag 1 Kommunens brev datert 11.11.24 Vi tolker kommunen slik at administrasjonen, som sitter p\u00e5 den faglige tyngden til \u00e5 vurdere trafikksikkerheten, har v\u00e6rt og fortsatt er negativ til oms\u00f8kt situasjon. Slik vi forst\u00e5r saken er godkjenning basert p\u00e5 vurderingen til bygningsmyndighetens politiske organ. Vi ber Statsforvalteren bite seg merke i at vurderingen om trafikksikkerhet ikke har faglig st\u00f8tte. Vi kan ikke se at kommunen har gjort en konkret vurdering av hvorvidt dispensasjon harmoniserer med lovens form\u00e5lsbestemmelse eller g\u00e5r n\u00e6rmere inn p\u00e5 hva som i det hele tatt er hensynet bak kravet om antall parkeringsplasser. I begrunnelsen b\u00f8r forvaltningen nevne hvilke hovedhensyn som har v\u00e6rt avgj\u00f8rende ved ut\u00f8ving av skj\u00f8nn. Det fremg\u00e5r av forvaltningslovens \u00a7 25. Det gj\u00f8res gjeldende at begrunnelsen er mangelfull og at dette har hatt innvirkning p\u00e5 utfallet i vedtaket. Vedtaket er derfor ugyldig etter fvl. \u00a7 41. Vi kan heller ikke se at fordelene er klart st\u00f8rre enn ulempene: Kommunen har ved vedtakelse av reguleringsplan gjort en bevisst vurdering av hvor stort behovet er for biloppstillingsplass i dette omr\u00e5det. Selv om kommunen skal ivareta milj\u00f8hensyn har den ogs\u00e5 ansvaret med \u00e5 ivareta interessene for de som ikke kan unnv\u00e6re bil, eller som har behov for jevnlig bes\u00f8k. Det kan eksempelvis v\u00e6re innbyggere som ikke kan g\u00e5- og st\u00e5 p\u00e5 kollektivtransporten. De som er avhengig av hjemmebes\u00f8k av helsepersonell eller andre hjelpere. Det er heller ikke \u00e5 stikke under en stol at de som har unge barn ofte er avhengig av bil for \u00e5 (i) rekke levering og henting i SFO og barnehage, men ogs\u00e5 (ii) fritidsaktiviteter. Selv dagligdagse gj\u00f8rem\u00e5l som \u00e5 dra p\u00e5 butikken er sv\u00e6rt krevende om man Side 3 av 9 ogs\u00e5 m\u00e5 ha med mindre barn. Et lavere antall parkeringsplasser vil effektiv ekskludere enkelte grupper fra \u00e5 bosette seg i dette omr\u00e5det. Vi stiller ogs\u00e5 sp\u00f8rsm\u00e5lstegn om trafikksikkerheten er tilstrekkelig vurdert. Vi registrerer at kommunen har godkjent avkj\u00f8rselen, men i slike saker er vel vurderingen f\u00f8rst og fremst hvor trafikksikkert trafikken er med det nye krysset/avkj\u00f8rselen. Det gj\u00f8res vel sjeldent en n\u00e6rmere vurdering av bi-effekter som u\u00f8nsket parkering av gjester e.l. Kommunen har i tidligere vedtak gjort gjeldende at \u00abmidtunvegen er en smal vei med varierende bredde fra ca. 3,5 4 meter. Veien er ikke egnet for \u00f8kt trafikk med tanke p\u00e5 veiens beskaffenhet, fremkommelighet og trafikksikkerhet\u00bb. Midtunvegen er smal og tillater ikke to kj\u00f8ret\u00f8y i bredden. Det er allerede krevende for n\u00f8detatene \u00e5 komme frem. Ved \u00e5 tillate 10 nye enheter, der enkelte ikke har egen parkeringsplass er det meget sannsynlig at n\u00e6rliggende gater blir brukt som gjesteparkering. Bildet over viser hvor smal og lite egnet omr\u00e5det er for slik parkering. Vi ber ogs\u00e5 kommunen vektlegge at oms\u00f8kt dispensasjon ikke er en isolert enkeltsak, men en del av en rekke saker som b\u00e5de har og som i fremtiden legger \u00f8kt press p\u00e5 omr\u00e5det. Man har nylig godkjent oppf\u00f8ring av omsorgsboliger i omr\u00e5det. Det arbeides ogs\u00e5 med et planforslag i gr\u00f8ntdraget mellom Midtunvegen og Nesttun, der siste planforslag har foresl\u00e5tt 190 boliger. Det er foresl\u00e5tt at boligene skal ha atkomst for kj\u00f8ret\u00f8y opp Midtunvegen. Side 4 av 9 Utsnitt plankart. Tiltenkt innkj\u00f8ring markert med r\u00f8d strek. Vi registrerer at kommunen ogs\u00e5 har vektlagt at det er ca. 500 meter til n\u00e6rmeste kollektivknutepunkt. If\u00f8lge Google Maps er det 650 meter fra eiendommen p\u00e5 andre siden av gaten (Midtunvegen 13) ned til bybanestoppet. Dersom man trekker fra de 30 meterne fra boligen ned til ho vedveien s\u00e5 blir avstanden 620 meter. Vi kan ikke se at fordelene ved \u00e5 innvilge dispensasjon er klart st\u00f8rre enn ulempene. Innvilgelse av dispensasjon vil hverken v\u00e6re til fordel for de nye beboerne eller de som bor i Side 5 av 9 omr\u00e5det fra f\u00f8r. Den eneste som har en fordel av at det innvilges dispensasjon er utbygger som har mulighet til \u00e5 selge flere boenheter. Kommunen har i sitt vedtak lagt til grunn at tiltaket medf\u00f8rer ulempe for naboene med tanke p\u00e5 innsyn. Det redegj\u00f8res f\u00f8rst og fremst for solforholdene. Vi kan ikke se at det er gjort en konkret vurdering av innsyn mot Midtunvegen 36. Fire av boenheten vil ha sitt prim\u00e6re utsiktspunkt direkte mot eiendom. De nye boenhetene vil ha direkte innsyn til Midtunvegen 36s stue, bad og soverom. Utbygger har i sin s\u00f8knad lagt ved bilder med veldig flatterende vinkel for sin s\u00f8knad. Under legges ved et bilde som viser hvor stort innsyn det blir hos naboen. 4 av boenhetene vil ha direkte innsyn rett inn til Midtunvegen 36. Oms\u00f8kt terrasse over parkeringskjeller legger ogs\u00e5 opp til at st\u00f8rre grupper skal sitte utend\u00f8rs med innsyn rett inn hos Midtunvegen 36. For flere bilder av eiendommen se vedlegg. Side 6 av 9 Kommunen har i sitt vedtak vist til at nyere KPA har forrang foran eldre reguleringsplan hva gjelder utnyttelsesgrad. Bestemmelsen lyder: Vi kan ikke se at kommunen har gjort en vurdering av hvorvidt lavere utnyttelse i reguleringsplan er begrunnet i allmenne verneinteresser. Vi kan heller ikke se at det er gjort noen n\u00e6rmere vurdering av hvorvidt utnyttelsesgraden er uforholdsmessig h\u00f8y ved \u00e5 godkjenne 10 nye boenheter inn i et eksisterende boligfelt. Vi kan heller ikke se at det er gjort en selvstendig vurdering av hvorvidt det er tilstrekkelig uteareal med god kvalitet for de nye beboerne. Mangel av slik begrunnelse gj\u00f8r det vanskelig for naboene som har merknad til tiltaket \u00e5 vurdere hvorvidt saken er tilstrekkelig begrunnet f\u00f8r godkjennelse. Vi kan heller ikke se at kommunen har vektlagt \u00f8kt st\u00f8y i omr\u00e5det. 10 nye boliger vil naturlig inneb\u00e6re en del mer st\u00f8y for omkringliggende naboer. Utkj\u00f8ring fra parkering er lagt ca. 10 meter fra klagers soverom. Vi kan ikke se at kommunen har gjort en selvstendig vurdering av disse forholdene. Side 7 av 9 I rammetillatelse datert 13.09.24 har man godkjent riving av en eldre \u00abl\u00f8e\u00bb for \u00e5 bebygge eiendommen med nye rekkehus. Vi kan ikke se at kommunen p\u00e5 noen m\u00e5te begrunner hvorfor man tillater riving av \u00abl\u00f8en\u00bb etter forvaltningsloven \u00a7 24. I forvaltningsloven \u00a7 25 st\u00e5r det ogs\u00e5 at begrunnelsen skal vise til reglene, faktiske forhold og skj\u00f8nnet vedtaket bygger p\u00e5. Kommunen har i korrespondanse med klager/nabo gitt tilbakemelding om at Byantikvaren har f\u00e5tt mulighet til \u00e5 uttale seg. Om man imidlertid ser igjennom Byantikvarens vurdering av saken frar\u00e5der de at \u00abl\u00f8en rives\u00bb. Bilag 2 Uttalelse Byantikvaren datert 07.11.22. Konsekvenser for eventuelle kulturminner skal vurderes i alle plan- og byggesaker\u00bb Jf. KPA2018, \u00a712.1, samt 12.2 Bergen bystyre vedtok for \u00f8vrig i juni 2019 en kulturminnestrategi for Bergen \u00abIdentitet med s\u00e6rpreg\u00bb. Tiltakshaver og kommunen har ikke redegjort for hvilke konsekvenser det vil ha for kulturmilj\u00f8et at l\u00f8en rives og g\u00e5rdstunet fjernes jf. KPA2018, \u00a7 12.1. Det er heller ikke redegjort for hvordan Kulturminnestrategiens m\u00e5l 2.1 som handler om at kulturminneverdier skal ivaretas og forvaltes gjennom ansvarlig og klimavennlig bruk, gjenbruk og transformasjon. Kommunen har i sitt vedtak \u00abhoppet bukk\u00bb over denne vurderingen, og har ut i fra hva vi kan se ikke begrunnet hvorfor man tillater riving. Mangler ved begrunnelsen inneb\u00e6rer at det har skjedd en saksbehandlingsfeil, og en m\u00e5 kunne legge til grunn at det har hatt innvirkning p\u00e5 vedtaket da en ikke kan bygge oms\u00f8kte rekkehus uten \u00e5 f\u00f8rst rive eksisterende bebyggelse. Vedtaket er f\u00f8lgelig ugyldig etter forvaltningsloven \u00a7 41. *** Side 8 av 9 Dette brev er kun sendt elektronisk/per e-post Trondheim, 16.01.2025 Med hilsen HUSEIERNES ADVOKATKONTOR Martin Johansson Advokatfullmektig Side 9 av 9 Byantikvaren Til Intern korrespondanse PBE Byggesak S\u00f8r (Arbeidssted) v/Eirik V\u00e5r referanse: 2022/122174-9 Haukanes Aasheim Saksbehandler: Mette Torslett Dato: 7. november 2022 Fra Byantikvaren Byantikvarens uttalelse, Gnr/bnr 43/245, nybygg, riving av l\u00f8e Viser til oversendt sak og anmodning om uttalelse. Saken gjelder Riving av l\u00f8e og oppf\u00f8ring av ny bebyggelse. Byantikvarens anbefaling Vi frar\u00e5der riving av den verneverdige l\u00f8en som s\u00e6rlig utsatt bygningstype, og vi anbefaler sterkt at man ikke dispenserer fra plankravet i denne saken, f\u00f8r man har revidert prosjektet til \u00e5 inkludere l\u00f8en og vist en ny bruk for denne, jf. KPA2018 Kulturmilj\u00f8faglig vurdering Konsekvenser for eventuelle kulturminner skal vurderes i alle plan- og byggesaker\u00bb Jf. KPA2018, \u00a712.1, samt 12.2 Bygninger, anlegg eller milj\u00f8 som har kulturhistorisk verdi skal i st\u00f8rst mulig grad ivaretas i plan- og byggesaksbehandlingen. S\u00f8kes det om riving av bygninger, anlegg eller milj\u00f8 som kan ha s\u00e6rlig kulturhistorisk verdi, skal saken til uttale hos Byantikvaren. Bestemmelsen har som form\u00e5l \u00e5 ivareta s\u00e6rlige utsatte bygningstyper. Bestemmelsen kan fravikes ved dispensasjon, dersom viktige samfunnshensyn tilsier dette 12.5 Kulturminner, verneverdig historisk kulturmilj\u00f8 og kulturlandskap skal brukes for \u00e5 videreutvikle bergensk byggeskikk med kvalitet og s\u00e6rpreg. (...) (KPA2018,\u00a712) Vi viser ellers til at Bergen bystyre vedtok i juni 2019 en kulturminnestrategi for Bergen \u00abIdentitet med s\u00e6rpreg\u00bb. Denne legges til grunn i v\u00e5re faglige vurderinger sammen med kulturmilj\u00f8plan del2 som ble vedtatt i 2021. Byantikvaren mener at prosjektet spesielt m\u00e5 sikre at punkt 1, 2, 3 og 5 og flere av delm\u00e5lene til disse blir ivaretatt: 1. I Bergen skal vern av kulturminneverdier sikre kvalitet, identitet og s\u00e6rpreg i byutviklingen. 2. I Bergen skal kulturminneverdier ivaretas og forvaltes gjennom ansvarlig og klimavennlig bruk, gjenbruk og transformasjon. 5. I Bergen skal innsatsen styrkes for \u00e5 verne om og sikre v\u00e5r kulturarv. Dette er et g\u00e5rdstun fra andre halvdel av 1800-tallet og best\u00e5r av v\u00e5ningshus i sveitserstil (Midtunvegen 28) og l\u00f8e. Tunet er lesbart og godt bevart og har h\u00f8y kulturhistorisk verdi. Tunet er markert i Kulturmilj\u00f8planens kartlag, g\u00e5rdstun (2021) Kulturmilj\u00f8kart | Bergenskart. Driftsbygningen som det s\u00f8kes om \u00e5 rive, er en tradisjonell langl\u00f8e med l\u00e5vebro, takopplett og skykkje p\u00e5 langsiden. F\u00f8rste etasje/grunnmur er bygget i lett skr\u00e5nende terreng i murt, stedegen stein med kalkede overflater, over dette en bygningskonstruksjon som ser ut til \u00e5 v\u00e6re av eldre dato (eldre t\u00f8mmer) mens hovedetasje og loft kan v\u00e6re utskiftet/utvidet flere ganger i l\u00f8pet av bygningens levetid. Eldre l\u00f8er er s\u00e6rlig utsatt for riving og forfall, og er etter hvert sjeldne i v\u00e5rt omr\u00e5de. Denne l\u00f8en er et godt eksempel p\u00e5 lokal bygningstradisjon og har h\u00f8y byggeskikkverdi som enkeltobjekt, fordi det er f\u00e5 bevarte g\u00e5rdstun igjen i n\u00e6re byomr\u00e5der og presset p\u00e5 de gamle g\u00e5rdstunene er stort. Tapsprosenten for kulturmilj\u00f8 som dette er sv\u00e6rt h\u00f8y. Det kan se ut som at l\u00f8en har st\u00e5tt tomt uten noe s\u00e6rlig vedlikehold de siste \u00e5rene. Dette har medf\u00f8rt et visst forfall, men ikke mer enn at bygningen kan settes i stand og f\u00e5 nytt innhold. Vi viser til sammenlignbar sak som kan tjene som eksempel; Skjold stall (Gnr/bnr 40/80) Her har man med mindre tilpasninger f\u00e5tt innredet en l\u00e5ve med 4 boenheter. Foresl\u00e5tt ny bebyggelse legger riving av l\u00f8en til grunn og beslaglegger store deler av eiendommen og eliminerer lesbarheten av det opprinnelige historiske g\u00e5rdstunet. Kombinasjonen h\u00f8y utnyttelse lar seg ikke forene med et \u00f8nske om gjenbruk av den eksisterende bygningen Vedlagte kulturminnedokumentasjon er god og beskriver bygningen p\u00e5 en overbevisende m\u00e5te, men vi kan ikke se at det er redegjort for hvilke konsekvenser det vil ha for kulturmilj\u00f8et at l\u00f8en rives og g\u00e5rdstunet fjernes jf. KPA2018, \u00a7 12.1. Det er heller ikke redegjort for hvordan Kulturminnestrategiens m\u00e5l 2.1 som handler om at kulturminneverdier skal ivaretas og forvaltes gjennom ansvarlig og klimavennlig bruk, gjenbruk og transformasjon. P\u00e5g\u00e5ende planprosess 70720000 Fana, gnr/bnr 43/1072, Fondveggen Nesttun (PLAN- 2022/20640) grenser til/ligger delvis innenfor aktuelle eiendommer. En planprosess som inkluderer gjeldende eiendommer ville kunne utrede for mulighetsrommet og f\u00e5tt redegjort for konsekvensene for kulturmilj\u00f8et ved fjerning av eksisterende s\u00e5rbare g\u00e5rdsbebyggelse jf. KPA2018, \u00a7 12. Vi frar\u00e5der riving av s\u00e5rbar og verneverdig g\u00e5rdsbebyggelse og anbefaler sterkt at man ikke dispenserer fra plankravet i denne saken. Alternativt at prosjektet revideres til \u00e5 inkludere l\u00f8en og vist en ny bruk for denne. Dette ihht. KPA2018, \u00a7 12.5 mfl. Med hilsen Byantikvaren Johanne Gillow - leder Mette Torslett - saksbehandler Dokumentet er godkjent elektronisk. Kopi: "
}