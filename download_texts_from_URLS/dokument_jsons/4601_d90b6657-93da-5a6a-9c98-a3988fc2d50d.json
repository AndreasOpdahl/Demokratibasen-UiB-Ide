{
  "dokument_id": "d90b6657-93da-5a6a-9c98-a3988fc2d50d",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 12/25, Bosetting av flyktninger i 2025",
  "url": "https://bergen.kommune.no/politikere-utvalg/api/fil/bk360/12048974/Innstilling-vedtak-Bosetting-av-flyktninger-i-2025",
  "tekst": "Bosetting av flyktninger i 2025 Bergen bystyre behandlet saken i m\u00f8tet 29.01.2025 sak 12/25 og fattet f\u00f8lgende vedtak: 1. Bergen kommune vedtar \u00e5 bosette 400 flyktninger i 2025. 20 av disse vil v\u00e6re enslige mindre\u00e5rige, og 5 av disse igjen under 15 \u00e5r. Det forventes i tillegg at det kommer 30 familiegjenforente i m\u00e5lgruppen. 2. Bystyret ber byr\u00e5det sikre at bosettingen av flyktninger tilpasses inntektsrammene. 3. Byr\u00e5det gis fullmakt til \u00e5 fremskaffe boliger i markedet for \u00e5 dekke bosetting av flyktninger. Eventuelle kj\u00f8p finansieres inntil videre ved bruk av ubundne investeringsfond. Byr\u00e5det vil, dersom det er behov for det, komme tilbake til bystyret med forslag til endelig finansiering i forbindelse med Revidert budsjett 2025 og 2. tertialrapport. 4. Fullmakten til \u00e5 utbetale livsopphold til flyktninger med alternativ mottaksplass (AMOT) overf\u00f8res fra Introduksjonssenteret for flyktninger til NAV sosialtjeneste. Bergen bystyres behandling F\u00f8lgende representanter tok ordet: Eivind N\u00e6vdal-Bolstad (H), Even S\u00f8rland (A), Per J\u00f8rgensen (FrP), Ann Kristin Helland Ramstr\u00f8m (SV), Katrine Berg N\u00f8dtvedt (MDG), Ole-Ansger Nepomuk Martini (V), Didrik Lexau (INP), Torstein Dahle (R), Per Erik G\u00e5skjenn (KrF), Anne Brit Reigstad (Sp), Trond Tystad (BL), Knut Vindenes (H), Reidar Staalesen (A), Hlin-S\u00e5ga Brosvik Kyrkje\u00f8y (SV), Thor Haakon Bakke (MDG), Per-Arne Hvidsten Larsen (V), Fauzia Hussain-Wiik (A), Diane Alexandra Berbain (SV), Ingrid Nergaard Fjeldstad (V), Jan-Rune Patrick Bang Hansen (A), Line Berggreen Jacobsen (A), Mailiss Solheim-\u00c5kerblom (R), Eira Vilde Martinsen Garrido (SV), Anne-Margrete Bollmann (BL), Tom-Ove Koteng Monsen (PP), Eva Synn\u00f8ve Hagewick Steigen (A), Torolv Onarheim (FrP), Vasan Singaravel (H), Linn Kristin Langley-Rasmussen Eng\u00f8 (A), Rune Bakervik (A), Jeron Joseph (A), Kuberan Thurairajah (SV). Forslag fremsatt i bystyret: Even Oleson S\u00f8rland (A) fremsatte p\u00e5 vegne av A, SV, R, MDG og KRF f\u00f8lgende alternative forslag til innstillingens punkt 1: Bergen kommune im\u00f8tekommer Integrerings- og mangfoldsdirektoratet (IMDi) anmodning om \u00e5 bosette 680 flyktninger i 2025. Even Oleson S\u00f8rland (A) fremsatte p\u00e5 vegne av A, SV, R, MDG og KRF f\u00f8lgende tilleggsforslag: Dersom IMDi kommer med en ny anmodning ila 2025, skal Bergen kommune stille seg positiv til denne. Ann Kristin Ramstr\u00f8m (SV) fremsatte p\u00e5 vegne av SV f\u00f8lgende tilleggsforslag i 17 punkt: 1. Bystyret ber byr\u00e5det om \u00e5 lage en plan for hvordan h\u00e5ndtere flyktninger fra Palestina som med tiden vil komme til Bergen. 2. Bystyret bevilger kr. 600 000,- til Selvhjelp for innvandrere og flyktninger (SEIF). 3. Bystyret bevilger kr. 500 000,- til Skeiv Verden Vest. 4. Bystyret ber byr\u00e5det legge til rette for at ansatte som jobber med undervisning av flyktninger tilbys hele stillinger. 5. En h\u00f8y grad av fagorganisering er et av verkt\u00f8yene mot \u00f8kende forskjeller. For mange kan det bidra til bedre arbeidsvilk\u00e5r, og v\u00e6re en vei i det norske organisasjonslivet. Bystyret understreker viktigheten av god og relevant oppl\u00e6ring i den norske arbeidsmodellen i introduksjonsprogrammet. 6. Bystyret ber byr\u00e5det innf\u00f8re en bemanningsnorm i sosialtjenesten som sikrer at ansatte har tid og rom for \u00e5 bli kjent med og f\u00f8lge opp den enkeltes behov for hjelp, samt \u00f8ke andelen ansatte i sosialtjenesten med sosialfaglig kompetanse. 7. Bystyret ber byr\u00e5det jobbe strategisk for at staten \u00f8ker det statlige integreringstilskuddet slik at bosettingen ikke g\u00e5r utover kommunens \u00f8konomi, og at tjenestetilbudet kan opprettholdes. Bergen m\u00e5 ogs\u00e5 kreve at staten \u00f8ker midler til andre tilskudd som ekstratilskudd for personer med behov for store omsorgstjenester, enslige mindre\u00e5rige og for norskoppl\u00e6ring. 8. Bergen bystyre understrekar at Bergen kommune b\u00e5de har kompetanse, evne og vilje til \u00e5 ta imot langt fleire menneske til busetjing enn det staten ber oss om. 9. Bystyret ber byr\u00e5det jobbe for \u00e5 bygge eller skaffe 100 nye kommunale boliger hvert \u00e5r de neste ti \u00e5rene, for \u00e5 ta igjen tapt tid i den sosiale boligpolitikken. 10. Bystyret ber byr\u00e5det bruke forkj\u00f8psretten i langt st\u00f8rre grad enn i dag. 11. Bystyret ber byr\u00e5det om \u00e5 g\u00e5 vekk fra ordningen med gjengs leie, og heller tilpasse leieprisene i kommunale boliger etter faktiske drifts- og vedlikeholdsutgifter. 12. Bystyret ber byr\u00e5det legge frem en sak for bystyret med forslag til et nytt ikkekommersielt utleieleiekonsept etter modell fra Danmark \u2013 Allmennboliger - med langtidskontrakter som sikrer bostabilitet for personer som ikke har r\u00e5d til \u00e5 kj\u00f8pe bolig, men som kan betale husleie. 13. Bystyret ber byr\u00e5det kartlegge omfanget av boliger i Bergen som st\u00e5r tomme hele eller store deler av \u00e5ret, og legge frem en oversikt for bystyret i l\u00f8pet av h\u00f8sten 2025. 14. Bystyret ber byr\u00e5det utrede innf\u00f8ring av upersonlig boplikt i Bergen, og komme tilbake til bystyret i notats form i l\u00f8pet av h\u00f8sten 2025. 15. Bystyret ber byr\u00e5det jobbe for \u00e5 gi fulle rettigheter til barn i mottak p\u00e5 lik linje med andre barn i kommunen. Det b\u00f8r ogs\u00e5 tilstrebes \u00e5 finne plasser i barnehage for barn som kommer utenom vanlig opptakstid. 16. Bystyret ber byr\u00e5det jobbe for \u00e5 tilrettelegge for helhetlig arbeidsrettede tiltak for flyktninger der norskoppl\u00e6ring, fagoppl\u00e6ring, arbeidstrening og eventuelt helsebehandling inng\u00e5r i et helhetlig l\u00f8p mot arbeid. 2 17. Bystyret mener at Bergen kommune b\u00f8r g\u00e5 foran og etablere og drive egne mottak. Torstein Dahle (R) fremsatte p\u00e5 vegne av R f\u00f8lgende tilleggsforslag: Bergen bystyre ber byr\u00e5det legge frem en sak som viser hvordan kommunen kan starte en offensiv satsing p\u00e5 flere kommunale boliger slik at kommunen blir gjort i stand til \u00e5 motta flere flyktninger og samtidig f\u00e5 ned boligk\u00f8en. Saken skal inkludere en fire\u00e5rsplan for bygging og fremskaffing av boliger, muligheter for modulbygg/brakker og en kartlegging av private og kommunale bygningslokaler og som kan omgj\u00f8res til egnede boliger. Dette er n\u00f8dvendig om en forholder seg til at verden st\u00e5r i en akutt flyktningkrise med 100 millioner mennesker p\u00e5 flukt. Merknader fremsatt i bystyret: Even Oleson S\u00f8rland (A) fremsatte p\u00e5 vegne av A f\u00f8lgende merknader: Merknad 1 Byr\u00e5det bes om \u00e5 snarest komme tilbake med en vurdering av hvor mange flere flyktninger, inkludert enslige mindre\u00e5rige, kommunen potensielt kan bosette i 2025 dersom behovet \u00f8ker, slik IMDI ber om i brevet. Merknad 2 Lage flere tiltak som hjelper folk inn i arbeid, som praksisplasser g ekstra norsk undervisning. Det m\u00e5 ogs\u00e5 jobbes med tiltak for flyktninger med lav arbeidskapasitet. Merknad 3 Sikre at inkluderingssenteret p\u00e5 Land\u00e5s har tilstrekkelig med kapasitet til \u00e5 st\u00f8tte enslige mindre\u00e5rige og sikre tilpassede l\u00f8sninger. Merknad 4 Bystyret merker seg at dagens byr\u00e5d nok en gang ikke \u00f8nsker \u00e5 ta imot det antall flyktninger som IMDi anmoder oss om. Dette er en utvikling som vi ikke st\u00f8tter. Ann Kristin Ramstr\u00f8m (SV) fremsatte p\u00e5 vegne av SV f\u00f8lgende merknad: Bystyret ber byr\u00e5det om \u00e5 styrke Senter for migrasjonshelse slik at de f\u00e5r en grunnbemanning som harmonerer med og som tar utgangspunkt i det faktiske antallet bosatte flyktninger. Votering: Alternativt forslag til punkt 1, fra A, SV, R og KrF, fremsatt av Even S\u00f8rland (A), fikk 32 stemmer (A, SV, MDG, V, R, KrF), og var dermed falt. Innstillingen punkt 1 og 2, ble vedtatt med 35 stemmer (H, FrP, BL, INP, Sp, PP). Innstillingen punkt 3, ble vedtatt med 57 stemmer (H, A, FrP, MDG, BL, V, INP, KrF, Sp, PP). Innstillingen punkt 4, ble vedtatt med 44 stemmer (H, FrP, MDG, BL, V, INP, KrF, Sp, PP). Tilleggsforslag fra A, SV, R og KrF, fremsatt av Even S\u00f8rland (A), fikk 32 stemmer (A, SV, MDG, V, R, KrF), og var dermed falt. Tilleggsforslag punkt 1, 7, 8, 15, 16 fra SV, fremsatt av Ann Kristin Helland Ramstr\u00f8m (SV), fikk 30 stemmer (A, SV, MDG, V, R), og var dermed falt. 3 Tilleggsforslag punkt 2-5 og 12 fra SV, fremsatt av Ann Kristin Helland Ramstr\u00f8m (SV), fikk 27 stemmer (A, SV, MDG, R), og var dermed falt. Tilleggsforslag punkt 6, 11, 13 og 14 fra SV, fremsatt av Ann Kristin Helland Ramstr\u00f8m (SV), fikk 14 stemmer (SV, MDG, R), og var dermed falt. Tilleggsforslag punkt 9 og 17 fra SV, fremsatt av Ann Kristin Helland Ramstr\u00f8m (SV), fikk 10 stemmer (SV, R), og var dermed falt. Tilleggsforslag punkt 10 fra SV, fremsatt av Ann Kristin Helland Ramstr\u00f8m (SV), fikk 23 stemmer (A, SV, R), og var dermed falt. Tilleggsforslag fra R, fremsatt av Torstein Dahle (R), fikk 9 stemmer (MDG, R, KrF), og var dermed falt. Merknad 1 - 4 fra A, fremsatt av Even S\u00f8rland (A), fikk 32 stemmer (A, SV, MDG, V, R, KrF), og var dermed falt. Merknad fra SV fremsatt av Ann Kristin Helland Ramstr\u00f8m (SV), fikk 27 stemmer (A, SV, MDG, R), og var dermed falt. Utvalg for finans, kultur og n\u00e6ring hadde saken til orientering i m\u00f8tet 15.01.2025 sak 10/25: Utvalg for finans, kultur og n\u00e6ring tok saken til orientering. Utvalg for helse og sosial innstiller til bystyret. Utvalg for helse og sosial behandlet saken i m\u00f8tet 15.01.2025 sak 5/25 og avga f\u00f8lgende innstilling: Utvalgets innstilling er likelydende med bystyrets vedtak. Byr\u00e5det behandlet saken i m\u00f8tet 02.01.2025 sak 6/25 Byr\u00e5det innstiller til bystyret \u00e5 fatte f\u00f8lgende vedtak: Forslaget og utvalgets innstilling er likelydende. 4 "
}