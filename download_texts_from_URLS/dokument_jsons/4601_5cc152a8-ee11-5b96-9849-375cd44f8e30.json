{
  "dokument_id": "5cc152a8-ee11-5b96-9849-375cd44f8e30",
  "doc_type": "case_presentation",
  "kommune": 4601,
  "tittel": "Krav om lovlighetskontroll av vedtak i sak 15/25- Bergen bystyre 29.1.2025",
  "url": "https://bergen.kommune.no/politikere-utvalg/api/fil/bk360/12226484/Framstilling-Krav-om-lovlighetskontroll-av-vedtak-i-sak-15-25-Bergen-bystyre-29-1-2025",
  "tekst": " Bergen bystyre Saksframstilling V\u00e5r referanse: 2025/123472-9 Saksbehandler: Bjarte K. Fr\u00f8nsdal Krav om lovlighetskontroll av vedtak i sak 15/25- Bergen bystyre 29.1.2025 Hva saken gjelder: Bystyrets kontor mottok 19. februar 2025 krav om lovlighetskontroll av bystyrets saksbehandling og p\u00e5f\u00f8lgende vedtak gjort i bystyresak 15/25 den 29. januar 2025. Kravet er fremmet av bystyrerepresentantene Trond Tystad (BL), Frode H\u00e5kon Helleb\u00f8 (BL), Anne-Margrete Bollmann (BL), Fred Risberg (BL), Didrik Lexau (INP), Ann Jorun Hillers\u00f8y (INP), Elin Brandt \u00c5dlandsvik (INP), Per Storli (FrP), Anne Brit Reigstad (Sp) og Tom-Ove Koteng Monsen (PP). Kravet om lovlighetskontroll retter seg mot en sak avgjort av bystyret. Etter kommuneloven \u00a7 27-1 skal krav om lovlighetskontroll fremsettes for det organ som har truffet den aktuelle avgj\u00f8relsen, i dette tilfellet bystyret i Bergen. Hvis bystyret opprettholder avgj\u00f8relsen, oversendes saken til Statsforvalteren i Vestland. Forretningsutvalget behandlet saken i m\u00f8tet 04.03.2025 sak 80/25 og fattet f\u00f8lgende vedtak: 1. Lovlighetskontrollkravet oversendes utvalg for milj\u00f8 og byutvikling til behandling i m\u00f8te 13.3.25. Utvalg for milj\u00f8 og byutvikling innstiller til bystyret om hvorvidt bystyret skal opprettholde sitt vedtak eller ikke. Bystyret behandler kravet om lovlighetskontroll i m\u00f8te 26.3.25. 2. Lovlighetskontrollkravet oversendes byr\u00e5det som bes om \u00e5 legge frem en vurdering av de forhold som tas opp. Forretningsutvalget ber om at dette legges frem i notats form i forkant av behandling i utvalg for milj\u00f8 og byutvikling. Lovlighetskravet i sin helhet og byr\u00e5dets vurdering (datert 7.3.25) f\u00f8lger vedlagt. 1 Forslag til vedtak: Alternativ 1: Bystyret opphever sitt vedtak i sak 15/25 \u2018\u00c5rstad, Gnr. 13, Bnr. 1132, Sykkelvei fra Hagerupsvei til Mindemyren, Offentlig reguleringsplan, 2. gangs behandling\u2019. Byr\u00e5det bes legge frem ny sak. Alternativ 2: Bystyret opprettholder sitt vedtak i sak 15/25 \u2018\u00c5rstad, Gnr. 13, Bnr. 1132, Sykkelvei fra Hagerupsvei til Mindemyren, Offentlig reguleringsplan, 2. gangs behandling\u2019. Kravet om lovlighetskontroll av vedtaket i saken oversendes Statsforvalteren i Vestland for endelig avgj\u00f8relse. Dato: 7. mars 2025 \u00d8ivind Hauge St\u00f8le - fagleder Bjarte K. Fr\u00f8nsdal - juridisk r\u00e5dgiver Dokumentet er godkjent elektronisk. Vedlegg: 1. Krav om lovlighetskontroll av vedtak i sak 15/25 - Bergen bystyre 29.1.2025. 2. Byr\u00e5dets vurdering av krav om lovlighetskontroll av vedtak i sak 15/25 fattet av Bergen bystyre i m\u00f8tet 29.1.2025 2 "
}