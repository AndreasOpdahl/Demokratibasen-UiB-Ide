{
  "dokument_id": "15ad8d77-85cd-50ff-8be2-4c8f8fa64446",
  "doc_type": "case_attachment",
  "kommune": 4601,
  "tittel": "Tilsvar datert 06.08.2024",
  "url": "https://bergen.kommune.no/politikere-utvalg/api/fil/bk360/10931559/Tilsvar-datert-06-08-2024",
  "tekst": "Bergen kommune Plan- og bygningsetaten Postboks 7700 5020 Bergen Kun sendt per e-post til postmottak.planogbygg@bergen.kommune.no Ansvarlig advokat V\u00e5r referanse Bergen, den Atle Birkeland 11295 6. august 2024 TILSVAR P\u00c5 NABOKLAGE \u2013 GNR. 34, BNR. 512 \u2013 DERES REF. KLAGE-2024/15106 Det vises til klage datert 17. juli 2024 fra Per Haugstvedt Olsen og Kari Feste, mottatt her 31. juli. Etter Rett Hjem Eiendommer AS (RHE) sin oppfatning gj\u00f8r klagerne i det alt vesentlige gjeldende forhold og argumenter som allerede er beh\u00f8rig behandlet og avgjort i de to klagesakene KLAGE-2022/29276 (Statsforvalteren opphevet kommunens avslagsvedtak) og KLAGE-2023/17167 (RHEs klage i all hovedsak tatt til f\u00f8lge og dispensasjon/byggetillatelse innvilget). RHE kan ikke se at foreliggende klage gir grunnlag for \u00e5 endre p\u00e5 byr\u00e5dets vedtak datert 25. juni 2024 om byggetillatelse og dispensasjon. RHE viser derfor til de vurderinger som er gjort og de vedtak som er fattet i de to nevnte klagesakene. RHE \u00f8nsker likevel \u00e5 kort kommentere f\u00f8lgende forhold ved klagen: 1 STR\u00c5LEFARE/UTREDNING AV SAKEN Klager gj\u00f8r gjeldende at saken ikke er tilstrekkelig utredet n\u00e5r det gjelder str\u00e5lefare, og at tiltaket b\u00f8r underlegges regulering. Eiendommen er allerede detaljregulert til boligform\u00e5l, uten krav til ytterligere regulering. Reguleringsplanen tar selv stilling til forholdet mellom str\u00e5lefare og utbyggingsareal, ved at planen inneholder en egen faresone rundt h\u00f8yspentanlegget med byggeforbud. Tiltaket ligger i sin helhet utenfor faresonen, og er plassert p\u00e5 et areal regulert til boligform\u00e5l. RHE kan derfor ikke se at det er behov for ytterligere regulering. Et b\u00e6rende argument bak klagers argumentasjon p\u00e5 dette punkt er at tillatt tiltak har en noe annen plassering p\u00e5 tomten enn den plassering som er inntegnet p\u00e5 situasjonsplanen i Advokatfirmaet Kyrre ANS | Strandgaten 209 | Postboks 1826 Nordnes, 5816 Bergen Tlf.: 55 36 20 60 | E-post: firmapost@kyrre-bergen.no | www.kyrre-bergen.no Org.nr.: 985 813 760 MNA Swecos sakkyndigrapport om str\u00e5lefare datert 20. desember 2021. Slik RHE oppfatter det gj\u00f8res det gjeldende at den endrede plasseringen medf\u00f8rer at b\u00e5de boligbygg og uteoppholdsarealer eksponeres for \u00f8kt str\u00e5lingsrisiko i en slik grad at bygges\u00f8knaden ikke kan innvilges. RHE er ikke enig i dette. Etter at Swecos rapport forel\u00e5 foretok RHE ytterligere detaljprosjektering av tiltaket, hvor byggets plassering p\u00e5 tomten ble justert (se godkjent situasjonsplan inntatt i bygges\u00f8knaden). Kommunen har mottatt b\u00e5de Swecorapporten og situasjonsplanen som en del av s\u00f8knadsdokumentene, og forutsettes godt kjent med disse. P\u00e5 s. 16 i Swecos rapport er det inntatt et situasjonskart over blant annet bnr. 512, med r\u00f8de og gr\u00f8nne felt. De r\u00f8de feltene er omr\u00e5der hvor registrerte str\u00e5leverdier overstiger utredningsgrensen p\u00e5 0,4 mikrotesla, mens de gr\u00f8nne feltene er omr\u00e5der hvor registrerte str\u00e5leverdier ligger lavere enn 0,4 mikrotesla. P\u00e5 godkjent situasjonsplan vises en lysegr\u00f8nn, stiplet linje gjennom byggetomten i nord-s\u00f8r-retning. Denne linjen samsvarer med skillet mellom \u00abr\u00f8d\u00bb og \u00abgr\u00f8nn\u00bb sone i kartet p\u00e5 s. 16 i Swecorapporten. B\u00e5de bolighuset og uteoppholdsarealer medregnet i tiltakets MUA ligger f\u00f8lgelig i \u00abgr\u00f8nn\u00bb sone, hvor registrerte str\u00e5leverdier er under 0,4 mikrotesla. Til venstre: Kart fra Swecos rapport med \u00abr\u00f8d\u00bb og \u00abgr\u00f8nn\u00bb sone. Til h\u00f8yre: Godkjent situasjonsplan, hvor skillet mellom \u00abr\u00f8d\u00bb og \u00abgr\u00f8nn\u00bb sone er vist med lysegr\u00f8nn, stiplet linje. Det har alts\u00e5 ingen betydning at tiltakets godkjente plassering p\u00e5 tomten er justert sammenlignet med situasjonsplanen i Swecorapporten \u2013 tiltaket ligger fortsatt innenfor \u00abgr\u00f8nn\u00bb sone, hvor str\u00e5leverdiene er under 0,4 mikrotesla. Endret plassering kan derfor heller ikke utl\u00f8se behov for regulering. Side 2 av 3 2 MANGLENDE BYGGESAKSBEHANDLING I klagens punkt 3.1 hevdes det at terrengendringene tiltaket medf\u00f8rer ikke er oms\u00f8kt. Hele tiltaket, herunder beskrivelser av n\u00f8dvendige terrengendringer, er beskrevet i bygges\u00f8knaden med tilh\u00f8rende tegninger og situasjonsplan. Kommunen har mottatt alle relevante tegninger og beskrivelser og har ikke etterspurt ytterligere dokumentasjon, beskrivelser eller konkretiseringer av s\u00f8knaden. Tiltaket er godkjent basert p\u00e5 de tegninger og beskrivelser som foreligger, og RHE stiller seg uforst\u00e5ende til klagers anf\u00f8rsler p\u00e5 dette punkt. 3 KRAV OM DISPENSASJON FOR BYGGING AV TOMANNSBOLIG P\u00e5 s. 10 i klagen anf\u00f8res det at byggetillatelsen er ugyldig fordi det ikke er s\u00f8kt om dispensasjon fra reguleringsplanens \u00a7 2.1 til bygging av tomannsboliger. RHE legger til grunn at klager har ment \u00e5 vise til reguleringsplanens \u00a7 1.2. Byggesaksavdelingen stilte krav om dispensasjon fra reguleringsplanens \u00a7 1.2 i sitt vedtak om avslag datert 19. oktober 2023. RHE p\u00e5klaget dette. Byggesaksavdelingen tok klagen til f\u00f8lge p\u00e5 dette punkt i sitt fagnotat datert 12. februar 2024, og frafalt dermed kravet om dispensasjon. Byr\u00e5det har stilt seg bak denne vurderingen i sitt vedtak datert 25. juni 2024. Det er f\u00f8lgelig intet krav om dispensasjon for \u00e5 bygge tomannsboliger p\u00e5 den aktuelle tomten. Med vennlig hilsen Advokatfirmaet Kyrre ANS Petter Randa B\u00f8e senioradvokat Side 3 av 3 "
}