{
  "dokument_id": "7a9f6eaf-5cb2-5d65-a470-a7d0cb7f4e75",
  "doc_type": "case_attachment",
  "kommune": 4601,
  "tittel": "Vedtak Bymilj\u00f8etaten datert 18.01.2024",
  "url": "https://bergen.kommune.no/politikere-utvalg/api/fil/bk360/11302891/Vedtak-Bymiljoetaten-datert-18-01-2024",
  "tekst": " Bymilj\u00f8etaten HOFFMANN THINN ADVOKATFIRMA AS V\u00e5r referanse: 2023/04056-24 v/ Thor V. Hvidsten Saksbehandler: Ida Marie Solberg Nilsen Strandgaten 10 Dato: 18. januar 2024 5013 BERGEN Deres ref.: Bergenhus. Gnr. 168 bnr. 1956 Hegrenesveien 12. Dispensasjon fra byggegrense - Nytt vedtak fra Bymilj\u00f8etaten Hva saken gjelder Bymilj\u00f8etaten viser til tidligere korrespondanse i saken, senest deres innsendte brev av 21.12.2023. Tiltakshaver s\u00f8kte den 10.01.2023 om dispensasjon fra byggegrense mot kommunal veg; Hegrenesveien for gnr.168, bnr.1956. S\u00f8knaden gjelder tiltak n\u00e6rmere enn 15 meter fra midten av veg. Bymilj\u00f8etaten har i vedtak av 20.04.2023 gitt avslag p\u00e5 s\u00f8knad om dispensasjon fra byggegrense. Begrunnelsen for avslaget var at Bymilj\u00f8etaten ikke kunne akseptere at boligen gj\u00f8res avhengig av permanent innretning eller annet byggverk innenfor syv meter fra vegmidte, da dette kunne bli fordyrenede for en eventuell fremtidig ekspropriasjon. Eiendommen er i dag uregulert, men det p\u00e5g\u00e5r et planarbeid med arealplanID: 70640000. Hoffmann Thinn advokatfirma p\u00e5klaget vedtaket den 11.05.2023. I forbindelse med klagen ble det gjort endringer i skissene for planlagt bebyggelse. Bymilj\u00f8etaten behandlet klagen i fagnotat av 04.08.2023. Nye innsendte tegninger i forbindelse med klagen viste fortsatt faste innretninger eller annet byggverk innenfor syv meter fra vegmidte. Den 21.12.2023 blir det innsendt nye tegninger som viser at bolighuset ikke er avhengig av fast innretning eller anna permanent innretning innenfor syv meter fra vegmidte. Rettslig grunnlag Etter veglova \u00a7 29 andre ledd, fastsl\u00e5s hovedregelen for byggegrensens utstrekning til 15 meter fra midten av kommunal veg, dersom byggegrensen ikke er regulert i kommune- eller reguleringsplan etter plan- og bygningsloven. Eiendommen ligger i et uregulert omr\u00e5de. Det aktuelle tiltaket \u00f8nskes gjennomf\u00f8rt innenfor lovens byggegrense p\u00e5 15 meter og krever dispensasjonsvedtak fra Bymilj\u00f8etaten etter veglova \u00a7 30. Vedtak Etter Bymilj\u00f8etatens vurdering vil tiltaket ikke ber\u00f8re veginteressene p\u00e5 en m\u00e5te som er til hinder for vegvedlikeholdet eller eventuell fremtidig vegutvidelse. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 1. Bymilj\u00f8etaten opphever v\u00e5rt vedtak om avslag p\u00e5 dispensasjon fra byggegrense, datert 20.04.2023. 2. I henhold til delegert fullmakt og med hjemmel i veglova \u00a7 30, dispenserer Bymilj\u00f8etaten fra lovens byggegrense p\u00e5 f\u00f8lgende vilk\u00e5r: - Ingen deler av tiltaket skal komme n\u00e6rmere midten av kommunal veg/vegkant p\u00e5 kommunal veg enn ca. 7 meter, slik innsendt tegninger datert 13.12.2023 viser. - Tiltaket skal ikke komme i konflikt med frisiktsoner til vegkryss eller egen avkj\u00f8rsel. - Det kan ikke rettes erstatningskrav mot vegholder ved eventuell skade p\u00e5 tiltaket for\u00e5rsaket av vegvedlikeholdet, herunder br\u00f8yting, som f\u00f8lge av at tiltaket blir bygget n\u00e6rmere kommunal veg enn gjeldende byggegrense. - Utf\u00f8rende skal ha godkjent arbeidstillatelse fra Bymilj\u00f8etaten (jf. veglova \u00a7\u00a7 32 og 57) med tilh\u00f8rende arbeidsvarsling f\u00f8r arbeid med oppf\u00f8ring av tiltaket kan starte, dersom dette er aktuelt. - Tiltaket \u00f8nskes oppf\u00f8rt n\u00e6r mur som b\u00e6rer kommunal veg. Det m\u00e5 foreligge geoteknisk detaljprosjektering med kontrollrapport f\u00f8r det kan gis igangsettingstillatelse. Murens b\u00e6reevne skal ikke under noen omstendighet p\u00e5virkes negativt uten at avb\u00f8tende tiltak er iverksatt og p\u00e5 forh\u00e5nd godkjent av Bymilj\u00f8etaten. Dersom det skal gj\u00f8res tiltak som vil medf\u00f8re endringer p\u00e5 vegens konstruksjon m\u00e5 det s\u00f8kes om godkjenning av tekniske planer for dette. En slik godkjennelse av tekniske planer m\u00e5 ogs\u00e5 foreligge f\u00f8r det kan gis igangsettingstillatelse. Andre forhold dere m\u00e5 v\u00e6re oppmerksomme p\u00e5 Dette vedtaket gjelder kun dispensasjon fra veglovas bestemmelser om plassering av tiltak. Tillatelse etter plan- og bygningsloven m\u00e5 avklares med Plan- og bygningsetaten. Vi presiserer at Bymilj\u00f8etatens vedtak kun gjelder forholdet til kommunal veg. Dersom tiltaket har betydning for andre fagomr\u00e5der som Bymilj\u00f8etaten skal ivareta, vil vi uttale oss om dette i separat uttalelse som h\u00f8ringspart ifm. saksgangen dersom tiltaket oms\u00f8kes til Plan- og bygningsetaten. Kopi av Bymilj\u00f8etatens vedtak m\u00e5 vedlegges sakspapirene i forbindelse med byggesaksbehandlingen. Klagerett Du har rett til \u00e5 klage p\u00e5 vedtaket etter reglene i forvaltningsloven. Fristen for \u00e5 klage er tre \u2013 3 \u2013 uker fra du har mottatt dette brevet. Klagen m\u00e5 v\u00e6re begrunnet og underskrevet med signatur, og det m\u00e5 komme frem av klagen hva som \u00f8nskes endret. Se vedlagt orientering om klage for mer informasjon Med hilsen Bymilj\u00f8etaten Kamilla Berven Bischof - seksjonsleder Ida Marie Solberg Nilsen - jurist Dokumentet er godkjent elektronisk. Vedlegg: - Orientering om klage Side 2 av 2 "
}