{
  "dokument_id": "05c8b396-abaa-5cd6-a562-eda6c520be6a",
  "doc_type": "case_attachment",
  "kommune": 4601,
  "tittel": "Representantforslag 279 S (2021-2022)",
  "url": "https://bergen.kommune.no/politikere-utvalg/api/fil/bk360/11438380/Representantforslag-279-S-2021-2022-",
  "tekst": " VEDLEGG DET KONGELIGE ARBEIDS\u00b7 OG INKLUDERINGSDEPARTEMENT Statsr\u00e5den Arbeids- og sosialkomiteen i Stortinget Stortinget Postboks 1700 Sentrum 0026 OSLO Deres ref V\u00e5r ref Dato 2022/2750 22/3721- 3. oktober 2022 Representantforslag 279 S (2021-2022) fra stortingsrepresentantene fra Emma Watne, Seher Aydar og Geir J\u00f8rgensen, om \u00e5 sikre allmenngjort l\u00f8nn i utelivsbransjen - Dokument 8:279 S (2021- 2022) Jeg viser til brev fra Stortingets arbeids- og sosialkomite 19. september 2022, der det bes om min vurdering av representantforslag 279 S (2021-2022) fra stortingsrepresentantene Emma Watne, Seher Aydar og Geir J\u00f8rgensen om \u00e5 sikre allmenngjort l\u00f8nn i utelivsbransjen. Representantforslaget g\u00e5r ut p\u00e5 at regjeringen skal 1. Legge fram forslag om at kommuner ved tildeling av skjenkel\u00f8yve kan stille krav om at serveringssteder dokumenterer at deres ansatte f\u00e5r allmenngjort minstel\u00f8nn. 2. fastsette i forskrift at serveringssteder som bryter arbeidsmilj\u00f8loven eller betaler ansatte under allmenngjort l\u00f8nn kan f\u00e5 inndratt skjenkebevillingen. 3. legge fram forslag om hvordan skjenkekontrollen kan f\u00e5 n\u00f8dvendig kompetanse til \u00e5 gjennomf\u00f8re kontroller av l\u00f8nns- og arbeidsvilk\u00e5r for ansatte i utelivsbransjen. Skjenking er regulert i alkoholloven som ligger under Helse- og omsorgsdepartementets fagomr\u00e5de. Jeg har derfor innhentet f\u00f8lgende svar fra Helse- og omsorgsministeren, som jeg viser til: \u00abAllmenngj\u00f8ring av tariffavtaler er regulert gjennom allmenngj\u00f8ringsloven. Loven har egne bestemmelser om sanksjoner ved brudd p\u00e5 allmenngjorte tariffavtaler som skal bidra til \u00e5 sikre overholdelse av dette regelverket. Brudd p\u00e5 allmenngj\u00f8ringsloven med tilh\u00f8rende forskrifter er alvorlig og b\u00f8r ikke forekomme. Alkohollovens form\u00e5l er p\u00e5 sin side \u00e5 ivareta alkoholpolitiske hensyn. P\u00e5 generelt grunnlag b\u00f8r loven derfor ikke benyttes til \u00e5 ivareta andre form\u00e5l enn \u00e5 begrense skadevirkningene av alkohol, herunder sikre ansvarlig salg og skjenking av alkoholholdig drikke. De krav og vilk\u00e5r Postadresse: Postboks 8019 Dep 0030 Oslo Kontoradresse: Akersgata 64 Telefon* 22 24 90 90 Org no.: 983 887 457 som f\u00f8lger av regelverket og vedtak i medhold av regelverket, m\u00e5 derfor v\u00e6re alkoholpolitisk begrunnet og ikke kun begrunnet i andre hensyn og form\u00e5l. Selv om form\u00e5let om etterlevelse av kravet om allmenngjort tariffl\u00f8nn isolert sett ikke er et form\u00e5l som kan eller b\u00f8r ivaretas gjennom alkoholregelverket, inneb\u00e6rer det ikke at kommunen er avsk\u00e5ret fra \u00e5 se hen til dette i vurderingen av skjenkebevillinger. Ryddige arbeidsforhold og tariffavtale kan anses \u00e5 bidra til \u00f8kt etterlevelse av alkoholregelverket, for eksempel ved at de ansatte ikke i samme grad vil v\u00e6re avhengig av tips. Vi er kjent med at flere kommuner i dag praktiserer alkoholloven p\u00e5 en slik m\u00e5te at skjenkebevilling knyttes opp mot krav til minstel\u00f8nn. Vi legger til grunn at kommuner som knytter skjenkebevilling opp mot krav til minstel\u00f8nn har en alkoholpolitisk begrunnelse for dette og at de anser at ryddige arbeidsforhold ogs\u00e5 har betydning for overholdelse av alkoholregelverket. Vi ser p\u00e5 denne bakgrunn ikke behov for \u00e5 endre alkoholloven, men mener at den enkelte kommune allerede i dag har mulighet for \u00e5 legge vekt p\u00e5 allmenngjort tariffl\u00f8nn dersom det har en alkoholpolitisk begrunnelse. N\u00e5r det gjelder forslaget om \u00e5 fastsette i forskrift at skjenkebevilling kan inndras dersom skjenkestedet bryter arbeidsmilj\u00f8loven eller betaler ansatte under allmenngjort l\u00f8nn, m\u00e5 dette ses i sammenheng med bevillingsvedtaket. Dersom det i bevillingsvedtaket er satt vilk\u00e5r om at de ansatte skal ha allmenngjort l\u00f8nn, vil brudd p\u00e5 dette vilk\u00e5ret allerede i dag kunne v\u00e6re grunnlag for \u00e5 f\u00e5 prikk etter prikktildelingssystemet i alkoholforskriften - p\u00e5 lik linje med brudd p\u00e5 \u00f8vrige vilk\u00e5r i bevillingsvedtaket. N\u00e5r det gjelder forslaget om at skjenkekontrollen f\u00e5r n\u00f8dvendig kompetanse og myndighet til \u00e5 gjennomf\u00f8re kontroller av l\u00f8nns- og arbeidsvilk\u00e5r for ansatte i utelivsbransjen, viser vi til at dette generelt faller inn under Arbeidstilsynets ansvarsfelt. Dersom det av alkoholpolitiske grunner er satt krav om allmenngjort tariffl\u00f8nn ved tildeling av skjenkebevilling, m\u00e5 kommunen som bevillingsmyndighet ogs\u00e5 s\u00f8rge for kontroll med dette som en del av den alminnelige kontrollen med bevillinger. Dvs. at kommunene i slike tilfeller m\u00e5 sikre at kontroll\u00f8rene f\u00f8rer kontroll med l\u00f8nns- og arbeidsvilk\u00e5r for ansatte i utelivsbransjen, ev. i samarbeid med Arbeidstilsynet. P\u00e5 denne bakgrunn ser vi ikke grunn til og vil frar\u00e5de at de tre forslagene i representantforslaget vedtas.\u00bb Med hilsen Marte Mj\u00f8s Persen Side 2 "
}