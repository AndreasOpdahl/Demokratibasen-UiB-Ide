{
  "dokument_id": "2ab02331-2f52-5bfa-bec0-175b7fcf4e08",
  "doc_type": "case_attachment",
  "kommune": 4601,
  "tittel": "H\u00f8ringsuttalelse til Forslag til lov om endringer i konsesjonsloven",
  "url": "https://bergen.kommune.no/politikere-utvalg/api/fil/bk360/10562497/Horingsuttalelse-til-Forslag-til-lov-om-endringer-i-konsesjonsloven",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/71321-4 H\u00f8ringsuttalelse til Forslag til lov om endringer i konsesjonsloven Hva saken gjelder: Bergen kommune har mottatt h\u00f8ringssak fra Landbruks- og Matdepartementet vedr\u00f8rende forslag til endringer i konsesjonsloven. H\u00f8ringsfrist: 12.08.2024. H\u00f8ringsnotatet inneholder forslag om \u00e5 gjeninnf\u00f8re priskontroll p\u00e5 ubebygde rene skogeiendommer, og rene skogeiendommer med mer enn 500 dekar produktiv skog. Videre inneholder h\u00f8ringsnotatet forslag om \u00e5 lovfeste vurderingstemaet for n\u00e5r et selskap med begrenset ansvar kan f\u00e5 konsesjon. I dag f\u00f8lger dette vurderingstemaet av lovens forarbeider. Departementet foresl\u00e5r videre at reglene om konsesjon til selskap med begrenset ansvar ogs\u00e5 skal gjelde for stiftelser. I h\u00f8ringsnotatet foresl\u00e5s det ogs\u00e5 endringer som vanskeliggj\u00f8r u\u00f8nskede tilpasninger til regelverket, hjemmel for innsyn i folkeregisteropplysninger, samt mindre presiseringer og feilrettinger. Byr\u00e5dens vurdering og forslag til h\u00f8ringsuttalelse: Byr\u00e5den er generelt positiv til forslagene til endring av konsesjonsloven, men har enkelte forslag til endringer av departementets forslag, og til momenter som ikke er tatt med i departementets forslag. Departementets forslag tar opp sp\u00f8rsm\u00e5l om prisvurdering av ulike landbrukseiendommer, ogs\u00e5 skogseiendommer, og hvordan en kan hindre unng\u00e5else av regelverket for \u00e5 f\u00e5 konsesjon. Det tas ogs\u00e5 opp hvem som skal ha ansvaret dersom en s\u00f8knad til konsesjon blir avsl\u00e5tt. Forslaget sier hvilke juridiske personer som kan erverve landbrukseiendommer, og hvilke krav som settes til s\u00f8ker og saksbehandlingen. Forslaget har ogs\u00e5 vurdert forholdet til E\u00d8S-rett og svensk rett i revisjonen, og departementet har foresl\u00e5tt enkelte rettelser for \u00e5 f\u00e5 bedre samsvar mellom lov og forskrift. Byr\u00e5den ser positivt p\u00e5 at forslagene til endring av konsesjonslov tar hensyn til form\u00e5lene i loven. Byr\u00e5dens endringsforslag g\u00e5r b\u00e5de p\u00e5 hvem som kan erverve landbrukseiendommen, prisvurdering, ogs\u00e5 p\u00e5 rene skogeiendommer, oppf\u00f8lging av boplikten, og hvem som skal ha risikoen ved at konsesjon blir avsl\u00e5tt p\u00e5 grunn av for h\u00f8y avtalt pris. Forslag til h\u00f8ringssvar: \u00a7 8 \u2013 forskrift om krav til opplysninger etter \u00a7\u00a7 4, 5 og 7 Bergen kommune er enige i forslaget, men mener at det her ogs\u00e5 b\u00f8r tas inn en setning om at det er anledning til \u00e5 g\u00e5 tilbake i historiske data og flybilder for \u00e5 definere/ f\u00e5 oversikt over hva som er fulldyrket og overflatedyrket jord. Vi erfarer at det er et m\u00e5l for enkelte \u00e5 la innmarken ligge ur\u00f8rt s\u00e5 lenge at den blir omklassifisert til beite/ skog, for \u00e5 komme under 1 grensen p\u00e5 35 dekar, og for \u00e5 slippe b\u00e5de prisregulering og konsesjonsplikt. Det b\u00f8r settes krav til at arealet som i dag er fulldyrket og overflatedyrket mark, endres til et areal dyrket eller dyrkbar jord/ mark. Kravet b\u00f8r settes uavhengig av hvilken tilstand jorden er i p\u00e5 s\u00f8knadstidspunktet, men hva den kan benyttes til. \u00a7 9 andre ledd Det er ikke i h\u00f8ringsnotatet kommentert noe vedr\u00f8rende \u00a7 9 andre ledd, men Bergen kommune savner her en n\u00e6rmere spesifisering rundt det at samboere s\u00f8ker konsesjon sammen. B\u00f8r det settes krav om samboerkontrakt som sier noe om hva som skal skje med eiendommen ved eventuelt opph\u00f8r av samboerskapet? \u00a7 9 tredje ledd \u2013 konsesjon til selskaper med begrenset ansvar Alternativ 1: Regulering av stiftelser Bergen kommune mener det er positivt \u00e5 sidestille stiftelser med selskaper med begrenset ansvar. Dette vil stimulere i st\u00f8rst mulig grad til at landbrukseiendommer blir eid av fysiske personer som har personlig eierskap til jorden/ eiendommen. Bergen kommune oppfordrer til at alle organisasjonsformer for selskaper/organisasjoner/lag blir sidestilt i konsesjonsloven, og at Statsforvalteren tar den endelige avgj\u00f8relsen ved konsesjonsbehandlingen her. Alternativ 2 Presisering i eksisterende lovtekst Bergen kommune er enige i at stiftelser m\u00e5 tas inn i lovteksten i \u00a7 9 tredje ledd. Bergen kommune oppfordrer til at alle organisasjonsformer for selskaper/organisasjoner/lag blir sidestilt i konsesjonsloven, og at Statsforvalteren tar den endelige avgj\u00f8relsen ved konsesjonsbehandlingen her. Kun p\u00e5 denne m\u00e5ten f\u00e5r en kontroll med hvem som reelt eier en landbrukseiendom til enhver tid. Bergen kommune er enig i at det skal v\u00e6re h\u00f8yere terskel for juridiske personer \u00e5 f\u00e5 konsesjon, enn personlig eierskap. Alternativ 3: Vilk\u00e5r for \u00e5 gi konsesjon Bergen kommune vil benytte anledningen til \u00e5 etterlyse hvilke regler som skal f\u00f8lges dersom det er en s\u00f8ker utenfor EU/E\u00d8S, som s\u00f8ker. Det kan riktignok settes krav om botid, men hvordan skal en s\u00f8knad fra tredjelandss\u00f8ker, behandles? Alternativ a; Bergen kommune ser fordeler i at det blir satt krav til selskapet som s\u00f8ker konsesjon som angitt i punkt a. Dersom det p\u00e5 eiendommen er allerede dyrket eller dyrkbar mark, vil det arealet som det n\u00e5 s\u00f8kes om konsesjon p\u00e5, g\u00e5 ut av produksjon, og det samlede jordbruksarealet vil g\u00e5 ned. Dersom det skal settes krav til at det selskapet som her s\u00f8ker som konsesjon skal dyrke opp nytt areal for \u00e5 avgi i prosessen, vil dette v\u00e6re en tidkrevende prosess og i noen tilfeller vil dette i tillegg kreve behandling etter plan- og bygningsloven. Bergen kommune er skeptisk til hvordan en skal h\u00e5ndtere punkt a, og kan ikke st\u00f8tte forslaget som et fast krav, men mener det er greit at det i gitte tilfeller vil v\u00e6re anledning til \u00e5 sette et slikt krav. Alternativ b; I Bergen kommune ser en allerede en del uheldige transaksjoner mellom selskap, som vil kunne komme inn under punkt b. Punkt b strider blant annet mot form\u00e5let om at en landbrukseiendom skal eies av fysiske personer. Erfaringen er at det ofte er slike eiendommer det er manglende eller d\u00e5rlig drift p\u00e5. Bergen kommune er ikke enig i punkt b. Alternativ c; Bergen kommune mener at dersom punkt c skal vedtas, b\u00f8r det lages strenge praktiseringsregler for hva som er \u00abs\u00e6rlige\u00bb grunner. Det b\u00f8r ogs\u00e5 i slike tilfeller settes krav om at det er Statsforvalteren som skal avgj\u00f8re saken, etter at kommunene har saksforberedt sakene. Dette for \u00e5 sikre likebehandling. 2 \u00a7 9 a \u2013 priskontroll ved erverv av landbrukseiendom Priskontroll p\u00e5 rene skogeiendommer Bergen kommune har vurdert forslaget om \u00e5 gjeninnf\u00f8re priskontroll p\u00e5 bebygde rene skogeiendommer over 500 dekar og ubebygde rene skogeiendommer uavhengig av st\u00f8rrelse. I Bergen er det totalt n\u00e6rmere 500 eiendommer med skog. Av disse er det trolig ingen som er bebygde, rene skogeiendommer over 500 dekar, dvs. at det ikke finnes jordbruksareal p\u00e5 eiendommene. Denne delen av forslaget har derfor trolig liten konsekvens i Bergen. Det er derimot flere titalls rene skogeiendommer under 500 dekar som er ubebygde i Bergen. Dette er eiendommer der det ikke finnes jordbruksareal og som i dag faller utenfor priskontrollen. I utgangspunktet skal det nesten ikke v\u00e6re ubebygde rene skogeiendommer i Bergen, da nesten alle landbrukseiendommer i v\u00e5r region er kombinerte jord- og skogeiendommer. En viktig grunn til at det er s\u00e5 mange ubebygde rene skogeiendommer er at disse er rester etter tidligere landbrukseiendommer der jordbruksarealet er bygd ut (ned) til n\u00e6ring og bolig. Forslaget til priskontroll for ubebygde rene skogeiendommer er positivt, fordi det vil sikre en pris p\u00e5 eiendommene som vil gj\u00f8re det enklere for de som driver i landbruksn\u00e6ringen \u00e5 overta og drive ogs\u00e5 rene skogeiendommer. Dette vil gj\u00f8re det mindre aktuelt for pengesterke/ ressurssterke akt\u00f8rer utenfor n\u00e6ringen \u00e5 overta skogeiendommer for andre form\u00e5l enn landbruk, for eksempel rekreasjonsjakt. Drivere/ brukere i landbruksn\u00e6ringen vil ikke kunne konkurrere prismessig med ressurssterke akt\u00f8rer utenfor n\u00e6ringen. I Bergen er utfordringen med at disse eiendommene \u00abforsvinner ut av n\u00e6ringen\u00bb ekstra stor, fordi disse resteiendommene er relativt sm\u00e5 og dagens eiere har ofte begrenset kunnskap om og interesse for landbruk generelt og skogbruk spesielt. Dersom man med gjeninnf\u00f8ring av priskontroll p\u00e5 sikt kan stimulere til at de som overtar ubebygde rene skogseiendommer har interesse for skogbruk spesielt og landbruk generelt er det positivt for \u00e5 ivareta og utvikle landbruksn\u00e6ringen i Bergen kommune. Ved \u00e5 fradele skogen f\u00f8r et eventuelt salg av en landbrukseiendom, vil de i dag kunne \u00f8ke verdien p\u00e5 skogen, som da ikke skal prisvurderes. I tillegg kan de ogs\u00e5 endre grunnlaget for om det i det hele tatt er konsesjonsplikt p\u00e5 \u00abresteiendommen\u00bb, dersom totalarealet p\u00e5 denne kommer under 100 dekar eller innmarken (fulldyrket og overflatedyrket mark) blir mindre enn 35 dekar. Sluttkommentar i forhold til \u00a7 9 a. Bergen kommune mener det ogs\u00e5 er grunnlag for \u00e5 se p\u00e5 arealgrensene for n\u00e5r det er konsesjonsplikt og prisregulering, for landbrukseiendommer som det i dag ikke er konsesjonsplikt eller prisvurdering p\u00e5. Vi ser at eiendommer med areal tett opp til arealgrensene omsettes til sv\u00e6rt h\u00f8ye priser, langt over det som driften kan forsvare. I tillegg g\u00e5r mange av disse mindre landbrukseiendommen ut av landbruksproduksjon og muligheter for produksjon av mat. Det er heller ikke i dag noen kontroll av omsetning til aksjeselskap p\u00e5 disse mindre eiendommen. Bergen kommune ber derfor at det vurderes om arealgrensene for krav om konsesjon og prisvurdering, kan settes betydelig ned. \u00a7 12 Mottaker av s\u00f8knad om konsesjon Bergen kommune er enig i forslaget til \u00a7 12 f\u00f8rste ledd. Det kan gjerne spesifiseres at det skal sendes til \u00ablandbruksmyndigheten\u00bb i den kommunen der eiendommen ligger. \u00a7 15 a - om \u00e5 flytte konsesjonsrisikoen Bergen kommune st\u00f8tter forslaget til ny lovtekst om at selger beholder risikoen. Da vil det ikke oppst\u00e5 uklarheter om hvem som eventuelt skal m\u00e5tte selge eiendommen videre, og en slipper at en f\u00e5r \u00abskyggesalg\u00bb for \u00e5 skjule hvem som egentlig overtar eiendommen. Det b\u00f8r 3 ikke v\u00e6re mulig for selger \u00e5 selge til den aktuelle kj\u00f8peren eller hans n\u00e6rmeste, de neste fem \u00e5rene. Det b\u00f8r ogs\u00e5 tas inn i lovteksten at opsjonsavtaler og lignende ikke er tillatt. \u00a7 17 a \u2013 kontroll med at vilk\u00e5r overholdes m. m. \u2013 forholdet til Folkeregisteret Bergen kommune st\u00f8tter forslag til ny \u00a7 17 a \u00a7 18 - frist for \u00e5 ordne forholdet n\u00e5r konsesjon ikke er gitt Bergen kommune er enig i at det er et stort inngrep at selger alltid skal ha risikoen ved avslag om konsesjon p\u00e5 grunn av for ny avtalt pris, men kan ikke se noen bedre l\u00f8sning i at kj\u00f8per overtar risikoen. Dersom kj\u00f8per overtar risikoen vil en lett kunne stimulere til de mer kreative l\u00f8sningene som vi erfarer med dagens lov. Videresalg tar i dag mye tid og ressurser for konsesjonsmyndighetene \u00e5 f\u00f8lge opp. M\u00e5let er \u00e5 hindre tilpasninger til regelverket. Bergen kommune er enig i disse innstrammingene, men mener de b\u00f8r v\u00e6re noe mer spesifikke. Et videresalg til n\u00e6r slekt, til et annet selskap man har herred\u00f8mme over, eller aksjer i, til noen som har aksjer/ eierandeler i selskapet, som sitter i styret eller har ledende eller underordnet stilling i selskapet, de f\u00f8rste 5 \u00e5rene etter en har f\u00e5tt konsesjon. Det b\u00f8r ogs\u00e5 v\u00e6re en 5 \u00e5rs grense for n\u00e5r et selskap kan s\u00f8ke om konsesjon p\u00e5 en aktuell landbrukseiendom etter at det har f\u00e5tt avslag. Dette b\u00f8r ogs\u00e5 gjelde dersom det i mellomtiden har foreg\u00e5tt navneskifte eller fusjoner/ fisjoner. Retting av feil i gjeldende lov \u2013 diverse paragrafer Bergen kommune st\u00f8tter de to forslagene til endring av \u00a7 4. Ikrafttredelse og overgangsregler Bergen kommune mener at det b\u00f8r g\u00e5 et halvt \u00e5r fra ikrafttredelse til lovendringen settes i kraft. Dette b\u00f8r da ogs\u00e5 gjelde s\u00f8knader/ saker som ikke er ferdigbehandlet i form av klagesaker. Sluttkommentarer fra Bergen kommune: \u2022 Arealgrensen p\u00e5 35 dekar fulldyrket og overflatedyrket mark f\u00f8r det m\u00e5 s\u00f8kes konsesjon og eventuelt prisvurderes, b\u00f8r tas opp til revisjon. Vi ser at det tilstrebes \u00e5 fradele teiger, slik at innmarken kommer under 35 dekar, i forkant av et salg av landbrukseiendommer. \u2022 Grensen for n\u00e5r en skal prisvurdere b\u00f8r reduseres og b\u00f8r starte ved areal p\u00e5 5,0 dekar. Vi ser at det avtales et helt annet prisniv\u00e5 p\u00e5 landbrukseiendommer under 35 dekar, enn over 35 dekar. Altfor mange av de landbrukseiendommene under 35 dekar, kj\u00f8pes av pengesterke folk med m\u00e5l/ sp\u00f8rsm\u00e5l om hvor lite landbruksdrift de trenger \u00e5 drive med, for \u00e5 oppfylle driveplikten. Jordbruksarealet p\u00e5 slike eiendommer g\u00e5r raskt ut av produksjon. \u2022 Betegnelsen fulldyrket og overflatedyrket mark b\u00f8r endres til dyrket og dyrkbar mark, for \u00e5 hindre at jorden blir liggende brakk f\u00f8r et salg. \u2022 Ved \u00e5 endre arealgrensen for konsesjon, vil en bedre holde kontroll med hvem som eier landbrukseiendommene, og hvem som kj\u00f8per dem. I dag selges mange av de mindre eiendommen til selskap, uten noen form for kontroll. \u2022 Det b\u00f8r kanskje ogs\u00e5 tas inn i loven hva som skal skje dersom en ser en bevisst unng\u00e5else av loven, ved hjelp av \u00abpenger under bordet\u00bb, \u00abopsjonsavtaler\u00bb og lignende. Dette er ikke omtalt i lovendringsforslaget. Opsjonsavtaler b\u00f8r forbys. Vedtakskompetanse: Det g\u00e5r fram av byr\u00e5dets fullmakter \u00a7 6 at: \u00ab[b]yr\u00e5det avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. Forretningsutvalget kan p\u00e5 vegne av bystyret avgj\u00f8re 4 hvorvidt en h\u00f8ringsuttalelse inneholder prinsipielle avveininger og m\u00e5 fremsendes til behandling i bystyret\u00bb. Forretningsutvalget behandlet saken i m\u00f8tet 07.05.2024, sak 172/24, og fattet f\u00f8lgende vedtak: Byr\u00e5det avgir eventuelt h\u00f8ringssvar til \u00abH\u00f8ring- forslag til endringer i konsesjonsloven\u00bb p\u00e5 vegne av Bergen kommune. Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til \u00abH\u00f8ring: Forslag til lov om endringer i konsesjonsloven\u00bb slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 11. juni 2024 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: 1. H\u00f8ringsbrev - forslag til endringer i konsesjonsloven 2. Vedlegg 1 - Lovforslag 3. Vedlegg 2 - Landbruksdirektoratets rapport nr. 30-2022 4. Vedlegg 2 - Landbruksdirektoratets rapport nr. 30-2022 5. H\u00f8ringsnotat - endringer i konsesjonsloven 5 Saksframstilling: En konsesjonsbehandling forutsetter at ervervet utl\u00f8ser konsesjonsplikt. I utgangspunktet gjelder dette all fast eiendom, jf. \u00a7 2. Unntakene er listet opp \u00a7\u00a7 4 (eiendommens karakter) og 5 (erververs stilling), og i forskrift 08. desember 2003 nr. 1434, om konsesjonsfrihet for visse erverv av fast eiendom mv. Unntakene fra kravet til konsesjon, er ved erverv av mindre ubygde enkelttomter til bolig eller fritidsform\u00e5l, ubebygde arealer som benyttes i samsvar med regulering i plan- og bygningsloven, bebygd eiendom med samlet areal ikke over 100 dekar, eller med fulldyrket og overflatedyrket areal ikke over 35 dekar. E\u00d8S-rettslige forpliktelser E\u00d8S-avtalens art. 125, sier at avtalen ikke p\u00e5 noen m\u00e5te skal ber\u00f8re avtalepartens regler om eiendomsretten, tilsvarende bestemmelsen i EU-traktaten art. 344. EU-domstolens praksis sier i diverse uttalelser at nasjonale bestemmelser som regulerer erverv av fast eiendom, blant annet skal overholde bestemmelsene i EU-traktaten om etableringsfrihet og fri bevegelse av kapital. Med andre ord, har dette betydning for offentlig kontroll med omsetning og rettigheter i Norge. E\u00d8S-avtalens art. 40 flg., og EU-domstolens praksis fastsetter at konsesjon, er en restriksjon p\u00e5 fri bevegelse av kapital. Domstolen har lagt til grunn at dette bare kan fastsettes dersom det oppfyller et m\u00e5l om allmenn interesse, at det ikke er diskriminerende, og at forholdsmessighetsprinsippet er oppfylt. Det \u00e5 opprettholde, styrke og/ eller skape akseptable forhold for befolkningene i jordbruket, regnes innenfor kravene, jf. Ospelt-saken. Svensk rett I Sverige er det konsesjonsplikt for juridiske personer som skal erverve landbrukseiendommer fra fysiske personer eller fra et d\u00f8dsbo. Form\u00e5let er \u00e5 opprettholde en eierbalanse mellom fysiske og juridiske personer, og \u00e5 bidra til at driverne eier jorden selv. Det blir ogs\u00e5 poengtert at de \u00f8nske \u00e5 hindre u\u00f8nskede prisniv\u00e5er ved at pengesterke akt\u00f8rer utenfor n\u00e6ringen skal overta landbrukseiendommer, til priser over det som eiendommen kan kaste av seg. Slik sikrer de en b\u00e6rekraftig og langsiktig drift av landbrukseiendommene. Det er gjort visse unntak for at en juridisk person skal kunne overta en landbrukseiendom, dersom den oppfyller visse fastsatte vilk\u00e5r. Det er samme regler for svenske og utenlandske selskaper. I det f\u00f8lgende gjengis en del av departementets forslag. Forslaget til Bergen kommunes h\u00f8ringssvar vises med innrykket tekst. Vurdering av de ulike endringene i de ulike paragrafene; \u00a7 8 \u2013 forskrift om krav til opplysninger etter \u00a7\u00a7 4, 5 og 7 Paragraf 8 viser hvilke opplysninger som m\u00e5 foreligge for at ervervet kommer inn under unntakene fra konsesjonsplikt, og hva som er fulldyrket og overflatedyrket jord, etter \u00a7 4 f\u00f8rste ledd nr. 4. Ogs\u00e5 i \u00a7 5 andre ledd vises det til fulldyrket og overflatedyrket jord. Definisjonene og arealgrenser for fulldyrket og overflatedyrket jord, i \u00a7 4 og \u00a7 5 andre ledd, ble samordnet i 2009. Lovteksten og forskriftsteksten trenger \u00e5 bli samordnet i definisjon, tekst og paragrafhenvisning. Departementet mener at henvisningen i \u00a7 8, m\u00e5 v\u00e6re tydelig b\u00e5de mot \u00a7 4 og mot \u00a7 5. Forslag til ny tekst p\u00e5 \u00a7 8; \u00abDepartementet kan gi forskrifter om hvilke opplysninger som m\u00e5 foreligge for at et erverv kan sies \u00e5 g\u00e5 inn under \u00a7\u00a7 4, 5 og 7, og om hva som er fulldyrka og overflatedyrka jord etter \u00a7 4 f\u00f8rste ledd nr. 4 og \u00a7 5 annet ledd.\u00bb Bergen kommune er enige i forslaget, men mener at det her ogs\u00e5 b\u00f8r tas inn en setning om at det er anledning til \u00e5 g\u00e5 tilbake i historiske data og flybilder for \u00e5 6 definere/ f\u00e5 oversikt over hva som er fulldyrket og overflatedyrket jord. Vi erfarer at det er et m\u00e5l for enkelte \u00e5 la innmarken ligge ur\u00f8rt s\u00e5 lenge at den blir omklassifisert til beite/ skog, for \u00e5 komme under grensen p\u00e5 35 dekar, og for \u00e5 slippe b\u00e5de prisregulering og konsesjonsplikt. Det b\u00f8r settes krav til at arealet som i dag er fulldyrket og overflatedyrket mark, endres til et areal dyrket eller dyrkbar jord/ mark. Kravet b\u00f8r settes uavhengig av hvilken tilstand jorden er i p\u00e5 s\u00f8knadstidspunktet, men hva den kan benyttes til. \u00a7 9 - s\u00e6rlige forhold for landbrukseiendommer Det skal normalt ikke gis konsesjon dersom det oppst\u00e5r sameie i eiendommen, eller at antall sameiere \u00f8kes. Det skal foretas en konkret vurdering, ogs\u00e5 av hver enkelt sameier. Ved s\u00f8knader fra ansvarlig selskap, skal deltakerne vurderes som ved sameie-s\u00f8knader. Dette gjelder selskaper hvor ansvaret er begrenset, som aksjeselskap og samvirkeforetak. I dag faller ansvarlige selskaper, stiftelser og lag utenfor definisjonen i tredje ledd. Det er et landbrukspolitisk m\u00e5l at landbrukseiendommer skal eies av fysiske personer, de som har yrket sitt i landbruket, som i st\u00f8rst mulig grad bor og driver sine eiendommer. Det kan v\u00e6re tilfeller som byr p\u00e5 fordeler i forhold til den tradisjonelle eierformen eller det kan v\u00e6re behov for \u00e5 utnytte ressursene gjennom felles tiltak. Det skal likevel v\u00e6re h\u00f8y terskel for \u00e5 gi konsesjon til selskap med begrenset ansvar. Form\u00e5let med ervervet er viktig ved vurderingen, og det \u00e5 se det sammen med de gitte ressurser og muligheter p\u00e5 den aktuelle eiendommen. I dag skal konsesjonss\u00f8knader fra aksjeselskap saksforberedes i kommunen, og sendes til statsforvalteren for avgj\u00f8relse. Det kan settes vilk\u00e5r om at vedkommende som skal bebo og drive eiendommen, skal sitte i selskapets styre, del-eie eller ha annen innflytelse p\u00e5 driften av eiendommen. Ved avslag p\u00e5 s\u00f8knaden, kan det etter \u00a7 18, settes en frist for erververen \u00e5 selge til en/noen som kan f\u00e5 konsesjon, eller som ikke trenger konsesjon. Dersom fristen ikke overholdes, kan det kreves tvangssalg etter \u00a7 19. \u00a7 9 andre ledd Det er ikke i h\u00f8ringsnotatet kommentert noe vedr\u00f8rende \u00a7 9 andre ledd, men Bergen kommune savner her en n\u00e6rmere spesifisering rundt det at samboere s\u00f8ker konsesjon sammen. B\u00f8r det settes krav om samboerkontrakt som sier noe om hva som skal skje med eiendommen ved eventuelt opph\u00f8r av samboerskapet? \u00a7 9 tredje ledd \u2013 konsesjon til selskaper med begrenset ansvar Departementet mener det er behov for \u00e5 stramme inn og samordne regelverk og praksis, for behandling av s\u00f8knader om konsesjon til landbrukseiendommer, fra aksjeselskaper, ansvarlige selskap, samvirkeselskaper og stiftelser. M\u00e5let m\u00e5 v\u00e6re personlig eierskap og drift, i tillegg til kravet om boplikt p\u00e5 en landbrukseiendom skjerpes inn. Endringen b\u00f8r gjelde alle landbrukseiendommer, uansett st\u00f8rrelse og eierskap. I dag f\u00e5r flere aksjeselskaper enn \u00f8nskelig konsesjon. Statsforvalteren overtok avgj\u00f8relsesmyndigheten her f.o.m. 07.07.2023. Departementet kommer med tre alternativ; Alternativ 1: Regulering av stiftelser Departementet mener at stiftelser ogs\u00e5 b\u00f8r inn samme regelverks som om aksjeselskaper s\u00f8ker. Bergen kommune mener det er positivt \u00e5 sidestille stiftelser med selskaper med begrenset ansvar. Dette vil stimulere i st\u00f8rst mulig grad til at landbrukseiendommer blir eid av fysiske personer som har personlig eierskap til jorden/ eiendommen. Bergen kommune oppfordrer til at alle organisasjonsformer for 7 selskaper/organisasjoner/lag blir sidestilt i konsesjonsloven, og at Statsforvalteren tar den endelige avgj\u00f8relsen ved konsesjonsbehandlingen her. Alternativ 2 Presisering i eksisterende lovtekst Det foresl\u00e5s presiseringer for n\u00e5r selskap med begrenset ansvar kan f\u00e5 konsesjon. Lovteksten presiserer at det er h\u00f8yere terskel for selskap med begrenset ansvar for \u00e5 f\u00e5 konsesjon, enn der s\u00f8ker er en fysisk person. Forslaget inneb\u00e6rer ogs\u00e5 at det skal vurderes hvilke fordeler det gir for landbruksdriften, ved at et selskap med begrenset ansvar eller en stiftelse f\u00e5r konsesjon, i forhold til personlig eierskap. De langsiktige virkningene, kan f\u00f8re til at eiendommen reelt sett kan overdras videre, uten offentlig kontroll. Det kan her vektlegges erfaringene med at personlig eierskap, p\u00e5 lang sikt, har vist seg \u00e5 v\u00e6re mest positivt for driften p\u00e5 landbrukseiendommene. Det m\u00e5 vurderes om det skal stilles vilk\u00e5r til konsesjonen i slike tilfeller, og s\u00f8knaden kan ikke avsl\u00e5s ut fra et generelt \u00f8nske om at aksjeselskaper ikke skal f\u00e5 konsesjon. Det skal foretas en konkret vurdering i hver sak. Det skal ogs\u00e5 vurderes om det er konkrete fordeler ved sammenslutningsformen som begrunner en tillatelse til konsesjon. Konsesjonsloven \u00a7 9 tredje ledd foresl\u00e5s \u00e5 se slik ut; \u00abDet kan gis konsesjon til selskaper med begrenset ansvar og stiftelser. Det skal legges vekt p\u00e5 hensynet til dem som har yrket sitt i landbruket og om sammenslutningsformen f\u00f8rer til fordeler for landbruket sammenlignet med personlig eierskap\u00bb Bergen kommune er enige i at stiftelser m\u00e5 tas inn i lovteksten i \u00a7 9 tredje ledd. Bergen kommune oppfordrer til at alle organisasjonsformer for selskaper/organisasjoner/lag blir sidestilt i konsesjonsloven, og at Statsforvalteren tar den endelige avgj\u00f8relsen ved konsesjonsbehandlingen her. Kun p\u00e5 denne m\u00e5ten f\u00e5r en kontroll med hvem som reelt eier en landbrukseiendom til enhver tid. Bergen kommune er enig i at det skal v\u00e6re h\u00f8yere terskel for juridiske personer \u00e5 f\u00e5 konsesjon, enn personlig eierskap. Alternativ 3: Vilk\u00e5r for \u00e5 gi konsesjon Forslag til ny \u00a7 9 tredje ledd eller som ny bestemmelse i loven; \u00abKonsesjon kan ikke gis til selskap med begrenset ansvar eller stiftelse som erverver en eiendom som skal nyttes til landbruksform\u00e5l med mindre a) selskapet eller stiftelsen overdrar, eller i l\u00f8pet av de siste 12 m\u00e5nedene har overdratt, landbruksareal med omtrent tilsvarende produksjonsevne som den ervervede eiendommen. Eiendommen m\u00e5 overdras til en fysisk person, b) ervervet skjer fra annet selskap med begrenset ansvar eller stiftelse, eller c) det foreligger s\u00e6rlige grunner.\u00bb Departementet antar at alternativ tre er innenfor E\u00d8S-regelverket, siden det ikke f\u00f8rer til noen forskjellsbehandling mellom nasjonale selskaper med begrenset ansvar og stiftelser, og selskaper med begrenset ansvar og stiftelser som er etablert i andre medlemsstater. Bergen kommune vil benytte anledningen til \u00e5 etterlyse hvilke regler som skal f\u00f8lges dersom det er en s\u00f8ker utenfor EU/E\u00d8S, som s\u00f8ker. Det kan riktignok settes krav om botid, men hvordan skal en s\u00f8knad fra tredjelandss\u00f8ker, behandles? Alternativ a; Bergen kommune ser fordeler i at det blir satt krav til selskapet som s\u00f8ker konsesjon som angitt i punkt a. Dersom det p\u00e5 eiendommen er allerede dyrket eller dyrkbar mark, vil det arealet som det n\u00e5 s\u00f8kes om konsesjon p\u00e5, g\u00e5 ut av produksjon, og det samlede jordbruksarealet vil g\u00e5 ned. Dersom det skal settes krav til at det selskapet 8 som her s\u00f8ker som konsesjon skal dyrke opp nytt areal for \u00e5 avgi i prosessen, vil dette v\u00e6re en tidkrevende prosess og i noen tilfeller vil dette i tillegg kreve behandling etter plan- og bygningsloven. Bergen kommune er skeptisk til hvordan en skal h\u00e5ndtere punkt a, og kan ikke st\u00f8tte forslaget som et fast krav, men mener det er greit at det i gitte tilfeller vil v\u00e6re anledning til \u00e5 sette et slikt krav. Alternativ b; I Bergen kommune ser en allerede en del uheldige transaksjoner mellom selskap, som vil kunne komme inn under punkt b. Punkt b strider blant annet mot form\u00e5let om at en landbrukseiendom skal eies av fysiske personer. Erfaringen er at det ofte er slike eiendommer det er manglende eller d\u00e5rlig drift p\u00e5. Bergen kommune er ikke enig i punkt b. Alternativ c; Bergen kommune mener at dersom punkt c skal vedtas, b\u00f8r det lages strenge praktiseringsregler for hva som er \u00abs\u00e6rlige\u00bb grunner. Det b\u00f8r ogs\u00e5 i slike tilfeller settes krav om at det er Statsforvalteren som skal avgj\u00f8re saken, etter at kommunene har saksforberedt sakene. Dette for \u00e5 sikre likebehandling. \u00a7 9 a \u2013 priskontroll ved erverv av landbrukseiendom Paragraf 9 a, er utgangspunktet for om det skal gjennomf\u00f8res priskontroll. Det er ikke priskontroll der ervervet er konsesjonsfritt. Det skal i vurderingen legges s\u00e6rlig vekt p\u00e5 om den avtalte prisen tilgodeser en samfunnsmessig forsvarlig prisutvikling og avspeiler inntjeningen p\u00e5 eiendommen. Det skal foretas en helhetsvurdering av alle momentene samlet, ogs\u00e5 der den avtalte prisen kan begrunne et avslag p\u00e5 en konsesjonss\u00f8knad. I dag er priskontrollen avgrenset til eiendommer som skal benyttes til landbruksdrift, med mer enn 35 dekar fulldyrket og overflatedyrket mark, eller over 100 dekar innmark og skog til sammen. Landbruksform\u00e5l innbefatter jord-, skog-, og hagebruk, og tilleggsn\u00e6ringer som turisme, g\u00e5rdsprodukter, utleievirksomhet osv. Det skal foretas priskontroll p\u00e5 all ubebygd eiendom som skal benyttes til landbruksform\u00e5l. Unntaket i dag er rene skogeiendommer. Rene fjellstrekninger med jaktrettigheter, fiskerettigheter og beite, omfattes i dag ikke av reglene om priskontroll. Priskontroll kan unnlates ved erverv av eiendom med brukbart hus, der prisen som er avtalt, er under 3,5 mill. kr. Bakgrunnen for dette er \u00e5 legge til rette for omsetning av mindre landbrukseiendommer til boligform\u00e5l. Definisjonen for \u00abbrukbart bolighus\u00bb er at det m\u00e5 ha tilfredsstillende l\u00f8sninger for vei, vann og avl\u00f8p. Det var skogpolitiske hensyn som var \u00e5rsaken til \u00e5 unnta rene skogeiendommer fra priskontroll ved at skogbruket konkurrerer fritt i det internasjonale markedet. Departementet mener at det b\u00f8r legges til rette for at \u00abrene skogeiendommer blir brukt som tilleggsskog til annen landbrukseiendom\u00bb. Da blir ressursene i n\u00e6ringen og vil styrke denne. Ved bruk av rene skogeiendommer som tilleggsskog til landbrukseiendom, legges det til rette for lokalt eierskap. Ved en h\u00f8yere pris enn avkastningsmulighetene, vil det kunne f\u00f8re til at rene skogeiendommer blir solgt som selvstendige enheter, ut av n\u00e6ringen. I dag best\u00e5r de fleste landbrukseiendommene av b\u00e5de innmark og skog. Med dagens regler om priskontroll, er det noen som s\u00f8ker om \u00e5 f\u00e5 fradelt skogen, f\u00f8r et eventuelt salg. P\u00e5 denne m\u00e5ten kan de oppn\u00e5 en h\u00f8yere pris p\u00e5 skogdelen av eiendommen. Det vil ogs\u00e5 v\u00e6re negativt her at driftsgrunnlaget for \u00abresteiendommen\u00bb svekkes. Departementet mener at det er behov for \u00e5 gjeninnf\u00f8re priskontroll p\u00e5 skogeiendommer. Bakgrunnen for forslaget: Regjeringen \u00f8nsker \u00e5 \u00absikre at ressursene blir holdt i hevd\u00bb og \u00e5 \u00absikre lokalt eierskap til jord- og skogeiendommer\u00bb, ved \u00abfamilielandbruket\u00bb, \u00abpersonlig eierskap til jorden\u00bb, 9 \u00ablivskraftig lokalsamsunn\u00bb og \u00abmer livskraftige distrikter\u00bb. Det \u00f8nskes en bruksstruktur som \u00abi st\u00f8rst mulig grad eies av fysiske personer, som selv bebor og driver eiendommene sine\u00bb som har vist seg \u00e5 \u00abv\u00e6re en stabil og rasjonell eierform\u00bb, og ikke en kapitalplassering, der eierne ikke bebor eiendommen og den som bruker/driver den ikke er eier. Forslag til ny bestemmelse; \u00ablegges s\u00e6rlig vekt p\u00e5 om den avtalte prisen tilgodeser en samfunnsmessig forsvarlig prisutvikling. For bebygd eiendom gjelder f\u00f8rste punktum bare der eiendommen har mer enn 35 dekar fulldyrka og overflatedyrka jord, eller eiendommen best\u00e5r av mer enn 500 dekar produktiv skog.\u00bb Priskontroll p\u00e5 rene skogeiendommer Bergen kommune har vurdert forslaget om \u00e5 gjeninnf\u00f8re priskontroll p\u00e5 bebygde rene skogeiendommer over 500 dekar og ubebygde rene skogeiendommer uavhengig av st\u00f8rrelse. I Bergen er det totalt n\u00e6rmere 500 eiendommer med skog. Av disse er det trolig ingen som er bebygde, rene skogeiendommer over 500 dekar, dvs. at det ikke finnes jordbruksareal p\u00e5 eiendommene. Denne delen av forslaget har derfor trolig liten konsekvens i Bergen. Det er derimot flere titalls rene skogeiendommer under 500 dekar som er ubebygde i Bergen. Dette er eiendommer der det ikke finnes jordbruksareal og som i dag faller utenfor priskontrollen. I utgangspunktet skal det nesten ikke v\u00e6re ubebygde rene skogeiendommer i Bergen, da nesten alle landbrukseiendommer i v\u00e5r region er kombinerte jord- og skogeiendommer. En viktig grunn til at det er s\u00e5 mange ubebygde rene skogeiendommer er at disse er rester etter tidligere landbrukseiendommer der jordbruksarealet er bygd ut (ned) til n\u00e6ring og bolig. Forslaget til priskontroll for ubebygde rene skogeiendommer er positivt, fordi det vil sikre en pris p\u00e5 eiendommene som vil gj\u00f8re det enklere for de som driver i landbruksn\u00e6ringen \u00e5 overta og drive ogs\u00e5 rene skogeiendommer. Dette vil gj\u00f8re det mindre aktuelt for pengesterke/ ressurssterke akt\u00f8rer utenfor n\u00e6ringen \u00e5 overta skogeiendommer for andre form\u00e5l enn landbruk, for eksempel rekreasjonsjakt. Drivere/ brukere i landbruksn\u00e6ringen vil ikke kunne konkurrere prismessig med ressurssterke akt\u00f8rer utenfor n\u00e6ringen. I Bergen er utfordringen med at disse eiendommene \u00abforsvinner ut av n\u00e6ringen\u00bb ekstra stor, fordi disse resteiendommene er relativt sm\u00e5 og dagens eiere har ofte begrenset kunnskap om og interesse for landbruk generelt og skogbruk spesielt. Dersom man med gjeninnf\u00f8ring av priskontroll p\u00e5 sikt kan stimulere til at de som overtar ubebygde rene skogseiendommer har interesse for skogbruk spesielt og landbruk generelt er det positivt for \u00e5 ivareta og utvikle landbruksn\u00e6ringen i Bergen kommune. Ved \u00e5 fradele skogen f\u00f8r et eventuelt salg av en landbrukseiendom, vil de i dag kunne \u00f8ke verdien p\u00e5 skogen, som da ikke skal prisvurderes. I tillegg kan de ogs\u00e5 endre grunnlaget for om det i det hele tatt er konsesjonsplikt p\u00e5 \u00abresteiendommen\u00bb, dersom totalarealet p\u00e5 denne kommer under 100 dekar eller innmarken (fulldyrket og overflatedyrket mark) blir mindre enn 35 dekar. Sluttkommentar i forhold til \u00a7 9 a. Bergen kommune mener det ogs\u00e5 er grunnlag for \u00e5 se p\u00e5 arealgrensene for n\u00e5r det er konsesjonsplikt og prisregulering, for landbrukseiendommer som det i dag ikke er konsesjonsplikt eller prisvurdering p\u00e5. Vi ser at eiendommer med areal tett opp til arealgrensene omsettes til sv\u00e6rt h\u00f8ye priser, langt over det som driften kan forsvare. I tillegg g\u00e5r mange av disse mindre landbrukseiendommen ut av landbruksproduksjon og muligheter for produksjon av mat. Det er heller ikke i dag noen kontroll av omsetning til aksjeselskap p\u00e5 disse mindre eiendommen. Bergen kommune ber 10 derfor at det vurderes om arealgrensene for krav om konsesjon og prisvurdering, kan settes betydelig ned. \u00a7 12 Mottaker av s\u00f8knad om konsesjon Det kommunale selvstyret medf\u00f8rer at det er kommunen selv som styrer organiseringen av hvem som behandler s\u00f8knaden. Departementet mener derfor at det ikke er n\u00f8dvendig \u00e5 kreve at s\u00f8knaden skal sendes ordf\u00f8reren. Etter at forkj\u00f8psretten ble opphevet i 2001, er det ikke lenger behov for at s\u00f8knaden sendes til ordf\u00f8reren. Forlag til nytt \u00a7 12 f\u00f8rste ledd; \u00abS\u00f8knad om konsesjon etter loven skal sendes til kommunen der eiendommen ligger.\u00bb Bergen kommune er enig i forslaget til \u00a7 12 f\u00f8rste ledd. Det kan gjerne spesifiseres at det skal sendes til \u00ablandbruksmyndigheten\u00bb i den kommunen der eiendommen ligger. \u00a7 15 a - om \u00e5 flytte konsesjonsrisikoen Der s\u00f8knaden blir avsl\u00e5tt n\u00e5r den avtalte prisen vurderes som for h\u00f8y etter \u00a7 9 a, og/ eller der s\u00f8ker ikke vil bosette seg p\u00e5 eiendommen, m\u00e5 eiendommen selges videre til noen som kan f\u00e5 konsesjon eller ikke trenger det. I dag mangler konsesjonsmyndighetene effektive virkemidler for \u00e5 hindre tilpasninger til dagens regelverk. Dagens regelverk tetter ikke alle \u00absmutthull\u00bb. Departementet \u00f8nsker \u00e5 gi konsesjonsmyndighetene myndighet til direkte \u00e5 tvangsselge eiendommen for det opprinnelige ervervet. Det har i noen tilfeller da v\u00e6rt solgt videre p\u00e5 en m\u00e5te som gir opprinnelig s\u00f8ker \u00abindirekte eierskap\u00bb, og da \u00abbeholder\u00bb s\u00f8ker eierskapet til tross for p\u00e5legg om salg. Det har v\u00e6rt eksempler p\u00e5 videresalg til n\u00e6r familie til en for konsesjonsmyndighetene, til \u00abakseptabel pris\u00bb til s\u00f8ker, men til full pris til en n\u00e6r slektning. Den n\u00e6re slektningen trenger ikke \u00e5 s\u00f8ke konsesjon, men kan overta eiendommen med egenerkl\u00e6ring, og unng\u00e5r dermed prisvurderingen. En s\u00f8ker som har f\u00e5tt nei til konsesjon, kan da f\u00e5 eierskapet ved \u00e5 overta eiendommen tilbake til seg, fra den n\u00e6re slektningen ved hjelp av egenerkl\u00e6ring. Tilsvarende kan selskap med begrenset ansvar selge videre til en av aksjon\u00e6rene/ ansatte eller et annet selskap i samme konsern, som i dag kan f\u00e5 konsesjon. S\u00f8ker blir da reelt eier og \u00abtar tapet\u00bb ved interne disposisjoner. Selskapet vil da \u00abeie\u00bb eiendommen ved hjelp av interne avtaler/ opsjonsavtaler og lignende. Det er i dag mulig \u00e5 unng\u00e5 priskontrollen ved \u00e5 avskrive tapet, ved \u00e5 selge til en slektning eller en person i firmaet. Dette kan virke st\u00f8tende p\u00e5 den som forholder seg lojalt til regelverket. En lovfesting som sier at selger skal ha konsesjonsrisikoen, vil gj\u00f8re det umulig for erververen \u00e5 selge videre til n\u00e6r slekt eller noen ansatte i selskapet, og det vil ikke v\u00e6re n\u00f8dvendig med p\u00e5legg om videresalg. Selger vil med dette bli en part i saken, og vil f\u00e5 klagerett. Eierskapet for eiendommen vil med dette forslaget bli hos opprinnelig eier, og han kan selge eiendommen p\u00e5 nytt til noen som kan f\u00e5 konsesjon. Departementet mener det er uforholdsmessig at selger alltid skal ha konsesjonsrisikoen. En endring vil likevel ikke v\u00e6re til hinder for at partene kan inng\u00e5 en underliggende avtale med \u00abpenger under bordet\u00bb, som vil v\u00e6re en unng\u00e5else av regelverket. En ny regel om hvem som har risikoen, kan legges til \u00a7 15 a. Forslag til ordlyden blir; \u00abEr s\u00f8knad om konsesjon avsl\u00e5tt, kan avtalen ikke gj\u00f8res gjeldende mellom partene eller overfor offentlige myndigheter.\u00bb Bergen kommune st\u00f8tter forslaget til ny lovtekst om at selger beholder risikoen. Da vil det ikke oppst\u00e5 uklarheter om hvem som eventuelt skal m\u00e5tte selge eiendommen videre, og en slipper at en f\u00e5r \u00abskyggesalg\u00bb for \u00e5 skjule hvem som egentlig overtar eiendommen. Det b\u00f8r ikke v\u00e6re mulig for selger \u00e5 selge til den aktuelle kj\u00f8peren eller 11 hans n\u00e6rmeste, de neste fem \u00e5rene. Det b\u00f8r ogs\u00e5 tas inn i lovteksten at opsjonsavtaler og lignende ikke er tillatt. \u00a7 17 a \u2013 kontroll med at vilk\u00e5r overholdes m. m. \u2013 forholdet til Folkeregisteret Ved brudd p\u00e5 boplikten, kan det kreves at eiendommen overdras til noen som kan f\u00e5 konsesjon, eller eiendommen forlanges tvangssolgt. Boplikten forutsetter at det er et brukbart bolighus p\u00e5 eiendommen, inkludert str\u00f8m, vei, vann og kloakk. Dersom boplikten ikke blir overholdt, kan det etter \u00a7 13 tredje ledd nr. 4, settes frist for \u00e5 sende inn s\u00f8knad/ oppfylle kravet til boplikt. Det kan etter \u00a7 17 f\u00f8res kontroll med at vilk\u00e5r som er satt til konsesjonstillatelsen, blir overholdt. Ved vesentlig brudd p\u00e5 vilk\u00e5rene, kan konsesjonen trekkes tilbake, jf. \u00a7 16. Ved en eventuell tilbaketrekking, kan det kreves tvangssalg etter \u00a7 19. Oppf\u00f8lging av brudd p\u00e5 boplikten tar store ressurser i dag. En del pr\u00f8ver \u00e5 unng\u00e5 boplikten ved manglende vedlikehold av bolighuset, bo et annet sted enn p\u00e5 den aktuelle landbrukseiendommen og ha uriktig adresse i folkeregisteret. Landbruksmyndighetene kan f\u00e5 opplyst n\u00e5v\u00e6rende adresse i folkeregisteret, jf. folkeregisterloven \u00a7 10-1. Saksbehandler av konsesjonss\u00f8knader i kommunen har behov for tilgang til taushetsbelagte opplysninger fra Folkeregisteret, som pendlerstatus, historisk adresse og -perioder, sivilstatus og bostedsadresse p\u00e5 ev. samboer, ektefelle og barn. Dette for \u00e5 kunne f\u00f8lge opp kravet til konsesjonslovens \u00a7 5 andre ledd, \u00a7 6 og \u00a7 7. Forslag til ny \u00a7 17 a, om forholdet til Folkeregisteret; \u00abKommunen og statsforvalteren kan uten hinder av taushetsplikt innhente opplysninger fra folkeregistermyndigheten som er n\u00f8dvendige for \u00e5 utf\u00f8re oppgaver etter denne loven eller andre oppgaver som er fastsatt i eller i medhold av lov\u00bb Bergen kommune st\u00f8tter forslag til ny \u00a7 17 a. \u00a7 18 - frist for \u00e5 ordne forholdet n\u00e5r konsesjon ikke er gitt Det b\u00f8r innarbeides et lovforbud mot \u00e5 overdra eiendommen videre til noen i n\u00e6r slekt, ansatte, styremedlemmer eller lignende, etter at en har f\u00e5tt avslag p\u00e5 konsesjon. \u00c5rsaker til konsesjonsavslaget kan v\u00e6re \u00e5rsaker som pris og manglende oppfyllelse av boplikt. \u00c5rsaken til at departementet \u00f8nsker en tidsfrist, er for \u00e5 fremme reelt salg av eiendommen. Departementet mener det er et uforholdsmessig stort inngrep \u00e5 fastsette i loven at selger alltid skal ha risikoen ved avslag p\u00e5 s\u00f8knad om konsesjon, der prisen er for h\u00f8y, og dette alternativet er relativt lett \u00e5 unng\u00e5. Forslag om ny \u00a7 18; \u00abEr s\u00f8knad om konsesjon ikke innsendt innen den fristen som er satt i medhold av \u00a7 13 annet eller tredje ledd, skal Kongen sette en frist for panthaver til \u00e5 bringe tvangsbruk som strider mot \u00a7 3 annet ledd til opph\u00f8r eller sette en frist for erververen til \u00e5 s\u00f8rge for enten at overdragelsen blir omgjort eller at eiendommen blir overdratt til noen som kan f\u00e5 konsesjon eller som ikke trenger konsesjon. F\u00f8rste punktum gjelder tilsvarende hvis konsesjonss\u00f8knaden er avsl\u00e5tt. Hvis konsesjonss\u00f8knaden er avsl\u00e5tt og det er gitt p\u00e5legg om videresalg etter f\u00f8rste ledd, kan eiendommen ikke overdras til en erverver som er innenfor kretsen av dem som kunne ha ervervet konsesjonsfritt etter \u00a7 5 f\u00f8rste ledd nr.1 f\u00f8r det har g\u00e5tt 5 \u00e5r fra avslag ble gitt. Forbudet i f\u00f8rste punktum gjelder ikke hvis konsesjonss\u00f8keren d\u00f8r. En avtale om overdragelse i strid med annet ledd er ikke bindende for partene eller for departementet. 12 Annet ledd gjelder tilsvarende der konsesjonss\u00f8knaden er avsl\u00e5tt etter at det er satt frist for \u00e5 s\u00f8ke konsesjon etter \u00a7 13 tredje ledd nr. 4 eller 6, eller der konsesjonen er trukket tilbake som f\u00f8lge av brudd p\u00e5 konsesjonsvilk\u00e5r. Ved brudd p\u00e5 konsesjonsvilk\u00e5r regnes fem\u00e5rsfristen fra vedtaket om \u00e5 trekke konsesjonen tilbake. Er konsesjon avsl\u00e5tt fordi erververen ikke skal oppfylle vilk\u00e5ret om boplikt etter \u00a7 5 annet ledd, skal erververen uten hensyn til det som er fastsatt i f\u00f8rste ledd, f\u00e5 velge om han eller hun likevel vil oppfylle boplikten\u00bb Bergen kommune er enig i at det er et stort inngrep at selger alltid skal ha risikoen ved avslag om konsesjon p\u00e5 grunn av for ny avtalt pris, men kan ikke se noen bedre l\u00f8sning i at kj\u00f8per overtar risikoen. Dersom kj\u00f8per overtar risikoen vil en lett kunne stimulere til de mer kreative l\u00f8sningene som vi erfarer med dagens lov. Videresalg tar i dag mye tid og ressurser for konsesjonsmyndighetene \u00e5 f\u00f8lge opp. M\u00e5let er \u00e5 hindre tilpasninger til regelverket. Bergen kommune er enig i disse innstrammingene, men mener de b\u00f8r v\u00e6re noe mer spesifikke. Et videresalg til n\u00e6r slekt, til et annet selskap man har herred\u00f8mme over, eller aksjer i, til noen som har aksjer/ eierandeler i selskapet, som sitter i styret eller har ledende eller underordnet stilling i selskapet, de f\u00f8rste 5 \u00e5rene etter en har f\u00e5tt konsesjon. Det b\u00f8r ogs\u00e5 v\u00e6re en 5 \u00e5rs grense for n\u00e5r et selskap kan s\u00f8ke om konsesjon p\u00e5 en aktuell landbrukseiendom etter at det har f\u00e5tt avslag. Dette b\u00f8r ogs\u00e5 gjelde dersom det i mellomtiden har foreg\u00e5tt navneskifte eller fusjoner/ fisjoner. Retting av feil i gjeldende lov \u2013 diverse paragrafer: Unntak fra konsesjonsplikt \u2013 eiendommens karakter Det er i dag unntak fra kravet til konsesjon b\u00e5de som f\u00f8lge av eiendommen selv, og erververs stilling, jf. \u00a7\u00a7 4 og 5. Departementet mener at det fortsatt b\u00f8r legges til rette for et strengt jordvern, og foresl\u00e5r f\u00f8lgende nytt andre ledd i \u00a7 4 f\u00f8rste ledd nr. 2, som er retting av en ordelingsfeil; \u00abubebygde enkelttomter for bolig eller fritidshus som ligger i et omr\u00e5de som i kommuneplanens arealdel eller reguleringsplan etter plan- og bygningsloven er utlagt til bebyggelse og anlegg, og der tomteinndeling er foretatt eller godkjent av bygningsmyndighetene.\u00bb Og nytt \u00a7 4 andre ledd som skal hindre at fraskilte tomter blir st\u00e5ende ubebygde; \u00abKonsesjonsfriheten etter f\u00f8rste ledd nr. 1 og 2 er betinget av at tomten blir bebygd innen 5 \u00e5r.\u00bb Bergen kommune st\u00f8tter de to forslagene til endring av \u00a7 4. Ikrafttredelse og overgangsregler Det m\u00e5 lages oppdaterte skjema for s\u00f8knad om konsesjon, og gis informasjon om de nye reglene, f\u00f8r endringene kan settes i verk. Det b\u00f8r ogs\u00e5 lages nytt rundskriv, ogs\u00e5 med oppdatert beregning ved prisvurdering. Endringene i \u00a7 9 tredje ledd og \u00a7 9 a f\u00f8rste ledd, er en innstramming av reglene om priskontroll for rene skogeiendommer, konsesjon til selskaper med begrenset ansvar, og tilsvarende skal gjelde for stiftelser. De nye reglene vil gjelde for nye erverv som skjer etter at reglene trer i kraft. De ulike forslagene til hvordan en kan unng\u00e5 omg\u00e5else av konsesjonsreglene griper inn i forholdet mellom kj\u00f8per og selger. Departementet mener at det b\u00f8r g\u00e5 et halvt \u00e5r fra lovendringen skjer, til den settes i kraft. Dette for \u00e5 hindre at en f\u00e5r saker med tilbakevirkende 13 kraft. Ved gjeninnf\u00f8ring av byggeplikten p\u00e5 fem \u00e5r, p\u00e5 fraskilte tomter, b\u00f8r dette gjelde for erverv/ fradeling som skjer etter at endringen har tredd i kraft. Bergen kommune mener at det b\u00f8r g\u00e5 et halvt \u00e5r fra ikrafttredelse til lovendringen settes i kraft. Dette b\u00f8r da ogs\u00e5 gjelde s\u00f8knader/ saker som ikke er ferdigbehandlet i form av klagesaker. Sluttkommentarer fra Bergen kommune: \u2022 Arealgrensen p\u00e5 35 dekar fulldyrket og overflatedyrket mark f\u00f8r det m\u00e5 s\u00f8kes konsesjon og eventuelt prisvurderes, b\u00f8r tas opp til revisjon. Vi ser at det tilstrebes \u00e5 fradele teiger, slik at innmarken kommer under 35 dekar, i forkant av et salg av landbrukseiendommer. \u2022 Grensen for n\u00e5r en skal prisvurdere b\u00f8r reduseres og b\u00f8r starte ved areal p\u00e5 5,0 dekar. Vi ser at det avtales et helt annet prisniv\u00e5 p\u00e5 landbrukseiendommer under 35 dekar, enn over 35 dekar. Altfor mange av de landbrukseiendommene under 35 dekar, kj\u00f8pes av pengesterke folk med m\u00e5l/ sp\u00f8rsm\u00e5l om hvor lite landbruksdrift de trenger \u00e5 drive med, for \u00e5 oppfylle driveplikten. Jordbruksarealet p\u00e5 slike eiendommer g\u00e5r raskt ut av produksjon. \u2022 Betegnelsen fulldyrket og overflatedyrket mark b\u00f8r endres til dyrket og dyrkbar mark, for \u00e5 hindre at jorden blir liggende brakk f\u00f8r et salg. \u2022 Ved \u00e5 endre arealgrensen for konsesjon, vil en bedre holde kontroll med hvem som eier landbrukseiendommene, og hvem som kj\u00f8per dem. I dag selges mange av de mindre eiendommen til selskap, uten noen form for kontroll. \u2022 Det b\u00f8r kanskje ogs\u00e5 tas inn i loven hva som skal skje dersom en ser en bevisst unng\u00e5else av loven, ved hjelp av \u00abpenger under bordet\u00bb, \u00abopsjonsavtaler\u00bb og lignende. Dette er ikke omtalt i lovendringsforslaget. Opsjonsavtaler b\u00f8r forbys. 14 "
}