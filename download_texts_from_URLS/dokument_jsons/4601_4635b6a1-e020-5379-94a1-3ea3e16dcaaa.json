{
  "dokument_id": "4635b6a1-e020-5379-94a1-3ea3e16dcaaa",
  "doc_type": "case_minutes",
  "kommune": 4601,
  "tittel": "Saksprotokoll UHSO, 14052025, Sak 49/25, Helsestasjonsstruktur og Familiens Hus i Bergen kommune",
  "url": "https://bergen.kommune.no/politikere-utvalg/api/fil/bk360/12704035/Innstilling-vedtak-Helsestasjonsstruktur-og-Familiens-Hus-i-Bergen-kommune",
  "tekst": "Helsestasjonsstruktur og Familiens Hus i Bergen kommune Utvalg for helse og sosial behandlet saken i m\u00f8tet 14.05.2025 sak 49/25 og avga f\u00f8lgende innstilling: 1. Bystyret st\u00f8tter byr\u00e5dets forslag om \u00e5 legge ned helsestasjonstjenestene i Laksev\u00e5g og p\u00e5 Haugatun, og erstatte disse med en ny helsestasjon sentralt i Loddefjord. Tiltaket forutsetter at de \u00f8konomiske konsekvensene innarbeides ved fremtidig rullering av Handlings- og \u00f8konomiplan. 2. Bystyret ber byr\u00e5det planlegge for en fremtidig organisering i byomr\u00e5det Fana/Ytrebygda med samlokalisering av b\u00e5de barne- og familietjenesten og barnevernet i ett Familiens hus. L\u00f8sningen m\u00e5 utredes, og gjennomf\u00f8ring forutsetter at det avsettes midler ved fremtidig rullering av Handlings- og \u00f8konomiplan. 3. Bystyret ber byr\u00e5det jobbe videre med innf\u00f8ring av fritt helsestasjonsvalg i Bergen kommune. Innf\u00f8ringen og eventuelle \u00f8konomiske konsekvenser m\u00e5 kvalitetssikres gjennom en detaljert utredning f\u00f8r innf\u00f8ring. 4. Bystyret ber byr\u00e5det jobbe for \u00e5 sikre god nok tilgjengelighet til byens helsestasjoner og tilbud til barn og familier, blant annet gjennom tilgjengelighet til kollektivtilbud og parkering. Det skal s\u00e6rlig jobbes for flere tilgjengelige parkeringsplasser i M\u00f8llendal. Utvalg for helse og sosials behandling F\u00f8lgende representanter tok ordet: Karl Strydom Eidesund (H), Even Oleson S\u00f8rland (A), Per J\u00f8rgensen (Frp), Diane Berbain (SV), Christine Henriksen \u00d8degaard (MDG), Torstein Dahle (R ), Elin Brandt \u00c5dlandsvik (INP), Ann Kristin Ramstr\u00f8m (SV); Fauzia Hussain-Wiik (A) Forslag fremsatt i utvalget: Fauzia Hussain-Wiik (A) fremsatte p\u00e5 vegne av A f\u00f8lgende alternative forslag til punkt 1: Bystyret st\u00f8tter at det arbeides videre med en ny helsestasjon sentralt i Loddefjord. Bystyret ber byr\u00e5det komme tilbake til bystyret med konkrete forslag og tilh\u00f8rende finansiering i forbindelse med budsjettjusteringer og rullering av Handlings- og \u00f8konomiplan. Helsestasjonen p\u00e5 Laksev\u00e5g opprettholdes frem til bystyret gj\u00f8r annet vedtak. Ann Kristin Ramstr\u00f8m (SV) fremsatte p\u00e5 vegne av SV f\u00f8lgende alternative forslag til punkt 1: Bystyret ber byr\u00e5det om \u00e5 oppgradere helsetasjonen p\u00e5 Laksev\u00e5g slik at helsestasjonen best\u00e5r som egen bydelshelsestasjon ogs\u00e5 i fremtiden. Per J\u00f8rgensen (Frp) fremsatte p\u00e5 vegne av KRPF f\u00f8lgende tilleggsforslag: Nytt punkt 5 Det er et \u00f8kende antall foreldre med funksjonsnedsettelser og helsestasjonene kan ogs\u00e5 ansette personale med funksjonsnedsettelser. For \u00e5 inkludere foreldre og personell med funksjonsnedsettelser skal man ved utvikling av helsestasjonsstruktur og Familiens hus legge vekt p\u00e5 universell utforming med tanke p\u00e5, men ikke begrenset til, h\u00f8rsel, syns og bevegelseshemmede Christine Henriksen \u00d8degaard (MDG) fremsatte p\u00e5 vegne av MDG f\u00f8lgende tilleggsforslag: Bystyret ber byr\u00e5det sette av midler til \u00e5 styrke kompetanseteamet for kj\u00f8nn og seksualitet slik at de har mulighet til \u00e5 bidra utover kunnskapsformidling og samtaler, med sikte p\u00e5 \u00e5 sikre kompetanse p\u00e5 behandling av ulike tilstander av kj\u00f8nnsdysfori i Bergen. Christine Henriksen \u00d8degaard (MDG) fremsatte p\u00e5 vegne av MDG, SV og R f\u00f8lgende tilleggsforslag: Bystyret ber byr\u00e5det jobbe for \u00e5 opprette en egen helsestasjon for kj\u00f8nns- og seksualitetsmangfold i Bergen. Ann Kristin Ramstr\u00f8m (SV) fremsatte p\u00e5 vegne av SV f\u00f8lgende tilleggsforslag: Bystyret ber byr\u00e5det om \u00e5 foreta en utredning av konsekvenser av \u00e5 legge ned helsestasjonen p\u00e5 Laksev\u00e5g. I mellomtiden skal helsestasjonen p\u00e5 Laksev\u00e5g driftes slik som i dag. Votering: Alternativt forslag til innstillingens pkt 1 fra SV fremsatt av Ann Kristin Ramstr\u00f8m (SV) fikk 3 stemmer og var falt (SV og R) Alternativt forslag til innstillingens pkt 2 fra A fremsatt av Fauzia Hussain-Wiik (A) fikk 8 stemmer og var falt (A, SV, MDG, R og Krf) Innstillingens pkt 1 ble tiltr\u00e5dt med 9 stemmer (H, Frp, BL, INP og Pp) Innstillingens pkt 2 ble tiltr\u00e5dt med 14 stemmer (H, A, Frp, MDG, BL, INP, Krf og Pp) Innstillingens pkt 3 ble tiltr\u00e5dt med 16 stemmer (H, A, Frp, SV, MDG, BL, INP, Krf og Pp) Innstillingens pkt 4 ble tiltr\u00e5dt med 13 stemmer (H, A, Frp, BL, INP, Krf og Pp) Tilleggsforslag fra SV fremsatt av Ann Kristin Ramstr\u00f8m (SV) fikk 8 stemmer og var falt (A, SV, MDG, R og Krf) Tilleggsforslag fra KRPF fremsatt av Per J\u00f8rgensen (Frp) fikk 8 stemmer og var falt (A, SV, MDG, R og Krf) Tilleggsforslag fra A, SV, MDG og R fremsatt av Christine Henriksen \u00d8degaard (MDG) fikk 7 stemmer og var falt (A, SV, MDG og R) Tilleggsforslag fra SV, MDG og R fremsatt av Christine Henriksen \u00d8degaard (MDG) fikk 4 stemmer og var falt (SV, MDG og R) 2 "
}