{
  "dokument_id": "052636b8-493b-5240-a319-cf887c2a81e7",
  "doc_type": "case_attachment",
  "kommune": 4601,
  "tittel": "Fagnotat av 19.08.2024 Sluttmelding - H0720 Land\u00e5sveien 33 - Bofellesskap for utviklingshemmede",
  "url": "https://bergen.kommune.no/politikere-utvalg/api/fil/bk360/10969862/Fagnotat-av-19-08-2024-Sluttmelding-H0720-Landasveien-33-Bofellesskap-for-utviklingshemmede",
  "tekst": " Etat for utbygging Til Fagnotat Seksjon for strategisk eiendomsforvaltning V\u00e5r referanse: 2019/85127-19 Saksbehandler: Siv Johansen Stavseng Fra Dato: 20. august 2024 Etat for utbygging Fagnotat av 19.08.2024 Sluttmelding - H0720 Land\u00e5sveien 33 - Bofellesskap for utviklingshemmede Hva saken gjelder: Etat for utbygging (EFU) har st\u00e5tt for gjennomf\u00f8ringen av investeringsprosjektet Land\u00e5sveien 33 - Bofellesskap for utviklingshemmede. Prosjektet omfattet rehabilitering og ombygging av den verneverdige delen av gamle Land\u00e5s skole. Prosjektet har omhandlet transformasjon fra skolebygning til bofellesskap. I bygget er det etablert totalt 9 boliger, hvorav 6 boliger for lettere utviklingshemmede og 3 boliger for multihandikappede, samt tjenestebase for de ansatte. I tr\u00e5d med Bergen kommunes \u00f8konomireglement punkt 2.3h fremlegges sluttmelding for prosjektet. Fagetatens vurdering: Bakgrunn \u00abPlan for tjenester til personer med utviklingshemming, Et helt liv med mening, vekst og utvikling 2018 \u2013 2028\u00bb er vedtatt av Bergen bystyre i sak 10/19. Planens form\u00e5l er \u00e5 bidra til at personer med utviklingshemming skal leve gode liv med meningsfylt innhold, og at de som har behov for det skal f\u00e5 gode helse- og omsorgstjenester. I bystyresak 191/19, behandlet 19.06.2019, vedtok bystyret byr\u00e5dets fremlagte fremdriftsplan for gjennomf\u00f8ring av tiltakene og forslagene i planen. Planen omfatter 85 tiltak som fokuserer s\u00e6rlig p\u00e5 fem satsingsomr\u00e5der, der nummer fire har betegnelsen \u00abBoligl\u00f8ftet Bergen \u2013 Riktig bolig til rett tid\u00bb. Land\u00e5sveien 33 er et kommunalt eid bygg som tidligere ble benyttet av Land\u00e5s skole. Bygget stod tomt i 10 \u00e5r, og var i sv\u00e6rt d\u00e5rlig forfatning og til nedfalls. Bygget fremsto som sv\u00e6rt godt egnet til form\u00e5let, s\u00e6rlig grunnet n\u00e6rhet til kollektivtransport, turomr\u00e5der og butikker. Prosjektbeskrivelse Prosjektet ble utviklet i tett samarbeid med bestillende byr\u00e5dsavdeling, brukerorganisasjoner og Etat for boligforvaltning som byggeier. Det er gjennomf\u00f8rt en totalrehabilitering av bygget. Det er etablert 9 nye leiligheter med lik planl\u00f8sning, hvorav 3 i hver etasje. Det er etablert tjenestebase med personalrom og kontor- og hvileplass i hver etasje. I 3. etasje finnes et m\u00f8te- og oppholdsrom med kj\u00f8kken. I kjeller er det etablert arealer med lagerrom, sykkelparkering, sprinklerrom, varmesentral og arealer for ansatte som personalrom, samtalerom, medisinrom, garderober og vaskerom. Boenhetene er utformet slik at de tilfredsstiller Husbankens krav for \u00e5 oppn\u00e5 tilskudd til etablering av omsorgsboliger. Bilde 1: Fasade mot s\u00f8r, mot skoleplass Land\u00e5s skole. Nye vindusfelt og balkonger. Bygget har f\u00e5tt ny teknisk infrastruktur, tilkoblinger til og fra bygget samt nye tekniske anlegg, som tilfredsstiller dagens forskriftskrav (TEK). Det er etablert nytt utomhusanlegg med hage. I hele bygget og p\u00e5 uteomr\u00e5dene er krav til universell utforming sikret. Fasadene er vernet, og de karakteristiske \u00e5ttekantede vinduene, samt \u00f8vrige fasadeelementer som keramikkmedaljonger, er restaurert. Innvendige trapper har ogs\u00e5 verneverdi og er restaurert. Prosjektet er gjennomf\u00f8rt som en totalentreprise med LAB entrepren\u00f8r AS som utf\u00f8rende. Bilde 2 og 3: Fasade mot nord. Originale vinduer er restaurert og remontert. Gjennomf\u00f8ring Totalentrepren\u00f8r ble kontrahert h\u00f8sten 2021, og fysiske arbeider startet vinter 2021/2022. Bygget var klart til innflytting og offisiell \u00e5pning ble avholdt i juni 2023. Under nevnes noen omr\u00e5der som var utfordrende i gjennomf\u00f8ringen: - Eksisterende bygg med skjulte utfordringer som for eksempel asbest som medf\u00f8rte merarbeid, ekstra kostnader og utsatt fremdrift - Forurenset grunn som medf\u00f8rte tilleggskostnader - Helse, milj\u00f8 og sikkerhet (HMS) spesielt med hensyn til parkering har v\u00e6rt utfordrende med skole i drift som n\u00e6rmeste nabo, men har blitt ivaretatt tilfredsstillende under hele gjennomf\u00f8ringsfasen - Entrepren\u00f8ren klarte ikke \u00e5 overholde avtalt sluttfrist i kontrakt og dette medf\u00f8rte dagmulktsituasjon Prosjektevaluering Det ble gjennomf\u00f8rt en digital prosjektevaluering i henhold til prosedyre i EFU. Ulike roller i Bergen kommune; bestiller, EFU, driftsansvarlig/byggeier og brukere som i denne evalueringen er de ansatte, ble invitert til \u00e5 delta. Sp\u00f8rsm\u00e5lene i evalueringen er formulert som positive p\u00e5stander, der deltakerne i evalueringen skal svare p\u00e5 i hvor stor grad de er enig i den enkelte p\u00e5stand p\u00e5 en skala fra 1 til 6 (der 6 er best). Prosjektet fikk en snittscore p\u00e5 4,3. Av positive tilbakemeldinger kan trekkes frem gjenbruk av bygg, og utnyttelse av areal en har til r\u00e5dighet opp mot bestillers \u00f8nsker. Videre trekkes ogs\u00e5 frem samarbeid p\u00e5 tvers av etater, god kommunikasjon, og god tilgjengelighet i prosjektorganisasjonen. Samarbeidet med alle parter har fungert godt, med inkluderende og inviterende kommunikasjon. Videre er brukerne forn\u00f8yd med sluttresultatet og sier det er fine leiligheter og at de er sv\u00e6rt forn\u00f8yde med personalfasilitetene. Av forbedringer og muligheter kom det frem at det er tid- og ressurskrevende n\u00e5r mange interessenter skal involveres i prosjektet. Det har v\u00e6rt god brukerprosess i prosjektet, men sluttbrukerne, som styrer og ansatte i bofellesskapet, skulle gjerne skulle v\u00e6rt involvert tidligere i prosjektet. Personalet skulle gjerne hatt toaletter i flere etasjer. Entrepren\u00f8ren hadde i perioder for lav bemanning. Totalentrepren\u00f8r med underentrepren\u00f8rer hadde ikke tilstrekkelig kunnskap om innholdet i systematisk ferdigstillelse. Det er planlagt parkering og lading av \u00e9n rullestol i hver av leilighetene i 1.etg for multihandikappede. Disse har flere rullestoler hver, og det er utfordrende med nok plass for parkering og lading inne i leilighetene. Ansatte mener at d\u00f8rene b\u00f8r bedre tilpasses den faktiske bruken for rullestolbrukere, selv om de tilfredsstiller kravene til universell utforming. Bilde 4 og 5: Trapperom er restaurert. Utsikt fra leilighet mot syd. \u00d8konomi Gjennomf\u00f8ringsvedtaket til prosjektet ble behandlet og godkjent av Bergen bystyre 16.06.2021, sak BY 216/21. I forbindelse med gjennomf\u00f8ringsvedtaket ble investeringsrammen p\u00e5 111,1 mill bevilget fra BUD584 Boligl\u00f8ftet til BUD906 Land\u00e5sveien 33 \u2013 Bofellesskap for utviklingshemmede. Ved avslutning av prosjektet er det p\u00e5l\u00f8pt totalt 80,1 mill. inkl mva, se prosjektregnskap i vedlegg 1. Dette gir et mindreforbruk p\u00e5 kr 31 mill (27,9 %) i forhold til budsjett. Prosjektet har ogs\u00e5 mottatt investeringstilskudd fra Husbanken for etablering av omsorgsboliger p\u00e5 16,3 mill. Tilskuddet medf\u00f8rer at Bergen kommunes egenfinansiering av prosjektets totale investeringsramme reduseres til kr 63,8 mill. f\u00f8r fradrag for mva- kompensasjon. Budsjett Regnskap Budsjettavvik Gjennomf\u00f8rings- Budsjettpost vedtak Justert budsjett 19.08.2024 Ifht budsjett i GV Ifht justert budsjett BUD906 Land\u00e5sveien 33 - Bofellesskap for 111 100 000 111 100 000 80 066 134 31 033 866 27,9 % 31 033 866,0 27,9 % utviklingshemmede Tabell 1 - Alle bel\u00f8p inkludert mva og uten fratrekk for midler som er mottatt Prosjektets sluttkostnad er innenfor prosjektleders styringsm\u00e5l (P50) p\u00e5 96,1 mill. P\u00e5 rehabiliteringsprosjekter av denne typen er det alltid vanskelig \u00e5 avdekke alle forhold ved eksisterende bygg p\u00e5 forh\u00e5nd. Prosjektet har f\u00e5tt tilleggskostnader i forbindelse med blant annet sanering av asbest, forurenset grunn, og ved restaurering av vinduer i eksisterende murvegg. Omfang kunne til en viss grad v\u00e6rt avdekket tidligere ved \u00e5 gj\u00f8re grundigere unders\u00f8kelser, men disse forholdene var kalkulert usikkerhet og var hensyntatt i usikkerhetsanalysen. Budsjettet var derfor riktig for prosjektet som helhet. Fagetatens anbefaling: 1. Sluttmelding for prosjekt BUD906 Land\u00e5sveien 33 - bofellesskap for utviklingshemmede godkjennes. 2. Det settes av 0,2 mill. til gjenst\u00e5ende \u00f8konomiske forpliktelser. 3. Ved 1. og 2. tertialrapporter i 2023 ble det foretatt en nedjustering av budsjett p\u00e5 totalt 24 mill. Ved 1. tertial 2024 er det foretatt en ytterligere nedjustering p\u00e5 3,9 mill. Resterende mindreforbruk p\u00e5 2,9 mill. trekkes inn ved neste anledning. Med hilsen Etat for utbygging Willy-Andre Gjesdal Direkt\u00f8r Alexander Strand Prosjektleder Dokumentet er godkjent elektronisk. Vedlegg: Prosjektregnskap "
}