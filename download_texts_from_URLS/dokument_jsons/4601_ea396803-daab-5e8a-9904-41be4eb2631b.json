{
  "dokument_id": "ea396803-daab-5e8a-9904-41be4eb2631b",
  "doc_type": "case_attachment",
  "kommune": 4601,
  "tittel": "Fagnotat",
  "url": "https://bergen.kommune.no/politikere-utvalg/api/fil/bk360/11583232/Fagnotat",
  "tekst": " Plan- og bygningsetaten REGULERINGSFORSLAG TIL Fagnotat OFFENTLIG ETTERSYN V\u00e5r referanse: PLAN-2022/20656-30 Saksbehandler: Gudrun Elisabet Stefansdottir Dato: 27.09.2024 Forslag til detaljregulering - offentlig ettersyn Ytrebygda, Gnr. 120, Bnr. 59 mfl. Vestre Storheilia, Reguleringsplan arealplan-ID 70270000 Om planforslaget Multiconsult Norge AS foresl\u00e5r p\u00e5 vegne av Krohn\u00e5s Prosjekt AS detaljregulering for et omr\u00e5de mellom Folldalsheia og Vestre Storheilia i Ytrebygda bydel. Figur 1: Oversiktsbilde over planomr\u00e5det mellom Folldalsheia og Vestre Storheilia. Intensjonen med planforslaget er \u00e5 tilrettelegge for boligbebyggelse med inntil 36 leiligheter med tilh\u00f8rende parkering under bakken, uteoppholdsarealer og gr\u00f8nnstruktur. Planomr\u00e5det ligger i en skogkledd skr\u00e5ning mellom Folldalsheia og Vestre Storheilia. Planomr\u00e5det ligger innenfor byfortettningssone i kommuneplanens arealdel 2018 (KPA), ca. 500 meter fra bybaneholdeplass R\u00e5st\u00f8len. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Planprosess og medvirkning Det ble varslet oppstart den 29.01.2021. Komplett planforslag til behandling ble mottatt 27.08.2024. Varsel om utvidelse av plangrensen, var p\u00e5 h\u00f8ring 22.04.2022 - 14.05.2022. I prosessen har forslagstiller avholdt et Teams-m\u00f8te med naboer i Vestre Storheilia. Plan- og bygningsetaten (PBE) og forslagstiller har gjennom planprosessen v\u00e6rt uenige om plangrepet. For \u00e5 komme videre i prosessen er det avholdt arbeidsm\u00f8ter med Byarkitekten og plan- og bygningsetaten. Plangrepet er blitt bearbeidet, men det gjenst\u00e5r fremdeles forhold som PBE har merknader til. Det vises til v\u00e5r vurdering av planforslaget under. Merknader til kunngj\u00f8ring og varsling av oppstart Til varsel om oppstart ble det mottatt 11 private merknader og 13 h\u00f8ringsuttalelser. Disse er oppsummert og kommentert av forslagsstiller i merknadsskjema datert 22.09.2022. Materialet er gjennomg\u00e5tt og vurderes som dekkende. Ved begrenset h\u00f8ring er det mottatt fire private merknader og fem h\u00f8ringsuttalelser. Disse er oppsummert og kommentert av forslagsstiller i merknadsskjema datert 03.07.2024. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Det er allerede etablert en snarvei til S\u00f8r\u00e5sh\u00f8gda skole, slik at det ikke er behov for en ny forbindelse mellom Folldalsheia og Vestre Storheilia. \u2022 Vestre Storheilia er uten fortau og har d\u00e5rlige snumuligheter for kj\u00f8ret\u00f8y og t\u00e5ler derfor ikke \u00f8kt trafikk. \u2022 Fare for \u00f8kt biltrafikk i Vestre Storheilia dersom det \u00e5pnes opp for mulighet for snarvei gjennom planomr\u00e5det. \u2022 Naboer vil beholde gnr. 120, bnr. 281 som felleseie for beboere i omr\u00e5det slik det er i dag. \u2022 Beholde opparbeidet lekeplass. \u2022 Planforslaget viser ruvende bebyggelse i utakt med eneboligbebyggelsen i Vestre Storheilia. \u2022 Det m\u00e5 tas hensyn til eksisterende bygningsstrukturer ved valg av arkitektonisk uttrykk. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende belyst og l\u00f8st. Vi slutter oss i utgangspunktet til hovedform\u00e5let og hoved- grepet i planforslaget. Saksnummer PLAN-2022/20656 Side 2 av 14 Dette er forel\u00f8pige vurderinger. V\u00e5r endelige anbefaling vil komme frem av fagnotatet til sluttbehandling (2. gangs behandling). Arealstrategi og plangrunnlag Planomr\u00e5det er p\u00e5 ca. 15 dekar og ligger i hovedsak innenfor byfortettingssonen i KPA. Planforslaget er i tr\u00e5d med KPA og kommuneplanens samfunnsdel (KPS). Planomr\u00e5det ligger innenfor byfortettingssonen med kort avstand til bybane, skoler og barnehager, og ligger innenfor konsesjonsomr\u00e5de for fjernvarme. Plassering og h\u00f8yder I prosessen er planforslaget blitt nedskalert og bygningsvolumene mer oppl\u00f8st. H\u00f8yder er fastsatt i plankartet der m\u00f8neh\u00f8yder (MH) og delvis gesimsh\u00f8yder (GH) er oppgitt. Skr\u00e5tak er sikret i bestemmelsene. Figur 2: Utklipp av plankart der koteh\u00f8yder kommer frem. For delomr\u00e5de BB9 er det foresl\u00e5tt m\u00f8neh\u00f8yde kote +104, og kote +101,5. Veien Vestre Storheilia i bakkant av BB9 har koteh\u00f8yde ca. +102. Foresl\u00e5tt bebyggelse ligger derav ca. 2 meter over veien Vestre Storheilia. For den delen av bebyggelsen som planlegges med flate tak foresl\u00e5s gesimsh\u00f8yde der kotene kommer frem i plankartet. Det vises til snitt figur 7. Plan- og bygningsetaten har ikke merknader til foresl\u00e5tte h\u00f8yder, men p\u00e5peker at selv om bebyggelsen er delt opp i ulike felt/bygningsvolumer som varierer i h\u00f8yde og takutforming vil bebyggelsen p\u00e5 avstand oppleves som \u00e9n sammenhengende blokkbebyggelse. Grad av utnytting Grad av utnytting er sikret i bestemmelsene, med unntak de to eksisterende boligene som kommer frem av plankartet. Saksnummer PLAN-2022/20656 Side 3 av 14 For den nederste delen av bebyggelsen BB1-BB8 foresl\u00e5s det %-BRA=320%. Dette inkluderer underjordiske rom og garasjeanlegget. For feltene BB9 og BB10 som har beliggenhet p\u00e5 oversiden av felles uteoppholdsareal foresl\u00e5s det samlet %-BRA=150%. Plan- og bygningsetaten har ikke merknad til foresl\u00e5tt grad av utnyttelse. Areal- og kvalitets- krav g\u00e5r foran maksimalt tillatt grad av utnytting. Arkitektonisk utforming Utformingen av bebyggelsen har v\u00e6rt et tema i planprosessen. Ved oppstart av planarbeidet ble det foresl\u00e5tt blokkbebyggelse med et st\u00f8rre volum og flere boenheter. Dialogen med plan- og bygningsetaten og Byarkitekten f\u00f8rte til at planforslaget ble bearbeidet, og bygnings- volumene og prosjektet ble nedskalert. Det vises til side 66 og 67 i planbeskrivelsen for mer informasjon. Plan- og bygningsetaten st\u00f8tter i hovedsak planforslaget, men mener at kvaliteter og gjennomf\u00f8ring ikke er tilstrekkelig sikret i bestemmelsene. Forslaget viser et stort bygnings- volum plassert mot en fjellskrent. Foresl\u00e5tt bebyggelse vil v\u00e6re synlig i omgivelsene. Det vil utgj\u00f8re en stor forskjell om bygningsmassen f\u00f8res opp i naturmaterialer og jordfarger med variasjon i fargebruken, enn om materialvalget blir ensfargete lyse fasadeplater. Bestemmelse 2.2.3 gir at: \u00abFarger p\u00e5 bygg skal harmonere med omkringliggende omgivelser iht. \u00abeksempel materialbruk\u00bb datert 06.06.2024.\u00bb If\u00f8lge vedlegget \u00abEksempel materialbruk\u00bb skal den nederste delen av bygningsmassen ha m\u00f8rkere farger og tyngre bygningsmaterialer, mens bygningsvolum p\u00e5 oversiden skal ha lysere farger og lettere materialer. Dokumentasjonen beskriver og henter inspirasjon fra material- og fargevalg fra ulike prosjekter i inn- og utland, men er ikke sikret tilstrekkelig i bestemmelsene. Illustrasjoner av bebyggelsen samsvarer ikke med beskrivelsen av bebyggelsen, og vi foresl\u00e5r derfor at materialvalg og farger sikres bedre i bestemmelsene. Plankart og illustrasjoner Ved s\u00f8knad om tiltak har forslagstiller rett p\u00e5 utbygging i tr\u00e5d med planens juridisk bindende dokumenter. Illustrasjonsplanen gis juridisk virkning gjennom henvisning til bestemmelsene. N\u00e5r en sammenstiller plankartet og illustrasjonsplanen fremkommer det noen avvik. Se figur 3. Det tillates blant annet terrenginngrep i bestemmelsesomr\u00e5de #3, noe som ikke kommer frem av innsendte illustrasjoner. Byggegrensen mot kommunal vei (o_KV1) sikrer ikke areal for gr\u00f8nnstruktur slik b\u00e5de illustrasjonsplanen og illustrasjoner viser. Det vises til omr\u00e5det foran BB5, BB6 og BB7. Til 2. gangs behandling foresl\u00e5r PBE endringer slik at plankartet blir mer i tr\u00e5d med illustrasjonsplanen og illustrasjoner av bebyggelsen, herunder trapper, adkomst, uteoppholdsarealer og gr\u00f8ntarealer. Avstanden mellom foresl\u00e5tt byggegrense i plankart og veien Folldalsheia b\u00f8r etter v\u00e5rt syn \u00f8kes, og det b\u00f8r sikres areal for gr\u00f8nnstruktur mellom bebyggelsen og veiareal. Saksnummer PLAN-2022/20656 Side 4 av 14 Figur 3: Utklipp av sammenstilling av plankart og illustrasjonsplan. Bestemmelser Forslag til bestemmelser er revidert i prosessen. Likevel er det fremdeles bestemmelser som m\u00e5 bearbeides til 2. gangs behandling av planforslaget. Eksempelvis skal saksbehandlings- regler ikke v\u00e6re innarbeidet i bestemmelsene. Det vises bl.a. til 3.2.1 a og b. Hva som er \u00abmindre justeringer\u00bb m\u00e5 presiseres. Bestemmelser knyttet til bygg- og anleggsperioden opplyser om hvem som er ansvarlig, mens ansvarsbelegging f\u00f8lger av byggesaksforskriften. Det m\u00e5 stilles krav til bygge- og anleggsfasen vurdert opp imot forventede ulemper for omgivelsene. Bestemmelser som har formulering \u00abb\u00f8r\u00bb og \u00abb\u00f8r i st\u00f8rst mulig grad\u00bb m\u00e5 omskrives. Bestemmelser skal formuleres som \u00abskal\u00bb eller \u00abkan\u00bb. Rekkef\u00f8lgebestemmelse f\u00f8r igangsettingstillatelse er et dokumentasjonskrav og m\u00e5 flyttes under generelle bestemmelser. Bokvalitet og uteoppholdsareal Plan- og bygningsetaten erkjenner behovet for mindre leiligheter for ulike brukergrupper, men anbefaler likevel at forslagstiller ser p\u00e5 l\u00f8sninger som gir bedre kvalitet, herunder leiligheter over to eller flere plan, noe som vil \u00f8ke andelen gjennomg\u00e5ende leiligheter. Vi foresl\u00e5r derfor at antall ensidig belyste leiligheter reduseres. Det vises til etasjeplaner der planl\u00f8sninger kommer frem. Alternativ l\u00f8sning er at leiligheter sl\u00e5s sammen langs bebyggelsens vestvendte fasade. Ved slik utforming blir det betydelig st\u00f8rre flate med dagslys, mens st\u00f8yforholdene blir uendret. Bestemmelse 3.1.5.i. \u00abInnenfor felt BB1-BB8 kan det etableres gjesteleilighet, verksted og andre fellesfunksjoner\u00bb. Fellesarealer er derved ikke sikret tilstrekkelig i bestemmelsene, men er en mulighet for forslagsstiller \u00e5 etablere. Intensjon om fellesarealer m\u00e5 sikres i bestemmelsene. Saksnummer PLAN-2022/20656 Side 5 av 14 Planforslaget tilfredsstiller krav om minste uteoppholdsareal (MUA). Det skal tilrettelegges for fellesareal med beliggenhet mellom de foresl\u00e5tte blokkene. Sol- og skyggediagram viser at dette arealet har tilfredsstillende solforhold. I prosessen har plan- og bygningsetaten presisert at det ikke kan tillates adkomst for biler til dette omr\u00e5det, heller ikke for utrykningskj\u00f8ret\u00f8y. Arealet har mange trappeforbindelser og skal opparbeides med beplantning, og tilrettelegges for opphold og lek. I dette arealet vil det ikke v\u00e6re mulig eller \u00f8nskelig \u00e5 tilrettelegge for snumuligheter for kj\u00f8ret\u00f8y. Adkomst for utrykningskj\u00f8ret\u00f8y vil v\u00e6re i Folldalsheia og i Vestre Storheilia. Vi ber om innspill fra Bergen brannvesen om l\u00f8sningen for utrykningskj\u00f8ret\u00f8y er tilfredsstillende. Innenfor bestemmelsesomr\u00e5de #2 skal det etableres en trappeforbindelse og gr\u00f8nnstruktur iht. illustrasjonsplanen. Det er sikret ved rekkef\u00f8lgekrav at gangforbindelsen og gr\u00f8nn- strukturen skal v\u00e6re etablert og opparbeidet f\u00f8r bebyggelsen tas i bruk. #2 #2 Figur 4: Utklipp av illustrasjonsplanen som viser felles uteoppholdsareal. Forslagstiller har informert om at ytterligere reduksjon av prosjektet ikke vil v\u00e6re \u00f8konomisk b\u00e6rekraftig, og har derfor ikke im\u00f8tekommet v\u00e5r anmodning om \u00e5 redusere antall boliger ytterligere. Saksnummer PLAN-2022/20656 Side 6 av 14 Park og annen veigrunn Planforslaget omfatter areal for park o_PA og annen veigrunn o_AVG1-9. Bestemmelsene sikrer opparbeidelse av park, men har ikke rekkef\u00f8lgebestemmelser til opparbeidelse av form\u00e5let annen veigrunn. Vi foresl\u00e5r at dette tilf\u00f8res bestemmelsene. Figur 5: Planomr\u00e5det med adkomst til Vestre Storheilia, annen veigrunn og park. Figur 6: Oversiktsbilde over planomr\u00e5det mellom Folldalsheia og Vestre Storheilia. Masseuttak og skj\u00e6ringer Skredfaredokumentasjonen anbefaler sikringstiltak i omr\u00e5det. Det er lagt inn en faresone H310 i plankartet som dekker det aktuelle omr\u00e5det. Skredfarerapporten kommer blant annet med f\u00f8lgende vurdering av planomr\u00e5det: \u00abDet er planlagt inngrep i terrenget i forbindelse med opparbeiding av ny byggetomt i skredvurdert omr\u00e5de. I forbindelse med uttak av berg vil skredvurdert terreng endres, og det vil dannes nye skj\u00e6ringer p\u00e5 tomten. Inngrepene vil f\u00f8re til at ustabilt berg blir eksponert, og potensielt undergrave eller p\u00e5 annet vis destabilisere blokker og overliggende l\u00f8smasser p\u00e5 tomten.\u00bb Det er sikret i bestemmelse 2.7 at ved s\u00f8knad om tiltak skal det sendes inn rassikringsplan. Saksnummer PLAN-2022/20656 Side 7 av 14 Denne skal v\u00e6re utarbeidet av foretak med geologisk/geoteknisk kompetanse. Planen skal vise omfang og metodevalg for rassikring f\u00f8r oppstart av byggearbeid, samt en sikringsplan for ferdsel i omr\u00e5det. Figur 7: Oversiktsbilde over planomr\u00e5det mellom Folldalsheia og Vestre Storheilia. Adkomstvei og snuhammer I merknad til oppstart p\u00e5pekte Vestland fylkeskommune at krysset mellom kommunal vei Folldalsheia og fylkesvei Steinsvikvegen har en utforming som ikke tilfredsstiller gjeldende krav. Planomr\u00e5det er etter utvidet etter oppstart for \u00e5 inkludere krysset. Adkomst til boligene er fra Folldalsheia via o_V2 til parkeringskjeller ved felt BB2. Det er sikret snuhammer i plankart ved enden av o_V2 s\u00f8r for foresl\u00e5tt bebyggelse. Adkomstveien o_V2 er 4,0 til 4,5 meterbred uten fortau. Det er lite trafikk p\u00e5 veien, men det kan p\u00e5regnes at den brukes som skolevei. P\u00e5 et mindre strekk er det lagt opp til en gangvei f_GG foran boligene. Det vises til utklipp av plankartet under. Folldalsheia er en kommunal vei, og vi ber derfor om Bymilj\u00f8etatens innspill til forslaget. Figur 8: Adkomstvei o_V2 til adkomst garasjeanlegg ved BB2. Saksnummer PLAN-2022/20656 Side 8 av 14 Sykkel- og bilparkering Sykkelparkering er regulert i tr\u00e5d med bestemmelser i KPA. Det vil si 2,5 parkeringsplasser per 100 m2 bolig. I tilknytning til sykkelparkeringen skal det sikres mulighet for sykkelvogner og lastesykler, og tilrettelegging for lading. All parkering skal l\u00f8ses i parkeringskjeller under boligene. Anlegget er felles for BB1-BB10. For bilparkering skal det tilrettelegges for minimum 0,6 og maksimalt 0,8 parkeringsplasser per 100 m2 bolig. Beboere i Vestre Storheilia har i merknader til oppstart ytret bekymring for fremmed- parkering, ettersom de mener det skal tilrettelegges for relativt lav parkeringsdekning for bil. Planomr\u00e5det ligger omtrent 500 meter fra bybaneholdeplass R\u00e5st\u00f8len, og er i gangavstand til b\u00e5de S\u00f8r\u00e5sh\u00f8gda barneskole, R\u00e5 ungdomsskole skole og barnehager, noe som kan bidra til redusert kj\u00f8ring til daglige gj\u00f8rem\u00e5l. Plan- og bygningsetaten er enig i den foresl\u00e5tte parkeringsdekningen. Renovasjon Det er avsatt areal for nedgravde kontainere innenfor planomr\u00e5det som skal v\u00e6re felles for boliger innen delfelt BB1-BB10. I prosessen har plassering og adkomst til konteinere ved t\u00f8mming v\u00e6rt et tema. Plan- og bygningsetaten st\u00f8tter den foresl\u00e5tte plasseringen i plan- forslaget. Figur 9: forslag til plassering av renovasjonsl\u00f8sning. Naturmangfold Planomr\u00e5det omfatter i hovedsak gr\u00f8ntomr\u00e5der og eksisterende bolighus. I s\u00f8r grenser omr\u00e5det til gr\u00f8nnstruktur avsatt i KPA. Utbyggingen er planlagt i flere plan der det vil v\u00e6re behov for betydelig utsprenging for plassering av foresl\u00e5tte bygningsmasser. Kunnskapsgrunnlaget bygger p\u00e5 registreringer i omr\u00e5det med blant annet registreringer fra Artsdatabankens artskart og Naturbase, i tillegg til befaringer utf\u00f8rt i juni og august 2022, og oktober 2019. Det er utarbeidet naturmangfoldrapport datert 02.05.2023. Rapporten konkluderer at det ikke er registrert viktige naturverdier iht. Milj\u00f8direktoratets metodikk for verdisetting av natur i planomr\u00e5det, med unntak av den r\u00f8dlistede arten ask (sterkt truet). Saksnummer PLAN-2022/20656 Side 9 av 14 Planomr\u00e5det har gr\u00f8ntomr\u00e5der med l\u00f8vskog, og har stort innslag av stedegen og naturlig vegetasjon. I KPA er det markert en bl\u00e5gr\u00f8nn forbindelse og en \u00f8kologisk korridor som g\u00e5r gjennom gr\u00f8ntstrukturen s\u00f8r for planomr\u00e5det og f\u00f8lger Folldalsheia og deler av planomr\u00e5det, fra s\u00f8r til nord. Den \u00f8kologiske forbindelsen strekker seg fra omr\u00e5det ved Steinsvikbekken i vest, Siljust\u00f8l i s\u00f8r og til Nord\u00e5svatnet i nord. Figur 10: Utklipp av kart som viser bl\u00e5gr\u00f8nn forbindelse (bred stiplet linje) og \u00f8kologisk korridor (smal prikket linje). I prosessen er enebolig som tidligere var foresl\u00e5tt i gr\u00f8ntomr\u00e5det med adkomst fra Vestre Storheilia tatt ut av planforslaget, og gr\u00f8ntomr\u00e5de f_GN1 sikret i plankartet. Bebyggelsen er ogs\u00e5 redusert og komprimert for \u00e5 trekke seg bort fra gr\u00f8ntomr\u00e5det f_AUT1 i s\u00f8r. Med disse endringene er det sikret st\u00f8rre sammenhengende gr\u00f8ntareal, noe som vurderes for \u00e5 v\u00e6re positivt for \u00e5 kunne opprettholde deler av den \u00f8kologiske korridoren. Naturmangfoldloven (nml.) \u00a7\u00a7 8 til 12 er vurdert og svart ut i nevnte naturmangfoldrapport og planbeskrivelsen kap. 8.8.4. Videre gir nml. \u00a7 9 krav om en \u00abf\u00f8re-var-holdning\u00bb for \u00e5 unng\u00e5 alvorlig eller irreversibel skade p\u00e5 naturmangfoldet. Plan- og bygningsetaten vurderer at kunnskapsgrunnlaget er tilstrekkelig, naturverdiene i omr\u00e5det er kjent, og at f\u00f8re-var-prinsippet ikke gj\u00f8r seg gjeldende i nml. \u00a7\u00a7 8-9. Av nml. \u00a7 10 g\u00e5r det frem at p\u00e5virkning av et \u00f8kosystem skal vurderes ut fra den samlede belastningen som \u00f8kosystemet er eller vil bli utsatt for. Omr\u00e5det har en funksjon som \u00f8kologisk korridor. Slike areal er viktige for dyr som skal forflytte seg mellom ulike leveomr\u00e5der. Omr\u00e5det som skal bygges ned har egenverdi med skog og kratt som gir habitatvariasjon. De negative konsekvensene er st\u00f8rst lokalt. Videre fremg\u00e5r det av nml. \u00a7 11 at tiltakshaver skal b\u00e6re kostnadene ved \u00e5 hindre eller begrense naturskadene ved tiltaket. Nml. \u00a7 12 krever at man fors\u00f8ker \u00e5 unng\u00e5 eller begrense skadene p\u00e5 naturmangfoldet gjennom valg av driftsmetoder, teknikk og lokalisering. Plan- og bygningsetaten vurderer at prinsippene i \u00a7\u00a7 8-12 er ivaretatt. Vurderingene har tatt innover seg den samlede belastningen \u00f8kosystemet er, eller vil bli utsatt for, jf. nml. \u00a7 10. Saksnummer PLAN-2022/20656 Side 10 av 14 Skole- og barnehage N\u00e6rmeste barneskole er S\u00f8r\u00e5sh\u00f8gda skole som ligger i gangavstand fra planomr\u00e5det. If\u00f8lge skolebruksplanen for Bergen kommune er det kapasitet p\u00e5 barneskolen. Det er ogs\u00e5 gang- avstand til R\u00e5 ungdomsskole og Nordahl Grieg videreg\u00e5ende skole. Skolebruksplanen gir videre: \u00abR\u00e5 skole har skole\u00e5ret 2020/2021 470 elever. Skolen har en normalkapasitet p\u00e5 450 elever. N\u00e5r ny ungdomsskole p\u00e5 S\u00f8reide st\u00e5r ferdig vil elevtallet p\u00e5 R\u00e5 ungdomsskole reduseres med over 50 prosent. Elevtallet p\u00e5 R\u00e5 skole vil da ligge p\u00e5 rundt 230 til 240 elever i perioden frem mot 2030.\u00bb S\u00f8reide ungdomsskole er under planlegging, og det forventes vedtak i plansaken i l\u00f8pet av 2025. Ytrebygda bydel har full barnehagedekning og det er flere barnehager i n\u00e6rheten av planomr\u00e5det. Barn og unges interesser St\u00f8rrelse p\u00e5 felles uteoppholdsareal har v\u00e6rt dr\u00f8ftet i prosessen. Det st\u00f8rste sammen- hengende uteoppholdsarealet ligger p\u00e5 dekke mellom bygningsvolumene. Omr\u00e5de regulert til naturomr\u00e5de (f_GN2), vil ogs\u00e5 v\u00e6re egnet for opphold og lek. Det kommer frem i merknader fra naboer at lekeplassen i Vestre Storheilia er i aktiv bruk. Sandsli Idrettshall og Sandslibanen ligger 1,5 km. vest for planomr\u00e5det. Med kort avstand til skoler og barnehager, samt flere lekeplasser og idrettsanlegg i gang- avstand fra planomr\u00e5det vurderes barn og unges interesser som ivaretatt. St\u00f8y I prosessen har bokvalitet, st\u00f8rrelse og utforming av leiligheter v\u00e6rt et tema. Planforslaget viser flere sm\u00e5, og ensidige belyste leiligheter, der flere leiligheter ogs\u00e5 ligger innenfor gul st\u00f8ysone. Det foresl\u00e5s tiltak for \u00e5 b\u00f8te p\u00e5 st\u00f8ysituasjonen, men grunnet beliggenheten inntil en fjellskr\u00e5ning foresl\u00e5s ni av 36 planlagte boenheter som ensidige belyste leiligheter. \u00c5tte av disse har lydniv\u00e5 ved fasade som gj\u00f8r at de ikke oppfyller krav om stille side. Fra st\u00f8yutredningen: \u00abDet er \u00e5tte boenheter med st\u00f8yutsatt fasade som ikke er gjennomg\u00e5ende og dermed i ikke oppn\u00e5r dette kriteriet. For disse er vestfasaden utformet med nisjer som gir hver boenhet en liten nordfasade med \u00e5pningsbart vindu hvor lydniv\u00e5 er tilfredsstillende (\u2264 55 dB (Lden)). Dette er i T-1442 definert som dempet fasade, og er anbefalt \u00e5 bare Benyttes i en mindre andel av boenhetene. For disse \u00e5tte boenhetene er man avhengig av at omfanget av bruken av dempet fasade som erstatning for stille side aksepteres.\u00bb En dempet fasade er i motsetning til en stille side en fasade hvor det er gjort lokale tiltak som reduserer lydniv\u00e5 for den enkelte boenhet eller st\u00f8yf\u00f8lsomme rom. Lydniv\u00e5et beregnes i fasadeplanet 2/3 h\u00f8yde opp foran et \u00e5pningsbart vindu og/eller balkongd\u00f8r. Grunnet terrenget og beliggenhet kan en mindre del av bebyggelsen aksepteres med denne l\u00f8sningen. Vi anbefaler imidlertid at flere leiligheter g\u00e5r over to plan slik at en kan oppn\u00e5 gjennomg\u00e5ende leiligheter og stille side, og f\u00e6rrest mulig leiligheter med dempet fasade. Vi anbefaler at antall ensidig belyste leiligheter med dempet fasade reduseres til fire. Saksnummer PLAN-2022/20656 Side 11 av 14 Figur 11: Utklipp fra st\u00f8yutredningen som viser st\u00f8y p\u00e5 fasade. Planomr\u00e5det er utsatt for veitrafikkst\u00f8y fra Steinsvikvegen. Bestemmelse 2.5.1.a sikrer at retningslinjer for st\u00f8y i arealplanlegging T-1442 legges til grunn for tiltak innenfor planomr\u00e5det. Kommuneplanens bestemmelser \u00a7 22 n\u00e5r det gjelder st\u00f8ykrav er ikke sikret i bestemmelsene, eksempelvis er det ikke sikret planl\u00f8sning og stille side. Selv om st\u00f8yrapporten er gitt juridisk virkning gjennom henvisning til bestemmelsene er det ikke tilstrekkelig \u00e5 vise til st\u00f8yrapporten. Grenseverdier for st\u00f8y m\u00e5 fastsettes i bestemmelsene, og avb\u00f8tende tiltak sikres. Klimaavtrykk Prosjektets p\u00e5virkning p\u00e5 natur og klima, eksisterende terreng og karbonlagre har v\u00e6rt et av temaene i planprosessen. Planforslaget krever omfattende terrenginngrep. I prosessen er omfanget av prosjektet redusert for \u00e5 begrense b\u00e5de naturinngrepet og behovet for masseh\u00e5ndtering. Resultatet fra beregningene viser at prosjektet har et samlet klimagassutslipp p\u00e5 7330 tonn CO2-ekv., som tilsvarer 970 kg CO2-ekv. /m2 BTA. Plan og bygningsetaten oppfordrer til bruk av fossilfrie/nullslipps anleggsplasser, og at kj\u00f8ret\u00f8y for betong- og massetransport b\u00f8r ha som m\u00e5l \u00e5 v\u00e6re utslippsfrie. Gjenbruk av materialer er ikke sikret i bestemmelsene. Det foresl\u00e5s at dette blir sikret s\u00e5 langt det lar seg gj\u00f8re ved gjennomf\u00f8ring av prosjektet. PBE anbefaler tradisjonelle bygningsmaterialer som mur og tre. Det vises for \u00f8vrig til vedlagt klimagassberegning. Planomr\u00e5det ligger innenfor konsesjonsomr\u00e5de for fjernvarme. Universell utforming Universell utforming legges til grunn for prosjektet. Dette er sikret i bestemmelse 2.1. Det vises til vedlagte illustrasjoner som kommer frem i planbeskrivelsen. Saksnummer PLAN-2022/20656 Side 12 av 14 Oppsummering av PBE sine hovedf\u00f8ringer for videre prosess: a. Grenseverdier for st\u00f8y og avb\u00f8tende tiltak m\u00e5 fastsettes i bestemmelsene. b. Boligene skal i hovedsak v\u00e6re gjennomg\u00e5ende. Inntil fire leiligheter kan aksepteres ensidig belyst med dempet fasade. c. Innvendige fellesarealer m\u00e5 sikres i bestemmelsene. d. Byggegrense mot Folldalsheia ved BB5, BB6 og BB7 endres til \u00e5 v\u00e6re i tr\u00e5d med illustrasjonsplan og illustrasjoner. e. Materialvalg og farger skal sikres i bestemmelsene. Det skal brukes avdempede jordfarger som skal variere mellom felt. Tradisjonelle bygningsmaterialer som mur og tre skal benyttes. Platekledde fasader kan kun brukes for mindre del av bebyggelsen. f. Areal avsatt til annen veigrunn, o_AVG skal v\u00e6re opparbeidet f\u00f8r bygningene tas i bruk. g. Det m\u00e5 stilles krav til bygge- og anleggsfasen vurdert opp imot forventete ulemper for omgivelsene. Vedtak: 2. I medhold av plan- og bygningsloven \u00a7 12-11, og i henhold til delegert myndighet, sendes f\u00f8lgende forslag til detaljregulering p\u00e5 h\u00f8ring og legges ut til offentlig ettersyn: a. Detaljregulering, Ytrebygda, Gnr. 120, Bnr. 59 mfl. Vestre Storheilia, Reguleringsplan, arealplan-ID 70270000 vist p\u00e5 plankart, datert 21.08.2024 b. Tilh\u00f8rende reguleringsbestemmelser, datert 27.08.2024. Plan- og bygningsetaten Aslaug Alen Avdelingsleder Tarje I. Wanvik Etatsleder Dette dokumentet er godkjent elektronisk. Vedlegg: Plankart, datert 21.08.2024 Saksnummer PLAN-2022/20656 Side 13 av 14 Reguleringsbestemmelser, datert 27.08.2024 Planbeskrivelse, datert 08.08.2024 Merknadsskjema, datert 03.07.2024 Merknader samlet Stedsanalyse, datert 07.06.2024 Illustrasjonsplan, datert 07.08.2024 Eksempel materialbruk, datert 07.06.2024 Minste uteoppholdsareal (MUA), datert 07.06.2024 Situasjonsplan med MUA, datert 02.07.2024 Etasjeplaner, datert 21.06.2024 Snitt og oppriss, datert 07.06.2024 Sol- og skyggeillustrasjoner, datert 07.06.2024 St\u00f8yrapport, datert 15.03.2024 Bergteknisk premissenotat, datert 18.10.2022 Bergteknisk unders\u00f8kelse, datert 05.03.2022 Naturmangfoldrapport, datert 02.05.2023 ROS-analyse, datert 21.05.2022 Skredfarerapport, datert 11.08.2022 Brannkonsept, notat og tegninger, datert 01.07.2024 Mobilitetsplan, datert 05.07.2022 Trafikkanalyse kryss Folldalsheia/Steinsvikvegen, datert 29.01.2020, revidert 18.02.2020 Trafikkanalyse Folldalen, datert 07.10.2022 Lengde og tverrprofil veg, datert 02.05.2024 RTP, datert 23.04.2024 Uttalelse fra BIR til RTP, datert 16.05.2024 VA-rammeplan med vedlegg, datert 01.03.2023 Uttalelse fra Bergen Vann, datert 03.04.2023 Uttalelse Bergen Vann, datert 29.02.2024 Kulturminnedokumentasjon, datert 19.08.2022 Uttalelse fra Byantikvaren, datert 10.03.2023 Klimagassbergening, datert 04.07.2024 Fullstendig dokumentoversikt og saksgang, se https://www.bergen.kommune.no/omkommunen/offentlig-innsyn/innsynplanogbyggesak saksnr: PLAN-2022/20656 H\u00f8yder p\u00e5 murer m\u00e5 fremkomme i fagnotatet Saksnummer PLAN-2022/20656 Side 14 av 14 "
}