{
  "dokument_id": "8d892d29-f3a1-5881-b101-9826ca853dbb",
  "doc_type": "case_attachment",
  "kommune": 4601,
  "tittel": "Klage fra Foreningen Bergen Sentrum 2050 datert 10.06.2023 med suppleringer",
  "url": "https://bergen.kommune.no/politikere-utvalg/api/fil/bk360/9876435/Klage-fra-Foreningen-Bergen-Sentrum-2050-datert-10-06-2023-med-suppleringer",
  "tekst": "Bergen Kommune Sendt pr. epost: postmottak@bergen.kommune.no DATO: 10.06.2023 OPPDATERT VERSJON MED VEDLEGG Klage p\u00e5 gyldigheten av vedtakene om \u00e5 godkjenne reguleringsplanene Kaigaten \u2013 Sandbrogaten (planID 65800000), Sandbrogaten \u2013 Eidsv\u00e5gtunnelen (planID 65810000) og Fl\u00f8yfjelltunnelen rigg- og anleggsomr\u00e5de, omr\u00e5dereguleringsplan (planID 70670000). Planene er laget p\u00e5 feilaktig og mangelfullt grunnlag. 1. Sammendrag Reguleringsplanene for Bybanen til \u00c5sane er basert p\u00e5 en mer enn 10 \u00e5r gammel KU der det var beskrevet en linje gjennom sentrum fra s\u00f8r til nord og at den skulle v\u00e6re eneste linje gjennom sentrum. Det var sagt uten forbehold at kollektivtrafikken mot Laksev\u00e5g skulle skje med buss og at en linje mot Dokken og Laksev\u00e5g derfor var uaktuell. Dette er n\u00e5 endret. N\u00e5 skal Bybanen gjennom sentrum omfatte et banedele ved Sj\u00f8mannsmonumentet og derfra skal det bygges linjer b\u00e5de mot \u00c5sane og mot Laksev\u00e5g. Dette er aldri planlagt i sammenheng eller konsekvensutredet, og loven krever derfor at det m\u00e5 lages en ny KU. Det er s\u00e5 sterke sammenhenger mellom banedelene at det vil v\u00e6re en alvorlig saksbehandlingsfeil \u00e5 lage og vedta to separate konsekvensutredninger slik kommunen foresl\u00e5r. Dette sammen med andre grove feil og mangler m\u00e5 medf\u00f8re at reguleringsplanene for \u00c5sanebanen blir ugyldige inntil de eventuelt kan baseres p\u00e5 en samlet KU for hele bybanel\u00f8sningen gjennom sentrum. Det \u00e5 l\u00e5se \u00c5sanelinjen til \u00e5 g\u00e5 i dagen p\u00e5 Torgalmenningen, Torget og Bryggen f\u00e5r mange konsekvenser for de \u00f8vrige offentlige planene for sentrum og Sandviken. Arealplanen for Dokken forutsetter Bybane, men hvis dagl\u00f8sningen blir gjennomf\u00f8rt, m\u00e5 bydelen vente i minst 25 \u00e5r f\u00f8r man har kollektivdekningen klar. Kommunedelplan for kollektiv vest viser foretrukket banetrase gjennom sentrum, men denne er i konflikt med Trafikkplan sentrum i Teatergaten, og l\u00f8sningen p\u00e5 denne konflikten krever at det bygges en biltunnel under Nordnes som verken er planlagt eller kostnadsberegnet. Bystyret vedtok i forbindelse med trafikkplanen at Torget skal gj\u00f8res bilfritt s\u00e5 raskt som mulig. Den raskeste m\u00e5ten vil v\u00e6re \u00e5 utbedre Fl\u00f8yfjellstunnelene s\u00f8r slik at det tillates toveistrafikk uavhengig av hva som skjer med den planlagte forlengelsen av tunnelene til Eidsv\u00e5g. Den valgte l\u00f8sningen med \u00e5 legge bybanen i tras\u00e9en for E39 gjennom Ytre Sandviken hindrer imidlertid denne muligheten for \u00e5 gj\u00f8re Torget bilfritt innen rimelig tid. Planen medf\u00f8rte ogs\u00e5 at kommunen ville bruke Saltimporttomten til rigg- og anleggsomr\u00e5de for steinmasser fra tunnelene, men det vil ikke v\u00e6re n\u00f8dvendig om man frikobler baneplanene fra riksveiplanene. Foreningen Bergen Sentrum 2050 c/o Agenda \u00d8konomi AS, Litle\u00e5svegen 53, 5132 NYBORG NO 929 023 978\u00b7 www.Bybanetunnel.no Alle de negative konsekvensene nevnt ovenfor vil v\u00e6re uunng\u00e5elige dersom kommunen bruker planene som grunnlag for tiltak som hindrer eller vanskeliggj\u00f8r bedre l\u00f8sninger for Bybanen gjennom sentrum. 2. Oppsettende virkning Denne klagen inkluderer en anmodning om \u00e5 gi klagen oppsettende virkning. Reguleringsplanen er vedtatt med knapt flertall etter et langvarig spill om byr\u00e5dsmakt i Bergen. Planene er konfliktfulle, og til tross for et intenst p\u00e5virkningsarbeid fra kommunens side, er det fortsatt et klart flertall blant byens innbyggere er motstandere av \u00e5 bygge en forstadsbane i dagen gjennom byens trange historiske sentrum. Unders\u00f8kelsen er gjennomf\u00f8rt 9. - 10. mai 23 av Respons Analyse for Bergens Tidende. Totalt 801 personer over 18 \u00e5r, som er bosatt i Bergen, ble spurt. Det foreligger et alternativ som er billigere, bedre og raskere \u00e5 realisere. Dette alternativet benevnes \u00abBybanetunnel\u00bb, og det er laget et godt planinitiativ for en enkel reguleringsbehandling. Man kan derfor rekke en minst like rask byggestart og langt tidligere ferdiggj\u00f8ring enn tilfellet er for dagalternativet. De mange negative samfunns\u00f8konomiske virkningen av dagalternativet kan ogs\u00e5 elimineres ved \u00e5 realisere Bybanetunnel. Til tross for denne \u00e5penbare forbedringsmuligheten, har byr\u00e5det hastverk med \u00e5 l\u00e5se den videre bybanebyggingen til de planene som ble vedtatt 31. mai. Ledende politikere b\u00e5de i kommunen og i fylket \u00f8nsker \u00e5 bruke planene som grunnlag for prosjektering, ekspropriasjoner og eventuelt andre investeringer allerede i innv\u00e6rende bystyreperiode. Bybanen Utbygging inngikk straks etter reguleringsvedtakene en kontrakt p\u00e5 prosjektering med en ramme p\u00e5 1,1 milliard kroner. P\u00e5 den m\u00e5ten vil man i praksis pr\u00f8ve \u00e5 hindre det nye bystyret i \u00e5 f\u00e5 innflytelse p\u00e5 valg av bybanel\u00f8sning for sentrum. Denne holdningen og pengebruken som l\u00e5ser opp fremtidige bystyrer og fylkesting er udemokratisk og h\u00f8rer ikke hjemme i Norge i 2023. Side 2 av 12 3. De overordnede planene som foreligger i dag, fraviker vesentlig fra det som var grunnlaget for konsekvensutredningen fra 2013. I 2013 tenkte man seg at det skulle komme bybane til Fyllingsdalen via Haukeland Sykehus med p\u00e5kobling til eksisterende linje ved Bystasjonen. Fra Loddefjord via Laksev\u00e5g og Dokken skulle trafikken avvikles med buss. Dette vises i figur 6.20 i konsekvensutredningen fra februar 2013. N\u00e5 planlegges det likevel en bane over Dokken med bro over Puddefjorden til Laksev\u00e5g. I kommunedelplanen for kollektivtrafikken mot vest (KDP vest) https://www.bergen.kommune.no/politikere-utvalg/api/fil/bk360/7057970/Kollektivplan-KDP- Bergen-vest-16-11-2022 blir den sentrale strekningen av korridor 5 prioritert. Korridor 5 er fagbetegnelsen p\u00e5 linjen fra sentrum via N\u00f8stet, Dokken, Laksev\u00e5g og Nyg\u00e5rd til Loddefjord. Den prioriterte strekningen g\u00e5r fra Sj\u00f8mannsmonumentet via Teatergaten til N\u00f8stet og Dokken. Det heter i planen: Korridor 5 g\u00e5r i en effektiv linje fra Bergen sentrum til Loddefjord, via Dokken og Laksev\u00e5g. Hensikten med denne korridoren har v\u00e6rt \u00e5 legge til rette for en bybanetras\u00e9 som b\u00e5de kan gi rask transport for reisende fra Loddefjord og st\u00f8tte opp om byutviklingen p\u00e5 Dokken og Laksev\u00e5g. Det legges med andre ord opp til at Bybanen i sentrum av Bergen skal g\u00e5 slik kartet nedenfor viser. Side 3 av 12 Bybanedelet vil komme p\u00e5 Torgalmenningen rett ved siden av Sj\u00f8mannsmonumentet slik fotomontasjen p\u00e5 neste side viser: Side 4 av 12 4. Konsekvensanalysen for bybane i Bergen sentrum kan ikke deles opp Bygging av linjer for forstadsbaner med investeringskostnader p\u00e5 mer enn 750 millioner kr omfattes av tiltak som alltid skal ha planprogram eller melding og konsekvensutredning. Uavhengig av investeringskostnadene skal dessuten alle planer for forstadsbaner konsekvensutredes dersom tiltaket kan f\u00e5 vesentlige virkninger. B\u00e5de for byggetrinn 5 (\u00c5sanebanen) og for byggetrinn 6 (Laksev\u00e5gbanen) overstiger investeringene dette kravet med god margin. P\u00e5 grunn av selvp\u00e5lagt tidspress med \u00e5 f\u00e5 vedtatt reguleringsplanene for \u00c5sanebanen, pr\u00f8ver imidlertid kommunen \u00e5 omg\u00e5 kravet en ny KU med \u00e5 dele opp analysen i to uavhengige utredninger. For byggetrinn 5 har man basert seg p\u00e5 den mer enn 10 \u00e5r gamle KU-en med store feil og mangler, og for byggetrinn 6 sier kommunen at man vil lage en ny KU en gang f\u00f8r anleggsstart. Valg av dagl\u00f8sning for byggetrinn 5 medf\u00f8rer at ogs\u00e5 byggetrinn 6 m\u00e5 g\u00e5 i dagen. Dette skyldes at det ikke er mulig \u00e5 lage et fornuftig tunnelinnslag i omr\u00e5det Torget/Torgallmenningen. Den eneste muligheten er \u00e5 bygge et bybanedele rett ved siden av Sj\u00f8mannsmonumentet. Det er ogs\u00e5 mange andre avhengigheter mellom tras\u00e9valget for \u00c5sanebanen og Laksev\u00e5gbanen og trikset med \u00e5 dele opp KU-en vil medf\u00f8re at mange konsekvenser ikke vil bli belyst. 5. Eksempler p\u00e5 plankonflikter som f\u00f8lger av at linjen mot Dokken ikke er konsekvensutredet sammen med dagl\u00f8sningen for \u00c5sanebanen. I trafikkplan for Sentrum som nylig ble vedtatt, https://www.bergen.kommune.no/politikere- utvalg/api/fil/bk360/7173649/Framstilling-Bergenhus-Trafikkplan-sentrum-temaplan-sluttbehandling legges det opp til l\u00f8sning der Teatergaten skal v\u00e6re en Hovedgate slik figuren nedfor viser. Side 5 av 12 Sammenholdt viser de to planene konfliktpunktet i Teatergaten der trafikkplanen forutsetter at gaten brukes som hovedgate for biltrafikk, mens KDP kollektiv vest vil bruke den samme gaten til bybane med holdeplass nettopp i Teatergaten. Koblingen mellom KDP kollektiv vest og trafikkplanen er dr\u00f8ftet p\u00e5 side 22 i dokumentet \u00abMobilitetsstrategi for Dokken\u00bb som ble lagt fram i forbindelse med arealstrategien for Dokken og som ble politisk behandlet i vinter. Dokumentet var en del av kunnskapsgrunnlaget for saken. https://drive.google.com/file/d/1_jZ-aKHHe2r3vjK51rKkjYeMB3WhKC7L/view Side 6 av 12 Bildene og sitatene viser at valget av dagl\u00f8sning for \u00c5sanebanen over Torget og Bryggen medf\u00f8rer et plankaos der andre sentrumsplaner legges fram til politisk behandling uten at de er koordinert. I arealstrategien vises f\u00f8lgende hovedkart for Dokken med byplangrep: Kartet viser at Bybanen skal g\u00e5 gjennom planomr\u00e5det, og n\u00f8kkeltallene illustrerer at det er viktig at banen kommer raskest mulig. I denne sammenheng er det verd \u00e5 merke seg at Dokkenplanen legger opp til at bydelen skal bli tiln\u00e6rmet bilfri, og at omr\u00e5det blir liggende i en bakevje n\u00e5r det gjelder busstransport. Dette siste skyldes at bussene fra vest bruker tunnelen gjennom Nyg\u00e5rdsh\u00f8yden for \u00e5 komme raskest mulig til sentrum. Valg av dagl\u00f8sningen for \u00c5sanebanen medf\u00f8rer at banen til Dokken i beste fall kan realiseres om 25 \u00e5r. Dette skyldes at banen er planlagt \u00e5 komme etter at \u00c5sanebanen er ferdig og den igjen kan ikke realiseres f\u00f8r Fl\u00f8yfjellstunnelene er forlenget til Eidsv\u00e5g. Deretter er planen at man skal begynne p\u00e5 strekningen mot Dokken, men der er man igjen avhengig av \u00e5 vente p\u00e5 ferdigstillelse av et annet veiprosjekt \u2013 nemlig Nordnestunnelen. Denne biltunnelen er som kjent verken planlagt eller finansiert. Side 7 av 12 6. Tras\u00e9valget i Ytre Sandviken er gjort uten at alternativer er utredet I Ytre Sandviken planlegges det \u00e5 bruke veitras\u00e9en for E39 fra Sandviken Sykehus til NHH til bybane. Denne planen medf\u00f8rer behov for en forlengelse av Fl\u00f8yfjellstunnellene til Eidsv\u00e5g, og dette arbeidet m\u00e5 ferdigstilles f\u00f8r banen kan bygges. Det er ikke utredet alternativer for \u00e5 bygge \u00c5sanebanen etappevis til NHH p\u00e5 en slik m\u00e5te at man kan unng\u00e5 \u00e5 bruke veigrunnen i Ytre Sandviken. Da vil man kunne utsette resten av \u00c5sanebanen, og man kan bruke den tiden som er n\u00f8dvendig p\u00e5 forlengelsen av Fl\u00f8yfjellstunnelene slik at man ikke beh\u00f8ver \u00e5 bruke Saltimporttomten som utskipningsterminal for steinmasser. Denne terminalen vil gi store helseplager for mer enn 800 beboere i n\u00e6romr\u00e5det, og dette er ikke konsekvensutredet i det hele tatt. Dette nye alternativet vil spare tid slik at banen til NHH kan \u00e5pnes mer enn 5 \u00e5r tidligere enn ved den l\u00f8sningen som er vist i planen. Tidsbesparelsen vil ha stor samfunns\u00f8konomisk verdi. I forbindelse med den politiske behandlingen av trafikkplanen ble det vedtatt at Torget skulle stenges for biltrafikk s\u00e5 snart som mulig. Ved \u00e5 utbedre Fl\u00f8yfjellstunnelene S\u00f8r slik at de kan tillate toveistrafikk separat fra forlengelsen til Eidsv\u00e5g, vil man kunne oppn\u00e5 dette langt tidligere enn ved \u00e5 f\u00f8lge de foreliggende planene. En annen konsekvens av \u00e5 gj\u00f8re bybanebyggingen for fase 1 til NHH uavhengig av E39, vil v\u00e6re hvem som skal b\u00e6re kostnadene ved forlengelsen av Fl\u00f8yfjellstunnelene til Eidsv\u00e5g. I transportetatenes forslag til revisjon av Norsk Transportplan er denne forlengelsen kostnadsberegnet til 5,6 milliarder kroner. Ved \u00e5 utsette denne investeringen vil Staten m\u00e5tte ta regningen alene. Bompengebelastningen vil da reduseres med mellom 2,8 milliarder og 1,7 milliarder avhengig av om statens bidrag blir 50% eller 70%. Dette vil ha stor betydning for Vestland Fylkeskommune som allerede sliter med store garantier for l\u00e5neopptak med prim\u00e6r sikkerhet i fremtidige bompenger. 7. Opplegg og program for den nye KU-en. Det er mest hensiktsmessig \u00e5 ha flere alternativer n\u00e5r man lager en konsekvensutredning. En analyse med bare et 0-alternativ vil ikke f\u00e5 fram konsekvensene p\u00e5 en like god m\u00e5te. Det anbefales derfor at den nye KU-en vurderer en underjordisk Y-l\u00f8sning i sentrum opp mot dagl\u00f8sningens Y fra Kaigaten til Sandbrogaten med tillegg av en daglinje til N\u00f8stet. Det foreligger et planinitiativ for tunnell\u00f8sningen med navn Bybanetunnel. Initiativet ble nektet framlagt til politisk behandling, men det spilte egentlig ingen rolle, for den politiske situasjon i Bergen kommune var og er fullstendig fastl\u00e5st i innev\u00e6rende bystyreperiode. Vedlegg 1 til denne klagen er planinitiativet som var datert og sendt inn til kommunen den 23/9 2022. Det er ogs\u00e5 tatt med som vedlegg 2 en bekreftelse p\u00e5 gjennomf\u00f8rbarheten av forslaget. Rapporten er f\u00f8rt i pennen av professor Amund Bruland ved NTNU. En overordnet skisse for Y l\u00f8sningen basert p\u00e5 tunnel er vist nedenfor: Side 8 av 12 Konsekvensanalysen skal v\u00e6re grunnlag for regulering av begge de alternative l\u00f8sningene. Omr\u00e5det i sentrum som skal reguleres framg\u00e5r av kartet nedenfor. Omr\u00e5de for reguleringsplaner Svart: Ferdig regulert Tynn r\u00f8d g: Ferdig regulert under bakken : M\u00e5 reguleres for dagl\u00f8sningen ( bakken og tunnelutl\u00f8pene m\u00e5 reguleres opp\u00e5 bakken) Gr\u00f8nt: R\u00f8dt: M\u00e5 reguleres for Bybanetunnel ( ) Side 9 av 12 Programmet for KU-en b\u00f8r utarbeides s\u00e5 raskt som s\u00e5 raskt som mulig. Dersom de offentlige akt\u00f8rene fortsatt somler, b\u00f8r programmet utarbeides og legges ut p\u00e5 h\u00f8ring av en privat forslagsstiller. H\u00f8ringsfristen m\u00e5 da settes lang nok til at det nye bystyret og det nye fylkestinget kan gi sine h\u00f8ringssvar etter betryggende behandling. Programmet m\u00e5 inkludere et opplegg for utredning av de viktige samfunns\u00f8konomiske kostnadene for dagl\u00f8sningen som kommer i tillegg til de direkte investeringene: Tap n\u00e6ringsdrivende Kaigaten - Sandbrogaten. Tap n\u00e6ringsdrivende Sj\u00f8mannsmonumentet - N\u00f8stet. Bruk av gategrunn i sentrum i 100 \u00e5r D\u00e5rlig publikumsdekning i Fjellsiden, Skuteviken og \u00d8vre Sandviken Forsinkelse p\u00e5 oppstart fra sentrum til NHH med 5 \u00e5r eller mer. Forsinkelse p\u00e5 oppstart av bane til N\u00f8stet med minst 15 \u00e5r. Forsinkelse med \u00e5 gj\u00f8re Torget bilfritt. Helseplager for beboerne i omr\u00e5det rundt Saltimporttomten. Av disse konsekvensene vil det nok v\u00e6re forsinkelsen med banel\u00f8sning til Dokken som f\u00e5r st\u00f8rst samfunns\u00f8konomisk betydning. N\u00e5r en forsinket banel\u00f8sning er \u00e5rsak til at hele byutviklingsprosjektet f\u00e5r vanskeligheter, kan det ikke neglisjeres. Ogs\u00e5 tap for n\u00e6ringsdrivende og bruk av gategrunn i 100 \u00e5r vil telle negativt i samfunnsregnskapet med flere milliarder. Tapet i anleggsperioden for n\u00e6ringslivet p\u00e5 strekningen Kaigaten \u2013 Sandbrogaten alene er beregnet av KVC til mer enn 4 milliarder. Selve konsekvensutredningen b\u00f8r utarbeides av Vestland fylkeskommune som ogs\u00e5 skal v\u00e6re byggherre. P\u00e5 den m\u00e5ten vil det fylkeskommunale \u00abeierskapet\u00bb til reguleringsplanene sikres, og man kan foreta et opplyst valg f\u00f8r investeringsbeslutning. Arbeidet med KU-en kan utf\u00f8res av prosjektorganisasjonen Bybanen Utbygging slik at det kan v\u00e6re med p\u00e5 \u00e5 sikre en minimumsaktivitet til \u00e5 beholde noen n\u00f8kkelpersoner i organisasjonen. 8. Rettslig grunnlag for kravet om ny og dekkende konsekvensutredning. Det g\u00e5r klart fram av det som er vist ovenfor at den gamle konsekvensutredningen fra 2013 ikke beskriver det som er dagens overordnede plan for Bybanen gjennom sentrum. KU fra 2013 var kun ment som et grunnlag for hvilken trase for \u00c5sanebanen det skulle lages reguleringsplan for. Det heter i innledningen fra 2013: Foreliggende konsekvensutredning er en sammenstilling og vurdering av ulike trasealternativer for byggetrinn fire, mellom Bergen sentrum og \u00c5sane. I henhold til planprogram, vedtatt av Byr\u00e5det i Bergen 28.6.2012, skal denne p\u00e5 h\u00f8ring f\u00f8r Bergen Bystyre skal ta stilling til hvilken trase det skal lages reguleringsplan for. Forskrift om konsekvensutredninger tr\u00e5dte i kraft i 2017, og tidligere utredninger fulgte neppe de samme kravene. KU-en ble i 2014 godkjent som grunnlag for tiltaket, men denne godkjenningen ble opphevet av Bergen bystyre i et m\u00f8te 20. april 2016, sak 88-16. Med andre ord foreligger det ikke noen godkjent KU for bybanen til \u00c5sane i det hele tatt. Til tross for dette, bruker kommunen en unntaksbestemmelse i forskrift om konsekvensutredninger for \u00e5 slippe \u00e5 lage ny KU slik loven krever. Unntaksbestemmelsen lyder slik: Side 10 av 12 Unntatt fra dette er reguleringsplaner der det konkrete tiltaket er konsekvensutredet i en tidligere plan og der reguleringsplanen er i samsvar med denne tidligere planen \u00c5sanebanen er ikke konsekvensutredet i en tidligere reguleringsplan, slik man m\u00e5 forst\u00e5 lovteksten, men kommunen vil kanskje hevde at tiltaket er utredet i en tidligere omr\u00e5deplan eller kommunedelplan. Til det er det \u00e5 si at KU av 2013 bare dekket underlaget for tras\u00e9valget, og at den ikke ble laget som del av noen tidligere plan slik unntaksbestemmelsen krever. Dette gjelder uansett hvilket niv\u00e5 av plan man har i tankene. I EU retten skiller man mellom konsekvensutredninger for overordnede planer og for detaljreguleringer, mens Norge har \u00e9n forskrift som skal dekke begge disse tilfellene. Hvis vi hadde hatt samme system som EU, ville den uklarheten som kommunen har benyttet seg av, kanskje v\u00e6rt unng\u00e5tt. Norsk lov er imidlertid underordnet EU retten p\u00e5 dette omr\u00e5det. Mange sp\u00f8rsm\u00e5l er ikke dekket i KU av 2013 i det hele tatt, og i tillegg kommer det faktum om at forutsetningene for utredningen ikke lenger samsvarer med dagens planer. Med andre ord kan ikke utredningen brukes som et argument for \u00e5 slippe \u00e5 lage ny KU. Framgangsm\u00e5ten er s\u00e5 feil at statsforvalter m\u00e5 vurdere om det er brudd p\u00e5 \u00a7 32-8a i Plan- og bygningsloven. Overtredelsesgebyr for brudd p\u00e5 reglene om konsekvensutredninger Den som fremmer forslag til reguleringsplan eller tiltak og planer etter annet lovverk, kan ilegges overtredelsesgebyr dersom den forsettlig eller uaktsomt: a. unnlater \u00e5 f\u00f8lge krav til konsekvensutredning som er gitt i bestemmelser i eller i medhold av denne lov, eller b. gir uriktige eller villedende opplysninger i konsekvensutredningen. ....... Dersom planmyndigheten eller annen ansvarlig myndighet er forslagsstiller, ilegger departementet overtredelsesgebyr Den villedende opplysningen er at kollektivtransporten vestover skulle g\u00e5 med buss og ikke bane. 9. Oppsummering Rettslig sett er reguleringsplanene laget uten KU fordi godkjenningen av KU 2013 som grunnlag for planene ble opphevet, slik at KUen ble det juristene kaller en nullitet i forhold til reguleringsplanene. I tillegg var den sv\u00e6rt mangelfull og p\u00e5 viktige omr\u00e5der direkte villedende. Denne klagen gjelder gyldigheten av vedtakene som Bergen Bystyre gjorde den 31. mai om \u00e5 godkjenne reguleringsplanene for \u00c5sanebanen. Ugyldigheten m\u00e5 vedvare inntil kommunen har laget, h\u00f8rt og vedtatt en ny KU som dekker reguleringsplanene i Bergen sentrum (inkludert linjen til N\u00f8stet) og planene i Sandviken. Effekten av at planene eventuelt blir erkl\u00e6rt ugyldige vil f\u00e5 mindre betydning, dersom Bergen kommune og Vestland fylkeskommune tillates \u00e5 starte detaljprosjektering, gjennomf\u00f8re ekspropriasjoner eller gj\u00f8re andre investeringer p\u00e5 grunnlag av planene i den perioden klagen er under behandling. Derfor m\u00e5 klagen gis oppsettende virkning. Et viktig moment i denne forbindelse er at flere akt\u00f8rer vurderer \u00e5 g\u00e5 til s\u00f8ksm\u00e5l for \u00e5 f\u00e5 fastsl\u00e5tt ugyldigheten av planvedtakene. Oppsummert gjelder dette brevet: Side 11 av 12 I. Krav om at vedtakene om \u00e5 godkjenne de tre reguleringsplanene Kaigaten \u2013 Sandbrogaten (planID 65800000), Sandbrogaten \u2013 Eidsv\u00e5gtunnelen (planID 65810000) og Fl\u00f8yfjelltunnelen rigg- og anleggsomr\u00e5de omr\u00e5dereguleringsplan (planID 70670000) kjennes ugyldig. II. Krav om at denne klagen gis oppsettende virkning til den er rettslig avklart. III. Krav om at det vurderes om Bergen kommune skal ilegges overtredelsesgebyr i henhold til Plan- og bygningsloven \u00a7 32-8a. Klagen er stilet til kommunen som skal gi sine kommentarer f\u00f8r den oversendes statsforvalteren til behandling. Statsforvalteren i Vestland vil v\u00e6re inhabil i saken p\u00e5 grunn av tidligere avgj\u00f8relser til fordel for dagl\u00f8sningen, s\u00e5 saken m\u00e5 behandles hos en annen statsforvalter, fortrinnsvis fra en annen landsdel enn Vestlandet. Med vennlig hilsen Foreningen Bergen Sentrum 2050 www.bybanetunnel.no Karsten Aubert Styrets leder Telefon 4114 6666, epost ka@daimyo.no Vedlegg 1 Planinitiativ for Bybanetunnel Vedlegg 2 Kvalitetssikring av gjennomf\u00f8rbarheten for Bynanetunnel Side 12 av 12 Vedlegg 1 Planinitiativ, Tunnel for Bybanen til \u00c5sane gjennom Bergen sentrum P\u00e5 vegne av initiativtaker, Foreningen Bergen Sentrum 2050 (BS2050), oversendes planinitiativ for etablering av tunnel for Bybanen til \u00c5sane gjennom Bergen sentrum. Planinitiativet beskriver rammer og prosess for detaljregulering av en alternativ tras\u00e9 for bybanen til Norges Handelsh\u00f8yskole (NHH) gjennom sentrum. Initiativtaker anmoder med dette om \u00e5 bli innkalt til et oppstartsm\u00f8te med kommunen. Planinitiativets hovedtrekk Bakgrunnen for planinitiativet er \u00f8nsket om \u00e5 bygge bybanen til \u00c5sane (kalt \"\u00c5sanebanen\") \u2022 uten en anleggsfase som gj\u00f8r omfattende skade p\u00e5 Bergen sentrum i en \u00e5rrekke, \u2022 uten en driftsfase som i 60-70 \u00e5r vil l\u00e5se vesentlige deler av det unike Bergen sentrum inklusiv Torget og Bryggen til \u00e5 v\u00e6re trafikk\u00e5rer for persontransport av millioner av mennesker hvert \u00e5r, \u2022 uten den kostnadsmessige usikkerhet som er knyttet til omfattende anleggsvirksomhet i de historiske delene av Bergen sentrum, \u2022 uten de vesentlige ulemper som har v\u00e6rt bakgrunn for tidligere utredede tunnelalternativer. Planinitiativet gjelder f\u00f8rste del av \u00c5sanebanen, som i denne planen baseres p\u00e5 en tunnell\u00f8sning i stedet for den s\u00e5kalte dagl\u00f8sningen. Denne f\u00f8rste delen er lagt opp p\u00e5 en m\u00e5te som gj\u00f8r den uavhengig av Statens vegvesens prosjekt for Fl\u00f8yfjellstunnelen. De utfordringene som gjelder Statens vegvesens prosjekt og bybanetras\u00e9en gjennom \u00c5sane er her knyttet til den andre delen av \u00c5sanebanen. Disse utfordringene og konfliktene vil derfor ikke forsinke gjennomf\u00f8ringen av denne f\u00f8rste delen. For \u00e5 f\u00e5 en meningsfylt oppdeling mellom de to delene av bybaneprosjektet til \u00c5sane, legger denne planen opp til et f\u00f8rste byggetrinn som omfatter bybane til Norges Handelsh\u00f8yskole (NHH). Andre byggetrinn vil da omfatte resten av \u00c5sanebanen. I denne planen er det siste stykket ut til NHH lagt i tunnel, slik at det blir mulig \u00e5 n\u00e5 ut dit f\u00f8r Fl\u00f8yfjellstunnelen blir forlenget og f\u00f8r motorveien gjennom ytre Sandviken stenges. Det vil deretter selvsagt v\u00e6re mulig \u00e5 g\u00e5 direkte videre med resten av \u00c5sanebanen dersom forutsetningene for det har kommet p\u00e5 plass i mellomtiden. Planen for f\u00f8rste byggetrinn kjennetegnes ved at \u2022 den unng\u00e5r de forholdene som truer dagl\u00f8sningen med forsinkelse, \u2022 tunneler legges i fast fjell med velkjent geologi. P\u00e5 strekningen inne i Fl\u00f8yfjellet og videre nordover ligger banen godt over havets overflate. P\u00e5virkning p\u00e5 grunnvannsniv\u00e5 er vurdert \u00e5 v\u00e6re liten og kontrollerbar, og linjef\u00f8ring og teknisk utf\u00f8relse er valgt slik at skader p\u00e5 bebyggelse og verneverdig grunn unng\u00e5s, \u2022 tunnelen krysser over jernbanetunnelen og unng\u00e5r dermed dagl\u00f8sningens konflikt med Bane Nor om kollisjon med dagl\u00f8sningens tunnel fra Sandbrogaten, \u2022 l\u00f8sningen er over to milliarder kroner billigere enn dagl\u00f8sningen, \u2022 den gj\u00f8r det ikke n\u00f8dvendig \u00e5 bruke Saltimporttomten til utskiping av steinmasser, \u2022 den gir vesentlig bedre publikumsdekning av Fjellsiden nord og av boligomr\u00e5der ved sj\u00f8siden ute i Sandviken, \u2022 den har bedre publikumsdekning av Bryggen og \u00e5pner muligheter for bedre dekning av Bergen sentrum, \u2022 den verner Verdensarvstedet Bryggen og medf\u00f8rer ikke vesentlige kulturhistoriske utfordringer. Den rommer dermed ikke fare for arkeologiske konflikter, \u2022 den gir publikum adgang til \"Bergens best bevarte hemmelighet\", nemlig ruinene av r\u00e5dhus og vinstue fra begynnelsen av 1300-tallet under Rosenkrantz parkeringshus, med utgang til middelalderens torg, \u2022 den inneb\u00e6rer ikke riving av bevaringsverdige bygninger, \u2022 den \u00e5pner for en hensiktsmessig, helhetlig videre planlegging av bybaneutbygging mot Dokken, Laksev\u00e5g og Bergen vest, \u2022 den viser en l\u00f8sning som i motsetning til dagalternativet, ikke har negative effekter ved en \u00f8kt frekvens p\u00e5 togavganger, \u2022 den muliggj\u00f8r utarbeidelsen av en attraktiv gatebruksplan for store deler av Bergen sentrum, med \u00f8kt arealtilgang for fremtidig byvekst og publikumskapasitet i sentrum. Planen er utarbeidet av foreningen Bergen Sentrum 2050 i samarbeid med Bryggengruppen, som i flere \u00e5r har arbeidet med \u00e5 utvikle hensiktsmessige tunnell\u00f8sninger som verner Verdensarvstedet Bryggen. Planen muliggj\u00f8r to ulike utl\u00f8p av tunnelen, ett mulig utl\u00f8p til Peter Motzfeldts gate og ett mulig utl\u00f8p p\u00e5 hj\u00f8rnet av Marken og Str\u00f8mgaten. Bryggengruppen har utviklet alternativet med utl\u00f8p ved Peter Motzfeldts gate, mens foreningen Bergen Sentrum 2050 har utviklet alternativet med utl\u00f8p ved Marken/Str\u00f8mgaten. Dette planinitiativet, p\u00e5 vegne av foreningen Bergen Sentrum 2050, benytter s\u00e5ledes det siste utl\u00f8psalternativet. Arbeidet med l\u00f8sningene er gjort av fagfolk som representerer sentrale fagomr\u00e5der. Arbeidet er utf\u00f8rt uten honorering. 1. Bakgrunn for planinitiativet Initiativtaker \u00f8nsker \u00e5 bidra til en realisering av bybanen til \u00c5sane gjennom \u00e5 regulere en effektiv og milj\u00f8vennlig tunnell\u00f8sning gjennom sentrum og Sandviken. Denne tunnell\u00f8sningen er ikke utredet i tidligere gjennomf\u00f8rte alternativsvurderinger som er forelagt bystyret for beslutning. Relevante fagkyndige har vurdert at alternativet kan gjennomf\u00f8res raskere og til en mye lavere pris enn tidligere lanserte tunnelalternativer, og til en vesentlig lavere pris enn dagl\u00f8sningen som ble vedtatt av bystyret 15.12.21. Alternativet skal gj\u00f8re Bryggen bil- og banefri, muliggj\u00f8re bevaring og ikke minst sikre videreutvikling av de kvalitetene som Bergen sentrum har. Et viktig motiv for \u00e5 utvikle et nytt tunnelalternativ er bekymring for at det vedtatte dagalternativet vil f\u00e5 store, skadelige konsekvenser for Bergen sentrum. Sentrumskjernen er allerede trang og s\u00e5rbar, og mest mulig av trafikken er i dag fors\u00f8kt ledet utenom sentrum, blant annet gjennom Fl\u00f8yfjellstunnelen. For vedtatt tras\u00e9 for dagalternativet er derimot motsatt strategi valgt; bybanen skal g\u00e5 gjennom sentrumsgatene, Torget og Bryggen. Bekymringen har ogs\u00e5 blitt enda st\u00f8rre etter hvert som nye usikre forhold ved dagl\u00f8sningen har dukket opp. Et annet betydelig moment er at dagalternativets anleggsfase vil medf\u00f8re omfattende skadevirkninger for n\u00e6ringsvirksomhet og \u00f8vrig arealbruk i Bergen sentrum, inkl. Torget og Bryggen. Dette vil ikke bare ramme de som ber\u00f8res direkte, men ogs\u00e5 medf\u00f8re store ringvirkninger for blant annet til reiselivsn\u00e6ringen. Noe vil v\u00e6re s\u00e5 direkte m\u00e5lbart at det kan n\u00e5s av en kompensasjonsordning, men mye vil v\u00e6re indirekte virkninger og dermed ikke v\u00e6re mulig \u00e5 registrere p\u00e5 enkeltpersoner og -bedrifter. Videre vil ogs\u00e5 driftsfasen, som strekker seg over flere ti\u00e5r, medf\u00f8re konsekvenser for blant annet folkelige aktiviteter med bred appell b\u00e5de lokalt og internasjonalt. Selv om det er vanskelig \u00e5 m\u00e5le, er det viktig at det foretas en samfunns\u00f8konomisk vurdering som ogs\u00e5 tar sikte p\u00e5 \u00e5 f\u00e5 med slike eksterne virkninger, i tillegg til en generell kvalitetssikring av beslutningsgrunnlaget for valg mellom de foreliggende alternativene. Vi anmoder derfor om en ekstern kvalitetssikring (KS2) som kan ivareta alle disse forholdene. Dersom man regulerer to tras\u00e9er parallelt, st\u00e5r man tryggere i forhold til \u00e5 opprettholde fremdrift ved beslutning om finansiering. Dersom KS2 avdekker svakheter ved utredningen for dagl\u00f8sningen, risikerer Bergen redusert statlig bidrag til utviklingen av bybanen. Et annet argument for initiering av en parallell prosess for et nytt tunnelalternativ, er at alternativet i vesentlig mindre grad avhenger av det som skjer med utbedring eller forlengelse av Fl\u00f8yfjellstunnelen. Her vises det spesielt til at dagalternativet krever at Statens vegvesen utf\u00f8rer omfattende arbeider p\u00e5 Fl\u00f8yfjellstunnelen f\u00f8r anleggsarbeid som stenger Bryggen kan igangsettes. Det er ikke penger til dette arbeidet i innev\u00e6rende veiplanperiode. Det fryktes at det vil f\u00f8re til forsinkelser p\u00e5 flere \u00e5r. Tunnelalternativet som her presenteres, muliggj\u00f8r en tras\u00e9 helt til NHH uten \u00e5 v\u00e6re avhengig av forlengelsen av Fl\u00f8yfjellstunnelen. Initiativtaker mener dette er en vesentlig bedre l\u00f8sning enn \u00e5 m\u00e5tte stoppe banen ved Amalie Skrams vei inntil Statens vegvesen har fullf\u00f8rt forlengelsen av Fl\u00f8yfjellstunnelen. Det anmerkes ogs\u00e5 at alternativet synes \u00e5 gi et bedre samvirke med busstilbudet. Dette, samt en betydelig redusert arealbruk i et sentrum med knappe arealer, er noen av flere langsiktige perspektiver p\u00e5 byutviklingen i Bergen som i dagalternativet synes \u00e5 v\u00e6re undervurdert. Hensikten med \u00c5sanebanen er at Bergen skal vokse. Med \u00f8kt innbyggertall m\u00e5 det p\u00e5regnes flere brukere i sentrum med f\u00f8lgende \u00f8kt arealbehov. Det fremst\u00e5r uheldig at dagl\u00f8sningen beslaglegger store arealer i sentrum som kunne v\u00e6rt tilgjengeliggjort gjennom en ny gatebruksplan. Bergen sentrum er kompakt, hvor s\u00e6rlig omfanget av flate og mer universelt tilgjengelige arealer er begrenset. Tras\u00e9valg b\u00f8r skje med lang tidshorisont. Initiativtaker h\u00e5per med dette at planinitiativet oppfattes som et konstruktivt innspill til videre prosess, med forslag til gode l\u00f8sninger p\u00e5 faktiske problemer og usikkerheter. 2. Planforslaget Planforslaget omfatter f\u00f8rste del av ny bybanetras\u00e9 fra Bergen sentrum til \u00c5sane: Fra Kaigaten til NHH. 2.1 Forslag til tras\u00e9 \u2013 f\u00f8rste del Initiativtaker har utredet en helt ny tunneltras\u00e9 fra Bergen sentrum (Kaigaten) til NHH som ikke er vurdert i tidligere gjennomf\u00f8rte utredninger. Dette er en tras\u00e9 som g\u00e5r i fast fjell med kjente geologiske forhold, som vil ligge s\u00e5 h\u00f8yt at den krysser over jernbanetunnelen. P\u00e5virkning p\u00e5 grunnvannsniv\u00e5 vil v\u00e6re liten og kontrollerbar, og linjef\u00f8ring og teknisk utf\u00f8relse er valgt slik at skader p\u00e5 bebyggelse og verneverdig grunn unng\u00e5s. Forslaget inneb\u00e6rer boring med tunnelboremaskin (TBM) av to parallelle l\u00f8p i undergrunnen fra N\u00f8stet frem til Amalie Skrams vei (Sandviken), og med enten en konvensjonelt drevet tunnel videre til endestopp ved NHH, eller ogs\u00e5 her to TBM-tunneler. Koblingen mot eksisterende bybane skjer ved Nonneseter/ Jernbanestasjonen. Tras\u00e9en svinger nord\u00f8stover foran jernbanestasjonen og inn i en konvensjonelt drevet tunnel som g\u00e5r ned i fjellet \u00f8st for Marken, n\u00e6r Str\u00f8mgaten, frem til de to TBM-borede l\u00f8pene. Siden det alt vesentlige av tunnelene har et forl\u00f8p som er velegnet for bruk av tunnelboremaskin, oppn\u00e5s en s\u00e6rlig rask fremdrift og med vesentlig mindre uttak av masse. Ill. 1. Forslag til ny tras\u00e9 i tunnel, oversiktskart s\u00f8r. Utarbeidet av initiativtaker BS2050. Ill. 2. Forslag til ny tras\u00e9 i tunnel, oversiktskart nord. Utarbeidet av initiativtaker BS2050. Il. 3. Bane i Str\u00f8mgaten og tunnelinnslag \u00f8st for Marken. Il. 4. Fotomontasje av tunnelinnslag. Il. 5. P\u00e5kobling av TBM tunnel. 3D illustrasjon. Sentrumsdekningen for pendeltog fra nord til syd kan forbedres ved at \u00c5sanebanen, etter \u00e5 ha kommet ut av tunnelutl\u00f8pet ved siden av Marken, kan ta en h\u00f8yresving inn i Kaigaten og f\u00f8lge dagens spor frem til endestopp i Byparken eller Gulating. Eksisterende nye plattformer ved Gulating har plass nok til b\u00e5de \u00e5 betjene endestopp for Fanalinjen og stopp med retningsskifte for pendel fra Fyllingsdalen mot \u00c5sane. Etter avstigning/p\u00e5stigning der, g\u00e5r vognf\u00f8reren frem til den andre enden av vognsettet og f\u00f8rer banen ut igjen s\u00f8rover til Nonneseter og fortsetter i en gjennomg\u00e5ende tras\u00e9. En slik l\u00f8sning vil ikke forsinke banen mer enn at den fortsatt er konkurransedyktig tidsmessig overfor dagalternativet. L\u00f8sningen vil kunne v\u00e6re aktuell for en andel av \u00c5sanebanens avganger. L\u00f8sningen foresl\u00e5r boring av anleggstunnel med start i Komediebakken slik at den senere kan brukes til bane til Dokken under sentrum. Dette vil gj\u00f8re det mulig \u00e5 ta den utborede massen fra tunnelboremaskinen ut p\u00e5 N\u00f8stet til bruk p\u00e5 fremtidig utbygging av den nye bydelen. En slik tunneltras\u00e9 for banen til Dokken vil ogs\u00e5 \u00e5pne mulighet for en fremtidig sentrumsstasjon, for eksempel under Torgalmenningen. Linjen til N\u00f8stet utformes med forbindelse til broen som en gang kan komme til Laksev\u00e5g. Fylkeskommunen har foresl\u00e5tt at f\u00f8rste etappe av bybaneutbyggingen til \u00c5sane skal g\u00e5 til Amalie Skrams vei, blant annet p\u00e5 grunn av forsinkelse med \u00e5 frigi veggrunn i \u00c5saneveien. Det vil ogs\u00e5 v\u00e6re \u00f8konomisk fordelaktig med en etappevis utbygging. Initiativtaker foresl\u00e5r heller at endestoppet legges ved NHH. Bakgrunnen for dette er at NHH er et av de st\u00f8rste m\u00e5lpunktene i omr\u00e5det, omr\u00e5det har prosjektert gode overganger til buss og har stor andel arbeidsplasser, og ikke minst er trafikkgrunnlaget og publikumstilgjengeligheten generelt st\u00f8rre her sammenlignet med ved Amalie Skrams vei. Fra Amalie Skrams vei til NHH foresl\u00e5s samme tras\u00e9 som for dagl\u00f8sningen, men banen og stasjonen ved Sandviken sykehus legges i fjell i stedet for i veibanen p\u00e5 siste del mot NHH. 2.2 Alternativ tras\u00e9 Initiativtaker har utredet et alternativt utl\u00f8p i Peter Motzfeldts gate. Initiativtaker mener at tunnelutgang ved siden av Marken er den beste og mest framtidsrettede l\u00f8sningen for byen. 2.3 Planlagte stasjoner Stasjonene skal bygges som t\u00f8rre stasjoner, med tiln\u00e6rmet horisontale utganger. De vil utformes med enkel stasjonsdesign med overgang i plan ved den enden av perrongen der s\u00f8rg\u00e5ende tog starter opp. Det vil ikke v\u00e6re behov for trapper bortsett fra to utganger som krever heis og trapp \u2013 \u00e9n fra Bergenhus stasjon og \u00e9n fra stasjonen ved Sandviken Sykehus. Alle stasjonene er rimelige b\u00e5de \u00e5 bygge og drifte. Det legges opp til f\u00f8lgende stasjoner: 1. \u00d8vregaten stasjon F\u00f8rste stasjon fra Kaigaten er \u00d8vregaten, med utganger ved Nedre Fl\u00f8ybanestasjon, Koren Wibergs plass og ved Bryggen. Ill. 6. \u00d8vregaten stasjon. Ill. 6b. Utganger: Nedre Fl\u00f8ybanestasjon (t.v.), Bryggen (i midten) og Koren Wiebergs plass (t.h.). 2. Bergenhus stasjon Videre g\u00e5r banen til Bergenhus stasjon, med utganger i \u00d8vre Sandviken, Skuteviken og n\u00e6r Sandvikskirken. Ill. 7. Bergenhus stasjon. Ill. 7b. Utganger: \u00d8vre Sandviken (t.v.), Skuteviken (i midten) og n\u00e6r Sandvikskirken (t.h.). 3. Amalie Skrams vei Reguleres av kommunen. 4. Sandviken Sykehus (Gamle Bergen) Stasjonen legges i fjell under veibanen og utformes p\u00e5 samme enkle m\u00e5te som de andre stasjonene, men med plattform mellom sporene. Utgangene er tiln\u00e6rmet vannrette, krysser s\u00f8rg\u00e5ende toglinje i plan og fortsetter til Elsero og Nyhavnsveien. Her er det kort gangavstand til bebyggelsen som ligger langs sj\u00f8siden i Ytre Sandviken. Videre vil det v\u00e6re en utgang til sykehusomr\u00e5det ved underkj\u00f8rselen under \u00c5saneveien. Denne utgangen kan kreve trapp eller heis. Ill. 8. Holdeplass Sandviken sykehus. Ill. 8b. Utganger: Nyhavnsveien (t.v.), Sandviken sykehus (i midten) og Sandvikveien (t.h.). 5. NHH Det foresl\u00e5s \u00e5 bruke samme plassering av holdeplass ved NHH som dagalternativet presenterer. Holdeplassen vil ogs\u00e5 ligge i samme h\u00f8yde slik at framtidig videref\u00f8ring av banen kan skje slik den er planlagt. Tras\u00e9en vil g\u00e5 i bro fra tunnelutl\u00f8p ved Hatleberg studentboliger og over \u00c5saneveien. Ill. 9. Holdeplass NHH. Tunnelutl\u00f8p (vist i r\u00f8dt) i fjellskrent under Hatleberg studentbolig. Ill. 10. Tunnelutl\u00f8p og stasjonsomr\u00e5de ved NHH. 2.4 En bedre tras\u00e9l\u00f8sning Hensikten med bybanen er \u00e5 styrke bymilj\u00f8et og gi en trygg og effektiv reise. Bybanen er ogs\u00e5 n\u00f8dvendig for \u00e5 n\u00e5 nullvekstm\u00e5let. For \u00e5 f\u00e5 til en bybane m\u00e5 det tas s\u00e6rlig hensyn til byens kulturminner, gjennomf\u00f8rbarhet av tiltak, kostnader og risiko knyttet til foresl\u00e5tt l\u00f8sning. Et tunnelalternativ vil ivareta disse m\u00e5lene, og er vurdert \u00e5 i tillegg ha mange vesentlige fordeler sammenlignet med vedtatt dagl\u00f8sning. Herunder vises det til blant annet f\u00f8lgende fordeler: Raskere fremdrift En tunnell\u00f8sning vil ikke forsinke prosessen. Tvert imot vil den gi en raskere fremdrift, blant annet p\u00e5 grunn av: \u2022 Bygging av banen kan starte f\u00f8r s\u00f8ndre del av Fl\u00f8yfjellstunnelen er utbedret og forlenget tunnel er p\u00e5 plass. Det finnes ikke penger til n\u00f8dvendig oppgradering av Fl\u00f8yfjellstunnelen f\u00f8r i neste veiplanperiode. Veimyndighetene vil ikke at Bryggen skal stenges f\u00f8r tunnelen er utbedret, og det kan ta mange \u00e5r. \u2022 L\u00f8sningen sikrer kontinuerlig bygging av bybanen i Bergen. \u2022 Det er ingen konflikt med Bane NOR om jernbanetunnelen. \u2022 Medf\u00f8rer enklere reguleringsplan sammenlignet med dagl\u00f8sning. \u2022 Gir stor fleksibilitet for lokalisering av andre stasjoner. \u2022 Estimert fremdriftsplan: Reguleringsplan 2024 Anleggsstart 2025-26 Ferdig borede og sprengte tunneler 2028 Ferdigstilt med tekniske installasjoner. Klar for bruk. 2030 Mindre kostnader \u2022 En tunnell\u00f8sning er vurdert \u00e5 totalt sett inneb\u00e6re mindre kostnader enn dagalternativet. Kostnadsoverslaget som f\u00f8lger gjelder for strekningen fram til NHH, og er basert p\u00e5 gjennomgang med to av Europas st\u00f8rste TBM entrepren\u00f8rer. Siste del av denne strekningen, fra Amalie Skrams vei til NHH, er beregnet med rimelig store marginer. \u2022 Et eventuelt endestopp ved NHH muliggj\u00f8r en enda mer n\u00f8yaktig kostnadssammenligning, da det her vil v\u00e6re minimale forskjeller p\u00e5 tras\u00e9en for tunnelalternativet og dagl\u00f8sningen. \u2022 Kostnadene for dagalternativet er ca. 5,3 milliarder, eksklusiv snuspor ved Teatret p\u00e5 anslagsvis 0,5 milliarder. I tillegg kommer ekstrakostnader i forbindelse med batteridrift med mer. \u2022 Initiativtakers l\u00f8sning vil koste ca. 2,8 milliarder, hvor strekningen fra Amalie Skrams vei til NHH kommer i tillegg p\u00e5 1,3 milliarder, i alt 4,1 milliarder. \u2022 Lavere driftskostnader over tid. Dagl\u00f8sningen krever at flere vogner vedlikeholdes p\u00e5 grunn av mindre fleksibilitet for\u00e5rsaket av batteridriften. Det anmerkes at p\u00e5 grunn av grunnere dybde p\u00e5 tunnelalternativet som her skisseres, blir omfanget av heiser, rulletrapper etc. vesentlig mindre og stedvis un\u00f8dvendig. Dette gir f\u00f8lgelig lavere driftskostnader. \u2022 I vest planlegges det \u00e5 utvikle en helt ny bydel, Dokken. Det er viktig at den valgte bybanel\u00f8sningen til \u00c5sane legger til rette for en hensiktsmessig kobling mot bybane til Dokken. \u2022 Det er alts\u00e5 en forskjell i investeringskostnader p\u00e5 litt over 2 milliarder, pluss at det oppn\u00e5s mye raskere framdrift. \u2022 Sammenligning investeringskostnader: Dagalternativet fram til NHH Alternativ fram til NHH uavhengig av bruk av riksveigrunn. Tekst Sum millioner Tekst Sum Sentrum. (Kaigaten - portal i Sandbrogaten) 2 040 * Sentrum og indre Sandviken (Marken/Str\u00f8mgaten - Amalie Skrams vei) 2 820 Sandviken. (Portal Sandbrogaten - portal Eidv\u00e5gtunnelen) 3 490 * Ytre Sandviken (Amalie Skrams vei - NHH) 1 300 Fadrag NHH - portal Eidsv\u00e5gtunnelen - 250 ** Ekstra vogner p\u00e5 grunn av batteridrift 300 ** Snuspor i sentrum via Strandgaten, Chr. Michelsensgate og Engen 574 *** Tap for n\u00e6ringsdrivende som ikke er med i tallene ovenfor 200 ** 6 354 4 120 * Offisielt anslag utarbeidet av Asplan Viak Inkluderer anleggstunnel til N\u00f8stet ** BS2050 sitt estimat basert p\u00e5 tilgjengelige opplysninger *** Basert p\u00e5 samme meterkost som \u00f8vrige sentrumslinjer. Hoved\u00e5rsaker for kostnadsforskjellen: - Bruk av tunnelboremaskin i sentrum er sk\u00e5nsom for bebyggelse og infrastruktur. - Enklere stasjon i n\u00e6rheten av Sandvikskirken. Mindre sprengning, og utganger uten rulletrapper. - Mindre grunnerverv og ulemper for n\u00e6ringsdrivende. - Ikke noe behov for batteridrift. - Ikke noe behov for nytt snuspor i sentrum. Bryggen, Torget og sentrum blir uber\u00f8rt \u2022 Ingen konflikt med trafikk eller fotgjengere i bykjernen \u2022 Bergen sentrum har allerede liten grad av gatebruksareal p\u00e5 bakkeplan. Sentrumskjernen er liten, og Torgallmenningen og Bryggen har i dag st\u00f8rst andel bevegelse av fotgjengere. Det vil derfor v\u00e6re n\u00e6rliggende \u00e5 tro at bergenserne i fremtiden \u00f8nsker \u00e5 bruke sentrum p\u00e5 andre m\u00e5ter enn vi gj\u00f8r i dag; mindre plass til trafikkareal og mer plass til mennesker. \u2022 Muliggj\u00f8r tilbakef\u00f8ring av Torget til funksjonell st\u00f8rrelse slik at dette kan bli et sosialt samlingssted for bergensere. \u2022 Bryggen spares for bane, og samtidig unng\u00e5s trengsel i \u00d8vregaten slik at lokalbussene fortsatt kan g\u00e5 der. \u2022 M\u00e5let om \u00e5 fjerne all gjennomkj\u00f8ring sentralt i Bergen sentrum kan realiseres. \u2022 Unng\u00e5r snusl\u00f8yfe i sentrum \u2022 Byen sk\u00e5nes for all transport av tunnelmasse ved at massene fraktes direkte ut til N\u00f8stet via tunnelen. Bedre publikumstilgjengelighet \u2022 Gir bedre tilgjengelighet for brukerne. Tunnell\u00f8sningen vil gi s\u00e6rlig bedre dekning av boligomr\u00e5dene i hele Fjellsiden, fra Sandvikskirken til Fl\u00f8ybanen. Plasseringen av Sandviken Sykehus stasjon under bakken gir bedre tilgjengelighet for boligene langs sj\u00f8en i Ytre Sandviken. \u2022 Utgangen i \u00d8vre Sandviken kommer h\u00f8yt i terrenget og letter tilgjengeligheten for store boligomr\u00e5der. \u2022 Ved tunnell\u00f8sning kan Bergen Sentrum holdeplass beholdes slik som den st\u00e5r i dag. Bussene trenger ikke \u00e5 g\u00e5 i Starvhusgaten som dagl\u00f8sningen krever. \u2022 Redusert omfang av rulletrapper og heiser sammenlignet med andre tunnelalternativer. Raskere reisetid, \u00f8kt kapasitet og bedre samvirke med buss \u2022 L\u00f8sningen vil gi kortere kj\u00f8retid med rette strekk og mulighet for h\u00f8y hastighet i tunnel. \u2022 Reisetiden for pendelrute gjennom sentrum er omtrent samme som for dagalternativet, selv om togene g\u00e5r innom Bergen Sentrum holdeplass. \u2022 Hvis man velger \u00e5 kj\u00f8re ekstraruter direkte fra Fyllingsdalen til \u00c5sane, vil reisetiden forkortes med ca. 3 minutter. \u2022 Da togene kj\u00f8rer i tunnel vil konsekvenser ved \u00f8kt frekvens p\u00e5 tog v\u00e6re redusert. \u2022 Samvirke med buss, b\u00e5de ved bygging til NHH (overgangsstasjon), og i fremtiden synes \u00e5 v\u00e6re bedre enn dagl\u00f8sningen. Legger til rette for framtidig forbindelse til Bergen Vest + anleggsomr\u00e5de p\u00e5 N\u00f8stet \u2022 I vest planlegges det \u00e5 utvikle en helt ny bydel, Dokken, mens det i nord planlegges en bybane i full drift til \u00c5sane. Disse to prosjektene mener initiativtaker er helt avhengige av hverandre. \u2022 Tunnell\u00f8sningen legger til rette for fremtidig forbindelse til N\u00f8stet og Laksev\u00e5g som sikrer raskere fremdrift for bybane til Bergen vest. \u2022 Det legges ogs\u00e5 opp til mulighet for anleggsomr\u00e5de p\u00e5 N\u00f8stet. Direkte lasting av steinmasser med transportb\u00e5nd kan fraktes direkte i lekter. Hvis Klostergarasjen utvides samtidig, kan massene tas ut samme vei. P\u00e5 denne m\u00e5ten kan massene som tas ut p\u00e5 Dokken effektivisere fremtidig utbygging. Mindre konsekvenser for eksisterende bebyggelse og gatebruk \u2022 Ingen verneverdige bygninger m\u00e5 rives p\u00e5 bekostning av linjen. I Marken m\u00e5 to moderne bygg rives, men disse kan bygges opp igjen eller erstattes med friareal. \u2022 Tunnelutl\u00f8pet i Marken f\u00e5r et \u201ctak\u201d som kan brukes til parkomr\u00e5de. Dette vil gi et stort l\u00f8ft til et omr\u00e5de som i dag best\u00e5r av ubrukte og lite attraktive omr\u00e5der best\u00e5ende av lager, parkering og nedgrodd natur. Se eksempelbilder under. Ill. 11. Illustrasjon av eksisterende situasjon best\u00e5ende av biler, asfalt og lagerbygg ved tenkt utl\u00f8p ved Marken. Mindre arealbehov b\u00e5de over og under bakken \u2022 Sentrum spares for en lang og smertefull anleggsperiode, blant annet p\u00e5 grunn av langt mindre gravearbeid i sentrum. Og med tunnel til N\u00f8stet kan trafikken i Str\u00f8mgaten og Kaigaten g\u00e5 mesteparten av anleggstiden. \u2022 Alternativet medf\u00f8rer ingen konflikt med trafikk eller fotgjengere i bykjernen \u2022 Butikker, torghandel og restauranter slipper stenging over en lengre anleggsperiode. \u2022 Rutebusser, utrykningskj\u00f8ret\u00f8y og varetransport opprettholder tilgjengeligheten \u2022 Byens hovedakse kan best\u00e5 som arena for festivaler og folkeliv, og slipper \u00e5 stenges over lengre perioder. Ill. 12. Illustrasjon av ber\u00f8rte omr\u00e5der p\u00e5 bakkeplan for Marken (t.v) og N\u00f8stet (t.h). Langt mindre risiko \u2022 Mindre usikkerhet ift. koordinering/gjennomf\u00f8ring \u00e5 bore i fjell enn \u00e5 grave i byens gater. \u2022 Bybanen krysser over jernbanetunnelen. Kjente geologiske forhold. Tunnelen vil komme h\u00f8yere i fjellet enn jernbanesporet til Koengen, slik at krysningen kan skje uten problemer eller innsigelser. Laveste punkt i tunnelen vil v\u00e6re under Kong Oscars gate og vil g\u00e5 under l\u00f8smassene. \u2022 Mulighet for totalentreprise p\u00e5 hele sentrumstunnelen. \u2022 Tunnelen ligger s\u00e5 h\u00f8yt at p\u00e5virkning p\u00e5 grunnvannsniv\u00e5 vil v\u00e6re liten og kontrollerbar, og linjef\u00f8ring og teknisk utf\u00f8relse er valgt slik at skader p\u00e5 bebyggelse og verneverdig grunn unng\u00e5s. \u2022 Med en tunnell\u00f8sning beh\u00f8ver man ikke stenge Bybanen p\u00e5 17. mai eller andre arrangementsdager. \u2022 Man slipper batteridrift, alle vognene er like uavhengig av hvilken tras\u00e9 de g\u00e5r p\u00e5. Tekniske eksperter er i tvil om batteridrift i hele tatt er gjennomf\u00f8rbart med de krav som h\u00f8rer til nye vognsett. 3. Utredningsbehov Det planjuridiske utredningsbehovet, konsekvensutredning (KU), f\u00f8lger av Plan- og bygningsloven samt forskrift om konsekvensutredninger. Ettersom tiltaket ogs\u00e5 omfatter statlig bidrag og overskrider etablert terskelverdi p\u00e5 1 mrd. kroner, skal utredninger ogs\u00e5 tilfredsstille krav i Utredningsinstruksen med Konseptvalgsutredning (KVU) og Kvalitetssikring (KS1/2). Bystyrets beslutning om tras\u00e9valg bygger p\u00e5 et omfattende utredningsmateriale der en rekke tunnelalternativer er utredet med ulike tema. Initiativtaker har likevel f\u00f8lgende merknader til beslutningsgrunnlaget: - Tunnelalternativene som er vurdert har ikke vurdert initiativtakers skisserte tras\u00e9. - Utredningene har ikke form som en ordin\u00e6r KVU med samfunns\u00f8konomiske kost/nyttevurderinger av de ulike alternativene. Av betydelige forhold som burde v\u00e6rt belyst i sentrumsomr\u00e5det med slike analyser er eksempelvis st\u00f8y, risiko for liv og helse, fremdrift/oppstartstidspunkt, reisetid, anleggskostnader, universell utforming samt konsekvenser for fremtidige gatebruksendringer i Bergen Sentrum. Avhengigheten til NTP (se nedenfor) og mulig bortfall av organisatorisk kapasitet i gjennomf\u00f8ringsorganisasjonen for utbyggingen av banen synes heller ikke belyst i utredningsmaterialet. - Samvirket med \u00f8vrig transportsystem (buss og Fl\u00f8yfjellstunellen) samt nye problemstillinger knyttet til master, batteridrift og konsekvenser for byen for \u00f8vrig, er i liten grad belyst i beslutningsgrunnlaget. Dette har kommet frem etter vedtaket om tras\u00e9valg. - Tras\u00e9valget (i praksis: Konseptvalg for tras\u00e9 gjennom Bergen Sentrum) er ikke eksternt kvalitetssikret tilsvarende en KS1. Departementet p\u00e5peker at beslutningen f\u00f8lgelig gir risiko for feilvurderinger ved KS2. Dersom KS2 avdekker svakheter ved utredningen for dagl\u00f8sningen, risikerer Bergen redusert statlig bidrag til utviklingen av bybanen. Et innspill fra initiativtaker er derfor \u00e5 regulere to parallelle tras\u00e9er. Dette vil representere en trygghet for at en eventuelt utvidet KS2, som ogs\u00e5 belyser samfunns\u00f8konomiske kost/nytteverdier i forbindelse med tras\u00e9valget, ikke avdekker svakheter ved dagl\u00f8sningen som gir redusert statlig bidrag til prosjektet. Behov for ny eller oppdatert Konsekvensutredning (KU) Initiativtaker mener bybanelinjen til \u00c5sane gjennom sentrum ikke er tilstrekkelig utredet i foreliggende Konsekvensutredning fra 2013. Forskrift om konsekvensutredninger \u00a728 stiller krav om at det benyttes oppdatert kunnskap. Det vises blant annet til at dagl\u00f8sningen ikke er i samsvar med utredning i tidligere plan hvor det har skjedd vesentlige endringer i alternativet som ikke er konsekvensutredet. Videre er det flere tema som er d\u00e5rlig eller mangelfullt belyst i foreliggende KU. Det er de senere \u00e5r foretatt flere delutredninger, bl.a. knyttet til kulturminner, tunnel- og dagalternativer samt samvirke med \u00f8vrig trafikksystem i Bergen. Felles for alle vurderingene er at de ikke medtar det tunellalternativ som her skisseres. Sammenstillingen av gammelt og nytt utredningsmateriale med p\u00e5f\u00f8lgende avveining/vurdering er ogs\u00e5 sv\u00e6rt vanskelig tilgjengelig. Initiativtaker ber kommunen ta stilling til om foreliggende konsekvensutredningen fra 2013, sammen med nyere tematiske utredninger, kan legges til grunn for en reguleringsbehandling siden vedtaket om at konsekvensutredningen fra 2013 var tilfredsstillende, er opphevet (sak 137/14). Det m\u00e5 vurderes om det m\u00e5 lages en ny konsekvensutredning, eller i det minste om det m\u00e5 utarbeides et tillegg til den som foreligger. Dette m\u00e5 gj\u00f8res f\u00f8r planen legges ut p\u00e5 offentlig ettersyn. Aktuelle temaer i en eventuell ny konsekvensutredning/ tillegg til foreliggende: \u2022 Banetilknytning til Dokken. Planen var basert p\u00e5 at trafikken over Dokken til Laksev\u00e5g og videre skulle skje med buss og ikke bane. \u2022 Batteridrift. Planen var basert p\u00e5 master og luftledning over Bryggen. \u2022 Ny og bedre behandling av kulturvern og bymilj\u00f8. \u2022 Grunnforholdene og arkeologisk interesse av lagene under Bryggen \u2022 Snusporl\u00f8sning eller vendespor i sentrum. Planen omfattet ikke dette som ble n\u00f8dvendiggjort av vedtak om batteridrift. \u2022 Virkinger av anleggsdrift over lang tid p\u00e5 forretningsdrift og byliv \u2022 Virkninger av \u00e5 dele sentrum i tre av en jernbane med h\u00f8y frekvens i hovedgatene \u2022 Ulykkesrisikoen ved \u00e5 blande myke trafikanter med tunge forstadstog som trenger lang tid p\u00e5 \u00e5 stoppe, selv med lave hastigheter. \u2022 Konsekvensutredningen b\u00f8r ogs\u00e5 belyse hvorvidt dagalternativet og tunnelalternativene l\u00f8ser fylkeskommunale / statlige m\u00e5l, -og i hvilken grad. \u2022 M\u00e5lstruktur b\u00f8r bygges opp som en KVU. 4. Forslag til videre prosess P\u00e5 bakgrunn av overst\u00e5ende anmodes det om at planmyndigheten, med utgangspunkt i oversendte innledende planinitiativ, innkaller initiativtaker og plankonsulent til et formelt oppstartsm\u00f8te. Det er initiativtakers oppfatning og \u00f8nske at presentert l\u00f8sning og nytt planforslag ikke skal forsinke prosessen, men kan inntre som en parallell planprosess. Det p\u00e5regnes en indikasjon om avgrensing av planomr\u00e5det og dermed omfanget av forhold som skal sikres i en ny plan, vil v\u00e6re tematikk i et oppstartsm\u00f8te. Videre \u00e5pnes det opp for innspill om alternativt tunnelutl\u00f8p enn Komediebakken fra N\u00f8stet. Initiativtaker legger opp til at videre prosess overtas av kommunen med tett samarbeid med Vestland Fylkeskommune som skal v\u00e6re byggherre og drifter av banen. Initiativtaker ser fram til en god og konstruktiv planprosess og \u00f8nsker med dette \u00e5 signalisere et \u00f8nske om en tett dialog med kommunen, b\u00e5de politisk og administrativt, for tidligst mulig \u00e5 avklare omforente rammer for den kommende plan- og byggeprosessen. P\u00e5 vegne av initiativtaker, BS2050, Med vennlig hilsen, AT arkitektur AS Linn Rydningen Vedlegg 2 Vurdering av teknisk gjennomf\u00f8rbarhet Amund Bruland 25.04.2023 \u2022 Er det teknisk gjennomf\u00f8rbart \u00e5 legge Bybanen i tunnel gjennom Bergen sentrum slik Bybanetunnel/Bergen Sentrum 2050 foresl\u00e5r? 2 \u2022 Noen forutsetninger \u2022 Drivemetoder \u2022 Geologi \u2022 Fullprofilboring \u2022 Oppsummering 3 \u2022 Minst mulig inngrep i dagen \u2022 Minst mulig forstyrrelse av \u00abbyen\u00bb \u2022 Mest mulig masser tas ut p\u00e5 N\u00f8stet \u2022 Holdeplasser og tilkomster drives innenfra tunnelen \u2022 Geologien er ikke unders\u00f8kt i detalj, bygger p\u00e5 generelle erfaringer. 4 \u2022 B\u00e5de konvensjonell drift og fullprofilboring er mulige drivemetoder. \u2022 Fullprofilboring kan drive mesteparten av tunnelene fra ett angrepspunkt p\u00e5 N\u00f8stet. \u2022 Konvensjonell drift b\u00f8r ha minst tre arbeidssteder; hvorav to \u00abmidt i byen\u00bb. \u2022 G\u00e5r videre med fokus p\u00e5 fullprofilboring. \u2022 Og da med to parallelle tunnell\u00f8p, som er mer egnet for fullprofilboring enn ett l\u00f8p med to spor. 5 \u2022 Bergmassens borbarhet \u2022 Bergmassens stabilitetsegenskaper \u2022 Grunnvann \u2022 Bergspenninger \u2022 P\u00e5virker framdrift, kostnader, levetid og setningsrisiko \u2022 Geologien i prosjektet er lite unders\u00f8kt. 6 7 Fra prosjektgrunnlaget \u2013 Biotitt/Klorittskifer 5% \u2013 Amfibolitt 15% \u2013 Kvartsskifer 20% \u2013 Gneis 60% 8 9 10 V\u00e5gsbunnen: \u2022 Svakhetssone med 10 m mektighet. \u2022 Signifikante vannlekkasjer p\u00e5 70 m av tunnellengden, krever forinjeksjon. \u2022 Ca. 0,8 % av samlet tunnellengde vurderes som utfordrende. \u2022 Generelt: Lav overdekning, krever sonderboring. 11 12 13 \u2022 tekst 14 15 16 17 \u2022 Trenger mer komprimering en sprengstein \u2022 Trenger mer beskyttelse mot erosjon enn sprengstein \u2022 TBM-masser er betydelig mindre forurenset enn sprengstein fra tunnel. 18 \u2022 Startomr\u00e5de for TBM p\u00e5 N\u00f8stet. \u2022 90 % av massene kan tas ut p\u00e5 N\u00f8stet. \u2022 Boring av ett og ett l\u00f8p fra N\u00f8stet til Amalie Skrams vei, Sandviken Sykehus eller NHH. \u2022 L\u00f8pet som har flest tilkomsttunneler bores f\u00f8rst. \u2022 N\u00e5r TBMen er trukket tilbake fra f\u00f8rste l\u00f8pet, frigj\u00f8res det for arbeid med holdeplasser og tilkomsttunneler. \u2022 Evt. passering av dagsonen i Amalie Skrams vei b\u00f8r skje i delvis nedgravd kulvert, som ogs\u00e5 b\u00f8r f\u00e5 tak som st\u00f8v- og st\u00f8ybeskyttelse. \u2022 \u00abNoen hundre meter\u00bb tunnel drives konvensjonelt fra Marken. 19 Grov framdriftsplan fra kontraktsinng\u00e5else 1 TBM Aktivitet Varighet Varighet pessimistisk optimistisk Levering TBM 1 \u00e5r 0,8 \u00e5r Boring f\u00f8rste l\u00f8p til NHH 2,5 \u00e5r 1,75 \u00e5r Tilbaketrekking TBM 0,5 \u00e5r 0,3 \u00e5r Boring andre l\u00f8p til NHH 2,5 \u00e5r 1,75 \u00e5r Resterende bergarbeider 1 \u00e5r 0,5 \u00e5r Utrustning og tekniske installasjoner 2,5 \u00e5r 1,5 \u00e5r Sum N\u00f8stet - NHH 9,5 \u00e5r 6,6 \u00e5r 20 Grov framdriftsplan fra kontraktsinng\u00e5else 2 TBMer Aktivitet Varighet Varighet pessimistisk optimistisk Levering TBM 1 \u00e5r 0,8 \u00e5r Boring f\u00f8rste l\u00f8p til NHH 2,5 \u00e5r 1,75 \u00e5r Boring andre l\u00f8p til NHH 0,3 \u00e5r 0,2 \u00e5r Tilbaketrekking TBM 0,3 \u00e5r 0,2 \u00e5r Resterende bergarbeider 1,5 \u00e5r 1 \u00e5r Utrustning og tekniske installasjoner 2,5 \u00e5r 1,5 \u00e5r Sum N\u00f8stet - NHH 8,1 \u00e5r 5,5 \u00e5r 21 \u2022 Foreliggende planer vurderes \u00e5 v\u00e6re teknisk gjennomf\u00f8rbare. \u2022 Fullprofilboring vurderes som beste drivemetode ut fra prioriterte kriterier. \u2022 Fullprofilboring kan v\u00e6re tiln\u00e6rmet hel-elektrisk. \u2022 Ansl\u00e5tt byggetid for N\u00f8stet \u2013 NHH er 5,5 til 8 \u00e5r 22 \u2022 Konvensjonell drift fra N\u00f8stet mens man venter p\u00e5 TBM? \u2022 Gj\u00f8re mer fra Marken? \u2022 Utforming og drivemetode tilkomsttunneler. 23 Bergen Kommune Sendt pr. epost: postmottak@bergen.kommune.no DATO: 16.10.2023 OPPDATERT VERSJON Klage p\u00e5 gyldigheten av vedtakene om \u00e5 godkjenne reguleringsplanene Kaigaten Sandbrogaten (planID 65800000), Sandbrogaten Eidsv\u00e5gtunnelen (planID 65810000) og Fl\u00f8yfjelltunnelen rigg- og anleggsomr\u00e5de, omr\u00e5dereguleringsplan (planID 70670000). Planene er laget p\u00e5 feilaktig og mangelfullt grunnlag. 1. Sammendrag Reguleringsplanene for Bybanen til \u00c5sane er basert p\u00e5 en mer enn 10 \u00e5r gammel KU der det var beskrevet en linje gjennom sentrum fra s\u00f8r til nord og at den skulle v\u00e6re eneste linje gjennom sentrum. Det var sagt uten forbehold at kollektivtrafikken mot Laksev\u00e5g skulle skje med buss og at en linje mot Dokken og Laksev\u00e5g derfor var uaktuell. Dette er n\u00e5 endret. N\u00e5 skal Bybanen gjennom sentrum omfatte et banedele ved Sj\u00f8mannsmonumentet og derfra skal det bygges linjer b\u00e5de mot \u00c5sane og mot Laksev\u00e5g. Dette er aldri planlagt i sammenheng eller konsekvensutredet, og loven krever derfor at det m\u00e5 lages en ny KU. Det er s\u00e5 sterke sammenhenger mellom banedelene at det vil v\u00e6re en alvorlig saksbehandlingsfeil \u00e5 lage og vedta to separate konsekvensutredninger slik kommunen foresl\u00e5r. Dette sammen med andre grove feil og mangler m\u00e5 medf\u00f8re at reguleringsplanene for \u00c5sanebanen blir ugyldige inntil de eventuelt kan baseres p\u00e5 en samlet KU for hele bybanel\u00f8sningen gjennom sentrum. Det \u00e5 l\u00e5se \u00c5sanelinjen til \u00e5 g\u00e5 i dagen p\u00e5 Torgalmenningen, Torget og Bryggen f\u00e5r mange konsekvenser for de \u00f8vrige offentlige planene for sentrum og Sandviken. Arealplanen for Dokken forutsetter Bybane, men hvis dagl\u00f8sningen blir gjennomf\u00f8rt, m\u00e5 bydelen vente i minst 25 \u00e5r f\u00f8r man har kollektivdekningen klar. Kommunedelplan for kollektiv vest viser foretrukket banetrase gjennom sentrum, men denne er i konflikt med Trafikkplan sentrum i Teatergaten, og l\u00f8sningen p\u00e5 denne konflikten krever at det bygges en biltunnel under Nordnes som verken er planlagt eller kostnadsberegnet. Bystyret vedtok i forbindelse med trafikkplanen at Torget skal gj\u00f8res bilfritt s\u00e5 raskt som mulig. Den raskeste m\u00e5ten vil v\u00e6re \u00e5 utbedre Fl\u00f8yfjellstunnelene s\u00f8r slik at det tillates toveistrafikk uavhengig av hva som skjer med den planlagte forlengelsen av tunnelene til Eidsv\u00e5g. Den valgte l\u00f8sningen med \u00e5 legge bybanen i tras\u00e9en for E39 gjennom Ytre Sandviken hindrer imidlertid denne muligheten for \u00e5 gj\u00f8re Torget bilfritt innen rimelig tid. Planen medf\u00f8rte ogs\u00e5 at kommunen ville bruke Saltimporttomten til rigg- og anleggsomr\u00e5de for steinmasser fra tunnelene, men det vil ikke v\u00e6re n\u00f8dvendig om man frikobler baneplanene fra riksveiplanene. Foreningen Bergen Sentrum 2050 c/o Agenda \u00d8konomi AS, Litle\u00e5svegen 53, 5132 NYBORG NO 929 023 978\u00b7 www.Bybanetunnel.no Alle de negative konsekvensene nevnt ovenfor vil v\u00e6re uunng\u00e5elige dersom kommunen bruker planene som grunnlag for tiltak som hindrer eller vanskeliggj\u00f8r bedre l\u00f8sninger for Bybanen gjennom sentrum. 2. Oppsettende virkning Denne klagen inkluderer en anmodning om \u00e5 gi klagen oppsettende virkning. Reguleringsplanen er vedtatt med knapt flertall etter et langvarig spill om byr\u00e5dsmakt i Bergen. Planene er konfliktfulle, og til tross for et intenst p\u00e5virkningsarbeid fra kommunens side, er det fortsatt et klart flertall blant byens innbyggere er motstandere av \u00e5 bygge en forstadsbane i dagen gjennom byens trange historiske sentrum. Unders\u00f8kelsen er gjennomf\u00f8rt 9. - 10. mai 23 av Respons Analyse for Bergens Tidende. Totalt 801 personer over 18 \u00e5r, som er bosatt i Bergen, ble spurt. Det foreligger et alternativ som er billigere, bedre og raskere \u00e5 realisere. Dette alternativet benevnes \u00abBybanetunnel\u00bb, og det er laget et godt planinitiativ for en enkel reguleringsbehandling. Man kan derfor rekke en minst like rask byggestart og langt tidligere ferdiggj\u00f8ring enn tilfellet er for dagalternativet. De mange negative samfunns\u00f8konomiske virkningen av dagalternativet kan ogs\u00e5 elimineres ved \u00e5 realisere Bybanetunnel. Til tross for denne \u00e5penbare forbedringsmuligheten, har byr\u00e5det hastverk med \u00e5 l\u00e5se den videre bybanebyggingen til de planene som ble vedtatt 31. mai. Ledende politikere b\u00e5de i kommunen og i fylket \u00f8nsker \u00e5 bruke planene som grunnlag for prosjektering, ekspropriasjoner og eventuelt andre investeringer allerede i innv\u00e6rende bystyreperiode. Bybanen Utbygging inngikk straks etter reguleringsvedtakene en kontrakt p\u00e5 prosjektering med en ramme p\u00e5 1,1 milliard kroner. P\u00e5 den m\u00e5ten vil man i praksis pr\u00f8ve \u00e5 hindre det nye bystyret i \u00e5 f\u00e5 innflytelse p\u00e5 valg av bybanel\u00f8sning for sentrum. Denne holdningen og pengebruken som l\u00e5ser opp fremtidige bystyrer og fylkesting er udemokratisk og h\u00f8rer ikke hjemme i Norge i 2023. Side 2 av 12 3. De overordnede planene som foreligger i dag, fraviker vesentlig fra det som var grunnlaget for konsekvensutredningen fra 2013. I 2013 tenkte man seg at det skulle komme bybane til Fyllingsdalen via Haukeland Sykehus med p\u00e5kobling til eksisterende linje ved Bystasjonen. Fra Loddefjord via Laksev\u00e5g og Dokken skulle trafikken avvikles med buss. Dette vises i figur 6.20 i konsekvensutredningen fra februar 2013. N\u00e5 planlegges det likevel en bane over Dokken med bro over Puddefjorden til Laksev\u00e5g. I kommunedelplanen for kollektivtrafikken mot vest (KDP vest) https://www.bergen.kommune.no/politikere-utvalg/api/fil/bk360/7057970/Kollektivplan-KDP- Bergen-vest-16-11-2022 blir den sentrale strekningen av korridor 5 prioritert. Korridor 5 er fagbetegnelsen p\u00e5 linjen fra sentrum via N\u00f8stet, Dokken, Laksev\u00e5g og Nyg\u00e5rd til Loddefjord. Den prioriterte strekningen g\u00e5r fra Sj\u00f8mannsmonumentet via Teatergaten til N\u00f8stet og Dokken. Det heter i planen: Korridor 5 g\u00e5r i en effektiv linje fra Bergen sentrum til Loddefjord, via Dokken og Laksev\u00e5g. Hensikten med denne korridoren har v\u00e6rt \u00e5 legge til rette for en bybanetras\u00e9 som b\u00e5de kan gi rask transport for reisende fra Loddefjord og st\u00f8tte opp om byutviklingen p\u00e5 Dokken og Laksev\u00e5g. Det legges med andre ord opp til at Bybanen i sentrum av Bergen skal g\u00e5 slik kartet nedenfor viser. Side 3 av 12 Bybanedelet vil komme p\u00e5 Torgalmenningen rett ved siden av Sj\u00f8mannsmonumentet slik fotomontasjen p\u00e5 neste side viser: Side 4 av 12 4. Konsekvensanalysen for bybane i Bergen sentrum kan ikke deles opp Bygging av linjer for forstadsbaner med investeringskostnader p\u00e5 mer enn 750 millioner kr omfattes av tiltak som alltid skal ha planprogram eller melding og konsekvensutredning. Uavhengig av investeringskostnadene skal dessuten alle planer for forstadsbaner konsekvensutredes dersom tiltaket kan f\u00e5 vesentlige virkninger. B\u00e5de for byggetrinn 5 (\u00c5sanebanen) og for byggetrinn 6 (Laksev\u00e5gbanen) overstiger investeringene dette kravet med god margin. P\u00e5 grunn av selvp\u00e5lagt tidspress med \u00e5 f\u00e5 vedtatt reguleringsplanene for \u00c5sanebanen, pr\u00f8ver imidlertid kommunen \u00e5 omg\u00e5 kravet en ny KU med \u00e5 dele opp analysen i to uavhengige utredninger. For byggetrinn 5 har man basert seg p\u00e5 den mer enn 10 \u00e5r gamle KU-en med store feil og mangler, og for byggetrinn 6 sier kommunen at man vil lage en ny KU en gang f\u00f8r anleggsstart. Valg av dagl\u00f8sning for byggetrinn 5 medf\u00f8rer at ogs\u00e5 byggetrinn 6 m\u00e5 g\u00e5 i dagen. Dette skyldes at det ikke er mulig \u00e5 lage et fornuftig tunnelinnslag i omr\u00e5det Torget/Torgallmenningen. Den eneste muligheten er \u00e5 bygge et bybanedele rett ved siden av Sj\u00f8mannsmonumentet. Det er ogs\u00e5 mange andre avhengigheter mellom tras\u00e9valget for \u00c5sanebanen og Laksev\u00e5gbanen og trikset med \u00e5 dele opp KU-en vil medf\u00f8re at mange konsekvenser ikke vil bli belyst. 5. Eksempler p\u00e5 plankonflikter som f\u00f8lger av at linjen mot Dokken ikke er konsekvensutredet sammen med dagl\u00f8sningen for \u00c5sanebanen. I trafikkplan for Sentrum som nylig ble vedtatt, https://www.bergen.kommune.no/politikere- utvalg/api/fil/bk360/7173649/Framstilling-Bergenhus-Trafikkplan-sentrum-temaplan-sluttbehandling legges det opp til l\u00f8sning der Teatergaten skal v\u00e6re en Hovedgate slik figuren nedfor viser. Side 5 av 12 Sammenholdt viser de to planene konfliktpunktet i Teatergaten der trafikkplanen forutsetter at gaten brukes som hovedgate for biltrafikk, mens KDP kollektiv vest vil bruke den samme gaten til bybane med holdeplass nettopp i Teatergaten. Koblingen mellom KDP kollektiv vest og trafikkplanen er dr\u00f8ftet p\u00e5 side 22 i dokumentet \u00abMobilitetsstrategi for Dokken\u00bb som ble lagt fram i forbindelse med arealstrategien for Dokken og som ble politisk behandlet i vinter. Dokumentet var en del av kunnskapsgrunnlaget for saken. https://drive.google.com/file/d/1_jZ-aKHHe2r3vjK51rKkjYeMB3WhKC7L/view Side 6 av 12 Bildene og sitatene viser at valget av dagl\u00f8sning for \u00c5sanebanen over Torget og Bryggen medf\u00f8rer et plankaos der andre sentrumsplaner legges fram til politisk behandling uten at de er koordinert. I arealstrategien vises f\u00f8lgende hovedkart for Dokken med byplangrep: Kartet viser at Bybanen skal g\u00e5 gjennom planomr\u00e5det, og n\u00f8kkeltallene illustrerer at det er viktig at banen kommer raskest mulig. I denne sammenheng er det verd \u00e5 merke seg at Dokkenplanen legger opp til at bydelen skal bli tiln\u00e6rmet bilfri, og at omr\u00e5det blir liggende i en bakevje n\u00e5r det gjelder busstransport. Dette siste skyldes at bussene fra vest bruker tunnelen gjennom Nyg\u00e5rdsh\u00f8yden for \u00e5 komme raskest mulig til sentrum. Valg av dagl\u00f8sningen for \u00c5sanebanen medf\u00f8rer at banen til Dokken i beste fall kan realiseres om 25 \u00e5r. Dette skyldes at banen er planlagt \u00e5 komme etter at \u00c5sanebanen er ferdig og den igjen kan ikke realiseres f\u00f8r Fl\u00f8yfjellstunnelene er forlenget til Eidsv\u00e5g. Deretter er planen at man skal begynne p\u00e5 strekningen mot Dokken, men der er man igjen avhengig av \u00e5 vente p\u00e5 ferdigstillelse av et annet veiprosjekt nemlig Nordnestunnelen. Denne biltunnelen er som kjent verken planlagt eller finansiert. Side 7 av 12 6. Tras\u00e9valget i Ytre Sandviken er gjort uten at alternativer er utredet I Ytre Sandviken planlegges det \u00e5 bruke veitras\u00e9en for E39 fra Sandviken Sykehus til NHH til bybane. Denne planen medf\u00f8rer behov for en forlengelse av Fl\u00f8yfjellstunnellene til Eidsv\u00e5g, og dette arbeidet m\u00e5 ferdigstilles f\u00f8r banen kan bygges. Det er ikke utredet alternativer for \u00e5 bygge \u00c5sanebanen etappevis til NHH p\u00e5 en slik m\u00e5te at man kan unng\u00e5 \u00e5 bruke veigrunnen i Ytre Sandviken. Da vil man kunne utsette resten av \u00c5sanebanen, og man kan bruke den tiden som er n\u00f8dvendig p\u00e5 forlengelsen av Fl\u00f8yfjellstunnelene slik at man ikke beh\u00f8ver \u00e5 bruke Saltimporttomten som utskipningsterminal for steinmasser. Denne terminalen vil gi store helseplager for mer enn 800 beboere i n\u00e6romr\u00e5det, og dette er ikke konsekvensutredet i det hele tatt. Dette nye alternativet vil spare tid slik at banen til NHH kan \u00e5pnes mer enn 5 \u00e5r tidligere enn ved den l\u00f8sningen som er vist i planen. Tidsbesparelsen vil ha stor samfunns\u00f8konomisk verdi. I forbindelse med den politiske behandlingen av trafikkplanen ble det vedtatt at Torget skulle stenges for biltrafikk s\u00e5 snart som mulig. Ved \u00e5 utbedre Fl\u00f8yfjellstunnelene S\u00f8r slik at de kan tillate toveistrafikk separat fra forlengelsen til Eidsv\u00e5g, vil man kunne oppn\u00e5 dette langt tidligere enn ved \u00e5 f\u00f8lge de foreliggende planene. En annen konsekvens av \u00e5 gj\u00f8re bybanebyggingen for fase 1 til NHH uavhengig av E39, vil v\u00e6re hvem som skal b\u00e6re kostnadene ved forlengelsen av Fl\u00f8yfjellstunnelene til Eidsv\u00e5g. I transportetatenes forslag til revisjon av Norsk Transportplan er denne forlengelsen kostnadsberegnet til 5,6 milliarder kroner. Ved \u00e5 utsette denne investeringen vil Staten m\u00e5tte ta regningen alene. Bompengebelastningen vil da reduseres med mellom 2,8 milliarder og 1,7 milliarder avhengig av om statens bidrag blir 50% eller 70%. Dette vil ha stor betydning for Vestland Fylkeskommune som allerede sliter med store garantier for l\u00e5neopptak med prim\u00e6r sikkerhet i fremtidige bompenger. 7. Opplegg og program for den nye KU-en. Det er mest hensiktsmessig \u00e5 ha flere alternativer n\u00e5r man lager en konsekvensutredning. En analyse med bare et 0-alternativ vil ikke f\u00e5 fram konsekvensene p\u00e5 en like god m\u00e5te. Det anbefales derfor at den nye KU-en vurderer en underjordisk Y-l\u00f8sning i sentrum opp mot dagl\u00f8sningens Y fra Kaigaten til Sandbrogaten med tillegg av en daglinje til N\u00f8stet. Det foreligger et planinitiativ for tunnell\u00f8sningen med navn Bybanetunnel. Initiativet ble nektet framlagt til politisk behandling, men det spilte egentlig ingen rolle, for den politiske situasjon i Bergen kommune var og er fullstendig fastl\u00e5st i innev\u00e6rende bystyreperiode. Vedlegg 1 til denne klagen er planinitiativet som var datert og sendt inn til kommunen den 23/9 2022. Det er ogs\u00e5 tatt med som vedlegg 2 en bekreftelse p\u00e5 gjennomf\u00f8rbarheten av forslaget. Rapporten er f\u00f8rt i pennen av professor Amund Bruland ved NTNU. En overordnet skisse for Y l\u00f8sningen basert p\u00e5 tunnel er vist nedenfor: Side 8 av 12 Konsekvensanalysen skal v\u00e6re grunnlag for regulering av begge de alternative l\u00f8sningene. Omr\u00e5det i sentrum som skal reguleres framg\u00e5r av kartet nedenfor. Side 9 av 12 Programmet for KU-en b\u00f8r utarbeides s\u00e5 raskt som s\u00e5 raskt som mulig. Dersom de offentlige akt\u00f8rene fortsatt somler, b\u00f8r programmet utarbeides og legges ut p\u00e5 h\u00f8ring av en privat forslagsstiller. H\u00f8ringsfristen m\u00e5 da settes lang nok til at det nye bystyret og det nye fylkestinget kan gi sine h\u00f8ringssvar etter betryggende behandling. Programmet m\u00e5 inkludere et opplegg for utredning av de viktige samfunns\u00f8konomiske kostnadene for dagl\u00f8sningen som kommer i tillegg til de direkte investeringene: Tap n\u00e6ringsdrivende Kaigaten - Sandbrogaten. Tap n\u00e6ringsdrivende Sj\u00f8mannsmonumentet - N\u00f8stet. Bruk av gategrunn i sentrum i 100 \u00e5r D\u00e5rlig publikumsdekning i Fjellsiden, Skuteviken og \u00d8vre Sandviken Forsinkelse p\u00e5 oppstart fra sentrum til NHH med 5 \u00e5r eller mer. Forsinkelse p\u00e5 oppstart av bane til N\u00f8stet med minst 15 \u00e5r. Forsinkelse med \u00e5 gj\u00f8re Torget bilfritt. Helseplager for beboerne i omr\u00e5det rundt Saltimporttomten. Av disse konsekvensene vil det nok v\u00e6re forsinkelsen med banel\u00f8sning til Dokken som f\u00e5r st\u00f8rst samfunns\u00f8konomisk betydning. N\u00e5r en forsinket banel\u00f8sning er \u00e5rsak til at hele byutviklingsprosjektet f\u00e5r vanskeligheter, kan det ikke neglisjeres. Ogs\u00e5 tap for n\u00e6ringsdrivende og bruk av gategrunn i 100 \u00e5r vil telle negativt i samfunnsregnskapet med flere milliarder. Tapet i anleggsperioden for n\u00e6ringslivet p\u00e5 strekningen Kaigaten Sandbrogaten alene er beregnet av KVC til mer enn 4 milliarder. Selve konsekvensutredningen b\u00f8r utarbeides av Vestland fylkeskommune som ogs\u00e5 skal v\u00e6re byggherre. P\u00e5 den m\u00e5ten vil det fylkeskommunale \u00abeierskapet\u00bb til reguleringsplanene sikres, og man kan foreta et opplyst valg f\u00f8r investeringsbeslutning. Arbeidet med KU-en kan utf\u00f8res av prosjektorganisasjonen Bybanen Utbygging slik at det kan v\u00e6re med p\u00e5 \u00e5 sikre en minimumsaktivitet til \u00e5 beholde noen n\u00f8kkelpersoner i organisasjonen. 8. Rettslig grunnlag for kravet om ny og dekkende konsekvensutredning. Det g\u00e5r klart fram av det som er vist ovenfor at den gamle konsekvensutredningen fra 2013 ikke beskriver det som er dagens overordnede plan for Bybanen gjennom sentrum. KU fra 2013 var kun ment som et grunnlag for hvilken trase for \u00c5sanebanen det skulle lages reguleringsplan for. Det heter i innledningen fra 2013: Foreliggende konsekvensutredning er en sammenstilling og vurdering av ulike trasealternativer for byggetrinn fire, mellom Bergen sentrum og \u00c5sane. I henhold til planprogram, vedtatt av Byr\u00e5det i Bergen 28.6.2012, skal denne p\u00e5 h\u00f8ring f\u00f8r Bergen Bystyre skal ta stilling til hvilken trase det skal lages reguleringsplan for. Forskrift om konsekvensutredninger tr\u00e5dte i kraft i 2017, og tidligere utredninger fulgte neppe de samme kravene. KU-en ble i 2014 godkjent som grunnlag for tiltaket, men denne godkjenningen ble opphevet av Bergen bystyre i et m\u00f8te 20. april 2016, sak 88-16. Med andre ord foreligger det ikke noen godkjent KU for bybanen til \u00c5sane i det hele tatt. Til tross for dette, bruker kommunen en unntaksbestemmelse i forskrift om konsekvensutredninger for \u00e5 slippe \u00e5 lage ny KU slik loven krever. Unntaksbestemmelsen lyder slik: Side 10 av 12 Unntatt fra dette er reguleringsplaner der det konkrete tiltaket er konsekvensutredet i en tidligere plan og der reguleringsplanen er i samsvar med denne tidligere planen \u00c5sanebanen er ikke konsekvensutredet i en tidligere reguleringsplan, slik man m\u00e5 forst\u00e5 lovteksten, men kommunen vil kanskje hevde at tiltaket er utredet i en tidligere omr\u00e5deplan eller kommunedelplan. Til det er det \u00e5 si at KU av 2013 bare dekket underlaget for tras\u00e9valget, og at den ikke ble laget som del av noen tidligere plan slik unntaksbestemmelsen krever. Dette gjelder uansett hvilket niv\u00e5 av plan man har i tankene. I EU retten skiller man mellom konsekvensutredninger for overordnede planer og for detaljreguleringer, mens Norge har \u00e9n forskrift som skal dekke begge disse tilfellene. Hvis vi hadde hatt samme system som EU, ville den uklarheten som kommunen har benyttet seg av, kanskje v\u00e6rt unng\u00e5tt. Norsk lov er imidlertid underordnet EU retten p\u00e5 dette omr\u00e5det. Mange sp\u00f8rsm\u00e5l er ikke dekket i KU av 2013 i det hele tatt, og i tillegg kommer det faktum om at forutsetningene for utredningen ikke lenger samsvarer med dagens planer. Med andre ord kan ikke utredningen brukes som et argument for \u00e5 slippe \u00e5 lage ny KU. Framgangsm\u00e5ten er s\u00e5 feil at statsforvalter m\u00e5 vurdere om det er brudd p\u00e5 \u00a7 32-8a i Plan- og bygningsloven. Overtredelsesgebyr for brudd p\u00e5 reglene om konsekvensutredninger Den som fremmer forslag til reguleringsplan eller tiltak og planer etter annet lovverk, kan ilegges overtredelsesgebyr dersom den forsettlig eller uaktsomt: a. unnlater \u00e5 f\u00f8lge krav til konsekvensutredning som er gitt i bestemmelser i eller i medhold av denne lov, eller b. gir uriktige eller villedende opplysninger i konsekvensutredningen. Dersom planmyndigheten eller annen ansvarlig myndighet er forslagsstiller, ilegger departementet overtredelsesgebyr Den villedende opplysningen er at kollektivtransporten vestover skulle g\u00e5 med buss og ikke bane. 9. Oppsummering Rettslig sett er reguleringsplanene laget uten KU fordi godkjenningen av KU 2013 som grunnlag for planene ble opphevet, slik at KUen ble det juristene kaller en nullitet i forhold til reguleringsplanene. I tillegg var den sv\u00e6rt mangelfull og p\u00e5 viktige omr\u00e5der direkte villedende. Denne klagen gjelder gyldigheten av vedtakene som Bergen Bystyre gjorde den 31. mai og 27. september om \u00e5 godkjenne reguleringsplanene for \u00c5sanebanen. Ugyldigheten m\u00e5 vedvare inntil kommunen har laget, h\u00f8rt og godkjent en ny KU som dekker reguleringsplanene i Bergen sentrum (inkludert linjen til N\u00f8stet) og planene i Sandviken. Effekten av at planene eventuelt blir erkl\u00e6rt ugyldige vil f\u00e5 mindre betydning, dersom Bergen kommune og Vestland fylkeskommune tillates \u00e5 starte detaljprosjektering, gjennomf\u00f8re ekspropriasjoner eller gj\u00f8re andre investeringer p\u00e5 grunnlag av planene i den perioden klagen er under behandling. Derfor m\u00e5 klagen gis oppsettende virkning. Et viktig moment i denne forbindelse er at flere akt\u00f8rer vurderer \u00e5 g\u00e5 til s\u00f8ksm\u00e5l for \u00e5 f\u00e5 fastsl\u00e5tt ugyldigheten av planvedtakene. Oppsummert gjelder dette brevet: Side 11 av 12 I. Krav om at vedtakene om \u00e5 godkjenne de tre reguleringsplanene Kaigaten Sandbrogaten (planID 65800000), Sandbrogaten Eidsv\u00e5gtunnelen (planID 65810000) og Fl\u00f8yfjelltunnelen rigg- og anleggsomr\u00e5de omr\u00e5dereguleringsplan (planID 70670000) kjennes ugyldig. II. Krav om at denne klagen gis oppsettende virkning til den er rettslig avklart. III. Krav om at det vurderes om Bergen kommune skal ilegges overtredelsesgebyr i henhold til Plan- og bygningsloven \u00a7 32-8a. Klagen er stilet til kommunen som skal gi sine kommentarer f\u00f8r den oversendes statsforvalteren til behandling. Statsforvalteren i Vestland vil v\u00e6re inhabil i saken p\u00e5 grunn av tidligere avgj\u00f8relser til fordel for dagl\u00f8sningen, s\u00e5 saken m\u00e5 behandles hos en annen statsforvalter, fortrinnsvis fra en annen landsdel enn Vestlandet. Med vennlig hilsen Foreningen Bergen Sentrum 2050 www.bybanetunnel.no Karsten Aubert Styrets leder Telefon 4114 6666, epost ka@daimyo.no Vedlegg 1 Planinitiativ for Bybanetunnel Vedlegg 2 Kvalitetssikring av gjennomf\u00f8rbarheten for Bynanetunnel Side 12 av 12 "
}