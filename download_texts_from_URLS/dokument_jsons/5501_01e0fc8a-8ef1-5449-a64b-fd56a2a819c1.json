{
  "dokument_id": "01e0fc8a-8ef1-5449-a64b-fd56a2a819c1",
  "doc_type": "case_presentation",
  "kommune": 5501,
  "tittel": "Nye HMS-m\u00e5l for Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001603326",
  "tekst": "Arkivsaksnr. 24/02176-2 Saksbehandler Catrine Emilie Trygstad Saksgang M\u00f8tedato Arbeidsmilj\u00f8utvalget 27.02.2024 Nye HMS-m\u00e5l for Troms\u00f8 kommune Kommunedirekt\u00f8rens innstilling til vedtak: Arbeidsmilj\u00f8utvalget vedtar overordnet HMS m\u00e5l og delm\u00e5l for perioden 2024-2027. Mari Enoksen Hult Konst. Kommunedirekt\u00f8r 1 Hva saken gjelder Fastsettelse av m\u00e5l for helse, milj\u00f8 og sikkerhetsarbeidet i Troms\u00f8 kommune. B\u00e5de overordnet m\u00e5l og delm\u00e5l for perioden 2024-2027. Saksutredning Forskrift om systematisk helse-, milj\u00f8- og sikkerhetsarbeid i virksomheter (Internkontrollforskriften), \u00a75. pkt. 4 stiller krav til at virksomheter skal fastsette m\u00e5l for helse, milj\u00f8 og sikkerhet. M\u00e5let skal v\u00e6re skriftlig. Arbeidsmilj\u00f8lovens \u00a7 3-1. stiller krav til et systematisk HMS-arbeid for \u00e5 sikre at hensynet til arbeidstakers helse, milj\u00f8 og sikkerhet blir ivaretatt. \u00a73-1 (2) sier at det systematiske helse-, milj\u00f8 og sikkerhetsarbeidet inneb\u00e6rer at arbeidsgiver skal a. fastsette m\u00e5l for helse, milj\u00f8 og sikkerhet. Godt arbeidsmilj\u00f8arbeid handler om \u00e5 redusere risiko for farer og ulykker, og aktivt rette s\u00f8kelyset mot de positive og helsefremmende faktorene i arbeidsmilj\u00f8et. Troms\u00f8 kommune har i perioden 2022-2024 skriftlige HMS-m\u00e5l. I den forbindelse har Arbeidsmilj\u00f8ets arbeidsutvalg (AU) satt ned en arbeidsgruppe best\u00e5ende av representanter fra Oppvekst, utdanning og kultur, Helse og omsorg, Bymilj\u00f8, Bedriftshelsetjenesten, Perosnal og organisasjon, HTV og HVO. Arbeidsgruppen har hatt to m\u00f8ter og jobbet fram et forslag til nye HMS-m\u00e5l. Som grunnlag har arbeidsgruppen benyttet avviksstatistikk, \u00e5rlig HMS-rapportering fra organisasjonen for 2023 og status HMS-handlingsplan 2022-2023. Tidligere har HMS-m\u00e5lene v\u00e6rt satt over en to\u00e5rs periode, men arbeidsgruppen vurdere det som mer hensiktsmessig \u00e5 ha en fire\u00e5rig m\u00e5lperiode med tilh\u00f8rende handlingsplan. Arbeidsgruppen ser at m\u00e5lene som var satt for perioden 2022- 2023 fortsatt er sv\u00e6rt aktuelle \u00e5 jobbe med, men med en endring for \u00e5 v\u00e6re enda mer m\u00e5lrettet mot utfordringsbildet i kommunen. Det er ogs\u00e5 komme tilbakemelding p\u00e5 at veldig konkrete m\u00e5l p\u00e5 overordnet niv\u00e5 har v\u00e6rt vanskelig \u00e5 tilpasse til lokale forhold. Delm\u00e5lene som er foresl\u00e5tt er i seg selv ikke veldig konkrete og m\u00e5lbare, men arbeidsgruppen har diskutert viktigheten av at tiltakene i ny handlingsplanen for \u00e5 n\u00e5 m\u00e5lene m\u00e5 v\u00e6re konkrete slik at vi kan m\u00e5le tiltakene opp mot \u00f8nsket effekt. Ny handlingsplan skal behandles i AMU 25.04.24. Arbeidsgruppen foresl\u00e5r f\u00f8lgende HMS-m\u00e5l for Troms\u00f8 kommune: Overordnet m\u00e5l: Troms\u00f8 kommune vil v\u00e6re en attraktiv organisasjon og arbeidsgiver som sikrer et helsefremmende og trygt arbeidsmilj\u00f8 for sine ansatte. Delm\u00e5l for perioden 2024-2027 1. Troms\u00f8 kommune skal sikre at det jobbes planmessig og systematisk med HMS- arbeidet. 2. Troms\u00f8 kommune skal sikre et trygt og sikkert arbeidsmilj\u00f8 gjennom \u00e5 forebygge, h\u00e5ndtere og f\u00f8lge opp ansatte som utsettes for vold og trusler i sin arbeidshverdag. 3. Troms\u00f8 kommune skal aktivt jobbe mot et helsefremmende arbeidsmilj\u00f8 gjennom medarbeiderutvikling og et godt psykososialt arbeidsmilj\u00f8. 4. Troms\u00f8 kommune skal jobbe aktivt og systematisk for \u00e5 forebygge og redusere sykefrav\u00e6r mot \u00e5rlige m\u00e5ltall. 2 Kommentarer til delm\u00e5lene over: Troms\u00f8 kommune vil v\u00e6re en attraktiv organisasjon og arbeidsgiver som sikrer et helsefremmende og trygt arbeidsmilj\u00f8 for sine ansatte. For \u00e5 f\u00e5 dette til og skape et h\u00f8yt jobbn\u00e6rv\u00e6r m\u00e5 man jobbe planmessig og systematisk med HMS-arbeidet. Forankring er viktig i alle ledd for \u00e5 n\u00e5 det overordnede HMS-m\u00e5let. Leder, verneombud og tillitsvalgte m\u00e5 ha god kompetanse p\u00e5 HMS faktorer som har betydning for eget arbeidsmilj\u00f8, samt hvordan man skal jobbe systematisk for et helsefremmende og og trygt arbeidsmilj\u00f8. Delm\u00e5lene st\u00e5r selvstendig for seg selv, men de p\u00e5virker hverandre i stor grad. Alle delm\u00e5lene vil v\u00e6re med \u00e5 redusere sykefrav\u00e6ret og skape n\u00e6rv\u00e6r p\u00e5 arbeidsplassen og sikrer et helsefremmende og trygt arbeidsmilj\u00f8 for ansatte i Troms\u00f8 kommune. Troms\u00f8 kommune f\u00e5r et overordnet HMS-m\u00e5l som bygger p\u00e5 kommuneplanens samfunnsdel og HR-strategien. Delm\u00e5lene skal v\u00e6re med \u00e5 bygge opp under hovedm\u00e5let. 1. Delm\u00e5l 1 skal sikre at vi skal jobbe planmessig og systematisk. Det g\u00e5r ikke p\u00e5 at vi skal ha et HMS-system, da det er p\u00e5 plass. Det er behov for noe revidering av prosedyrer, veiledninger og maler, men dette arbeidet p\u00e5g\u00e5r fortl\u00f8pende. \u00c5rlig HMS-kartlegging og tilsyn fra Arbeidstilsynet avdekker at det arbeides godt med planmessig og systematiskHMS-arbeid i enkelte deler av organisasjoner, men at det enda er mange som i for lite grad arbeider p\u00e5 denne m\u00e5te. Internkontrollrapporteringen for 2024 viser at 88 av 102 har gjennomf\u00f8rt risikovurdering av HMS forhold de siste 12 mnd. Mens \u00e5rsrapporteringen p\u00e5 HMS 2023 viser at det er variasjon i om det er delvis eller fullstendige risikovurderinger av HMS forhold. Av de 87 som svarte p\u00e5 \u00e5rsrapporteringen HMS 2023 er det kun 56 som sier at de har en handlingsplan for HMS-arbeidet. 13 av de som svarer nei p\u00e5 handlingsplan har heller ikke skriftlige HMS-m\u00e5l. Det er ogs\u00e5 21 som rapporterer at leder p\u00e5 enheten/seksjonen som ikke har f\u00e5tt HMS-oppl\u00e6ring. N\u00e5r det jobbes planmessig, systematisk og helhetlig med HMS-arbeidet arbeides det b\u00e5de helsefremmende og forebyggende. I det planmessige arbeidet skal det settes fokus p\u00e5 det som kan gj\u00f8re arbeidstakere skadet eller syke av jobben sin, samt de helsefremmende faktorene som gj\u00f8r at vi blir friskere av jobben. HMS-arbeidet m\u00e5 tilpasses den enkelte enhet/seksjon basert p\u00e5 hva risikoen i arbeidsmilj\u00f8et er. 3 2. Delm\u00e5l 2 skal sikre at det arbeides etter \u00abKrav til risikovurdering, oppl\u00e6ring, informasjon, tiltak og oppf\u00f8lging ved arbeid som kan medf\u00f8re fare for \u00e5 bli utsatt for vold eller trusler om vold: forskrift om utf\u00f8relse av arbeid kapittel 23A\u00bb. Paragrafen i denne forskriften gjelder for alle seksjoner/enehter hvor det er risiko for at ansatte kan utsettes for vold og trusler i sitt arbeid. Vold og trusler faller inn under psykososiale arbeidsmilj\u00f8faktorer som er de sosiale- og mellomenskelige faktorene p\u00e5 arbeidsplassen. Ved \u00e5 jobbe systematisk sikrer man at det jobbes forebyggende for \u00e5 unng\u00e5 hendelser, men ogs\u00e5 at man har et system som fanger opp de som blir utsatt for vold og trusler. N\u00e5r en ansatt blir utsatt for vold og/eller trusler (b\u00e5de akutt og over tid) er sosial st\u00f8tte et viktig verk\u00f8y. Det \u00e5 bli m\u00f8tt av en kollega som viser forst\u00e5else og som kan v\u00e6re med \u00e5 bearbeide hendelsen er tiltak som vil v\u00e6re med \u00e5 motvirke frav\u00e6r. I \u00e5rsrapporteringen HMS 2023 er det 65 av 87 som rapporterer at det er risiko for vold og trusler p\u00e5 arbeidsplassen. Av disse er det 33 som rapporterer at ansatte jevnlig f\u00e5r oppl\u00e6ring og \u00f8velse i forebygging og h\u00e5ndtering av vold- og trusselsituasjoner. 55 rapporterer at de ansatte f\u00e5r informasjon ved arbeids som kan medf\u00f8re risiko for \u00e5 bli utsatt for vold og trusler. Av de 65 som rapporterer om at det er risiko for vold og trusler p\u00e5 arbeidsplassen er det kun 42 som har gjennomf\u00f8rt risikovurdering. Arbeidstilsynet har hatt tilsyn med fokus p\u00e5 vold og trusler i flere av enhetene og avdelingene i Troms\u00f8 kommune i 2023. Nesten alle som hadde tilsyn fikk i ettertid p\u00e5legg om risikovurdering, tiltak, handlingsplan og oppl\u00e6ring. I 2023 ble det meldt inn 3529 HMS avvik. 39,8% av de avvikene var i kategorien \u00abVold og trusler mot ansatte\u00bb. Systematisk og planmessig arbeid med tema vold og trusler 3. Det er viktig at det er en forst\u00e5else av hva som ligger i begrepene vi bruker i dette delm\u00e5let slik at vi ser p\u00e5 rette tiltak. En mye brukt definisjon av helsefremmende arbeid er \"den prosessen som gj\u00f8r individer, grupper og organisasjoner i stand til \u00e5 \u00f8ke kontrollen over faktorer som p\u00e5virker helse\". Denne definisjonen vektlegger at helsefremmende arbeid er en demokratisk prosess. Det \u00e5 styrke verdier som gir individer, grupper og organisasjoner mulighet for ansvar, delaktighet, mestring og kontroll over egen situasjon framheves som viktig. Mange begreper er n\u00e6rt knyttet til helsefremmende arbeidsplasser, for eksempel friskfaktorer, langtidsfrisk, jobbengasjement, trivsel, arbeidsglede med flere. I praksis handler helsefremmende arbeidsplasser om at ledere og ansatte sammen finner fram til hva en helsefremmende arbeidsplass er for dem. Helsefremmende arbeid er en tiln\u00e6rming som sammen med tradisjonelt, forebyggende HMS-arbeid utgj\u00f8r en helhet i arbeidsmilj\u00f8arbeidet. Medarbeiderutvikling handler om den kontinuerlige jobben med \u00e5 utvikle, motivere og veilede de ansatte. Samtidig skal man sikre at arbeidet som gj\u00f8res samsvarer med selskapets overordnede strategiske m\u00e5l. Psykososiale arbeidsbetingelser dreier seg f\u00f8rst og fremst om de sosiale og mellommenneskelige forholdene p\u00e5 arbeidsplassen samt om form og innhold i disse. Ofte er de psykososiale arbeidsbetingelsene en konsekvens av hvordan arbeidet organiseres, planlegges og gjennomf\u00f8res. Arbeidsmilj\u00f8lovens bestemmelse om det psykososiale arbeidsmilj\u00f8et skal forhindre at arbeidstakere utsettes for ulike negative forhold av psykososial karakter, og at summen av ulike belastninger ikke m\u00e5 bli for stor. 4 Som for alle andre forhold, krever loven at det psykososiale arbeidsmilj\u00f8et skal v\u00e6re fullt forsvarlig. Som alle andre arbeidsmilj\u00f8faktorer er det viktig \u00e5 jobbe forebyggende med det psykososiale arbeidsmilj\u00f8et. N\u00e5r man jobber reaktivt tar man tak i problemene n\u00e5r de oppst\u00e5r. Men ved \u00e5 jobbe forebyggende er man proaktiv i forkant og kan forhindre at problemer oppst\u00e5r. Mange synes det er vanskelig \u00e5 jobbe systematisk og forebyggende for \u00e5 skape en helsefremmende arbeidsplass. Det vil v\u00e6re viktig kompetansen p\u00e5 dette omr\u00e5det \u00f8kes i organisasjonen slik at man jobber med de rette tiltakene. 4. I delm\u00e5l 4 settes det ikke et m\u00e5ltall p\u00e5 sykefrav\u00e6ret for perioden 2024-2027. Det skal isteden \u00e5rlig settes m\u00e5ltall p\u00e5 overordnet-, avdelings-, seksjons- og enhetsniv\u00e5. Det vil da v\u00e6re enklere \u00e5 lokalt tilpasse m\u00e5ltallene. M\u00e5ltallene b\u00f8r forankres i Arbeidsmilj\u00f8utvalget og i KLG. S\u00e5 skal det lokal tilpasses m\u00e5ltall i HMS-utvalg og HMS- grupper. Det er et skille mellom \u00e5 jobbe med sykefrav\u00e6r, alts\u00e5 de som er blitt syk og er borte fra jobb, og det forebyggende og helsefremmende arbeidet. Forebyggende arbeid er med \u00e5 forhindre sykdom \u00e5 skade av arbeidet, mens det helsefremmende arbeidet er med \u00e5 skape god helse. For \u00e5 f\u00e5 ned sykefrav\u00e6ret i Troms\u00f8 kommune er det viktig \u00e5 jobbe p\u00e5 alle omr\u00e5der. Tiltak i delm\u00e5l 4. vil i hovedsak ha satsningsomr\u00e5der som g\u00e5r p\u00e5 \u00e5 forebygge og f\u00f8lge opp ansatte som st\u00e5r i fare for, eller er blitt sykemeldte. Delm\u00e5l 1, 2 og 3 dekker omr\u00e5det forebyggende og helsefremmende HMS-arbeid. Konklusjon Troms\u00f8 kommune f\u00e5r et overordnet HMS-m\u00e5l som bygger p\u00e5 kommuneplanens samfunnsdel og HR-strategien. Delm\u00e5l 1-4 settes for en fire\u00e5rs periode. N\u00e5r AMU har vedtatt HMS-m\u00e5lene vil arbeidsgruppen nevnt over arbeide videre med en fire\u00e5rig handlingsplan som behandles i AMU 25. april 2024. Vedtakskompetanse Arbeidsmilj\u00f8utvalget Vedlegg 5 "
}