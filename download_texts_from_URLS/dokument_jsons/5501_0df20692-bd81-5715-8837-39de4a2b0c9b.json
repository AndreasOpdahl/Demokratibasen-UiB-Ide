{
  "dokument_id": "0df20692-bd81-5715-8837-39de4a2b0c9b",
  "doc_type": "case_attachment",
  "kommune": 5501,
  "tittel": "Bestemmelser - plan 1934",
  "url": "https://innsyn.tromso.kommune.no/application/getMoteDokument?dokid=2001892398",
  "tekst": "Troms\u00f8 kommune Vedtatt dato: 25.01.2023 Dato for siste mindre endring: xx.xx.xxxx Reguleringsplan for Nye \u00d8vre Kroken Dato 12.12.2022 PlanID 1934 Saksnummer 20/14214 1. Planens hensikt Detaljreguleringsplan 1934 Nye \u00d8vre Kroken regulerer 470 boenheter fordelt p\u00e5 5 boligblokk-klynger, lokalisert til den s\u00f8rlige delen av planomr\u00e5det. I tillegg til boliger, lekeplasser og barnehage, vil det nye planforslaget ogs\u00e5 regulere areal for omsorgsboliger, forretning og idrettsanlegg. 2. Fellesbestemmelser for hele planomr\u00e5det 2.1 Dokumentasjonskrav o Ved s\u00f8knad om rammetillatelse skal akseptert VAO-rammeplan, akseptbrev og stemplede tegninger vedlegges s\u00f8knaden o Det skal ikke gis igangsettingstillatelse f\u00f8r det foreligger stemplede og signerte tekniske detaljplaner av gjeldende fagorgan. Tekniske detaljplaner skal v\u00e6re baser p\u00e5 endelig VAO- rammeplan. Avvik mellom tekniske detaljplaner og VAO-rammeplan kan utl\u00f8se behov for revisjon og ny behandling av revidert VAO-rammeplan. o Det skal ikke gis igangsettingstillatelse for privat VAO-infrastruktur f\u00f8r det foreligger godkjent VA-s\u00f8knad. o Det skal ikke gis midlertidig brukstillatelse og ferdigattest f\u00f8r teknisk infrastruktur, som skal overtas til kommunal drift og vedlikehold, er godkjent og overlevert. Ved s\u00f8knad om midlertidig brukstillatelse og ferdigattest skal overtagelsesprotokoll underskrevet av gjeldende fagorgan, vedlegges s\u00f8knaden. o Det skal ikke gis midlertidig brukstillatelse og ferdigattest f\u00f8r det foreligger godkjent VA- ferdigmelding fra gjeldende fagorgan for privat VAO-infrastruktur/private tilkoblinger til offentlig nett. Ved s\u00f8knad om midlertidig brukstillatelse og ferdigattest skal VA- ferdigmelding godkjent av gjeldende fagorgan, vedlegges s\u00f8knaden. o Ved s\u00f8knad om rammetillatelse skal det dokumenteres at rimelige skj\u00f8nnhetshensyn er tatt. Dokumentasjonen skal vise forholdet til b\u00e5de det bebygde og ubebygde landskap og naboskap, og begrunne de valgte l\u00f8sningene. Bygninger og landskapsutforming skal v\u00e6re i samsvar med planens arkitektoniske ambisjoner. o Ved s\u00f8knad om rammetillatelse skal det vedlegges uteromsplan for den oms\u00f8kte delen av planomr\u00e5det i m\u00e5lestokk 1:200. Uteromsplanen skal vise bebyggelse og anlegg i sammenheng med atkomstsituasjoner, uteoppholdsarealer, lekeplasser, universell utforming, belysning, vegetasjon og terrengbehandling, avfallsh\u00e5ndtering, sn\u00f8depot, overvannsh\u00e5ndtering, parkeringsplasser, sykkelparkering, plassering av st\u00f8yskjermer og liknende. Universell utforming av uteomr\u00e5dene skal fremg\u00e5 av uteromsplanen. o Ved s\u00f8knad om rammetillatelse skal det dokumenteres tilstrekkelig skolekapasitet for aktuelt byggetrinn. o Ved s\u00f8knad om rammetillatelse skal det dokumenteres tilstrekkelige tiltak mot st\u00f8y i byggeperioden. o Ved s\u00f8knad om rammetillatelse for ny bro over Krokenelva, skal det dokumenteres at den ikke er til hinder for elvel\u00f8pet. o Ved s\u00f8knad om rammetillatelse for ballbane i omr\u00e5de BKB3 skal det dokumenteres tilfredsstillende st\u00f8yniv\u00e5 for boligene i feltet. o Ved s\u00f8knad om igangsettingstillatelse skal det vedlegges en anleggsplan. Planen skal redegj\u00f8re for beskyttelse av omgivelsene mot st\u00f8y og andre ulemper i bygge- og anleggsfasen. Planen skal redegj\u00f8re for plassering av maskiner og annet utstyr, omr\u00e5der for lagringsbrakker og brakkerigg, trafikkavvikling, massetransport, driftstider, trafikksikkerhet for g\u00e5ende og syklende, renhold, st\u00f8vdemping og st\u00f8yforhold. N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. For \u00e5 oppn\u00e5 tilfredsstillende milj\u00f8forhold i anleggsfasen skal luftkvalitets- og st\u00f8ygrenser f\u00f8lge Milj\u00f8verndepartementets retningslinjer for behandling av luftkvalitet og st\u00f8y i arealplanleggingen, T-1520 og T-1442. o Ved s\u00f8knad om igangsettingstillatelse skal det vedlegges en marksikringsplan for terreng og vegetasjonsbeskyttelse for de deler av omr\u00e5det som ikke er avsatt til bebyggelse og anlegg eller samferdsel og infrastruktur. Enkeltvegetasjon av spesiell betydning innenfor disse omr\u00e5dene tas inn i marksikringsplanen. Marksikringsplanen skal ogs\u00e5 vise hvordan vegetasjon i byggeomr\u00e5det skal fjernes for ikke \u00e5 forstyrre fugleliv, spesielt i hekkesesongen mai-juni. Marksikringsplanen skal vise hvordan omr\u00e5der der det er n\u00f8dvendig \u00e5 fjerne eksisterende vegetasjon skal revegeteres. Marksikringsplanen skal vise hvordan eksisterende tr\u00e6r tas vare p\u00e5 og gjenbrukes for revegetering. Marksikringsplanen skal vise hvordan skr\u00e5ninger skal beplantes. o Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur, samt private felles vann- og avl\u00f8psanlegg, skal det ved s\u00f8knad om igangsettingstillatelse til tiltak legges ved dokumentasjon for at tekniske detaljplaner er godkjent av kommunens ansvarlige fagorgan. o Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur skal det ved s\u00f8knad om midlertidig brukstillatelse og ferdigattest legges ved overtakelsesprotokoll som er signert av kommunens ansvarlige fagorgan. o Ved s\u00f8knad om midlertidig brukstillatelse og ferdigattest, skal godkjent VA-ferdigmelding vedlegges s\u00f8knaden. 2.2 Estetiske hensyn a) Det skal velges farger som demper fjernvirkning av bebyggelsens sett mot bakenforliggende terreng, det tillates ikke hvit eller signalfarger som hovedfarge. b) Alt ubebygd terreng innenfor byggeareal, samferdselsareal og lekeplasser skal beplantes, og for \u00f8vrig behandles slik at omr\u00e5det fremst\u00e5r med god kvalitet i alle flater og materialer. c) Ved skj\u00e6ringer eller fyllinger skal terreng utjevnes og beplantes, der det er behov for terrengmurer skal disse utf\u00f8res som gabionmurer. d) Utvendige rekkverk i nye bygninger skal v\u00e6re tilpasset bygningens \u00f8vrige utforming, sikringsgjerder i terreng tillates utformet som nettinggjerder. e) Tekniske anlegg skal fremst\u00e5 som en integrert del av bygningsutformingen. f) Det tillates ikke synlige grunnmurer, fundamenter og lignende i bebyggelsen, terreng skal fylles opp slik at slike konstruksjoner ikke blir synlige. Kjellermurer og fasade i integrert parkeringsanlegg skal kles fasadematerialer som er i samsvar med bygningens \u00f8vrige uttrykk. g) Fasadenes hovedmaterialer skal v\u00e6re metallplater med naturlig metallisk farge. Trepanel tillates benyttet ved balkonger, inngangsparti, og andre oppholdsarealer. h) Det tillates \u00e5 anlegge solcellepanel og/eller solfangere p\u00e5 fasade. i) Utend\u00f8rs belysning skal v\u00e6re skjermet slik at blending unng\u00e5s og fjernvirkning av lyskilden reduseres. 2.3 Kulturminner Dersom det under bygge- og anleggsarbeid skulle komme fram gjenstander eller andre spor som kan vise eldre aktivitet i omr\u00e5det, m\u00e5 arbeidet stanses. Melding sendes Sametinget og Troms og Finnmark fylkeskommune omg\u00e5ende, jf. kulturminneloven \u00a7 8 annet ledd. 2.4 Universell utforming a) Alle bygninger, parkeringsarealer og boligenes innvendige og utvendige fellesomr\u00e5der skal ha universell tilgjengelighet og utformes i tr\u00e5d med prinsipper for universell utforming. b) Opparbeidede uteomr\u00e5der, trafikkanlegg og adkomst til bygninger skal ha universell tilgjengelighet og utformes i tr\u00e5d med prinsipper for universell utforming. c) Adkomstveier og fortau skal ha fast dekke av asfalt. I gatetun tillates steinbelegg. Hovedstier som er universelt tilgjengelige kan ha komprimert grusdekke egnet for rullestol. Adkomstveier, fortau og universelt tilgjengelige stier skal v\u00e6re tilgjengelige hele \u00e5ret. d) Belysning av lekeomr\u00e5der og gangstier skal v\u00e6re tilfredsstillende for sikker fremkommelighet og bruk, men ikke til sjenanse for boliger i omr\u00e5det. e) Lekeomr\u00e5der skal ha utforming som er egnet for barn av ulik alder og f\u00f8rlighet. f) Felles utearealer skal generelt v\u00e6re utformet med variasjon og med elementer som gir god orienteringsmulighet, i tillegg til sitteplasser og skjermede soner. g) Hele planomr\u00e5det skal utformes med hensyn til bruk b\u00e5de sommer og vinter. 2.5 St\u00f8y a) Alle boenheter skal ha fasade mot stille side. For \u00e5 oppn\u00e5 stille side kan det benyttes st\u00f8yskjerming i form av st\u00f8yskjerming i terreng n\u00e6r st\u00f8ykilden. b) Minimum 50 % av antall rom til st\u00f8yf\u00f8lsomt bruksform\u00e5l i hver boenhet skal ha vindu mot stille side. Herunder skal minimum 1 soverom ligge mot stille side. c) St\u00f8ykrav i T-1442 for uteoppholdsarealer skal v\u00e6re tilfredsstilt. d) Alle boenheter hvor ett eller flere rom til st\u00f8yf\u00f8lsomt bruksform\u00e5l kun har vinduer mot st\u00f8yutsatt side skal ha balansert mekanisk ventilasjon. e) Vinduer i soverom p\u00e5 st\u00f8yutsatt side og som samtidig er soleksponert, skal ha utvendig solavskjerming. Behov for kj\u00f8ling m\u00e5 ogs\u00e5 vurderes. 2.6 Vann, avl\u00f8p og overvann Tekniske detaljplaner for vann, avl\u00f8p og overvann skal utarbeides i tr\u00e5d med VAO-rammeplan, datert 14.04.2021 og akseptbrev til VAO-rammeplan datert 05.05.2021. Avvik mellom tekniske detaljplaner og VAO-rammeplan kan utl\u00f8se behov for revisjon av VAO-rammeplan og endring av reguleringsplan. Tekniske detaljplaner skal samordne l\u00f8sninger fra VAO-rammeplan og OSG-rammeplan. 2.7 Uterom og offentlig teknisk infrastruktur o Offentlige samferdselsanlegg, teknisk infrastruktur og gr\u00f8nnstruktur skal opparbeides i tr\u00e5d med til enhver tid gjeldende kommunaltekniske normer, herunder for veger og gr\u00f8ntanlegg, vann- og avl\u00f8p og belysningsnorm for Troms\u00f8 kommune. Der det er eksisterende anlegg, skal oppgradering skje iht. kommunalteknisk norm. Slik utbygging kan kun gj\u00f8res i samsvar med tekniske detaljplaner som p\u00e5 forh\u00e5nd skal v\u00e6re godkjent av det til enhver tid ansvarlige fagorgan i kommunen. o Uteromsplaner i m\u00e5lestokk 1.500, datert 09.12.2022 er bindende (\u00a7 12-7 nr. 1, 2, 4, 7) for f\u00f8lgende elementer: \u2022 Stigningsforhold, bredde og overflate for gjennomg\u00e5ende gangsti. \u2022 Funksjonell utforming og gatebelegg i gatetun. \u2022 Plassering av lekeplasser, omfang av lekeplassutstyr og annen m\u00f8blering. \u2022 Prinsipper for terrengarrondering, terrengmurer og vegetasjon. 2.8 Forhold utenfor planomr\u00e5det Ny lysl\u00f8ype, stier og gang- og sykkelforbindelser gjennom planomr\u00e5det skal anlegges slik at de knyttes naturlig til eksisterende stier, gang- og sykkelforbindelser i omgivelsene. 2.9 Parkeringsdekning a) Innenfor omr\u00e5det skal det etableres minimum 0,5 og maksimum 0,7 parkeringsplasser pr. boenhet. Bes\u00f8ksparkering og plasser for hjemmetjenesten inng\u00e5r i det totale antall parkeringsplasser. SPA1-4 holdes utenfor regnskapet for antall parkeringsplasser. b) For forretning og idrettsanlegg tillates etablert inntil 12 parkeringsplasser i form\u00e5l gatetun. c) Faste parkeringsplasser for BBB1-2 og BKB1-3 skal etableres i parkeringsanlegg under bebyggelsen. Bes\u00f8ksparkering tillates etablert utend\u00f8rs i form\u00e5l gatetun. d) F\u00f8rste, og deretter hver tjuende parkeringsplass skal v\u00e6re tilrettelagt for forflytningshemmede. e) Det skal etableres minimum 2 sykkelparkeringsplasser per bolig i innend\u00f8rs parkeringsanlegg. f) Det skal etableres 20 sykkelparkeringsplasser utend\u00f8rs til gjester i hvert gatetun. g) Alle parkeringsplassene for bil og sykkel skal ha tilgang til ladefasiliteter. h) For hvert byggeomr\u00e5de skal det avsettes en parkeringsplass til kommunale tjenestebiler i gatetun. 3. Bestemmelser til arealform\u00e5l 3.1 Bebyggelse og anlegg (\u00a7 12-5 nr. 1) Fellesbestemmelser for bebyggelse og anlegg Fellesbestemmelsene gjelder for byggeomr\u00e5der BBB1-2, BKB1-3 og tilknyttede leke- og uteoppholdsomr\u00e5der. a) Det tillates etablert maksimalt 470 boenheter innenfor planomr\u00e5det. b) Tillatt byggeareal fremg\u00e5r av plankart. c) Teoretiske plan i rom med stor h\u00f8yde regnes ikke inn i arealet. Parkering, boder, tekniske rom og andre fellesarealer inng\u00e5r i arealet for boligform\u00e5l. d) Bebyggelsen skal oppf\u00f8res med flate tak og maksimal gesimsh\u00f8yde som angitt p\u00e5 plankartet. e) Det tillates ikke tekniske installasjoner ol som overstiger koteh\u00f8yde angitt p\u00e5 plankart. f) Ved montering av solceller p\u00e5 tak, tillates hele takflaten benyttet. Solceller tillates etablert inntil 1,5m over angitt byggeh\u00f8yde. g) Der det ikke er angitt byggegrense gjelder form\u00e5lsgrensen som byggegrense. Det tillates mindre justeringer av angitt plassering innenfor form\u00e5let inntil 1 meter i hver retning utenfor byggegrense eller angitt h\u00f8ydelinje, forutsatt at avstand mellom h\u00f8ye bygninger er minst 8 meter. Det tillates balkonger og r\u00f8mningstrapper inntil 3 meter ut fra byggegrense mot s\u00f8r, nord og \u00f8st. Mot gatetun tillates bebyggelse i form\u00e5lsgrensen. h) Alle boliger skal ha direkte adkomst til innglasset, privat uteplass med min 50% \u00e5pningsbar glassflate, henvendt mot vest / s\u00f8r-vest / nord-vest. Innglasset balkong skal ligge utenfor bygningens klimaskall og v\u00e6re p\u00e5 minimum 6m2. i) Det tillates ikke boliger med ensidig henvendelse mot \u00f8st eller nord. Boliger med tosidig henvendelse mot \u00f8st og nord tillates, forutsatt at boligen har utsikt og kveldssol p\u00e5 balkong. j) For boligene tillates det \u00e5 etablere fellesfunksjoner i tilknytning til utend\u00f8rs fellesareal (tun) over parkeringsdekket i hvert byggeomr\u00e5de. Fellesarealer kan ikke v\u00e6re forurensende eller st\u00f8yende. Fellesarealer kan brukes til sosiale rom og andre fellesfunksjoner. k) N\u00e6rlekeplasser for hvert byggeomr\u00e5de skal anlegges i utend\u00f8rs fellesareal (tunlekeplass #7- 11) innenfor boligform\u00e5lssonene (BBB1-2 og BKB1-3). Det skal v\u00e6re offentlig tilgjengelig, og godt synlig, utend\u00f8rs adkomst fra gatetun til n\u00e6rlekeplass. l) Boder og tekniske rom skal plasseres under bebyggelse. Kombinert bebyggelse og anleggsform\u00e5l (BKB1-3) a) BKB1 er avsatt til boliger i kombinasjon med barnehage. o Innenfor form\u00e5let er det tillatt etablert barnehage med et maksimalt areal p\u00e5 1000m2. b) BKB2 er avsatt til boliger i kombinasjon med tjenesteyting (omsorgsboliger). o Innenfor form\u00e5let er det tillatt etablert omsorgsboliger med et maksimalt areal p\u00e5 1000m2. c) BKB3 er avsatt til boliger i kombinasjon med forretning, treningssenter og idrettsanlegg (flerbrukshall). o Innenfor form\u00e5let er det tillatt etablert forretning med maksimalt areal 500m2. o Innenfor form\u00e5let er det tillatt etablert treningssenter med maksimalt areal 500m2. o Innenfor form\u00e5let er det tillatt etablert idrettsanlegg med innvendig gulvflate minimum 25x45m og maksimalt areal 2000m2. Forsamlingslokale for religionsut\u00f8velse (BR) Eiendommen skal benyttes til menighetshus med tilh\u00f8rende parkering og garasje. Energianlegg (BE1-3) a) Frittst\u00e5ende trafostasjoner BE1-2 skal ha kj\u00f8rbar tilkomst for servicebil via lysl\u00f8ype. b) Trafostasjon i BE3 skal integreres i byggeomr\u00e5de BKB3 og ha utvendig tilkomst og oppstillingsplass for servicebil. Renovasjonsanlegg (f_BRE1-5) a) Omr\u00e5det er avsatt til renovasjonsanlegg for boligene (sosikode 1550) i form av nedgravde containere. Lekeplass (f_BLK1-4, o_BLK5) a) Omr\u00e5det skal v\u00e6re tilgjengelig for allmenheten og v\u00e6re opparbeidet med leke- og oppholdsareal i tr\u00e5d med utomhusplan datert 01.04.2022. b) Ber\u00f8rte omr\u00e5der etter terrenginngrep skal revegeteres, prim\u00e6rt med stedegen vegetasjon. Omr\u00e5der som ikke opparbeides skal bevares som natur. c) I tillegg til tradisjonelle lekeplassaktiviteter skal det spesielt tilrettelegges for naturlek, aking, rutsjing og klatring. d) f_BLK1-4 er kvartalslekeplasser. e) o_BLK5 er str\u00f8kslekeplass. f) Innenfor f_BLK1 tillates det etablert uteomr\u00e5de for barnehage i BKB1. Annet uteoppholdsareal (f_BAU) a) Innenfor f_BAU tillates det etablert sansehage for omsorgsboliger i BKB2. 3.2 Samferdselsanlegg og teknisk infrastruktur (\u00a7 12-5 nr. 2) Fellesbestemmelser for samferdselsanlegg og teknisk infrastruktur Samferdselsanlegg og teknisk infrastruktur skal anlegges med minst mulig terrenginngrep og skade p\u00e5 vegetasjon. Revegetering langs veger, stier og over gr\u00f8fter skal i st\u00f8rst mulig grad gjennomf\u00f8res med stedlig vegetasjon. Kj\u00f8reveg (o_SKV1-2, f_SKV3-6) a) Stigningstall kan for SKV4 og 6 ikke overskride 1:12,5 (8%), og for SKV3 og 5 ikke overskride 1:15 (6,6%). b) P\u00e5 snuplass i s\u00f8ndre ende av o_SKV1 tillates det etablert hvilebu for bussj\u00e5f\u00f8rer. Gatetun (f_SGT1-5) a) Gatetun er sambruksareal for g\u00e5ende, syklende, biler og tungtransport der g\u00e5ende og syklende har prioritet. b) Gatetun skal utformes som en fri rundkj\u00f8ring med maks ytre diameter 26m og minimum indre diameter p\u00e5 14m. c) Innenfor omr\u00e5dets indre diameter tillates etablert bilparkering og sykkelparkeringsplasser for henholdsvis gjester til boliger, idrettsanlegg, n\u00e6ringsarealer og barnehage. d) Gatetun er utvendig hovedatkomst til henholdsvis boliger, parkeringskjeller, butikk, barnehage og idrettsanlegg. e) Gatetun tilrettelegges som angrepspunkt for n\u00f8detatene (brann). Fortau (o_SF1-12, f_SF13-17) a) Fortau skal anlegges med 3m bredde og f\u00f8lge stigningstall til tilliggende vei. Gang- og sykkelveg (o_SGS1-3) a) Gang- og sykkelveg skal anlegges med 3m bredde og f\u00f8lger stigningstall til tilliggende vei. Annen veggrunn \u2013 gr\u00f8ntareal a) Der det er n\u00f8dvendig kan det innenfor form\u00e5let annen veggrunn lages st\u00f8ttemurer mot terreng. Avstandskrav til offentlig teknisk infrastruktur og krav til gr\u00f8ft i kommunalteknisk norm m\u00e5 overholdes. \u00d8vrig areal innenfor form\u00e5let skal revegeteres etter anleggsfasen. b) Det er tillates sn\u00f8deponering innenfor form\u00e5let. Eksisterende gangtunnel a) Eksisterende gangtunnel tilh\u00f8rende Granittvegen borettslag skal tilpasses ny plan og rekonstrueres dersom det ved utbygging blir ber\u00f8rt. Kollektivholdeplass (o_SKH1-6) a) Innenfor form\u00e5let skal det opparbeides kollektivholdeplass som kantstopp for buss. b) For o_SKH1, 4 og 6 skal det etableres leskur. Parkeringsplass (SPA1-2, f_SPA3 og SPA4) a) SPA1-2 er avsatt til parkeringsplasser for boligene vest for nordre del av Malmvegen. b) f_SPA3 er avsatt til felles parkering for boligene vest for nordre del av Malmvegen og Skjelnan skole. c) SPA4 er avsatt til parkeringsplass for bildelingsordning. Det tillates inntil 15 parkeringsplasser. Det tillates etablert ladestasjoner og tak over parkeringsplassene. Omr\u00e5det skal opparbeides med fast dekke. Omr\u00e5det tillates ikke brukt til oppstilling av kj\u00f8ret\u00f8y som ikke er del av bildelingsordningen. 3.3 Gr\u00f8nnstruktur (\u00a7 12-5 nr. 3) Fellesbestemmelser for gr\u00f8nnstruktur Alle omr\u00e5der for gr\u00f8nnstruktur skal v\u00e6re offentlig tilgjengelige. Turveg (o_GT1-3) a) Innenfor feltet o_GT1 og o_GT3 skal det opparbeides turveg med lysanlegg. Turvegen skal anlegges slik at den f\u00f8lger terrengets naturlige variasjoner. Det skal etableres skibru i henhold til bruavgrensning i plankart. Utforming av skibru skal godkjennes av kommunes ansvarlige fagorgan. b) Innenfor feltet o_GT2 skal eksisterende lysl\u00f8ype oppgraderes til turveg med lysanlegg. c) Det tillates \u00e5 anlegge overvannsgr\u00f8ft langs turvegen i henhold til VAO-rammeplan datert 14.04.2021 og akseptbrev til VAO-rammeplan datert 05.05.2021. d) Det tillates adkomst og trafikk som er n\u00f8dvendig for drift og vedlikehold av overvannsgr\u00f8ft. e) Turveger og lysanlegg skal opparbeides og oppgraderes etter kommunalteknisk norm. f) Unntak for stigning gjelder for eksisterende del av turveg i nord, hvor dagens l\u00f8ype beholdes. Langs turveg og overvannsgr\u00f8ft skal det revegeteres etter anleggelse \u2013 fortrinnsvis med stedlig vegetasjon. 3.4 Landbruks, natur- og friluftsform\u00e5l samt reindrift (LNFR) (\u00a7 12-5 nr. 5) Fellesbestemmelser for landbruks, natur og friluftsform\u00e5l samt reindrift (LNFR) Alle omr\u00e5der for LNFR skal v\u00e6re offentlig tilgjengelige. Friluftsomr\u00e5de (o_LF1-5) a) Omr\u00e5der skal v\u00e6re ur\u00f8rt natur, med unntak fra naturlige stier samt overvannsgr\u00f8ft opparbeidet i henhold til VAO-rammeplan datert 14.04.2021 og akseptbrev til VAO- rammeplan datert 05.05.2021. 3.5 Bruk og vern av sj\u00f8 og vassdrag (\u00a7 12-5 nr. 6) Fellesbestemmelser for bruk og vern av sj\u00f8 og vassdrag Alle omr\u00e5der i sj\u00f8 og vassdrag skal v\u00e6re offentlig tilgjengelige. Friluftsomr\u00e5de i sj\u00f8 og vassdrag (o_VFV) a) Det tillates anlagt bru for turveg (skibru) over elva. b) Det tillates ikke inngrep som er til hinder for elvel\u00f8pet. c) Det tillates ikke Inngrep i selve vassdraget. 4. Bestemmelser til hensynssoner (\u00a7\u00a7 12-6, 12-7 og 11-8) 4.1 Sikrings-, st\u00f8y- og faresoner (\u00a7 11-8 a) Ras og Skredfare (H310_1-2) a) For omr\u00e5der merket med ras og skredfare tillates ikke etablering av boligbebyggelse. b) Etablering av vei, turveger, lysanlegg og overvannsanlegg tillates. c) Skog tilknyttet faresone for skred som ligger utenfor planomr\u00e5de, skal bevares. Overvannsgr\u00f8ft (H190_1) a) Sikringssone for overvannsgr\u00f8ft. b) Det tillates n\u00f8dvendig drift og vedlikehold av overvannsgr\u00f8ft. 5. Bestemmelser til bestemmelsesomr\u00e5der 5.1 Sn\u00f8depot (#1-6 og #12) Det tillates etablert sn\u00f8depot. 5.2 Tunlekeplass (#7-11) Innenfor bestemmelsesomr\u00e5det skal det etableres n\u00e6rlekeplass og felles uteomr\u00e5der for beboere i omr\u00e5det over parkeringsanlegg. 6. Rekkef\u00f8lgebestemmelser 6.1 Utbyggingsrekkef\u00f8lge (felt BKB1-3 og BBB1-2) Byggefeltene skal bygges ut i rekkef\u00f8lgen: a) BKB2 \u2013 boligbebyggelse/tjenesteyting (omsorgsboliger) b) BKB1 \u2013 boligbebyggelse/barnehage c) BKB3 \u2013 boligbebyggelse/forretning /idrettsanlegg d) BBB1 \u2013 boligform\u00e5l - blokkbebyggelse e) BBB2 - boligform\u00e5l - blokkbebyggelse 6.2 F\u00f8r igangsettingstillatelse a) Det kan ikke gis igangsettingstillatelse for tiltak innenfor omr\u00e5det f\u00f8r: o Kj\u00f8reveg o_SKV1 inkludert belysning er oppgradert i henhold til kommunalteknisk norm. o Fortau o_SF1-11 og o_SF18 inkludert belysning er etablert. o Gang- og sykkelveg o_SGS1 inkludert belysning er etablert. o Ny turveg o_GT1 og o_GT3 med lysanlegg (lysl\u00f8ype) er etablert i tr\u00e5d med kommunalteknisk norm, og eksisterende lysl\u00f8ype o_GT2 er oppgradert i tr\u00e5d med kommunalteknisk norm. o Avskj\u00e6rende overvannsgr\u00f8fter H190_1 er etablert inklusiv atkomst. o Str\u00f8kslekeplass o_BLK5 er opparbeidet. o Kollektivholdeplass o_SKH1-6 er etablert. o Gang- og sykkelvei o_SGS3 er etablert. b) Grense for marksikring og bevaringsverdig vegetasjon i henhold til marksikringsplan, skal sikres fysisk f\u00f8r igangsetting av anleggsarbeider. c) Det kan ikke gis igangsettingstillatelse for bolig nr. 235 f\u00f8r ny kryssl\u00f8sning i krysset fylkesvei 864 \u2013 Anton Borchs veg, som inng\u00e5r i reguleringsplan 1737, er etablert. d) Det kan ikke gis igangsettingstillatelse for bolig nr. 300 f\u00f8r ny kryssl\u00f8sning i krysset fylkesvei 864 \u2013 Planetvegen er etablert. e) Igangsettingstillatelse for tiltak i det oms\u00f8kte delomr\u00e5det kan likevel gis dersom det gjennom utbyggingsavtale og garanti, foreligger tilstrekkelig sikkerhet for at rekkef\u00f8lgekravene ovenfor vil bli oppfylt. Unntak fra dette er turveg med lysanlegg (o_GT1-3), og overvannsgr\u00f8ft (hensynssone H190_1), samt fysisk sikring av grense for marksikring, som skal v\u00e6re etablert f\u00f8r det kan gis igangsettingstillatelse for tiltak innenfor planomr\u00e5det. f) Det kan ikke gis igangsettingstillatelse for BKB3, f\u00f8r adkomstveg og fortau (f_SKV6, f_SF17 og f_SGT5), er etablert som adkomst til str\u00f8kslekeplass BLK5. 6.3 F\u00f8r bebyggelse tas i bruk a) Det kan for et hvert tilfelle ikke gis midlertidig brukstillatelse eller ferdigattest f\u00f8r offentlige samferdselsanlegg nevnt i pkt. 6.2a, teknisk infrastruktur og gr\u00f8nnstruktur, som skal overtas til kommunal drift og vedlikehold, er godkjent og overtatt. b) Det kan ikke gis midlertidig brukstillatelse eller ferdigattest f\u00f8r det foreligger godkjent VA- ferdigmelding fra gjeldende fagorgan for privat VAO-infrastruktur/private tilkoblinger til offentlig nett. c) Det kan ikke gis midlertidig brukstillatelse eller ferdigattest for tiltak innenfor BKB1 f\u00f8r: o f_SKV3 (Kj\u00f8reveg) inkludert belysning er etablert. o f_SF13 (Fortau) inkludert belysning er etablert. o f_SGT1 (Gatetun) inkludert belysning er etablert. o f_BLK1 (Kvartalslek) inkludert belysning er etablert. o #7 (Bestemmelsesomr\u00e5de/-grense \u2013 Tunlekeplass) inkludert belysning er etablert. o f_BRE1 (Renovasjonsanlegg) er etablert. o VAO-infrastruktur for BKB1 er etablert. d) Det kan ikke gis midlertidig brukstillatelse eller ferdigattest for tiltak innenfor BKB2 f\u00f8r: o f_SKV4 (Kj\u00f8reveg) inkludert belysning er etablert. o f_SF14 (Fortau) inkludert belysning er etablert. o f_SGT2 (Gatetun) inkludert belysning er etablert. o f_BLK2 (Kvartalslek) inkludert belysning er etablert. o f_BAU (Sansehage m.m.) inkludert belysning er etablert. o #8 (Bestemmelsesomr\u00e5de/-grense \u2013 Tunlekeplass) inkludert belysning er etablert. o f_BRE2 (Renovasjonsanlegg) er etablert. o VAO-infrastruktur for BKB2 er etablert. e) Det kan ikke gis midlertidig brukstillatelse eller ferdigattest for tiltak innenfor felt BKB3 f\u00f8r: o f_SKV5 (Kj\u00f8reveg) inkludert belysning er etablert. o f_SF15 (Fortau) inkludert belysning er etablert. o f_SGT3 (Gatetun) inkludert belysning er etablert. o #9 (Bestemmelsesomr\u00e5de/-grense \u2013 Tunlekeplass) inkludert belysning er etablert. o f_BRE3 (Renovasjonsanlegg) er etablert. o VAO-infrastruktur for BKB3 er etablert. f) Det kan ikke gis midlertidig brukstillatelse eller ferdigattest for tiltak innenfor BBB1 f\u00f8r: o f_SKV5 (Kj\u00f8reveg) inkludert belysning er etablert. o f_SF16 (Fortau) inkludert belysning er etablert. o f_SGT4 (Gatetun) inkludert belysning er etablert. o f_BLK3 (Kvartalslek) inkludert belysning er etablert. o #10 (Bestemmelsesomr\u00e5de/-grense \u2013 Tunlekeplass) inkludert belysning er etablert. o f_BRE4 (Renovasjonsanlegg) er etablert. o VAO-infrastruktur for BBB1 er etablert. g) Det kan ikke gis midlertidig brukstillatelse eller ferdigattest for tiltak innenfor felt BBB2 f\u00f8r: o f_SKV6 (Kj\u00f8reveg) inkludert belysning er etablert. o f_SF17 (Fortau) inkludert belysning er etablert. o f_SGT5 (Gatetun) inkludert belysning er etablert. o f_BLK4 (Kvartalslek) er etablert. o #11 (Bestemmelsesomr\u00e5de/-grense \u2013 Tunlekeplass) inkludert belysning er etablert. o f_BRE5 (Renovasjonsanlegg) er etablert. o VAO infrastruktur for BBB2 er etablert. 7. Dokumenter som gis juridisk virkning gjennom henvisning i bestemmelsene Uteromsplan datert 09.12.2022 VAO-rammeplan datert 14.04.21 Akseptbrev for VAO-rammeplan datert 05.05.2021 OSG-rammeplan datert 23.03.2022 VAO-notat datert 28.10.2022 Akseptbrev for VAO-notat datert 14.11.2022 "
}