{
  "dokument_id": "c5a2ba40-533c-5886-9df5-f6bf3e128c28",
  "doc_type": "case_presentation",
  "kommune": 5501,
  "tittel": "Retningslinjer for refusjon av utgifter knyttet til individuell tilrettelegging i private skoler i Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001924618",
  "tekst": "Arkivsaksnr. 24/21623-1 Saksbehandler Marit Gjendemsj\u00f8 Talberg Saksgang M\u00f8tedato Kommunalt r\u00e5d for mennesker med nedsatt 24.01.2025 funksjonsevne Oppvekst- og utdanningsutvalget 31.01.2025 Retningslinjer for refusjon av utgifter knyttet til individuell tilrettelegging i private skoler i Troms\u00f8 kommune Kommunedirekt\u00f8rens innstilling til vedtak: Oppvekst- og utdanningsutvalget vedtar retningslinjer for refusjon av utgifter knyttet til individuell tilrettelegging i private skoler, med virkning fra 31.01.2024. Stig Tore Johnsen Kari Henriksen Kommunedirekt\u00f8r Direkt\u00f8r avdeling for oppvekst, utdanning og kultur 1 Hva saken gjelder Saken gjelder en revidering av \u00abTildelingsmodell for spesialundervisning i friskoler i Troms\u00f8 kommune\u00bb. Bakgrunnen for revideringen er endringer i oppl\u00e6ringsloven som tr\u00e5dte i kraft 01.08.2024. Endringene i oppl\u00e6ringsloven har gjort det n\u00f8dvendig \u00e5 tilpasse gjeldene modell for refusjon. \u00abTildelingsmodellen for spesialundervisning i friskoler i Troms\u00f8 kommune\u00bb ble innf\u00f8rt 01.01.2021 etter endring i friskoleloven (n\u00e5 privatskoleloven) som lovfester at kommunene skal likebehandle privatskolene og offentlige skoler ved dekking av utgifter knyttet til spesialundervisning (n\u00e5 individuell tilrettelagt oppl\u00e6ring). Modellen ble evaluert i juni 2024 i sak 37/24, hvor kommunedirekt\u00f8ren anbefalte \u00e5 videref\u00f8re prinsippene. Endringene som n\u00e5 foresl\u00e5s, er n\u00f8dvendige tilpasninger for \u00e5 v\u00e6re i tr\u00e5d med den nye oppl\u00e6ringsloven, og p\u00e5virker ikke de grunnleggende prinsippene i modellen. Saksutredning Kommunens ansvar og lovgrunnlag Kommunen er ansvarlig for \u00e5 dekke utgiftene til individuell tilrettelegging i private skoler etter reglene i oppl\u00e6ringsloven \u00a7\u00a7 11-4 til 11-6, jf. privatskoleloven \u00a7 3-6 annet ledd. Kommunen skal dekke utgiftene p\u00e5 lik linje med offentlige skoler. Beregningen av midlene til individuell tilrettelegging skal v\u00e6re relatert til antallet elever med vedtak om individuell tilrettelegging. I henhold til privatskoleloven \u00a7 3-6 annet ledd stilles det krav om likebehandling mellom private og offentlige skoler. I dette ligger det at privatskoler skal motta minst like mye midler som en offentlig skole ville ha f\u00e5tt under tilsvarende forhold, jf. prop. 57 L (2022-2023) side 540 med videre henvisninger. Kommunen skal dermed ikke tilby bedre finansieringsordninger for privatskoler enn for offentlige skoler. Endringer i oppl\u00e6ringsloven I dagens tildelingsmodell mottar de private skolene et tilskudd per elev med vedtak om spesialundervisning. Tilskuddet er beregnet til \u00e5 v\u00e6re den gjennomsnittlige antall pedagog- og assistenttimer som brukes i de offentlige skolene. Dette beregnes ut fra det gjennomsnittlige timetallet til spesialundervisning registret i grunnskolens informasjonssystem (GSI) de siste fem skole\u00e5rene. Gjennomsnittlig l\u00f8nn til henholdsvis pedagoger og assistenter i Troms\u00f8 kommune legges til grunn. Den nye oppl\u00e6ringsloven deler retten til spesialundervisning inn i tre rettigheter: 1. Individuell tilrettelagt oppl\u00e6ring (\u00a7 11-6). 2. Personlig assistanse (\u00a7 11-4). 3. Fysisk tilrettelegging og tekniske hjelpemidler (\u00a7 11-5). Disse endringene krever at modellen justeres for \u00e5 skille mellom ressurskategorier. Retningslinjene foresl\u00e5r derfor: \u2022 Vedtak etter \u00a7 11-6: Tilskudd beregnes ut fra gjennomsnittlig pedagogtimer. \u2022 Vedtak etter \u00a7 11-4: Tilskudd beregnes ut fra gjennomsnittlig assistenttimer. \u2022 Kombinerte vedtak (\u00a7\u00a7 11-4 og 11-6): Tilskudd beregnes for b\u00e5de pedagog- og assistenttimer. 2 \u2022 Vedtak etter \u00a7 11-5: Utl\u00f8ser ikke tilskudd, siden offentlige skoler heller ikke mottar midler til dette form\u00e5let. I s\u00e6rtilfeller kan refusjon vurderes etter s\u00f8knad. Beregning av tilskudd \u2022 \u00c5rstimer: Beregnes ut fra gjennomsnittlig bruk av pedagog- og assistenttimer over de siste fem \u00e5rene (data fra GSI). Timeantall for elever med s\u00e6rskilt elevtildeling inkluderes. \u2022 Timel\u00f8nn: Basert p\u00e5 gjennomsnittlig l\u00f8nn for pedagoger og assistenter i kommunale skoler, inkludert sosiale kostnader som arbeidsgiveravgift, pensjon og feriepenger. \u2022 Differensiering: Pedagogtimer differensieres mellom barne- og ungdomstrinnet grunnet ulik undervisningstid. Elever ved ressursskoleavdelinger som Hagen, Nordvesten, S\u00f8rstjerna og Nordstjerna tas ikke med i beregningene, da disse tilbyr spesialiserte skoletilbud som ikke finnes ved \u00f8vrige grunnskoler og privatskoler. Innspill fra fagforeningene og de private skolene Forslaget til reviderte retningslinjer har v\u00e6rt p\u00e5 innspillrunde hos kommunens private skoler og fagforeninger. Det kom inn tre h\u00f8ringssvar, alle fra private skoler. \u00c9n skole uttrykte tilfredshet med de foresl\u00e5tte endringene og hadde ingen ytterligere kommentarer. To skoler uttrykte kritikk og stilte sp\u00f8rsm\u00e5l ved ulike aspekter av retningslinjene. Flere av innspillene fra de private skolene ber\u00f8rer modellen som helhet. Kommunedirekt\u00f8ren vurderer at disse sp\u00f8rsm\u00e5lene h\u00f8rer hjemme i en eventuell ny evaluering, og ikke som en del av denne revideringen, som er begrenset til \u00e5 tilpasse retningslinjene til lovendringene. To skoler stilte sp\u00f8rsm\u00e5l ved beregningene og etterlyste detaljert innsikt i hva som inng\u00e5r i kostnadsgrunnlaget. De \u00f8nsket ogs\u00e5 bedre innsyn i kommunens ressursmodell for offentlige skoler. Kommunen har oppdatert retningslinjene for \u00e5 tydeliggj\u00f8re beregningsgrunnlaget og legger ved budsjettmodellen for offentlige skoler som vedlegg. Skolene peker p\u00e5 at det er nasjonale utfordringer knyttet til tolkning av privatskoleloven og mener retningslinjene ikke fullt ut sikrer at privatskolene f\u00e5r dekket sine reelle utgifter. Dette oppfattes som i strid med privatskoleloven. Kommunen vurderer at retningslinjene er utarbeidet i tr\u00e5d med lovens forarbeider og at den sikrer likebehandling basert p\u00e5 ressursbruk per elev. Det ble uttrykt \u00f8nske om en tettere dialog med kommunen, inkludert muligheten for fysiske m\u00f8ter, for \u00e5 diskutere utfordringer og tilpasse modellen. Kommunen er \u00e5pen for dialog i s\u00e6rtilfeller der retningslinjene ikke dekker spesielle behov, men ser ikke behov for ytterligere m\u00f8ter knyttet til den generelle utformingen av retningslinjene p\u00e5 n\u00e5v\u00e6rende tidspunkt da dette er en mindre revidering. Utover dette er kommunen positiv til \u00e5 ha en tettere dialog med de private skolene dersom de skulle \u00f8nske det. Privatskoler har tidligere f\u00e5tt delegert myndighet til \u00e5 fatte enkeltvedtak om individuell tilrettelagt oppl\u00e6ring. \u00c9n skole etterlyser bedre informasjon om hvordan de kan si fra seg denne delegasjonen, og p\u00e5peker at dette er noe de vurderer basert p\u00e5 juridiske r\u00e5d. Kommunen har presisert at delegasjonen er frivillig i retningslinjene og at skolene kan trekke tilbake samtykket n\u00e5r som helst. Dette vil fremg\u00e5 tydeligere i de reviderte retningslinjene. Endringer etter innspillsrunden Kommunedirekt\u00f8ren mener at retningslinjene er i tr\u00e5d med lovens krav og sikrer likebehandling mellom private og offentlige skoler. Ingen av innspillene dokumenterer at de private skolene 3 systematisk kommer d\u00e5rligere ut enn de offentlige ut fra de endringene som gj\u00f8res n\u00e5 i forbindelse med ny oppl\u00e6ringslov. Basert p\u00e5 innspillene har kommunen: \u2022 Oppdatert retningslinjene for \u00e5 tydeliggj\u00f8re hvordan timesatsene beregnes. \u2022 Lagt ved budsjettmodellen for offentlige skoler som vedlegg til saken. \u2022 Sikret at det er tydelig hvordan privatskolene kan trekke tilbake delegasjon av vedtaksmyndighet. Dr\u00f8fting Forsalg til nye retningslinjer ble dr\u00f8ftet med hovedtillitsvalgte 06.01.2025. Fagforbundet m\u00f8tte til dr\u00f8fting, og hadde ingen innvendinger eller innspill. Konklusjon Kommunedirekt\u00f8ren anbefaler at oppvekst- og utdanningsutvalget vedtar de reviderte retningslinjene for refusjon av utgifter til individuell tilrettelegging i private skoler, gjeldende fra 31.01.2024. Justeringene sikrer at modellen er i tr\u00e5d med lovkravene, samtidig som den bygger videre p\u00e5 prinsippene fra 2021 og ivaretar likebehandling mellom offentlige og private skoler. I slutten av desember 2024 kom Kunnskapsdepartementet med en tolkningsuttalelse om dekning av utgifter til individuell tilrettelegging. Kommunenes retningslinjer er i tr\u00e5d med denne. Vedtakskompetanse Oppvekst- og utdanningsutvalget Vedlegg Tildelingsmodell for friskoler i Troms\u00f8 kommune Budsjettmodell skole og SFO. Gjeldende fra 1.8.19 - Oppdatert 01.06.20 Retningslinjer for refusjon av utgifter til individuell tilrettelegging i private skoler i Troms\u00f8 Rutiner for s\u00f8knad om individuell tilrettelegging for elever i private skoler i Troms\u00f8 kommune Samtykkeskjema for delegasjon av myndighet fra Troms\u00f8 kommune \u00c5rshjul og skjema for innmelding av elever med rett til individuell tilrettelegging i private skoler Innspill og vurderinger p\u00e5 nye retningslinjer Referat dr\u00f8fting 4 "
}