{
  "dokument_id": "a4c28201-cc98-5177-8106-76b5d3d51ae9",
  "doc_type": "case_presentation",
  "kommune": 5501,
  "tittel": "Evaluering av fremtids- og n\u00e6ringsfondet 2023",
  "url": "https://innsyn.tromso.kommune.no/application/getMoteDokument?dokid=2001627976",
  "tekst": "Arkivsaksnr. 24/03293-1 Saksbehandler Helga B\u00e5rdsdatter Kristiansen Saksgang M\u00f8tedato Milj\u00f8-, idrett-, kultur- og 06.03.2024 samfunnsutviklingsutvalget Evaluering av fremtids- og n\u00e6ringsfondet 2023 Kommunedirekt\u00f8rens innstilling til vedtak: \u2022 Fremtids- og n\u00e6ringsfondet videref\u00f8res. \u2022 Oppdaterte vilk\u00e5r og tildelingskriterier for fremtids- og n\u00e6ringsfondets andel til eksterne akt\u00f8rer vedtas som fremlagt. \u2022 Vilk\u00e5r og tildelingskriterier for fremtids- og n\u00e6ringsfondet interne akt\u00f8rer videref\u00f8res. \u2022 500 000 kroner av fondet \u00f8remerkes til gr\u00f8nn kartlegging for sm\u00e5 og mellomstore bedrifter. \u2022 S\u00f8knadsfristen for 2024 settes til 15. juni, og p\u00e5f\u00f8lgende \u00e5r settes s\u00f8knadsfristen til 15. mars. Mari Hult Enoksen Mette Moh\u00e5g Konstituert kommunedirekt\u00f8r Direkt\u00f8r avdeling for bymilj\u00f8 adm. 1 Hva saken gjelder Saken gjelder evaluering av fremtids- og n\u00e6ringsfondet i Troms\u00f8 kommune. Fremtids- og N\u00e6ringsfondet ble opprettet etter et vedtak av kommunestyre den 23. november 2022 (sak nr. 152/22), hvorp\u00e5 det ble besluttet at fondet skulle evalueres \u00e5rlig det f\u00f8rste \u00e5ret, og deretter hvert annet \u00e5r. I forbindelse med tildelingen av midler, som formannskapet godkjente den 12. desember 2023 (sak FSK 0161/23), ble det muntlig foresl\u00e5tt en evaluering av fondet etter \u00e5rsskiftet. I tildelingsrunden i 2023 distribuerte fondet 4 018 561 kroner til 18 eksterne s\u00f8kere, og 1 000 000 kroner til 5 interne s\u00f8kere. Selv om flertallet av de eksterne s\u00f8kerne var sm\u00e5 bedrifter, var dette ikke et eksplisitt kriterium i vurderingsprosessen. Det ble mottatt et betydelig antall kvalifiserte s\u00f8knader som innfridde de opprinnelige kriteriene for tildeling. For \u00e5 bedre underst\u00f8tte fondets prim\u00e6re m\u00e5l, \u00abfremtids- og n\u00e6ringsfondet skal bidra til nye konsepter og forretningsmodeller som ikke g\u00e5r p\u00e5 bekostning av milj\u00f8 og natur og som bidrar til sirkul\u00e6re l\u00f8sninger, slik at Troms\u00f8 kommune kan n\u00e5 ambisjonen i: \u2018Et b\u00e6rekraftig Troms\u00f8 i 2032\u00bb, har vi gjennomg\u00e5tt og revidert kriteriene for tildeling av midler. I tillegg foresl\u00e5r administrasjonen \u00e5 allokere 500 000 kroner av midlene til eksterne akt\u00f8rer til gr\u00f8nn kartlegging. Saksutredning Ekstern utlysning: I Norge kategoriseres sm\u00e5 og mellomstore bedrifter (SMB-er) vanligvis som dem med f\u00e6rre enn 100 ansatte. N\u00e6rmere bestemt betraktes virksomheter med 1-20 ansatte som sm\u00e5, mens de med 21-100 ansatte anses som mellomstore. Bedrifter som overg\u00e5r terskelen p\u00e5 100 ansatte, regnes som store. SMB-ene er en b\u00e6rebjelke i norsk \u00f8konomi, de representerer mer enn 99 prosent av alle bedriftene og sysselsetter 47 prosent av arbeidsstyrken i den private sektoren. Kollektivt bidrar de med omtrent halvparten av landets \u00e5rlige verdiskapning. I regionen til NHO Arktis utgj\u00f8r SMB 51% av sysselsetningen i privat sektor (2018)1. If\u00f8lge regnskapsloven faller en kategori av regnskapspliktige foretak under definisjonen av ikke-store n\u00e5r de, over to etterf\u00f8lgende \u00e5r, oppfyller minst to av de tre f\u00f8lgende betingelsene: De har salgsinntekter p\u00e5 under 70 millioner kroner, deres balansesum er mindre enn 35 millioner kroner, og de har i gjennomsnitt f\u00e6rre enn 50 ansatte m\u00e5lt i antall \u00e5rsverk gjennom regnskaps\u00e5ret. 2 Det foresl\u00e5s at kriteriene til fremtids- og n\u00e6ringsfondet spesifiserer at SMB vil bli prioritert for tildeling av midler. I tillegg til \u00e5 ha mellom 1 og 100 ansatte, skal de ikke ha salgsinntekter som overstiger 70 millioner kroner. Etter at SMB har blitt vurdert vil det v\u00e6re mulig for \u00e5 st\u00f8rre bedrifter og f\u00e5 tildelt midler om det er noe mer igjen. P\u00e5gangen fra SMB-er uten tidligere erfaring med s\u00f8knadsskriving var betydelig. Manglende ressurser, erfaring og komplekse st\u00f8tteprogrammer kan skape utfordringer. For \u00e5 hjelpe SMB-er med \u00e5 h\u00e5ndtere disse hindringene har vi gjennomg\u00e5tt og forenklet kriteriene for st\u00f8tte, spesielt med tanke p\u00e5 s\u00f8kere med begrenset erfaring. 2 1 NHO: Fakta om sm\u00e5 og mellomstore bedrifter (SMB) 2 Lov om \u00e5rsregnskap m.v. (regnskapsloven)\u00a7 1-6.Sm\u00e5 foretak 3 KBNN: B\u00e6rekraftsunders\u00f8kelsen 2023: Slik ser bedrifter og kommuner p\u00e5 b\u00e6rekraft 4 . Regjeringen: Det gr\u00f8nne skiftet Det kan v\u00e6re utfordrende for bedrifter \u00e5 forst\u00e5 hvordan de kan drive p\u00e5 en mer b\u00e6rekraftig m\u00e5te, og dermed bidra til det gr\u00f8nne skiftet. Ved \u00e5 \u00f8remerke 500.000 kroner fra fondet til gr\u00f8nn kartlegging, har Troms\u00f8 kommune mulighet til \u00e5 hjelpe bedriftene til \u00e5 f\u00e5 konkrete retningslinjer for endringer de kan iverksette for \u00e5 redusere sitt negative milj\u00f8avtrykk, og dermed enklere kunne bidra til \u00e5 n\u00e5 klimam\u00e5lene til Troms\u00f8 kommune. Evaluerte vilk\u00e5r og kriterier for 2024 finnes vedlagt. For mulighet til \u00e5 sammenligne, finnes vilk\u00e5r og kriterier for 2023 vedlagt. Intern utlysning Kommunenes rolle er avgj\u00f8rende for fremdriften av det gr\u00f8nne skiftet. Dessverre har ingen av kommunene i Troms og Finnmark oppn\u00e5dd en betydelig score p\u00e5 b\u00e6rekraftindeksen i 2023. \u00c9n av tre respondenter rapporterer at \u00f8konomiske begrensninger utgj\u00f8r en barriere for gjennomf\u00f8ring av gr\u00f8nn omstilling i sine respektive kommuner.3 Kommunen har en direkte innflytelse p\u00e5 mange faktorer som p\u00e5virker satsingen p\u00e5 b\u00e6rekraft som forvalter av lokalsamfunnet. Vi trenger en ordning som sikrer at interne prosjekter f\u00e5r tilgang til egenkapital for \u00e5 delta i st\u00f8rre s\u00f8knadsprosesser eller for \u00e5 starte prosjekter som hjelper kommunen med \u00e5 oppn\u00e5 sitt m\u00e5l om et b\u00e6rekraftig Troms\u00f8 innen 2032. Dette vil bidra til \u00e5 sikre at fremtids- og n\u00e6ringsfondet skaper flere betydningsfulle prosjekter og leverer resultater med varig innvirkning p\u00e5 samfunnet i Troms\u00f8. Kriteriene for interne s\u00f8knader oppleves som gode, og foresl\u00e5s videref\u00f8rt fra 2023. Kriteriene finnes vedlagt. Konklusjon Det gr\u00f8nne skiftet representerer en avgj\u00f8rende overgang for Norge i \u00e5 realisere et samfunn der vekst og utvikling skjer innenfor naturens t\u00e5legrenser, som leder oss mot et lavutslippssamfunn innen 20504. For at Troms\u00f8 kommune skal bidra i det gr\u00f8nne skiftet m\u00e5 flere v\u00e6re med, og n\u00e6ringslivet er en viktig og sentral akt\u00f8r. Det samme er administrasjonen i Troms\u00f8 kommune som kan initiere utviklingsprosjekter og da er det behov for egenkapital. Begge disse utlysningene vil v\u00e6re viktige bidrag for at Troms\u00f8 kommune blir kliman\u00f8ytral i 2030 og oppn\u00e5r ambisjonen om et \u00abB\u00e6rekraftig Troms\u00f8\u00bb i 2032. Vedtakskompetanse Milj\u00f8-, idrett-, kultur- og samfunnsutviklingsutvalget. Vedlegg Vilk\u00e5r og kriterier for eksterne s\u00f8kere 2023 Vilk\u00e5r og kriterier for eksterne s\u00f8kere 2024 Vilk\u00e5r og kriterier fo interne akt\u00f8rer 3 1 NHO: Fakta om sm\u00e5 og mellomstore bedrifter (SMB) 2 Lov om \u00e5rsregnskap m.v. (regnskapsloven)\u00a7 1-6.Sm\u00e5 foretak 3 KBNN: B\u00e6rekraftsunders\u00f8kelsen 2023: Slik ser bedrifter og kommuner p\u00e5 b\u00e6rekraft 4 . Regjeringen: Det gr\u00f8nne skiftet "
}