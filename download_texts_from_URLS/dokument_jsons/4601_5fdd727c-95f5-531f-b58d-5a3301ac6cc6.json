{
  "dokument_id": "5fdd727c-95f5-531f-b58d-5a3301ac6cc6",
  "doc_type": "case_presentation",
  "kommune": 4601,
  "tittel": "Bergenhus, Gnr. 168, Omr\u00e5dereguleringsplan for Kristiansholm, Sandvikstorget og Rosegrenden",
  "url": "https://bergen.kommune.no/politikere-utvalg/api/fil/bk360/12227376/Framstilling-Saksfremlegg-RBA-Bergenhus-Gnr-168-Omradereguleringsplan-for-Kristiansholm-Sandvikstorget-og-Rosegrenden",
  "tekst": " R\u00e5det for byforming og arkitektur (RBA) 15-25 Saksframstilling V\u00e5r referanse: 2022/56520-199 Saksbehandler: \u00c5ge Vallestad Saksframlegg RBA, Bergenhus, Gnr. 168, Omr\u00e5dereguleringsplan for Kristiansholm, Sandvikstorget og Rosegrenden Hva saken gjelder: Saken gjelder Saken gjelder begrenset h\u00f8ring av justeringer etter offentlig ettersyn av omr\u00e5deplan for Kristiansholm, Sandvikstorget og Rosegrenden. Planforslaget for omr\u00e5dereguleringsplanen var p\u00e5 h\u00f8ring i perioden 13.04.2024 - 28.05.2024. I h\u00f8ringsperioden kom det inn flere innspill som har f\u00f8rt til at Bergen kommune \u00f8nsker \u00e5 gj\u00f8re endringer av planforslaget som var p\u00e5 h\u00f8ring. Disse endringene sendes p\u00e5 begrenset h\u00f8ring til de partene dette ang\u00e5r. Oversikt over hva som er p\u00e5 begrenset h\u00f8ring: \u2022 Utsikten \u2013 Neumann-tomten \u2022 Bergen Arkitektskole \u2013 BAS \u2022 Overflateparkering HC \u2013 Neumann-tomten \u2022 Kristiansholm \u2022 Bensinstasjonstomten \u2022 Tangen \u2022 Parkeringsdekning p\u00e5 Neumann-tomten \u2022 Parkeringsgarasje \u2013 Neumann-tomten \u2022 Gatetun \u2013 Neumann-tomten Form\u00e5l: Hensikten med omr\u00e5dereguleringen Hensikten med omr\u00e5dereguleringen for Kristiansholm, Sandvikstorget og Rosegrenden er \u00e5 forsterke et lokalt sentrum i Sandviken med utgangspunkt i Sandvikstorget og \u00e5 legge til rette for allmenn tilgjengelighet til strandsonen. Hovedgrepene i planforslaget er \u00e5 tilbakef\u00f8re Kristiansholm som holme ned et nytt friomr\u00e5de tett p\u00e5 sj\u00f8en. Transformasjonsomr\u00e5det p\u00e5 Neumanntomten legger til rette for tett by med ca. 380 boliger, barnehage, dagligvarebutikk og service- og n\u00e6ring. Det \u00e5pnes opp for at B\u00e5t Berge-tomten og bensinstasjonstomten i krysset Sj\u00f8gaten/Sandviksveien, kan transformeres gjennom detaljplan. Planprosess og medvirkning: Planprosessen har p\u00e5g\u00e5tt siden 2011, og f\u00f8rste gang et planforslag for Kristiansholm, var til offentlig ettersyn var h\u00f8sten 2018. Mottatte merknader, uttalelser og medvirkningsprosesser medf\u00f8rte behov for vesentlige endringer i planforslaget. Innspillene handlet hovedsakelig om at forslaget var for massivt og h\u00f8yt og hensynet til det omkringliggende kulturmilj\u00f8et. Det ble fremmet et revidert forslag til omr\u00e5dereguleringsplan i mai 2024. I forbindelse med denne h\u00f8ringen kom det inn 41 merknader fra private akt\u00f8rer og 23 uttalelser fra offentlige 1 h\u00f8ringsinstanser. Merknadene handler i hovedsak om byggeh\u00f8yder, tilpassing til eksisterende kulturmilj\u00f8, opparbeiding av offentlige arealer, trafikksikkerhet, barn og unges interesser og estetikk og arkitektur. H\u00f8ringsinnspillene er gjennomg\u00e5tt og oppsummert i et eget dokument. Det er gjort endringer i volum, h\u00f8yder og plangrepet etter h\u00f8ring. Byggeh\u00f8ydene har blitt mer varierte, og noe redusert enkelte steder. Det er satt tydeligere krav til blant annet takform og fasadeoppdeling. Det ble fremmet syv innsigelser til planforslaget. Fire av innsigelsene er fra Vestland fylkeskommune, hvor tre omhandler trafikkl\u00f8sninger m.m. og en omhandler konsekvenser for kulturmilj\u00f8et. Statens vegvesen har innsigelse knyttet til trafikksikkerhet og fremkommelighet og Statsforvalter har to knyttet til strandsoneforvaltning. Etter h\u00f8ringen har Bergen kommune hatt dialog og oppf\u00f8lgingsm\u00f8ter med h\u00f8ringsinstansene som fremmet innsigelsene. I tillegg har det v\u00e6rt dialog og m\u00f8ter med naboer og andre h\u00f8ringsparter for videre bearbeiding av planforslaget. Foresl\u00e5tte endringer: Endringene som er foretatt etter offentlig ettersyn er redegjort for i Endringsnotat datert 20.02.2025. Kort oppsummert inneb\u00e6rer endringene f\u00f8lgende: 1. Utsikten (nord for dagens Neumann-tomt) \u2022 Sikret 10 meter bred sj\u00f8promenade nord for BB02. \u2022 Det er sikret at sj\u00f8promenade i nord ikke medf\u00f8rer ytterligere utfylling enn til offentlig h\u00f8ring v\u00e5ren 2024. 2. Bergen arkitektskole \u2013 BAS (gnr/bnr 168/349 og 350) \u2022 Krav om detaljregulering. \u2022 Endret arealform\u00e5l. \u2022 \u00d8kt utnyttelsesgrad. 3. Parkering HC \u2013 Neumann-tomten \u2022 Parkeringsform\u00e5l utvidet for \u00e5 sikre plass til parkering for personer med nedsatt funksjonsevne 4. Kristiansholm (gnr/bnr 168/382-395 og 2101) \u2022 Endret arealform\u00e5l. \u2022 \u00d8kt areal dedikert til lekeareal. \u2022 Plasseringen av lekearealet er fastsatt gjennom bestemmelsesomr\u00e5de. 5. Bensinstasjonstomten (gnr/bnr 168/45, 48 og 47) \u2022 Endret arealform\u00e5l. \u2022 Reduserte byggeh\u00f8yder og utnyttelse. 6. Tangen (gnr/bnr 168/1997) \u2022 Endret arealform\u00e5l p\u00e5 land og i sj\u00f8. 7. Parkeringsdekning p\u00e5 Neumann-tomten \u2022 Vurdering av eventuelle trafikale konsekvenser av en eventuell \u00f8kning i parkeringsdekningen i tr\u00e5d med \u00f8nske fra politisk ledelse. \u2022 Vurdering av en eventuell \u00f8kning opp mot overordnet nullvekstm\u00e5l for storbyomr\u00e5dene. 8. Parkeringsgarasje \u2013 Neumann-tomten \u2022 Arealform\u00e5l for parkeringskjeller tas ut og erstattes/sikres med bestemmelsesomr\u00e5de. 9. Gatetun \u2013 Neumann-tomten \u2022 Gatetun endres til gangveg/gangareal/g\u00e5gate p\u00e5 Neumann-tomten. 2 Byarkitektens uttalelse. Varsel om offentlig ettersyn - Bergenhus, Gnr. 168, Omr\u00e5dereguleringsplan for Kristiansholm, Sandvikstorget og Rosegrenden Saken gjelder forslag til offentlig omr\u00e5deregulering av Kristiansholm, Sandvikstorget og Rosegrenden, med detaljregulering av Neumanntomten. Hovedgrepene i planforslaget er \u00e5 tilbakef\u00f8re Kristiansholm som holme med et nytt friomr\u00e5de tett p\u00e5 sj\u00f8en. Sandvikstorget styrkes som sentralt byrom og bindeledd mellom fjord og fjell og transformasjonsomr\u00e5det p\u00e5 Neumanntomten legger til rette for tett by med gode bokvaliteter og en tilgjengelig sj\u00f8front. Byarkitektens uttalelse gjelder i hovedsak forslag til detaljreguleringsplan Neumanntomten der det er planlagt for ca 380 nye boenhenter, barnehage, dagligvare, service og noe n\u00e6ring. Hovedgrep \u2013 Byromstrukturen Tydeliggj\u00f8re skille mellom private og offentlig byrom P\u00e5 Neumanntomten er det lagt opp til tre st\u00f8rre \u00e5pne kvartaler som vender mot sj\u00f8en. Vi er positive til denne strukturen, da den gir en byromsstruktur som \u00e5pner opp omr\u00e5det og gir offentlig forbindelse til holmen og sj\u00f8en, samtidig som det skapes noe mer skjermede felles g\u00e5rdsrom. \u00c5pne kvartaler gir et godt utgangspunkt for en hierarkisert gatestruktur og et lesbart skille mellom offentlige byrom og private fellesomr\u00e5der. Vi mener imidlertid at skillet mellom offentlige byrom og private fellesomr\u00e5der noen steder er uklart og b\u00f8r tydeliggj\u00f8res, da dette er en viktig kvalitet for barnefamilier. Dette kan gj\u00f8res ved \u00e5 etablere porter, lave gjerder, hekker eller lignende mellom g\u00e5rdsrom og offentlig rom. Innganger er planlagt fra b\u00e5de gaten og g\u00e5rdsrommet, noe som bidrar til det uklare skillet mellom offentlige og private omr\u00e5der, samt en utydelig adresse. I en kvartalsstruktur b\u00f8r prinsippet v\u00e6re at hovedinnganger er fra det offentlige byrommet, med utgang til g\u00e5rdsrommet. Denne problemstillingen b\u00f8r adresseres ved revisjon av planforslaget, og sees i sammenheng med \u00e5 definere tydelige bygningstypologier, der plasseringen av trappekjerner og typiske etasjeplaner som viser fordeling av ensidige og gjennomg\u00e5ende leiligheter, er avklart. 3 Mer fremtidsrettet parkeringsl\u00f8sning Det er positivt at det er satt en lav parkeringsdekning for boliger p\u00e5 0,2 til 0,4 per 100 m2 BRA, hvor 30 % skal reserveres til bildelingsl\u00f8sninger. Parkeringen er plassert under bygg p\u00e5 felt KBA10-KBA12. Vi er generelt skeptiske til at parkeringen plasseres under bygg eller i bygningens sokkel med opphevet g\u00e5rdsrom p\u00e5 dekke. I slike l\u00f8sninger er det parkeringsanlegget som legger f\u00f8ringer for utformingen av boligene og uteoppholdsarealer p\u00e5 dekke. Denne l\u00f8sningen g\u00e5r ogs\u00e5 p\u00e5 bekostning av fleksibilitet i bruken av bygningsmassen i fremtiden, n\u00e5r behovet for parkering ytterligere reduseres eller forsvinner helt. Vi oppfordrer til \u00e5 finne en mer fremtidsrettet l\u00f8sning for parkeringsanlegget, hvor parkeringsarealet utformes slik at det kan transformeres til annen bruk i fremtiden. Dette krever blant annet tilstrekkelig takh\u00f8yde, hensiktsmessig struktur og tilgang til dagslys. En mulighet kan v\u00e6re \u00e5 bygge et 'mobilitetshus' som kan samle funksjoner som parkering, verksteder, gjenvinningsstasjoner o.l., og som er utformet og regulert slik at det kan kombineres med, eller ombrukes til, for eksempel n\u00e6ringsvirksomhet eller boliger i fremtiden. Avklare forhold mellom bygg og byrom ved rundkj\u00f8ring Utformingen av fasaden langs Sandviksveien er av stor betydning for bydelen. Vi anbefaler at bebyggelsen ikke formes etter rundkj\u00f8ringen, men heller utformes med tanke p\u00e5 \u00e5 skape tydelige gaterom og byrom. S\u00e6rlig punktet ved rundkj\u00f8ringen m\u00e5 bearbeides, slik at gatelinjen og bebyggelsen plasseres p\u00e5 en m\u00e5te som skaper et avklart hj\u00f8rne i kvartalet og et veldefinert byrom. 2- Byform og arkitektur 4 Tydeligere sammenheng mellom bygningsvolum, bygningstypologi, og takform Et sentralt sp\u00f8rsm\u00e5l n\u00e5r man setter rammer for byforming og arkitektur p\u00e5 Kristiansholm er hvilke karaktertrekk det nye nabolaget skal ha, og hvilke virkemidler som skal brukes for \u00e5 oppn\u00e5 variasjon innenfor disse karaktertrekkene. Ambisjonen er at ny bebyggelse skal tilpasses det lokale s\u00e6rpreg og det unike historiske milj\u00f8et i Sandviken, samtidig som det er rom for variasjon i arkitekturen. For \u00e5 oppn\u00e5 dette er det satt krav om bla. variasjon i byggeh\u00f8yder og takform, variert material- og fargebruk, krav om \u00e5 bygge i tre eller andre naturmaterialer. Vi st\u00f8tter intensjon om \u00e5 oppn\u00e5 variasjon innen helhetskarakter, men vi savner en tydeligere sammenheng mellom bygningsvolum, bygningstypologi og takform, slik at hver og en av bygningene f\u00e5r gode proporsjoner. Bruk av enkeltelementene som kjennetegner sj\u00f8husmilj\u00f8et, som for eksempel fargebruk og saltak, gir ikke n\u00f8dvendigvis kvalitet bare ved \u00e5 v\u00e6re til stede. Slake saltak p\u00e5 et stort og h\u00f8yt bygningsvolum kledd med malte trepanneller vil for eksempel ikke n\u00f8dvendigvis gi assosiasjoner til sj\u00f8bodarkitektur. For \u00e5 oppn\u00e5 en tydelig og harmonisk karakter, samtidig som ny bebyggelse inng\u00e5r som en naturlig del av de bygde omgivelsene i Sandviken, er det viktig \u00e5 se elementene som sammen utgj\u00f8r bygningens arkitektur i sammenheng. Dette inneb\u00e6rer en helhetlig tiln\u00e6rming til takutforming, fasader, materialvalg, farger, balkonger og kantsoner, slik at de bidrar til et enhetlig og integrert uttrykk som respekterer omr\u00e5dets eksisterende arkitektoniske karakter. Bedre proporsjoner og takform i sj\u00f8bodarkitektur Noen av bygningene har en form og estetikk som henviser til sj\u00f8bodarkitekturen. Dette gjelder spesielt byggene mot s\u00f8r og sj\u00f8en, som har krav om saltak, med roterte m\u00f8ner p\u00e5 utvalgte punkter. Vi vil understreke at saltak ikke n\u00f8dvendigvis er l\u00f8sningen for \u00e5 oppn\u00e5 gode, godt proporsjonerte og vakre bygninger. Det er viktig \u00e5 studere sammenhengen mellom saltak, bygningsvolum og m\u00f8neh\u00f8yder samlet for \u00e5 sikre kvalitet. Siden sj\u00f8bodene er en historisk referanse for omr\u00e5det, b\u00f8r ny bebyggelse med saltak s\u00f8ke relaterte proporsjoner og takformer, og unng\u00e5 slake tak p\u00e5 store volumer, slik formingsveilederen \u00e5pner for. Vi anbefaler derfor at det angis et minimum helningsgrad for skr\u00e5tak, eller at m\u00f8neh\u00f8yden noen steder justeres opp eller gesimsen trekkes ned for \u00e5 f\u00e5 til brukbare loft. Tydeligere sammenheng mellom byggeh\u00f8yde og bygningstypologi Planen tilrettelegger for relativt stor variasjon i byggeh\u00f8yder, fra 3 til 7 etasjer. Prinsippet er at den h\u00f8yeste bebyggelsen legges i nord, mens de laveste legges mot s\u00f8r og sj\u00f8en. Vi st\u00f8tter dette prinsippet, da n\u00e6rheten til BAS t\u00e5ler h\u00f8yere bygg. I denne sammenheng mener vi ogs\u00e5 at omr\u00e5det kan t\u00e5le en annen bygningsform. Vi er usikre p\u00e5 om sj\u00f8hustypologien er riktig valg med hensyn til tilpasning til BAS og den bakenforliggende bebyggelsen, spesielt sett i lys av at her vil v\u00e6re h\u00f8yere bebyggelse. Vi anbefaler \u00e5 vurdere en annen form for arkitektur som bedre tilpasser seg h\u00f8yde og funksjon, blant annet med falte tak. Faseterte tak b\u00f8r utg\u00e5 Det er planlagt saltak mot kulturmilj\u00f8et i s\u00f8r og mot sj\u00f8en, men ellers er det en blanding av skr\u00e5tak, fasetterte tak og flate tak. Vi kan ikke se at det er en sammenheng mellom valg av takform, bygningstype, materiale og farge. Dette gir et noe rotete uttrykk. Vi er spesielt skeptiske til bruk av fasetterte tak, da disse gir bygningene en uklar form og et uklart skille mellom tak og vegg. En blanding mellom flate tak og saltak vil v\u00e6re mer naturlig opp mot omkringliggende bebyggelse og v\u00e6re tilstrekkelige virkemidler for \u00e5 skape et variert taklandskap, spesielt n\u00e5r man aktivt bruker muligheten for \u00e5 rotere m\u00f8net og saksing av bygningene for \u00e5 skape variasjon. Vi foresl\u00e5r derfor at fasetterte tak utg\u00e5r, og at planforslaget revideres med en blanding av saltak og flate tak, hvor alle flate tak utnyttes som takterrasser. 5 Formingsveileder For \u00e5 gi en tydelig ramme for variasjon innen en helhetlig karakter er det utarbeidet en formingsveileder for Neumanntomten. Denne legger f\u00f8ringer for utforming av b\u00e5de bebyggelse og byrom. For bebyggelsen er det lagt prinsipper for takutforming, balkonger, utforming av f\u00f8rste etasje og kantsoner, samt material- og fargebruk. For byrom er det angitt prinsipper for utforming av de enkelte offentlige byrom, samt lek og aktivitet. Formingsveilederen er godt og ryddig utformet, i tr\u00e5d med Byarkitektens anbefalinger for dokumentets struktur. Formingsveilederen b\u00f8r revideres til andre gangs behandling for \u00e5 v\u00e6re i tr\u00e5d med de etterspurte endringene i \u00f8vrige avsnitt. FutureBuilt Prosjektets lokalisering n\u00e6r sj\u00f8en og ambisjoner om \u00e5 skape et nytt nabolag gir et stort potensial for \u00e5 utforske ulike innovative l\u00f8sninger knyttet til sosial og milj\u00f8messig b\u00e6rekraft samt gode energil\u00f8sninger. Vi oppfordrer derfor til at prosjektet meldes inn i forbildeprogrammet FutureBuilt. Konklusjon: Det bes om en vurdering av foresl\u00e5tte endringer i planforslaget utfra de arkitektoniske og byplanmessige konsekvensene av disse sett opp mot Bergen kommunes arkitekturstrategi. Forslag til vedtak: Legges frem i m\u00f8te. Dato: 11. mars 2025 \u00c5ge Vallestad - Utvalgssekret\u00e6r 6 "
}