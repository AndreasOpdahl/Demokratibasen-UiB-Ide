{
  "dokument_id": "cb03a573-c1a9-5e7b-80b3-b1e5b07f20fa",
  "doc_type": "case_attachment",
  "kommune": 4601,
  "tittel": "TILLEGGSNOTAT TIL BYSTYRESAK 121/25 - \u00c5rstad, Gnr.13, Bnr. 81, 233 mfl., Nyhaugveien, boliger (arealplan-ID 65230000) - Sluttbehandling av detaljregulering",
  "url": "https://bergen.kommune.no/politikere-utvalg/api/fil/bk360/12526020/TILLEGGSNOTAT-TIL-BYSTYRESAK-121-25-Arstad-Gnr-13-Bnr-81-233-mfl-Nyhaugveien-boliger-arealplan-ID-65230000-Sluttbehandling-av-detaljregulering",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2022/56542-97 Postboks 7700 Saksbehandler: Marie Mildestveit 5020 BERGEN Dato: 23. april 2025 TILLEGGSNOTAT TIL BYSTYRESAK 121/25 - \u00c5rstad, Gnr.13, Bnr. 81, 233 mfl., Nyhaugveien, boliger (arealplan-ID 65230000) - Sluttbehandling av detaljregulering Utval for milj\u00f8 og byutvikling (UMBY) vedtok f\u00f8lgjande tillegg til innstillinga punkt 1 b i m\u00f8tet 10.04.2025 (UMBY-sak 85/25): \u00abTilh\u00f8yrande reguleringsf\u00f8resegner datert 06.11.2024, med nytt pkt. 5.4: Eiendomsforhold og utbygging Innenfor planomr\u00e5det legges det opp til en trinnvis utbygging. Foruten gjeldende rekkef\u00f8lgekrav i pkt. 5, skal byggetrinn 1 igangsettes f\u00f8rst \u2013 som omfatter eiendommene med gnr. 13 bnr. 98, 99, 100, 204, 81, 540, 223, 227, 971, 73, 987, 552, 80 og 311. Byggetrinn 2 omfatter gnr. 13 bnr. 97, 207 og 303. F\u00f8r rammetillatelse til byggetrinn 2 kan gis, m\u00e5 n\u00f8dvendige grunnrettigheter eller grunnerverv dokumenteres\u00bb Byr\u00e5den opplyste i m\u00f8tet om at det ville bli utarbeidd eit tilleggsnotat til behandling av saka i bystyret for \u00e5 vurdere konsekvensane av forslaget. I planforslaget er det sikra fleire rekkef\u00f8lgjekrav i planf\u00f8resegnene kapittel 5. Dei gjeld mellom anna tverrforbindelsar mot Storetveitvegen og internt i planomr\u00e5det, fortau og veganlegg i Nyhaugveien, parkeringsplassar for sykkel, VA-anlegg inkludert slokkevatn for brannvesenet og st\u00f8yskjerming. Planforslaget og rekkef\u00f8lgjekrava er ikkje utarbeidd med utgangspunkt i trinnvis utbygging, men at gjennomf\u00f8ring skal skje samla. Rekkef\u00f8lgjekrava er vurdert med dette utgangspunktet, mellom anna ut fr\u00e5 krav i lova om at dei skal dekke reelle behov eller avhjelpe ulemper som blir utl\u00f8yst av utbygginga og at dei har relevant og n\u00e6r samanheng med tiltaka i planforslaget. Det er \u00f2g gjort vurderingar av kva tidspunkt i byggesaksprosessen rekkef\u00f8lgjekrava skal gjelde med utgangspunkt i at planen skal gjennomf\u00f8rast under eitt. N\u00e5r rekkef\u00f8lgjekrava blir knytt opp mot berre delar av utbygginga, kan det stillast sp\u00f8rsm\u00e5l ved om desse vurderingane st\u00e5r seg. Byr\u00e5den meiner derfor det er n\u00f8dvendig \u00e5 vurdere kva for konsekvensar forslaget om trinnvis utbygging vil ha for rekkef\u00f8lgjekrav og gjennomf\u00f8ring, og \u00e5 legge denne vurderinga fram for bystyret. Byr\u00e5den les UMBY sitt forslag slik at alle rekkef\u00f8lgjekrava skal gjelde for tiltak i byggetrinn 1. Byggetrinn 1 gjeld alle delar av planomr\u00e5det med unntak av gnr. 13 bnr. 97, 207 og 303. Byggetrinn 2 utgjer ein relativt liten del av planomr\u00e5det, sj\u00e5 figur 1 under. Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 Figur 1: Arealet som skal byggast ut i byggetrinn 2 i UMBY sitt forslag, vist omtrentleg med raud markering. Byr\u00e5den vurderer at forslaget til ny f\u00f8resegn ikkje f\u00e5r nokon praktisk verknad i dette tilfellet. Gjennomf\u00f8ring av byggetrinn 2 er knytt opp mot at n\u00f8dvendige grunnrettar eller grunnerverv m\u00e5 dokumenterast f\u00f8r det blir gitt rammel\u00f8yve. Det er uansett eit vilk\u00e5r for gjennomf\u00f8ring, og blir sikra i byggesaksbehandlinga gjennom plan- og bygningslova \u00a7 21-6, som bestemmer at dei privatrettslege rettane som s\u00f8knaden krev m\u00e5 vere dokumentert f\u00f8r s\u00f8knaden kan innvilgast. Vidare er dei rekkef\u00f8lgjekrava som ligg innafor arealet til byggetrinn 2 knytt opp mot midlertidig bruksl\u00f8yve til dei nye bustadene, og f\u00f8resegna f\u00e5r derfor ikkje verknader for gjennomf\u00f8ring av rekkef\u00f8lgjekrava. Med helsing Eivind N\u00e6vdal-Bolstad \u2013 Byr\u00e5d for byutvikling Dokumentet er godkjent elektronisk. Side 2 av 3 Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Side 3 av 3 "
}