{
  "dokument_id": "05177b79-d957-5ce4-bbec-a1742c246b4c",
  "doc_type": "case_attachment",
  "kommune": 4601,
  "tittel": "Mandat for organisering av Grunnskolen for voksne og Bergen voksenoppl\u00e6ring ",
  "url": "https://bergen.kommune.no/politikere-utvalg/api/fil/bk360/10029716/Mandat-for-organisering-av-Grunnskolen-for-voksne-og-Bergen-voksenopplaering-",
  "tekst": " BBSM-kommunaldirekt\u00f8rens stab Til Notat Adm - Etat for inkludering v/ Anne-Marit V\u00e5r referanse: 2024/42627-1 Presterud Saksbehandler: Heidi Beate Fagerbakke Aasen Etat spesialpedagogiske tjenester v/ Jogeir Dato: 6. mars 2024 Sognn\u00e6s Fra BBSM-kommunaldirekt\u00f8rens stab Mandat for organisering av Grunnskolen for voksne og Bergen voksenoppl\u00e6ring Kommunaldirekt\u00f8rer for Byr\u00e5dsavdeling for barnehage og skole (BBS) og Byr\u00e5dsavdeling for barnevern, sosiale tjenester og mangfold (BBSM) har avtalt at f\u00f8lgende mandat for organisering av Grunnskolen for voksne og Bergen voksenoppl\u00e6ring sendes til Etat for spesialpedagogiske tjenester og Etat for inkludering. Grunnskolen for voksne er organisert under Etat for inkludering og er tilbyder av grunnskoleoppl\u00e6ring for voksne. Elevene p\u00e5 Grunnskolen for voksne kan f\u00e5 undervisning i norsk, i tillegg til undervisning tilpasset sitt niv\u00e5. Grunnskolen for voksne var tidligere organisert sammen med Bergen l\u00e6ringssenter for norsk og samfunnskunnskap p\u00e5 det som da hadde navnet Nyg\u00e5rd skole. I 2021 ble disse to enhetene skilt fra hverandre. Bergen voksenoppl\u00e6ring organiserer grunnskoleoppl\u00e6ring for voksne i Bergen kommune og tilbyr oppl\u00e6ring for at voksne skal kunne gjennomf\u00f8re grunnskole. Dette kan v\u00e6re \u00e5 \u00f8ke ferdigheter i lesing, muntlig og skriftlig kommunikasjon, regning og digital kompetanse. De tilbyr ogs\u00e5 logopedtjenester til grunnskolene. Bergen voksenoppl\u00e6ring er i dag organisert under Etat for spesialpedagogiske tjenester. 2. april 2024 \u00e5pner Bergen inkluderingssenter. Her skal Etat for inkludering, Introduksjonssenteret, Bergen l\u00e6ringssenter for norsk og samfunnskunnskap (BLS), Grunnskole for voksne, Bergen voksenoppl\u00e6ring og Senter for migrasjonshelse (SEMI) samlokaliseres. Og slik samles ogs\u00e5 de aller mest sentrale tjenestene for bosetting og inkludering av nyankomne flyktninger og andre innvandrergrupper i Bergen kommune i samme bygg. I denne sammenheng \u00f8nsker kommunaldirekt\u00f8rer i BBS og BBSM \u00e5 utrede muligheten for en sammensl\u00e5ing av Bergen voksenoppl\u00e6ring, Etat for inkludering og Grunnskolen for voksne. En arbeidsgruppe skal etableres p\u00e5 tvers av de to byr\u00e5dsavdelingene og involverte etater, og f\u00e5r i oppgave og mandat \u00e5 vurdere tre ulike alternativer til l\u00f8sning: 1. Beholde dagens l\u00f8sning. 2. Sl\u00e5 sammen Grunnskolen for voksne og Bergen voksenoppl\u00e6ring under BBS. 3. Sl\u00e5 sammen Grunnskolen for voksne og Bergen voksenoppl\u00e6ring under BBSM. Arbeidsgruppens sammensetning Arbeidsgruppen skal best\u00e5 av: - representant fra byr\u00e5dsavdeling BBS, - representant fra byr\u00e5dsavdeling BBSM, - representant fra Etat for inkludering, - representant fra Etat for spesialpedagogiske tjenester, - rektor fra Grunnskole for voksne, - rektor fra Bergen voksenoppl\u00e6ring - og tillitsvalgte og vernetjenesten Representant fra BBS eller BBSM skal fungere som leder av arbeidsgruppen og f\u00e5r ansvar for \u00e5 planlegge og koordinere m\u00f8ter, s\u00f8rge for fremgang i arbeidet og ferdigstille skriftlig vurdering og anbefaling i samarbeid med de involverte akt\u00f8rene. Arbeidsgruppens m\u00e5l M\u00e5let for arbeidsgruppen er \u00e5 gi en faglig vurdering av de tre foresl\u00e5tte alternativene til l\u00f8sning og gi en anbefaling om hvilken av de tre l\u00f8sningene arbeidsgruppen vurderer som den mest gunstige sett i lys av faglige, \u00f8konomiske og praktiske perspektiv. Tidsperspektiv Bergen inkluderingssenter \u00e5pner 2. april 2024 og da startes trinnvis innflytting i lokalene. Ved starten p\u00e5 skole\u00e5ret 2024/2025 skal de fleste tjenestene v\u00e6re innflyttet og aktivitetene i gang. Dette tatt i betraktning er det \u00f8nskelig med en snarlig anbefaling fra arbeidsgruppen. Arbeidsgruppen gis frist til 01. juni 2024 for \u00e5 legge frem sine skriftlige vurderinger og endelig anbefaling til kommunaldirekt\u00f8rene ved BBS og BBSM. For en eventuell effektuering av endringsforslag vil det kreve at byr\u00e5det gj\u00f8r en beslutning i form av en byr\u00e5dssak. Med hilsen Bel\u00e9n Birkenes Kommunaldirekt\u00f8r Dokumentet er godkjent elektronisk. "
}