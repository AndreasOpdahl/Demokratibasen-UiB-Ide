{
  "dokument_id": "1cd8b6d0-116b-5dc1-86d7-4dc220fc642c",
  "doc_type": "case_attachment",
  "kommune": 4601,
  "tittel": "_ 2024_194035-6 Klagesak. Fana, gnr. 88, bnr. 202, N\u00f8ttveitvegen 57, klage over avslag p\u00e5 s\u00f8kn 12447911_5_0",
  "url": "https://bergen.kommune.no/politikere-utvalg/api/fil/bk360/12591140/-2024-194035-6-Klagesak-Fana-gnr-88-bnr-202-Nottveitvegen-57-klage-over-avslag-pa-sokn-12447911-5-0",
  "tekst": " Byr\u00e5d for byutvikling Fullmaktssak /25 Saksframstilling V\u00e5r referanse: 2024/194035-6 Klagesak. Fana, gnr. 88, bnr. 202, N\u00f8ttveitvegen 57, klage over avslag p\u00e5 s\u00f8knad om dispensasjon for etablering av avk\u00f8yring. Kva saka gjeld: Ansvarleg s\u00f8kjar, Sartor og Drange AS, klagar p\u00e5 vegner av tiltakshavarane: - Emilie Garnes Dyngeland og Eirik Sj\u00e5stad Bollv\u00e5g (gbnr. 88/202), nr. 57. - Joanna Caroline Bryhn og Mats Lockert Leganger (gbnr. 88/203), nr. 55. Klagen gjeld vedtak datert 10.12.2024. Avslagsheimel er reguleringsplanen \u00a7 3.3. \u00abEksisterende avkj\u00f8rsler opprettholdes, der dette fremg\u00e5r med adkomstpiler p\u00e5 plankartet. Tomter med tilkomst fra offentlig veg har fastlagte felles avkj\u00f8rsler fortrinnsvis for to og to eiendommer. Resterende boligtomter f\u00e5r tilkomst fra felles veg.\u00bb Eigedomen er regulert til frittliggjande sm\u00e5hus (BF 9) i reguleringsplan nr. 18060000 vedtatt av Bergen bystyre i 2015. I KPA 2018 ligg eigedomen i \u00ab\u00d8vrig byggesone\u00bb. Flyfoto til venstre under viser dagens situasjon. Foto til h\u00f8gre viser den regulerte avk\u00f8yringa. Bakgrunn for s\u00f8knaden S\u00f8knaden datert 27.09.2024 viser til at d\u00e5 reguleringsplanen vart vedteken var det planlagt at garasjane skulle plasserast mellom husa som vist p\u00e5 illustrasjonen under til venstre. Undervegs i prosessen gjorde utbyggjar ei omprosjektering der garasjane vart plasserte s\u00f8r for husa med terrasse over. Dette vart gjort utan endring av reguleringsplanen. Faktisk l\u00f8ysing er vist p\u00e5 illustrasjonen under til h\u00f8gre, der garasjane er markerte med gr\u00f8nt. 1 S\u00f8kjaren viser til at ei felles avk\u00f8yring mellom eigedomane er lite praktisk og gir auka risiko for trafikkuhell. Risikoen skuldast vanskeleg inn- og utk\u00f8yring for nr. 55, samt at det er krevjande \u00e5 snu med personbil p\u00e5 nr. 55. I tillegg er det niv\u00e5forskjell mellom eigedomane. Ei felles avk\u00f8yring m\u00e5 etablerast med fall mot nr. 55, noko som gir end\u00e5 st\u00f8rre risiko for trafikkuhell. Med to separate avk\u00f8yringar kan brukarane snu bilen n\u00e5r dei k\u00f8yrer inn p\u00e5 tomtene, og s\u00e5 rygga inn i garasjane. Det blir d\u00e5 ikkje aktuelt eller n\u00f8dvendig \u00e5 rygge ut i den offentlege vegen. I tillegg kjem bilane vinkelrett p\u00e5 avk\u00f8yringane, og dette gir gode siktlinjer begge vegar. Den einaste ulempa tiltakshavaren kan sj\u00e5, er at det blir ei ekstra avk\u00f8yring p\u00e5 staden. Men i og med at separate avk\u00f8yringar gir ei meir trafikksikker l\u00f8ysing, er fordelane klart st\u00f8rre enn ulempene. S\u00f8kjaren viser og til at N\u00f8ttveitvegen 77 har f\u00e5tt dispensasjon i Utval for milj\u00f8 og byutvikling (UMBY) i sak 2023/14275, med hovudsakeleg same grunngiving. Bymilj\u00f8etaten (BME), uttale til s\u00f8knaden BME viser til at vegmyndigheita tidlegare har tilr\u00e5dd \u00e5 omregulere ei felles avk\u00f8yring til N\u00f8ttveitvegen 71 og 73 til to separate avk\u00f8yringar, d\u00e5 regulert avk\u00f8yring kom i konflikt med trafikktryggleik for brukarane av den felles gangvegen f_G2. BME kan ikkje sj\u00e5 at etablering av to avk\u00f8yringar i dette tilfellet vil gjere traikktryggleiken p\u00e5 den offentlege vegen betre. BME kan akseptere at den felles avk\u00f8yringa til nr. 55 og 57 etter s\u00f8knad blir noko justert. BME r\u00e5r i fr\u00e5 \u00e5 innvilge dispensasjon. Nabomerknader Ansvarleg s\u00f8kjar opplyser at tiltaket er nabovarsla og at det det ikkje har kome merknader. Klagaren sine merknader: Klagaren meiner at det p\u00e5klaga vedtaket lir av grove feil og manglar som m\u00e5 f\u00f8re til at vedtaket vert omgjort eller kjent ugyldig. Klagaren viser og til UMBY sitt vedtak i tilsvarande sak for N\u00f8ttveitvegen 77 og 75. UMBY si grunngiving var at dispensasjonen gir ei klart meir trafikksikker l\u00f8ysing. Klagaren viser til f\u00f8lgjande sitat fr\u00e5 det p\u00e5klaga vedtaket: \u00abI s\u00f8knaden vises det til en tidligere sak der dispensasjon ble gitt for separate avkj\u00f8rsler i N\u00f8ttveitvegen 75 og 77. I sak BYGG-2024/15012 har utvalget gitt tillatelse til tross for negativ uttale fra vegmyndighet, noe vi anser som sv\u00e6rt uheldig. Dette svekker muligheten for \u00e5 oppn\u00e5 helhetlige og langsiktige l\u00f8sninger som ivaretar b\u00e5de trafikksikkerhet og tekniske hensyn.\u00bb 2 Klagaren viser til at kommunal administrasjon skal respektere politiske vedtak, og ikkje avfeie desse som \u00absv\u00e6rt uheldig\u00bb. Denne manglande etterlevinga er for klagaren vanskeleg \u00e5 forst\u00e5 og \u00e5 akseptere. Klagaren meiner og at fagetaten har utvist eit usakleg skj\u00f8nn, d\u00e5 dei ikkje har vektlagt trafikktryggleiken ved det oms\u00f8kte tiltaket. Klagaren meiner elles at fagetaten ikkje kan p\u00e5leggje innbyggjarane, som elles ikkje har noko med kvarandre \u00e5 gjere, \u00e5 sende inn felless\u00f8knad eller liknande. Fagetaten si vurdering og tilr\u00e5ding: Fagetaten er usikker p\u00e5 om UMBY sitt vedtak for N\u00f8ttveitvegen 77 er meint \u00e5 gjelde ogs\u00e5 dei andre bustadene i omr\u00e5det. Fagetaten tolkar vedtaket slik det ikkje gir ei generell f\u00f8ring. Fagetaten viser til at ei felles avk\u00f8yring er den l\u00f8ysinga som best ivaretar intensjonane i reguleringsplanen. Vidare har Bymilj\u00f8etaten opna for ei justert l\u00f8ysing. Fagetaten kan ikkje sj\u00e5 at det er feil ved skj\u00f8nnsut\u00f8vinga i saka. F\u00e6rre avk\u00f8yringar skapar betre trafikkflyt og oversikt, og gjer drift og vedlikehald av vegen lettare. Fagetaten viser til at det kan vere form\u00e5lstenleg \u00e5 endre reguleringsplanen framfor \u00e5 gi enkeltst\u00e5ande dispensasjonar. Fagetaten opprettheld sitt vedtak. Byr\u00e5dens si vurdering og konklusjon: Byr\u00e5den har vurdert dei samla opplysningane i saka og har kome til at klagen kan takast til f\u00f8lgje, med vilk\u00e5r om at det for dei aktuelle eigedomane blir dokumentert ein teknisk plan som tilfredsstiller vilk\u00e5ra for avk\u00f8yring til kommunal veg. Byr\u00e5den viser til at avk\u00f8yringane til bustadene i BF 7 - 9 er fastlagt i plankartet, men ikkje plasseringa av bustader og garasjar. Av planbeskrivinga p\u00e5 side 22 framg\u00e5r at \u00abAvkj\u00f8rsler fr\u00e5 offentlig veg og over fortau s\u00f8kes minimert med at to og to tomtar f\u00e5r felles avkj\u00f8ring. Avkj\u00f8rslene er fastlagt i reguleringsplanen\u00bb. Utover dette gir planen s\u00e5vidt byr\u00e5den kan sj\u00e5 ingen bindande f\u00f8ringar for plassering av bygningane i dei aktuelle felta for frittliggjande sm\u00e5hus. I det p\u00e5klaga vedtaket p\u00e5 side 3 framg\u00e5r f\u00f8lgjande om \u00a7 3.3: \u00abHensikten med bestemmelsen er \u00e5 redusere antall avkj\u00f8rsler til offentlig vei, og dermed minimere risikoen for trafikkfarlige situasjoner, spesielt der det er planlagt fortau. Selv om det i dette tilfellet ikke er regulert fortau direkte ved de aktuelle avkj\u00f8rslene, er hensynet til f\u00e6rre avkj\u00f8rsler fortsatt relevant for \u00e5 oppn\u00e5 en trygg og oversiktlig trafikkavvikling. Vi vurderer at hensynet bak bestemmelsen ikke blir vesentlig tilsidesatt ved en dispensasjon, men en felles avkj\u00f8rsel er likevel den l\u00f8sningen som best ivaretar planens intensjoner.\u00bb Fagetaten har alts\u00e5 vektlagt at sidan avk\u00f8yringane ikkje kryssar fortau, kan det vere grunnlag for dispensasjon. Situasjonskartet nedanfor er henta fr\u00e5 s\u00f8knad om rammel\u00f8yve for N\u00f8ttveitvegen 57 (tomt 37). Situasjonskartet viser at felles garasje er plassert i grensa mellom N\u00f8ttveitvegen 57 og 55 (tomt 37 og tomt 38). 3 Utsnitt av plankartet til venstre under viser tenkt plassering av bustadene i BF9, medan foto til h\u00f8gre viser at den faktiske plasseringa av bustader og garasjer ikkje f\u00f8lgjer byggjegrensene i reguleringsplanen. N\u00f8ttveitvegen 57 er tomt nr. 37 p\u00e5 plankartet. Bustaden p\u00e5 N\u00f8ttveitvegen 57 fekk rammel\u00f8yve i januar 2018, med endringsl\u00f8yve i september 2018. Illustrasjonane nedanfor viser opphavleg teikning/situasjonsplan til venstre og endring til h\u00f8gre. Bustaden har blitt endra med integrert garasje mot s\u00f8r. Ei tilsvarande endring vart godkjent for tomt 38 (N\u00f8ttveitvegen 55) i september 2018. Desse endringane er i strid med situasjonskartet vedlagt s\u00f8knader om rammel\u00f8yve. Som foto under viser er b\u00e5de nr. 55 og nr. 57 blitt lovleg utbygd med garasje p\u00e5 s\u00f8rsida av huset. Slik byr\u00e5den vurderer det, endrar dette reguleringsplanen sine f\u00f8resetnader om felles 4 avk\u00f8yring til garasje i nabogrensa. Oms\u00f8kte separate avk\u00f8yringar er markerte med piler p\u00e5 foto nedanfor. Klagaren har vist til at N\u00f8ttveitvegen 77 i same gate har f\u00e5tt innvilga dispensasjon av Utvalg for milj\u00f8 og byutvikling (UMBY). Av UMBY sitt einstemmige vedtak i saka (sak 342/23) framg\u00e5r: \u00abKlager har s\u00e6rlig vist til historikken bak eneboligen og reguleringsplanen, og at det opprinnelig var planlagt annerledes bebyggelse der garasjene var samlet mellom to og to hus. Utbygger s\u00f8kte om \u00e5 endre boligene til \u00e5 bli st\u00f8rre hus med s\u00f8rvendte garasjer med terrasse over. Dette f\u00f8rte til at inn- og utkj\u00f8ring ble vanskeligere og mer trafikkfarlig for flere av boligene. (---) Utvalget vurderer det slik at form\u00e5let med bestemmelsen i \u00a7 3-3 var \u00e5 sikre en god trafikal l\u00f8sning. N\u00e5r det vises seg at l\u00f8sningen tvert om er trafikkfarlig, er det \u00e5 innvilge en dispensasjon for en mer trafikkl\u00f8sning ikke \u00e5 vesentlig tilsidesette hensynene som ligger bak bestemmelsene i reguleringsplanen. Fordelene ved \u00e5 godkjenne dispensasjonene er at en f\u00e5r en mer trafikksikker situasjon, og at sikkerheten for hele nabolaget \u00f8kes. Den oms\u00f8kte utkj\u00f8rselen vil bedre trafikksikkerheten og gi mindre risiko for ulykker idet oversikten over veien blir betraktelig bedre. Det kommer alle g\u00e5ende og syklende til gode, og utvalget peker p\u00e5 KPS sitt kapittel om G\u00e5byen Bergen. Ulempen ved at det vil v\u00e6re flere utkj\u00f8rsler enn i dagens reguleringsplan, og at dette i seg selv kan v\u00e6re en ulempe p\u00e5 trafikksikkerheten i omr\u00e5det. Utvalget mener likevel at fordelene er klart st\u00f8rre enn ulempene, ettersom den regulerte l\u00f8sningen er presentert som trafikkfarlig.\u00bb 5 Om dispensasjon Det f\u00f8lgjer av pbl. \u00a7 19-2 at kommunen kan gi varig eller mellombels dispensasjon fr\u00e5 f\u00f8resegner fastsett i eller i medhald av denne lova. Det kan setjast vilk\u00e5r for dispensasjonen. Dispensasjon kan ikkje givast dersom omsyna bak f\u00f8resegna det blir dispensert fr\u00e5, lova sitt f\u00f8rem\u00e5l eller nasjonale eller regionale interesser, blir vesentleg tilsidesett. Fordelane ved \u00e5 gi dispensasjon skal vere klart st\u00f8rre enn ulempene. Det kan ikkje dispenserast fr\u00e5 saksbehandlingsreglar. Dispensasjonsvurderinga skal vere konkret og skj\u00f8nnsmessig, basert p\u00e5 dei faktiske tilh\u00f8ve i kvar s\u00f8knad. I dette tilfellet legg byr\u00e5den til grunn ansvarleg s\u00f8kjar sine opplysningar om at dei oms\u00f8kte avk\u00f8yringane tilfredsstiller kommunale krav til frisikt m.m. Byr\u00e5den har og vektlagt reguleringsplanen sin intensjon om \u00e5 minimere kryssing av fortau, og at dei oms\u00f8kte avk\u00f8yringane ikkje kryssar fortau. Slik byr\u00e5den vurderer det vil ikkje dei omsyn som ligg bak regulert avk\u00f8yring bli vesentleg tilsidesett ved ein dispensasjon i dette tilfellet. Fordelane vil og klart overstige ulempene slik byr\u00e5den vurderer det, ved at avk\u00f8yringane blir meir tilpassa faktisk utbygging enn den regulerte, og dermed ogs\u00e5 meir trafikksikre. Byr\u00e5den har kome til at dei rettslege vilk\u00e5ra for \u00e5 dispensere er oppfylte, jf. pbl. \u00a7 19-2 annet ledd. Etter pbl. \u00a7 19-2 f\u00f8rste ledd er det d\u00e5 opp til forvaltninga sitt frie skj\u00f8nn om det skal dispenserast, jf. formuleringa om at kommunen \u00abkan\u00bb gi varig eller mellombels dispensasjon. I dette tilfellet meiner byr\u00e5den at det kan givast dispensasjon. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd. Byr\u00e5d for byutvikling gjer f\u00f8lgjande vedtak: 1. Med heimel i forvaltningslova \u00a7 33, andre ledd, opphevar byr\u00e5den fagetaten sitt vedtak datert 10.12.2024. 2. Med heimel i plan- og bygningslova \u00a7 19-2, blir det innvilga dispensasjon fr\u00e5 reguleringsf\u00f8resegnene \u00a7 3.3 for etablering av 2 separate avk\u00f8yringar for gbnr. 88/202 og gbnr. 88/203. Som vilk\u00e5r for dispensasjon m\u00e5 tiltakshavar dokumentere at avk\u00f8yringane tilfredsstiller kommunale krav for avk\u00f8yring til offentleg veg. 3. Klagen vert teken til f\u00f8lgje. Dato: 27. april 2025 Eivind N\u00e6vdal-Bolstad Byr\u00e5d for byutvikling Dokumentet er godkjent elektronisk. Vedlegg: Fagnotat datert 31.01.2025 med f\u00f8lgjande vedlegg: 1. Oversiktskart 2. Oversiktsfoto 3. Vedlegg til klage \u2013 UMBYs vedtak i sak 342/23 4. Klage datert 30.12.2024 6 5. Avslag datert 10.12.2024 6. Uttalelse fra Bymilj\u00f8etaten, datert 06.12.2024 7. S\u00f8knad om dispensasjon datert 27.09.2024 8. Tegning S-12 9. Tegning S-10 10. Tegning S-11 11. Fagnotat, datert 16.12.2024, i sak KLAGE-2024/1645 7 "
}