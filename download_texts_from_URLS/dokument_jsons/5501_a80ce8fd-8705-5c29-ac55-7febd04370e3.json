{
  "dokument_id": "a80ce8fd-8705-5c29-ac55-7febd04370e3",
  "doc_type": "case_presentation",
  "kommune": 5501,
  "tittel": "Kommunal l\u00e5negaranti - Troms\u00f8 Skiklub",
  "url": "https://innsyn.tromso.kommune.no/application/getMoteDokument?dokid=2001642209",
  "tekst": "Arkivsaksnr. 24/04084-1 Saksbehandler Trond Eliassen Saksgang M\u00f8tedato Formannskapet 12.03.2024 Kommunestyret 20.03.2024 47/24 Kommunal l\u00e5negaranti - Troms\u00f8 Skiklub Kommunedirekt\u00f8rens innstilling til vedtak: 1. Troms\u00f8 kommune gir simpel garanti for l\u00e5n Troms\u00f8 Skiklub opptar til plastlegging og klargj\u00f8ring for hel\u00e5rshopping i hoppbakke K45 i Gr\u00f8nn\u00e5sen Hoppsenter. Garantien gjelder hovedstol p\u00e5 kr 3.200 000,- med et tillegg p\u00e5 10 % av til enhver gjeldende hovedstol til dekning av eventuelle p\u00e5l\u00f8pte renter og omkostninger. 2. Garantitiden settes til inntil 4 \u00e5r med ett ytterligere tillegg 2 \u00e5r jfr. Garantien gjelder fra det tidspunkt som Troms\u00f8 Skiklub opptar l\u00e5n. Garantiansvaret reduseres i takt med nedbetaling av l\u00e5net. 3. Kommunedirekt\u00f8ren i Troms\u00f8 kommune gis myndighet til \u00e5 godkjenne/akseptere l\u00e5ntagers kredittvilk\u00e5r. 4. S\u00e5 lenge garantiforholdet eksisterer skal Troms\u00f8 Skiklub uoppfordret oversende til kommunen revisorgodkjent regnskap, s\u00e5 snart dette er offentlig kjent. 5. Garantien er ikke gjenstand for godkjennelse hos Statsforvalteren i Troms og Finnmark jf. Kommunelovens 14-9, andre ledd, f\u00f8rste punktum. Garantien er ugyldig hvis Troms\u00f8 Skiklub forsto eller burde ha forst\u00e5tt at den er i strid med kommuneloven \u00a7 14-19 f\u00f8rste ledd f\u00f8rste punktum. Mari Enoksen Hult Konst. kommunedirekt\u00f8r 1 Hva saken gjelder \u00d8konomisk og juridisk vurdering av s\u00f8knad om kommunal garanti for l\u00e5n Troms\u00f8 Skiklub opptar for \u00e5 finansiere plastlegging og klargj\u00f8ring for hel\u00e5rshopping i hoppbakke K45 i Gr\u00f8nn\u00e5sen Hoppsenter. Saksutredning Innledning Troms\u00f8 Skiklub ble stiftet i 1897 og er en av landets eldste skiklubber. Troms\u00f8 Skiklub er en hoppklubb drevet p\u00e5 dugnad som drifter Gr\u00f8nn\u00e5sen Hoppsenter, som ligger p\u00e5 kommunal grunn, med bruksrett frem til 2063. Styret best\u00e5r av leder, 4 styremedlemmer og 1 m\u00f8tende varamedlem, samt diverse utvalg som bist\u00e5r med drift, blant annet anleggsutvalg og treningsutvalg. Troms\u00f8 Skiklub s\u00f8ker om kommunal l\u00e5negaranti til plastlegging og klargj\u00f8ring for hel\u00e5rshopping i hoppbakken K45 i Gr\u00f8nn\u00e5sen Hoppsenter. N\u00e6rmeste hel\u00e5rsbakke av tilsvarende st\u00f8rrelse er Fager\u00e5sen hoppanlegg i Mo i Rana. Ved plastlegging av K45 vil dette bli verdens nordligste hoppbakke klargjort for sommerhopping, og klubbens aktive ut\u00f8vere slipper \u00e5 reise s\u00f8rover for \u00e5 kunne f\u00e5 trene p\u00e5 skihopping gjennom sommersesongen. Totale investeringer beregnet til kr 3.368.867 ekskl. mva. og er tenkt finansiert med: - Spillemidler: kr 1.950.000,- - SNN Samfunnsl\u00f8ftet: kr 1.000.000,- - Egne midler / dugnad: kr 418.867,- Troms\u00f8 Skiklub s\u00f8ker om kommunal l\u00e5negaranti p\u00e5 totalt 3,2 millioner kroner med en l\u00f8petid p\u00e5 inntil 4 \u00e5r. Garantien er kortsiktig i p\u00e5vente av utbetaling av spillemidler og midler fra Samfunnsl\u00f8ftet. Troms\u00f8 kommune samlede garantiansvar Pr 31.12.2023 var kommunens totale garantiansvar p\u00e5 450 millioner kroner. Garantiansvaret fordeles etter form\u00e5l: - Private barnehager og andelsbarnehager: 32,7 millioner kroner - Energi: 3,3 millioner kroner - Kultur og idrett: 284,0 millioner kroner - Sosiale form\u00e5l: 22,2 millioner kroner - Kirke: 59,1 millioner kroner - Renovasjon: 38,7 millioner kroner - Samferdsel: 10,0 millioner kroner Garantiansvaret i kommunen er h\u00f8yt som f\u00f8lge av innvilgelse av store garantier til utbygging innenfor kultur-, idretts- og samferdselsform\u00e5l. Kommunestyret har den 26. april 2017 (k-sak 90/17) vedtatt nye retningslinjer og rammer for fremtidige garantistillelser. Retningslinjene klargj\u00f8r hvilke form\u00e5l som skal prioriteres og kriterier for \u00f8vrig som skal ligge for nye kommunale garantistillelser. Det er innf\u00f8rt krav om blant annet: - Obligatorisk rapporteringsplikt for alle kommunale garantihavere hvor kommunen minimum en gang i \u00e5ret f\u00e5r oversendt revisorgodkjent regnskap. - Med fare for mislighold av l\u00e5neforpliktelser skal kommunen umiddelbart underrettes 2 -Ved vesentlige endringer i organisering, styreform og vedtekter skal kommunen underrettes Retningslinjer vil gi kommunen fortl\u00f8pende oversikt over den \u00f8konomiske status tilknyttet garantiportef\u00f8ljen, og om n\u00f8dvendig sette i verk tiltak for \u00e5 forhindre at garantier blir misligholdt. Juridisk vurdering av kommunal garanti Utgangspunktet for vurderingen er lov om kommuner og fylkeskommuner (kommuneloven) \u00a7 14-19, 1 avsnitt: Kommuner og fylkeskommuner kan ikke stille kausjon eller annen \u00f8konomisk garanti for virksomhet som drives av andre enn kommunen eller fylkeskommunen selv, hvis garantien inneb\u00e6rer en vesentlig \u00f8konomisk risiko eller er stilt for n\u00e6ringsvirksomhet. Et tilsagn om kausjon eller annen \u00f8konomisk garanti som en kommune eller fylkeskommune stiller for virksomhet som drives av andre enn kommunen eller fylkeskommunen selv, er bare gyldig hvis vedtaket om \u00e5 stille garantien er godkjent av departementet. Ved godkjenningen skal departementet bare vurdere om garantien er i strid med f\u00f8rste ledd eller forskrift gitt i medhold av denne paragrafen. Departementet kan ikke godkjenne garantier i strid med f\u00f8rste ledd eller forskrift gitt i medhold av denne paragrafen. Er garantien godkjent av departementet, regnes den ikke som ugyldig, selv om den er i strid med f\u00f8rste ledd eller forskrift gitt i medhold av denne paragrafen. Det er forutsetning at garantien ikke inneb\u00e6rer en vesentlig \u00f8konomisk risiko eller kan knyttes til n\u00e6ringsvirksomhet. I ny kommunelov er det inntatt et generelt forbud mot garantier som inneb\u00e6rer vesentlig \u00f8konomisk risiko for kommunen. Dette klargj\u00f8r at garantier bare kan gis n\u00e5r det er \u00f8konomisk forsvarlig, og at det alltid m\u00e5 gj\u00f8res en risikovurdering av garantistillelsene. Hva som anses som vesentlig \u00f8konomisk risiko er ikke klart definert, men i forarbeidene til ny lov trekkes frem f\u00f8lgende forhold: - Sannsynlighet for at garantien m\u00e5 innfris - Konsekvenser av det eventuelle \u00f8konomiske tapet - Flere usikre forhold kommunen ikke r\u00e5r over Kommunene m\u00e5 alts\u00e5 gj\u00f8re en samlet risikovurdering hvor st\u00f8rrelsen p\u00e5 garantien samt kommunens evne til \u00e5 h\u00e5ndtere tap m\u00e5 legges til grunn. Formuleringen \u201dut\u00f8velse av n\u00e6ringsvirksomhet\u201d har eller ingen presis avgrensing, men i forarbeidene til loven gis uttrykk for at man vil legge vekt p\u00e5 om virksomheten har et gevinstform\u00e5l. Det m\u00e5 videre legges vekt p\u00e5 hvorvidt virksomheten driver i et marked. Virksomheter som vanligvis ytes av det private, m\u00e5 som utgangspunkt regnes som n\u00e6ring etter sin art. Troms\u00f8 Skiklub har som form\u00e5l med sin virksomhet: \u00c5 drive idrett organisert i Norges idrettsforbund og olympiske og paralympiske komit\u00e9 (NIF). Arbeidet skal preges av frivillighet, demokrati, lojalitet og likeverd. All idrettslig aktivitet skal bygge p\u00e5 grunnverdier som idrettsglede, fellesskap, helse og \u00e6rlighet. 3 Klubben har ikke \u00f8konomisk form\u00e5l med sin virksomhet. Kommunedirekt\u00f8ren er av den oppfatning at Troms\u00f8 Skiklub kan innvilges l\u00e5negaranti all tid vilk\u00e5rene knyttet til vesentlig \u00f8konomisk risiko eller ut\u00f8velse av n\u00e6ringsvirksomhet etter kommunelovens \u00a7 14-19 ikke vil v\u00e6re gjeldende i denne sak. I henhold til forskrift om garantier og finans- og gjeldsforvaltning i kommuner \u00a7 4 vil ikke sm\u00e5 garantier v\u00e6re gjenstand godkjennelse av Statsforvalteren i Troms og Finnmark. Bel\u00f8psgrensen for Troms\u00f8 kommune er 7 millioner kroner, og denne s\u00f8knaden om l\u00e5negaranti vil derfor ikke trenge godkjennelse av Statsforvalteren. Garantien vil dog v\u00e6re ugyldig hvis Troms\u00f8 Skiklub forsto eller burde ha forst\u00e5tt at den er i strid med kommuneloven \u00a7 14-19 f\u00f8rste ledd f\u00f8rste punktum. \u00d8konomisk risikovurdering av kommunal garanti Tabellen nedenfor viser sentrale \u00f8konomiske hovedtall for \u00e5rene 2023 og 2022 for Troms\u00f8 Skiklub: \u00d8konomiske hovedtall (i hele tusen) 2023 2022 Driftsinntekter 323 707 Driftsresultat -600 236 \u00c5rsresultat -591 235 Troms\u00f8 Skiklub har p\u00e5 linje med mange idrettslag i Troms\u00f8 en utfordrende \u00f8konomisk hverdag, hvor mye av aktivitetene er basert p\u00e5 dugnad. Regnskapet for 2023 viser at et underskudd p\u00e5 kr 591.000,- og relateres til ekstraordin\u00e6re utgifter knyttet til utvikling og investering i Gr\u00f8nn\u00e5sen Hoppsenter. Selv med et relativt stort underskudd i 2023 har idrettslaget en solid kapitalbase p\u00e5 kr 839 421,- pr. 31.12.23. Troms\u00f8 Skiklub har i finansieringsplanen for prosjektet lagt til grunn 1,95 millioner kroner i spillemidler. Det er usikkerhet knyttet til n\u00e5r spillemidler vil bli utbetalt. I tillegg er prosjektet finansiert med 1 millioner kroner fra SNN Samfunnsl\u00f8ftet. Troms\u00f8 kommune setter en tidsavgrensning p\u00e5 maksimalt 4 \u00e5r knyttet til garanti i p\u00e5vente av utbetaling av spillemidler og midler fra Samfunnsl\u00f8ftet. Det vil ikke v\u00e6re behov for opptak av langsiktig l\u00e5n som vil p\u00e5f\u00f8re Troms\u00f8 Skiklub kapitalutgifter over tid. Oppsummering Troms\u00f8 Skiklub er ett av Norges eldste skiklubber og har planer om \u00e5 etablere verdens nordligste hoppbakke klargjort for sommerhopping. Dette vil gj\u00f8re at klubbens aktive ut\u00f8vere slipper \u00e5 reise s\u00f8rover for \u00e5 kunne f\u00e5 trene p\u00e5 skihopping gjennom sommersesongen. I tillegg til 4 besparelser i reiseutgifter danner det grunnlaget for \u00f8kt aktivitet og rekruttering til hoppsporten i Troms\u00f8. Kommunen har gjennom flere \u00e5r innvilget store garantier til bl.a. TUIL og IF Fl\u00f8ya. Det er grunn til \u00e5 uttrykke stor bekymring for niv\u00e5et p\u00e5 kommunens garantiansvar. I retningslinjer for garantistillelser er det \u00f8kt fokus p\u00e5 l\u00f8pende oppf\u00f8lgning av garantiportef\u00f8lje, og st\u00f8rre krav til garantihavere i forhold til rapportering og bevisstgj\u00f8ring rundt risiko ved l\u00e5neengasjementet. Dette for \u00e5 redusere risikoen for at garantier skal bli misligholdt. Den \u00f8konomiske risikoen for et lite idrettslag med \u00e5 p\u00e5ta seg en investering i st\u00f8rrelsesorden 3,4 millioner kroner er selvsagt tilstede. Samtidig er prosjektet hovedsakelig finansiert av spillemidler og midler fra SNN Samfunnsl\u00f8ftet. Troms\u00f8 Skiklub har videre en solid kapitalbase til \u00e5 fullfinansiere prosjektet, og behovet for langsiktig l\u00e5nefinansiering er ikke til stede. L\u00e5negarantien er kun n\u00f8dvendig p\u00e5 kort sikt i p\u00e5vente av utbetaling av spillemidler / midler fra Samfunnsl\u00f8ftet. Konklusjon Kommunedirekt\u00f8ren anbefaler at Troms\u00f8 Skiklub innvilges l\u00e5negaranti all tid vilk\u00e5rene knyttet til vesentlig \u00f8konomisk risiko eller ut\u00f8velse av n\u00e6ringsvirksomhet etter kommunelovens \u00a7 14- 19 ikke vil v\u00e6re gjeldende i denne sak. Prosjektet relatert til plastlegging og klargj\u00f8ring for hel\u00e5rshopping i hoppbakke K45 i Gr\u00f8nn\u00e5sen er viktig for klubbens aktive og vil kunne bidra til \u00f8kt rekruttering til hoppsporten i Troms\u00f8. Vedtakskompetanse Kommunestyret Vedlegg S\u00f8knad om kommunal l\u00e5negaranti 1 - Lovnorm TSK Regnskap 2023 4 - Budsjett K45 5 "
}