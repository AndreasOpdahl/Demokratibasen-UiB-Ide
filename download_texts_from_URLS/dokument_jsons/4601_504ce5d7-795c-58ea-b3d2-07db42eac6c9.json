{
  "dokument_id": "504ce5d7-795c-58ea-b3d2-07db42eac6c9",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 10042024, Sak 101/24, Fana, Gnr. 13, Bnr. 107 mfl., Jacob Kj\u00f8des veg, detaljregulering, arealplan-ID 64570000, 2.gangsbehandling",
  "url": "https://bergen.kommune.no/politikere-utvalg/api/fil/bk360/10245562/Innstilling-vedtak-Fana-Gnr-13-Bnr-107-mfl-Jacob-Kjodes-veg-detaljregulering-arealplan-ID-64570000-2-gangsbehandling",
  "tekst": "Fana, Gnr. 13, Bnr. 107 mfl., Jacob Kj\u00f8des veg, detaljregulering, arealplan-ID 64570000, 2.gangsbehandling Bergen bystyre behandlet saken i m\u00f8tet 10.04.2024 sak 101/24 og fattet f\u00f8lgende vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: A. Fana, Gnr. 13, Bnr. 107 mfl., Jacob Kj\u00f8des veg, detaljregulering, arealplan-ID 64570000, vist p\u00e5 plankart, sist datert 12.05.2023, med f\u00f8lgende endringer: a) Avkj\u00f8rselspil til gnr./bnr. 13/131 fjernes fra plankartet. B. Tilh\u00f8rende reguleringsbestemmelser, sist datert 25.08.2023, med f\u00f8lgende endringer: a) Ny \u00a7 3.1.1.3.e: \u00abGjesteparkering skal utgj\u00f8re 10% av totalt antall parkeringsplasser.\u00bb b) \u00a7 2.10.3 strykes. c) Nytt strekpunkt under \u00a7 2.11.1: \u00abKlimagassberegning med vurdering av tiltak for \u00e5 minimere energibruk og klimagassutslipp.\u00bb d) Supplering av \u00a7 3.1.2.3: \u00abDet tillates plassering av solceller p\u00e5 taket\u00bb. e) Ny \u00a7 2.5.4: \u00abEksisterende store asketr\u00e6r skal ivaretas i st\u00f8rst mulig grad. Det tillates flytting av asketr\u00e6r innenfor planomr\u00e5det.\u00bb 2. F\u00f8r kunngj\u00f8ring av vedtak skal plankart og bestemmelser oppdateres i samsvar med bystyrets vedtak. Bergen bystyres behandling Jeron Joseph (A) ba om habilitetsvurdering fordi han er styreleder for Sameiet Paradisall\u00e9en som er 210 meter unna eiendommen saken gjelder. Han har i epost 9. april gitt tilleggsopplysninger vedr\u00f8rende returpunktene for glass og metall som er p\u00e5 plasser p\u00e5 VLFK sitt omr\u00e5de. Det er Sameiet Paradisalleen som har serviceavtale p\u00e5 disse returpunktene inkl. glass- og metall, men sameiet er ikke orientert om de blir p\u00e5lagt \u00e5 dele disse renovasjonspunktene med andre boligfelt. Vurdering av habilitet er gjort etter forvaltningsloven \u00a7 6, andre ledd. Det foreligger ikke opplysninger i saken som tilsier at vedtak vil ha slik innvirkning for Joseph selv eller noen han har n\u00e6r personlig tilknytning til, at det er grunnlag for inhabilitet i saken. Det fremheves da s\u00e6rlig at Sameiet Paradisall\u00e9en og den oms\u00f8kte eiendom har en avstand p\u00e5 ca 210 meter og at momenter som f.eks. innsyn, evt. st\u00f8y i byggeperiode eller etter innflytting av beboere, etc. da ikke anses aktuelle her. P\u00e5 bakgrunn av dette kjente Bergen bystyre Jeron Joseph habil til \u00e5 behandle sak 101/24. Lars Selmar Alsaker (H) ba om habilitetsvurdering fordi SANDS advokatfirma (hvor Alsaker er ansatt som advokat) har \u2013 og har hatt - oppdrag der Tippetue er plankonsulent/ansvarlig s\u00f8ker for ulike tiltakshavere. Vurdering av habilitet er gjort etter forvaltningsloven \u00a7 6, andre ledd. Bystyret har med bakgrunn i de meddelte opplysninger fra Alsaker forst\u00e5tt det slik at det i sak 79/24 ikke er noen relasjon mellom Tippetue AS/forslagsstiller og Alsaker og advokatfirma SANDS. Det foreligger derfor ikke \u00abs\u00e6regne forhold\u00bb etter forvaltningslovens \u00a7 6 annet ledd. Bergen bystyre kjente Lars Alsaker habil til \u00e5 delta i behandlingen av sak 101/24. Alsaker ble kjent habil da utvalg for milj\u00f8 og byutvikling behandlet saken 21. mars. Trond Tystad (BL) ba om habilitetsvurdering p\u00e5 bakgrunn av at han eier og er styreleder i Cardo 8614 AS. Selskapet startet som plankonsulent i sin tid planprosessen og drev dette fram til en f\u00f8rste gangs innlevering. Det foreligger ogs\u00e5 vedlegg fra selskapet i n\u00e5v\u00e6rende sak. Vurdering av habilitet er gjort etter forvaltningsloven \u00a7 6, andre ledd. Bystyret anser Tystad sin tidligere omfattende involvering i saken som \u00abs\u00e6regne forhold\u00bb som er egnet til \u00e5 svekke tilliten til hans upartiskhet. Samtidig trekker det allmenne forsvarlighetsprinsippet i forvaltningsretten i retning av \u00e5 kjenne noen inhabil ved tvil, s\u00e6rlig ved omr\u00e5der hvor det potensielt kan bli sterk politisk uenighet og debatt. P\u00e5 denne bakgrunn kjente Bergen bystyre Trond Tystad inhabil til \u00e5 delta i behandling av sak 101/24. Tystad ble kjent inhabil da utvalg for milj\u00f8 og byutvikling behandlet saken 21. mars. Monika Nordland Yndestad (BL) m\u00f8tte. F\u00f8lgende representanter tok ordet: Ingrid Nergaard Fjeldstad (V), Chris J\u00f8rgen Knudsen R\u00f8dland (H), Lise H\u00e6reid Rams\u00f8y (H), Lillian Blom (SV), Mailiss Solheim-\u00c5kerblom (R), Joel Ysteb\u00f8 (KrF). Forslag fremsatt i bystyret: Ingrid Nergaard Fjeldstad (V) fremsatte p\u00e5 vegne av V f\u00f8lgende alternative forslag: Reguleringsplanen sendes tilbake for \u00e5 f\u00e5 innhentet klimagassberegning f\u00f8r reguleringsplanen kan bli behandlet av bystyret. Lillian Blom (SV) fremsatte p\u00e5 vegne av SV og V f\u00f8lgende tilleggsforslag til punkt 1B: Ny \u00a7 3.1.1.3.f: \u00ab25% av p-plassene reserveres som bildelingsplasser.\u00bb Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag til punkt 1B, i 2 punkt: 1. Nytt punkt 1.B.f: Ny \u00a7 3.1.1.2.f: Det skal legges til rette for felles parsellhager p\u00e5 felles uteoppholdsareal. Det forutsettes gode sol- og jordforhold. 2. Nytt punkt 1.B.g: Tillegg til \u00a7 3.1.2.8.b (tillegg markert i fet skrift): Boenhetene skal v\u00e6re i ulik st\u00f8rrelse. Maksimum 20 % av boenhetene kan ha bruksareal under 50 m2, og ingen boenheter skal v\u00e6re under 45 m2. Minimum 20 % av boenhetene skal ha bruksareal over 80 m2. Merknader fremsatt i bystyret: Joel Ysteb\u00f8 (KrF) fremsatte p\u00e5 vegne av KrF f\u00f8lgende merknad: Bystyret bemerker at det ikke foreligger klimagassberegning i saken. Bystyret mener at klimakonsekvens med klimagassberegning b\u00f8r ligge som del av beslutningsgrunnlaget i alle st\u00f8rre fremtidige reguleringsplaner. Votering: Alternativt forslag fra V, fremsatt av Ingrid Nergaard Fjeldstad (V), fikk 17 stemmer (SV, MDG, V, R), og var dermed falt. Innstillingen punkt 1-2 ble vedtatt enstemmig. 2 Tilleggsforslag til punkt 1B fra SV og V, fremsatt av Lillian Blom (SV), fikk 17 stemmer (SV, MDG, V, R), og var dermed falt. Tilleggsforslag til punkt 1B, punkt 1 fra R, fremsatt av Mailiss Solheim-\u00c5kerblom (R), fikk 32 stemmer (A, SV, MDG, V, R, KrF), og var dermed falt. Tilleggsforslag til punkt 1B, punkt 2 fra R, fremsatt av Mailiss Solheim-\u00c5kerblom (R), fikk 10 stemmer (SV, R), og var dermed falt. Merknad fra KrF, fremsatt av Joel Ysteb\u00f8 (KrF), fikk 32 stemmer (A, SV, MDG, V, R, KrF), og var dermed falt. Utvalg for milj\u00f8 og byutvikling behandlet saken i m\u00f8tet 21.03.2024 sak 79/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 29.02.2024 sak 58/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 3 "
}