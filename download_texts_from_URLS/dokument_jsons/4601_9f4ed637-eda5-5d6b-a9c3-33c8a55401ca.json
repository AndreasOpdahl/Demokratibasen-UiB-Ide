{
  "dokument_id": "9f4ed637-eda5-5d6b-a9c3-33c8a55401ca",
  "doc_type": "case_attachment",
  "kommune": 4601,
  "tittel": "~ PLAN-2024_12233-11 PLAN-2024_12233. Fana, gnr. 47, bnr.148. Lilletvedt g\u00e5rd- Bymilj\u00f8etatena in 1322689_1_1",
  "url": "https://bergen.kommune.no/politikere-utvalg/api/fil/bk360/10699519/-PLAN-2024-12233-11-PLAN-2024-12233-Fana-gnr-47-bnr-148-Lilletvedt-gard-Bymiljoetatena-in-1322689-1-1",
  "tekst": "Fra: \"Neverdal, Tine Beate Myklebust\" Sendt: mandag 6. mai 2024 11:03:40 Til: \"Haukanes Aasheim, Eirik\" <EirikHaukanes.Aasheim@bergen.kommune.no> Kopi: \"Skreprud, Silje Marie Lian\" <Silje.Skreprud@bergen.kommune.no>; \"Knutsen, Valentina\" <Valentina.Knutsen@bergen.kommune.no>; \"Sandahl, Tom J.\" <Tom.Sandahl@bergen.kommune.no> Emne: PLAN-2024/12233. Fana, gnr. 47, bnr.148. Lilletvedt g\u00e5rd- Bymilj\u00f8etatena innspill til oppstartm\u00f8te Hei Her er Bymilj\u00f8etatens innspill til oppstartm\u00f8te for Lilletvedt g\u00e5rd: Friluftsliv, natur og landskap Friluftsliv Eiendommen er kartlagt som del av et sv\u00e6rt viktig friluftsomr\u00e5de (Bergen kommune i regi av Bymilj\u00f8etaten i Bergen, 2016). Det er kartlagt som et n\u00e6rturterreng og bidrar til \u00e5 danne en gr\u00f8nn korridor for de som ferdes til bl.a. Myrdalsvatnet. Privat veg Lilletvedtvegen er inntegnet som turtraseer og andre viktige gangtraseer i bl\u00e5gr\u00f8nt temakart til kommuneplanens arealdel. Den har ogs\u00e5 angitt hensynssone historisk vegfar. Vegen benyttes i dag som turveg gjennom gr\u00f8ntomr\u00e5det. Arealet har viktige friluftsverdier og planforslaget vil bygge ned deler av friluftsomr\u00e5det. Vi viser til KPA \u00a7 11.1 som fastsetter at omr\u00e5der som er viktige for rekreasjon og friluftsliv skal i st\u00f8rst mulig grad ivaretas i plan- og byggesaksbehandling. Biologisk mangfold Eiendommen er ubebygd og best\u00e5r av overflatedyrka jord og l\u00f8vskog. Over eiendommen i nordvest er det inntegnet en \u00f8kologisk korridor i bl\u00e5gr\u00f8nt temakart til kommuneplanens arealdel. \u00d8kologiske korridorer skal sikre at dyr og planter kan forflytte og spre seg p\u00e5 naturlig vis, og er dermed viktige for det biologiske mangfoldet. Denne m\u00e5 ivaretas i et ev. planarbeid. Det er mye hjort i aktuelle omr\u00e5de. Vest for eiendommen over E39 er det et kjent krysningspunkt for hjort. En eventuell utbygging vil kunne p\u00e5virke trekkvegen til hjort. Langs eiendommen mot \u00f8st g\u00e5r en sidebekk til Storelva. Bekken omfattes av byggegrense mot vassdrag p\u00e5 20m i \u00f8vrig byggesone, jf. KPA \u00a76.2.2. Vassdraget har d\u00e5rlig \u00f8kologisk tilstand og at det planlagte tiltaket kan vanskeliggj\u00f8re \u00e5 oppn\u00e5 milj\u00f8m\u00e5let om god \u00f8kologiske tilstand. Nord for privat veg Lilletvedtvegen er det registrert myr (AR5, arealressurser). Myr er viktig for b\u00e5de karbonlagring, flomdemping og det biologiske mangfoldet og skal ikke p\u00e5virkes negativt. Planforslaget inneb\u00e6rer nedbygging av eksisterende gr\u00f8nnstruktur med kvaliteter av biologisk mangfold. Arealendring og bit for bit nedbygging er hovedtrusselen for naturmangfoldet i Norge, hvor oppstykket natur hindrer og vanskeliggj\u00f8r arters bevegelsesm\u00f8nstre mellom omr\u00e5der. Flomfare Ettersom Nesttunvassdraget er sv\u00e6rt flomutsatt er det viktig at utbyggingen ikke medf\u00f8rer \u00f8kt flomfare. Bevaring av terreng og vegetasjon, samt tilrettelegging for \u00e5pne, bl\u00e5gr\u00f8nne overvannsl\u00f8sninger anbefales. Terrenginngrep Det aktuelle terrenget er hellende og det fremg\u00e5r av forel\u00f8pige tegninger at det vil bli store terrenginngrep. Vi viser til kommuneplanens bestemmelse \u00a7 8.2.9 Nye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer. Mobilitet og trafikk Det er oppgitt i planmaterialet at en planlegger \u00e5 bygge 5-7 tomannsboliger. Adkomst via den kommunale delen av Lilletveitvegen kan anbefales om f\u00f8lgende forutsetninger legges til grunn: \u2022 For \u00e5 redusere inngrepene i natur- og friluftsomr\u00e5dene anbefaler vi at en ser p\u00e5 muligheten til \u00e5 regulere adkomst til de nye boligene fra s\u00f8r, via eksisterende felles veg (gnr. 47 bnr. 136 og 139). \u2022 Deler av den kommunale delen av Lilletveitvegen mangler fortau. Denne delen av Lilletveitvegen er mye i bruk som gangforbindelse til bussholdeplassene ved Osvegen, samt adkomst for myke trafikanter til/fra og skole- idrettsomr\u00e5det p\u00e5 Sl\u00e5tthaug. Vegen er i tillegg mye i bruk som gjennomg\u00e5ende turveg. Det m\u00e5 i forbindelse med planarbeidet sikres gode sammenhengende gangtilbud mot Osvegen. \u2022 Planomr\u00e5det m\u00e5 utvides med tilstrekkelig areal til \u00e5 regulere fortau p\u00e5 den kommunale delen av Lilletveitvegen fra gnr. 47 bnr. 131 og frem til privat del av Lilletveitvegen mangler fortau. \u2022 Planomr\u00e5det utvides for \u00e5 inkludere privat del av Lilletveitvegen inntil undergang ved Osvegen. I forbindelse med planarbeidet m\u00e5 status og behov for utbedringer av gangforbindelsen avklares. Det gj\u00f8res oppmerksom p\u00e5 at alle endringer i eksisterende kommunale vegomr\u00e5der, samt etablering av nye veganlegg prosjekteres i henhold til gjeldende h\u00e5ndb\u00f8ker til Statens vegvesen. Rekkef\u00f8lgekrav m\u00e5 p\u00e5regnes. Anbefaling Eiendommen ligger i \u00f8vrig byggesone der det ikke er \u00f8nskelig med vesentlig ny boligbygging, jfr. KPA \u00a7 26.5.1. Videre har omr\u00e5det stor interesse som friluftsomr\u00e5de, det er \u00f8kologisk korridor, hjortetrekk, bekk og myr. Samlet sett vurderer vi at omr\u00e5det ikke er egnet til utbygging. Vi viser til retningslinjene til KPA \u00a7 29 som fremsetter at Omr\u00e5der i byggesonen som er viktige for naturmangfold, landskap eller som har en viktig funksjon for rekreasjon og friluftsliv, b\u00f8r avsettes til gr\u00f8nnstruktur. Dersom planoppstart likevel blir besluttet, m\u00e5 det tas hensyn til eksisterende natur- og friluftsverdier. Med vennlig hilsen Tine Myklebust Neverdal Kst. Seksjonsleder Planuttale og koordinering Bymilj\u00f8etaten/Plan- og utviklingsavdelingen Bergen kommune Postboks 7700 | 5020 Bergen Telefon 408 13 103 www.bergen.kommune.no Facebook | Twitter Bergen kommune er forpliktet til \u00e5 behandle alle dokumenter, ogs\u00e5 e-post, i samsvar med bestemmelsene i offentlighetsloven og arkivlovgivning. Det betyr at inng\u00e5ende og utg\u00e5ende e-post kan bli gjenstand for offentlig innsyn dersom det er saksrelatert eller har verdi som dokumentasjon. "
}