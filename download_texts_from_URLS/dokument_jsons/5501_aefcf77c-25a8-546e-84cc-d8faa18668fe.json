{
  "dokument_id": "aefcf77c-25a8-546e-84cc-d8faa18668fe",
  "doc_type": "case_attachment",
  "kommune": 5501,
  "tittel": "H\u00f8ringsuttalelse forskrift om skoleregler og skoledemokrati, Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001724152",
  "tekst": "24/05680 \u2013 H\u00f8ringsuttalelse forskrift om skoleregler og skoledemokrati, Troms\u00f8 kommune Jfr h\u00f8ringsbrevet s\u00e5 st\u00e5r det: Det f\u00f8lger av ny oppl\u00e6ringslov \u00a7 10-4 at skolen skal s\u00f8rge for at elevene f\u00e5r medvirke i fastsettingen av skoleregler. Av hensyn til tid, har det ikke v\u00e6rt mulig \u00e5 ha en god medvirkningsprosess i forkant av h\u00f8ringen. Vi oppfordrer likevel elever og foreldre til \u00e5 gi innspill til h\u00f8ringen. FAU vil bemerke at det er beklagelig at ikke elevene har f\u00e5tt medvirke til arbeidet til tross for at det p\u00e5pekes at i ny oppl\u00e6ringslov og dens forarbeid er retten elevmedvirkning styrket. Fristen er 01.08.24, og FAU mener at her kunne en funnet m\u00e5ter for \u00e5 f\u00e5 elevmedvirkningen med. I \u00a7 7 st\u00e5r det at \u201cgrunnskoler skal ha et arbeidsutvalg som er valgt av foreldrene av skolen\u201d. Det b\u00f8r st\u00e5 noe mer om hva form\u00e5let med FAU er, at det er helt sentralt for et godt skole-hjem samarbeid og at skolen/kommunen skal legge til rette for at arbeidet i FAU kan gjennomf\u00f8res p\u00e5 en god m\u00e5te, inkl. verkt\u00f8yst\u00f8tte for \u00e5 kunne gj\u00f8re sine oppgaver. Med vennlig hilsen FAU Borgtun skole "
}