{
  "dokument_id": "f5745abe-69f3-5c96-a7b5-c85bec81f95d",
  "doc_type": "case_minutes",
  "kommune": 4601,
  "tittel": "Saksprotokoll UMBY, 06022025, Sak 46/25, \u00c5sane gnr 198 bnr 146 Hylkjebakken 12. Fremleggelse av ny informasjon for utvalget",
  "url": "https://bergen.kommune.no/politikere-utvalg/api/fil/bk360/12092754/Innstilling-vedtak-Asane-gnr-198-bnr-146-Hylkjebakken-12-Fremleggelse-av-ny-informasjon-for-utvalget-",
  "tekst": "\u00c5sane gnr 198 bnr 146 Hylkjebakken 12. Fremleggelse av ny informasjon for utvalget Utvalg for milj\u00f8 og byutvikling behandlet saken i m\u00f8tet 06.02.2025 sak 46/25 og fattet f\u00f8lgende vedtak: \u2022 Utvalgets vedtak i m\u00f8tet 11.05.2023 sak 204/23 blir st\u00e5ende. \u2022 Med hjemmel i pbl. \u00a7 19-2 gis det dispensasjon til vei eventuelt skal bygges ut, fra arealform\u00e5let \u00aboffentlig trafikkomr\u00e5der \u2013 kj\u00f8reveg\u00bb i reguleringsplan 816008 og fra \u00a7 6.5 for avkj\u00f8rsel og kj\u00f8ring p\u00e5 regulert gangvei. \u2022 Det overlates Plan- og bygningsetaten \u00e5 utferdige rammetillatelsen og stille n\u00f8dvendige vilk\u00e5r. Dette gjelder s\u00e6rskilt for vurderingen om behov for vilk\u00e5r om oppm\u00e5lingsforretning for \u00e5 klarlegge eiendomsgrensene, jf. pbl. \u00a7 21-4 sjette ledd bokstav a. Begrunnelse: Det vises til begrunnelse i sak 204/23 i sin helhet. Videre viser vi til f\u00f8lgende setning i begrunnelsen i denne saken: \u00abUtvalget er positiv til at det dispenseres og det legges til grunn at slik dispensasjon gis s\u00e5 lenge det ikke dukker opp nye opplysninger av betydning som f\u00f8lge av nabovarslingen e.l. I s\u00e5 tilfellet ber utvalget om \u00e5 f\u00e5 saken tilbakesendt til behandling\u00bb samt vedtakspunkt 5 i samme sak: \u00abF\u00f8r det gis rammetillatelse som oms\u00f8kt m\u00e5 Plan- og bygningsetaten ta stilling til dispensasjon fra arealform\u00e5let \u00aboffentlige trafikkomr\u00e5der \u2013 kj\u00f8reveg\u00bb. Ansvarlig s\u00f8ker m\u00e5 f\u00f8rst oms\u00f8ke og nabovarsle denne dispensasjonen. Utvalget er positiv til en dispensasjon og legger til grunn at dispensasjon blir gitt s\u00e5 lenge det ikke dukker opp nye opplysninger av betydning som f\u00f8lge av nabovarslingen. I s\u00e5 tilfellet ber utvalget om \u00e5 f\u00e5 saken tilbakesendt til behandling.\u00bb. Som konsekvens av disse har utvalget f\u00e5tt tilbakesendt saken for ny vurdering, og det er ogs\u00e5 her at det i vedtakspunkt 2 i ny sak gis dispensasjon til avkj\u00f8rsel til og kj\u00f8ring p\u00e5 regulert gangvei. Utvalget vil derfor videre p\u00e5peke at vi ikke kan se at det i denne sammenheng har dukket opp nye opplysninger av betydning som legger til grunn at dispensasjon ikke kan gis. Utvalgets vurdering ved sak 204/23, behandlet 11.05.2023, er derfor fortsatt gjeldende med tanke p\u00e5 at fordelene klart er st\u00f8rre enn ulempene med henvisning til dr\u00f8ftelsene i dav\u00e6rende sak. Ogs\u00e5 opp mot dispensasjon som det gis i denne sak. Utvalg for milj\u00f8 og byutviklings behandling F\u00f8lgende representanter tok ordet: Katrine Berg N\u00f8dtvedt (MDG), Kjartan Moi Andreassen (Sp). Forslag fremsatt i utvalget: Kjartan Moi Andreassen (Sp) fremsatte p\u00e5 vegne av H, A, FrP, BL, INP, Sp f\u00f8lgende alternative forslag: \u2022 Utvalgets vedtak i m\u00f8tet 11.05.2023 sak 204/23 blir st\u00e5ende. \u2022 Med hjemmel i pbl. \u00a7 19-2 gis det dispensasjon til vei eventuelt skal bygges ut, fra arealform\u00e5let \u00aboffentlig trafikkomr\u00e5der \u2013 kj\u00f8reveg\u00bb i reguleringsplan 816008 og fra \u00a7 6.5 for avkj\u00f8rsel og kj\u00f8ring p\u00e5 regulert gangvei. \u2022 Det overlates Plan- og bygningsetaten \u00e5 utferdige rammetillatelsen og stille n\u00f8dvendige vilk\u00e5r. Dette gjelder s\u00e6rskilt for vurderingen om behov for vilk\u00e5r om oppm\u00e5lingsforretning for \u00e5 klarlegge eiendomsgrensene, jf. pbl. \u00a7 21-4 sjette ledd bokstav a. Begrunnelse: Det vises til begrunnelse i sak 204/23 i sin helhet. Videre viser vi til f\u00f8lgende setning i begrunnelsen i denne saken: \u00abUtvalget er positiv til at det dispenseres og det legges til grunn at slik dispensasjon gis s\u00e5 lenge det ikke dukker opp nye opplysninger av betydning som f\u00f8lge av nabovarslingen e.l. I s\u00e5 tilfellet ber utvalget om \u00e5 f\u00e5 saken tilbakesendt til behandling\u00bb samt vedtakspunkt 5 i samme sak: \u00abF\u00f8r det gis rammetillatelse som oms\u00f8kt m\u00e5 Plan- og bygningsetaten ta stilling til dispensasjon fra arealform\u00e5let \u00aboffentlige trafikkomr\u00e5der \u2013 kj\u00f8reveg\u00bb. Ansvarlig s\u00f8ker m\u00e5 f\u00f8rst oms\u00f8ke og nabovarsle denne dispensasjonen. Utvalget er positiv til en dispensasjon og legger til grunn at dispensasjon blir gitt s\u00e5 lenge det ikke dukker opp nye opplysninger av betydning som f\u00f8lge av nabovarslingen. I s\u00e5 tilfellet ber utvalget om \u00e5 f\u00e5 saken tilbakesendt til behandling.\u00bb. Som konsekvens av disse har utvalget f\u00e5tt tilbakesendt saken for ny vurdering, og det er ogs\u00e5 her at det i vedtakspunkt 2 i ny sak gis dispensasjon til avkj\u00f8rsel til og kj\u00f8ring p\u00e5 regulert gangvei. Utvalget vil derfor videre p\u00e5peke at vi ikke kan se at det i denne sammenheng har dukket opp nye opplysninger av betydning som legger til grunn at dispensasjon ikke kan gis. Utvalgets vurdering ved sak 204/23, behandlet 11.05.2023, er derfor fortsatt gjeldende med tanke p\u00e5 at fordelene klart er st\u00f8rre enn ulempene med henvisning til dr\u00f8ftelsene i dav\u00e6rende sak. Ogs\u00e5 opp mot dispensasjon som det gis i denne sak. Katrine Berg N\u00f8dtvedt (MDG) fremsatte p\u00e5 vegne av SV, MDG og R f\u00f8lgende alternative forslag: 1. S\u00f8knad om dispensasjon fra arealform\u00e5let \u00aboffentlige trafikkomr\u00e5der \u2013 kj\u00f8reveg\u00bb avsl\u00e5s. 2. S\u00f8knad om dispensasjon fra avkj\u00f8rsel til carport og kj\u00f8ring p\u00e5 gangveg avsl\u00e5s. Votering: Alternativt forslag fra H, A, FrP, BL, INP, Sp, fremsatt av Kjartan Moi Andreassen (Sp), ble vedtatt med 12 stemmer (H, A, FrP, BL, INP, Sp). Alternativt forslag fra SV, MDG og R, fremsatt av Katrine Berg N\u00f8dtvedt (MDG) fikk 5 stemmer (SV, MDG, V, R), og var dermed falt. Utvalg for milj\u00f8 og byutvikling behandlet saken i m\u00f8tet 16.01.2025 sak 22/25 og fattet f\u00f8lgende vedtak: Saken utsettes til neste m\u00f8te. Byr\u00e5det behandlet saken i m\u00f8tet 05.12.2024 sak 373/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5det oversender saken uten innstilling. 2 "
}