{
  "dokument_id": "e7d49219-6218-5764-b4bb-0be1761bc417",
  "doc_type": "case_attachment",
  "kommune": 4601,
  "tittel": "H\u00f8yring om hovudm\u00e5l p\u00e5 vidareg\u00e5ande skular i Vestland fylkeskommune. Frist_ 5. april 2024 .msg",
  "url": "https://bergen.kommune.no/politikere-utvalg/api/fil/bk360/9782181/Hoyring-om-hovudmal-pa-vidaregaande-skular-i-Vestland-fylkeskommune-Frist-5-april-2024-msg",
  "tekst": "Fra: \"Astrid Nytun Steffensen\" <Astrid.Nytun.Steffensen@vlfk.no> Sendt: l\u00f8rdag 27. januar 2024 15:32:18 Til: \"Kommunar i Vestland fylke - postmottak\" <kommunariVestland@vlfk.no>; \"Rektorar vgs\" <rektorarvgs@vlfk.no>; \"elev@elev.no\" <elev@elev.no> Emne: H\u00f8yring om hovudm\u00e5l p\u00e5 vidareg\u00e5ande skular i Vestland fylkeskommune. Frist: 5. april 2024 Til Kommunar i Vestland fylke Dei vidareg\u00e5ande skulane i Vestland v/rektor Elevr\u00e5da ved dei vidareg\u00e5ande skulane v/rektor Tilsette sine organisasjonar v/rektor Elevorganisasjonen Forskrift om kva skriftspr\u00e5k som er hovudm\u00e5let p\u00e5 vidareg\u00e5ande skular I ny oppl\u00e6ringslov, som gjeld fr\u00e5 1. august 2024, kjem det krav om at alle fylkeskommunar skal ha forskrift om kva skriftspr\u00e5k som er hovudm\u00e5let p\u00e5 vidareg\u00e5ande skular. Vestland fylkeskommune har utarbeidd forslag til slik forskrift, som no er p\u00e5 h\u00f8yring. Det kan berre vere eitt hovudm\u00e5l ved kvar skule. Hovudm\u00e5let skal brukast av tilsette i all skriftleg kommunikasjon med elevar og foreldre. Det skal ogs\u00e5 hovudsakleg brukast av tilsette i skriftleg presentasjon i undervisninga, og i faglege/skriftlege vurderingar. Sj\u00e5 nettsidene til fylkeskommunen for meir informasjon om h\u00f8yringa Meir informasjon om h\u00f8yringa og h\u00f8yringsnotatet er tilgjengeleg p\u00e5 nettsidene v\u00e5re. Det er mogleg \u00e5 gi innspel til andre alternativ enn dei to som kjem fram av h\u00f8yringsnotatet. H\u00f8yringa er open for alle som \u00f8nsker \u00e5 gi innspel. H\u00f8yringsfristen er 5. april 2024. Bruk dette skjemaet for \u00e5 sende inn innspel. Vi ber dei vidareg\u00e5ande skulane v/rektor om \u00e5 informere elevr\u00e5d og dei tilsette sine organisasjonar om h\u00f8yringa. Med helsing Astrid Nytun Steffensen juridisk r\u00e5dgjevar juridisk seksjon avdeling for organisasjon og \u00f8konomi tlf.: 45 72 84 17 www.vestlandfylke.no Ver merksam p\u00e5 at all dialog p\u00e5 e-post kan bli journalf\u00f8rt. "
}