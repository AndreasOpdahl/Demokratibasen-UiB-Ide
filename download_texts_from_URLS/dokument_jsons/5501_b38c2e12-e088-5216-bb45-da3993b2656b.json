{
  "dokument_id": "b38c2e12-e088-5216-bb45-da3993b2656b",
  "doc_type": "case_attachment",
  "kommune": 5501,
  "tittel": "Vedlegg 1 - Svar fra kommunedirekt\u00f8ren - Forvaltningsrevisonsrapport Elevenes skolemilj\u00f8",
  "url": "https://innsyn.tromso.kommune.no/application/getMoteDokument?dokid=2001685672",
  "tekst": "K-SEKRETARIATET IKS Postboks 6600 Stakkevollan 9296 TROMS\u00d8 Deres ref.: V\u00e5r ref.: Saksbehandler: Dato: 23/18701-3 Marit Gjendemsj\u00f8 Talberg 17.01.2024 Redegj\u00f8relse fra Troms\u00f8 kommune om planlagte og gjennomf\u00f8rte tiltak med utgangspunkt i forvaltningsrapporten \"Elevenes skolemilj\u00f8\" Hva saken gjelder I kontrollutvalgets sak 50/23 22.06.2023 ble det vist til funn og konklusjoner i forvaltningsrevisjonsrapporten \u00abElevenes skolemilj\u00f8\u00bb. Kommunestyret behandlet saken i m\u00f8te 30.08.2023 sak 91/23. Kommunestyret har i saken bedt kommunedirekt\u00f8ren gi kontrollutvalget en skriftlig redegj\u00f8relse over planlagte og gjennomf\u00f8rte tiltak for \u00e5 im\u00f8tekomme revisors anbefalinger i rapporten. Videre ble det vedtatt at saken oversendes kommunalt r\u00e5d for mennesker med nedsatt funksjonsevne for innspill, samt at kommunedirekt\u00f8rens svar forelegges R\u00e5det for innspill f\u00f8r behandling i kontrollutvalget. R\u00e5det behandlet saken i m\u00f8te 04.12.2023 sak 35/23, og deres innspill er vedlagt (vedlegg 1). Saksutredning Kommunestyret har bedt kommunedirekt\u00f8ren gi kontrollutvalget en skriftlig redegj\u00f8relse over planlagte og gjennomf\u00f8rte tiltak for \u00e5 im\u00f8tekomme revisors anbefalinger i rapporten om \u00e5 sikre at alle kommunale grunnskoler: a. har tilstrekkelige rutiner for \u00e5 ivareta aktivitetsplikten og dens fem delplikter (f\u00f8lge med, gripe inn, varsle, unders\u00f8ke og sette inn tiltak? Troms\u00f8 kommune ved avdeling for oppvekst, utdanning og kultur har utarbeidet en veileder for \u00e5 sikre at alle elever har et trygt og godt skolemilj\u00f8. Veilederen skal danne grunnlaget for skolens arbeid med aktivitetsplikten, og gir en grundig gjennomgang av aktivitetsplikten og dens fem delplikter som skolen har overfor elevenes skolemilj\u00f8. Skolens \u00f8vrige planer og rutiner skal v\u00e6re i tr\u00e5d med den nye veilederen. Veilederen erstatter \u00abStrategiplan mot mobbing\u00bb, som ble vedtatt i byr\u00e5det 2014. Det vil orienteres om den nye veilederen i Oppvekst og utdanningsutvalget januar 2024. Veilederen er i tr\u00e5d med OMNI-modellen, som er rammeverket for \u00e5 forst\u00e5 og implementere aktivitetsplikten p\u00e5 en systematisk m\u00e5te. OMNI skal fremme trygge og gode oppvekstmilj\u00f8, med s\u00e6rlig fokus retter mot barnehage- og skolesektor, og best\u00e5r av syv kjernekomponenter. \u00abKomponent 2: Regelverkskompetanse\u00bb tar for seg forst\u00e5elsen av oppl\u00e6ringslovens kapittel 9A, hvordan operasjonalisere loven i det daglige arbeidet og arbeid med sentrale begreper og plikter etter loven. Dette skal bidra til at skolens rutiner og arbeid etter aktivitetsplikten er tilstrekkelige og i henhold til lovverket. Kommunen er inne i sitt tredje og siste \u00e5r i implementeringsprosessen av OMNI. b. har rutiner for \u00e5 ivareta at alle ansatte kjenner til elevens rettigheter og ansattes aktivitetsplikt? Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Side 2 av 4 Skolens ansatte gjennomf\u00f8rer fagdager i forkant av skole\u00e5rets begynnelse. I l\u00f8pet av disse fagdagene er det satt som krav at kapittel 9A skal gjennomg\u00e5s med alle ansatte. V\u00e5rt system for internkontroll (Moava IKO) sender ut varsel til alle rektorer i grunnskolen, og rektorer rapporterer tilbake til skoleeier n\u00e5r gjennomgang er gjort. Personal som ikke tilh\u00f8rer den enkelte skole, men som likevel oppholder seg p\u00e5 skoler over tid (renholdere, vaktmestere) kurses \u00e5rlig i deres plikter av kommunens OMNI-veileder. Det utarbeides et nettkurs for denne type personal som tenkes publisert i KS-l\u00e6ring. Nettkurset skal erstatte det \u00e5rlige kurset i regi OMNI-veileder. Informasjon og rutiner knyttet til gjennomf\u00f8ring av nettkurs er tenkt laget i samarbeid med Fagrent og Byggdrift. Skolen skal ha rutiner som s\u00f8rger for at vikarer informeres om elevenes rettigheter og ansattes aktivitetsplikt. Det er gjennomf\u00f8rt en unders\u00f8kelse ved kommunens grunnskoler hvorvidt disse rutinene er p\u00e5 plass. 30 skoler har svart, noe som gir 90,9% svarprosent. Den viser at 70% av har rutiner for \u00e5 ivareta at alle vikarer kjenner til elevenes rettigheter og ansattes plikter jf. aktivitetsplikten. Det utredes hvorvidt nettkurset tiltenkt renholdere og vaktmestere ogs\u00e5 kan brukes opp mot vikarer for \u00e5 bedre sikre at alle vikarer informeres om elevenes rettigheter og ansattes plikter jf. kapittel 9A. c. har organer for brukermedvirkning i tr\u00e5d med lovens krav, herunder har korrekt sammensetning og forholdstall? Alle skoler i Troms\u00f8 kommune informeres \u00e5rlig om organer for brukermedvirkning, herunder med korrekt sammensetning og forholdstall, gjennom v\u00e5rt system for internkontroll. Dette f\u00f8lges opp ved at alle enheter rapporterer til skoleeier ved opprettelse av organene. Sammensetning og forholdstall for elevr\u00e5d er delegert til enhetsledere for grunnskolen gjennom kommunens delegasjonsreglement. Oppvekst- og utdanningsutvalget har bedt avdeling for oppvekst, utdanning og kultur om \u00e5 lage politisk sak for \u00e5 kunne rekruttere politikere i st\u00f8rre grad inn i samarbeidsutvalget. Saken skal ferdigstilles \u00e5rsskiftet 2023/2024. d. gjennomf\u00f8rer valg av representanter til elevr\u00e5det innen gjeldende frist? V\u00e5rt system for internkontroll varsler rektorene \u00e5rlig om gjeldende frist. Rektorer rapporterer tilbake til skoleeier n\u00e5r elevr\u00e5det er satt. Avdeling for oppvekst, utdanning og kultur f\u00f8lger opp skoler som eventuelt ikke rapporterer tilbake til riktig tid. e. gir tilstrekkelig informasjon til elever og foresatte om oppl\u00e6ringsloven kapittel 9A, skolens aktivitetsplikt og muligheten til \u00e5 melde en sak til Statsforvalteren \u2013 herunder at det ogs\u00e5 sikres informasjon til minoritetsspr\u00e5klig? Publiseringen av \u00abVeileder: et trygt og godt skolemilj\u00f8\u00bb ble informert om gjennom rundskriv 15/23. Rundskrivet ber skolene publisere informasjon om elevenes rettigheter opp mot kapittel 9A, og mulighet til \u00e5 melde sak til statsforvalteren. Vedlagt rundskrivet var forslag til skriv utarbeidet av UDIR. Skrivet ble sendt p\u00e5 13 ulike spr\u00e5k. Videre er det krav om at elevenes rett til et trygt og godt skolemilj\u00f8 \u00e5rlig tas opp p\u00e5 foreldrem\u00f8te ved h\u00f8sten. Alle rektorer m\u00e5 rapportere i v\u00e5rt system for internkontroll om at dette gj\u00f8res. Det skal bestilles inn tolk ved tilfeller der foresatte ikke snakker norsk. Skolens informasjonsplikt beskrives ogs\u00e5 i \u00abVeileder: et trygt og godt skolemilj\u00f8\u00bb. Alle skolers hjemmesider er oppdaterte med direktelink til nullmobbing.no. Dette er en nettside laget av Utdanningsdirektoratet med informasjon til barn, unge og foreldre om mobbing og rettigheter. f. i alle saker hvor tiltaksplikten er utl\u00f8st, raskt gjennomf\u00f8rer unders\u00f8kelse og utarbeider skriftlig aktivitetsplan med det minimumsinnholdet loven angir? \u00abVeileder: et trygt og godt skolemilj\u00f8\u00bb beskriver grundig hvordan og n\u00e5r skolene skal agere ved mistanke om at en elev ikke har det trygt og godt p\u00e5 skolen. Dersom unders\u00f8kelser viser at eleven ikke opplever sitt skolemilj\u00f8 som trygt og godt skal det utarbeides en tiltaksplan. Det er laget en felles mal for alle skolene for \u00e5 sikre at tiltaksplanen er i henhold til lovkrav. g. sikrer at eleven selv blir h\u00f8rt i alle 9A-saker. Herunder anbefaler vi Troms\u00f8 kommune \u00e5 vurdere \u00e5 innarbeide et punkt om elevens synspunkt f\u00f8r avslutning av en sak i sin mal for aktivitetsplan? Side 3 av 4 Malen til tiltaksplanen ble justert august 2023, og innehar n\u00e5 et punkt om elevens synspunkt f\u00f8r avslutning av sak. Videre beskrives barnets rett til \u00e5 uttale seg i den nye veilederen. Det presiseres at i unders\u00f8kelser skal fremkomme hvordan elevens meninger er hentet og vurdert. Elevens meninger skal tillegges vekt og v\u00e6re en viktig del i vurderingen av hva som er barnets beste i situasjonen. Tiltakene som settes inn skal vurderes ut fra elevens opplevelser og meninger om saken. h. f\u00f8lger opp og dokumenterer tiltaksplikten? \u00abVeileder: et trygt og godt skolemilj\u00f8\u00bb beskriver hvordan skolene skal f\u00f8lge opp og dokumentere tiltaksplikten. Mal for tiltaksplikten s\u00f8rger for at skolene dokumenterer i henhold til lovkrav. Avdeling for oppvekst, utdanning og kultur overv\u00e5ker saker som meldes inn til statsforvalter, og resultatet av statsforvalters unders\u00f8kelser. Disse opplysningene sammen med \u00f8vrige opplysninger fra skolene gir avdelinga et godt bilde av hvorvidt skolene f\u00f8lger opp og dokumenterer tiltaksplikten tilstrekkelig. Dette gir skoleeier mulighet til \u00e5 f\u00f8lge opp skoler som eventuelt ikke f\u00f8lger opp og/eller dokumenterer tiltaksplikten tilstrekkelig. i. f\u00f8lger opp rutiner og prosedyrer skoleeier har satt for skolens arbeid med skolemilj\u00f8? Det er utarbeidet plan for Kvalitetsoppf\u00f8lging av Troms\u00f8-skolen, i henhold til oppl\u00e6ringslovens \u00a7\u00a7 13-3e og 14-1. \u00abStrategi for kvalitetsutvikling i skolen i lys av fagfornyelsen\u00bb utgitt av kunnskapsdepartementet (2021) understreker at kvalitetsutvikling i skolen er en kontinuerlig l\u00e6ringsprosess, der l\u00e6rerne, skolelederne, andre ansatte og skoleeierne arbeider systematisk med \u00e5 sette seg m\u00e5l, velge tiltak og vurdere tilstanden. De vurderingene som gj\u00f8res, f\u00f8lges opp med justeringer og nye m\u00e5l. Skoleeier innhenter informasjon og etablerer et kunnskapsgrunnlag om kvaliteten i skolen. P\u00e5 bakgrunn av dette identifiserer vi mulige utfordringer og setter m\u00e5l og planlegger tiltak basert p\u00e5 m\u00e5lene. I Troms\u00f8 kommune utarbeides det \u00e5rlig en rapport om tilstanden i grunnskolen knyttet til l\u00e6ringsresultat, frafall og l\u00e6ringsmilj\u00f8. Rapporten dr\u00f8ftes av kommunestyret. I arbeidet med \u00e5 utarbeide rapporten innhentes det kvalitetsmelding fra skolene, og det gjennomf\u00f8res kvalitetsoppf\u00f8lgingsm\u00f8te med skolene med utgangspunkt i kvalitetsmeldingen. Kvalitetsoppf\u00f8lgingsm\u00f8ter gjennomf\u00f8res med alle skoler i l\u00f8pet av en 2-\u00e5rs periode. Dette skal sikre at den enkelte skole jevnlig vurderer egen praksis, blant annet opp mot skolens arbeid og rutiner knyttet til aktivitetsplikten. Videre skal implementering av \u00abVeileder: et trygt og godt skolemilj\u00f8\u00bb og OMNI- modellen sikre at skolene f\u00e5r veiledning og god informasjon om de rutiner og prosedyrer vi har satt for skolens arbeid med skolemilj\u00f8. Kommunestyret ber kommunedirekt\u00f8ren videre gi kontrollutvalget en skriftlig redegj\u00f8relse over planlagte og gjennomf\u00f8rte tiltak for \u00e5 im\u00f8tekomme revisors anbefalinger i rapporten om \u00e5 sikre at Troms\u00f8 kommune som skoleeier: a. sikrer at planlagte forbedringstiltak gjennomf\u00f8res i praksis \u00abVeileder: et trygt og godt skolemilj\u00f8\u00bb ble publisert i Compilo oktober 2023. Publiseringen ble gjort kjent via rundskriv 15/23 sendt til alle enhetsledere i kommunens grunnskoler. Veilederen er godt forh\u00e5ndsvarslet, og ble informert videre om p\u00e5 kommunens rektorm\u00f8te i november. Videre er det tilbudt en n\u00e6rmere gjennomgang av veilederen digitalt for rektorer og fagledere. Det er utarbeidet en digital brosjyre som enhetsledere deler til alle sine ansatte. Dette for \u00e5 sikre at alle ansatte i Troms\u00f8skolen er kjent med veilederen, og har kjennskap til hvor de kan lese den. Videre er det krav at elevens skolemilj\u00f8 og kapittel 9A gjennomg\u00e5s p\u00e5 hver skole ved skole\u00e5rets begynnelse. Implementeringsmodellen for OMNI skal v\u00e6re med \u00e5 sikre at skolene jobber kontinuerlig og systematisk med elevenes skolemilj\u00f8. Modellen og veilederen skal gi skolene gode verkt\u00f8y for \u00e5 fremme et godt skolemilj\u00f8 og forebygge krenkelser. Kvalitetsmeldingen som skolene utarbeider, rapporterer tilbake p\u00e5 status p\u00e5 lokale tiltak og mulighet for \u00e5 rapportere om stauts ut ifra skolens eget utfordringsbilde. Det er gjort endringer i malen for tiltaksplanen for \u00e5 sikre at eleven h\u00f8res ved avslutning av planen. b. Utarbeider en samlet oversikt over aktuelle tilbud/instanser skolene kan benytte seg av i arbeidet med skolemilj\u00f8, som til enhver tid holdes oppdatert og er tilgjengelig for alle skoler Den nye veilederen er inndelt i 6 ulike deler: 1. lovverket Side 4 av 4 2. definisjoner og begreper 3. det forebyggende arbeidet 4. aktivitetsplikten og andre plikter 5. verkt\u00f8ykasse 6. ressurser Del 6 inneholder en liste med tilgjengelige ressurser i Troms\u00f8 kommune og ressurser utenfor kommunen. Veilederen er publisert i Compilo for \u00e5 sikre at veilederen, inkludert liste over ressurser, til enhver tid er oppdatert, og forhindre at tidligere versjoner av veilederen finnes ute i skolene. Konklusjon Redegj\u00f8relsen viser gjennomf\u00f8rte og planlagte tiltak for \u00e5 im\u00f8tekomme revisors anbefalinger i forvaltningsrapporten \u00abElevenes skolemilj\u00f8\u00bb. Med vennlig hilsen Mari Enoksen Hult Kari Henriksen Kst. kommunedirekt\u00f8r Avdelingsdirekt\u00f8r Avd. for oppvekst, utdanning og kultur Dokumentet er elektronisk godkjent. Antall vedlegg: 2 "
}