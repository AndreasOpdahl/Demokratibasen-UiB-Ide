{
  "dokument_id": "99344d01-14b1-5ba8-a965-bfb66520ed07",
  "doc_type": "case_attachment",
  "kommune": 4601,
  "tittel": "Avslag",
  "url": "https://bergen.kommune.no/politikere-utvalg/api/fil/bk360/9687072/Avslag",
  "tekst": " Plan- og bygningsetaten FORUM ARKITEKTER AS V\u00e5r referanse: BYGG-2023/14289-12 Damsg\u00e5rdsveien 16 Saksbehandler: Ronny Jakobsen Dato: 13.10.2023 5058 BERGEN AVSLAG P\u00c5 S\u00d8KNAD Eiendom : Gnr 172 Bnr 81 Adresse : Nedre Prestavegen 5 Tiltakshaver : Liv / Paal Dahl Tiltaket : Bod, fasadeendring / bruksendring naust. Vi viser til s\u00f8knad mottatt 28.06.2023 og tilleggsdokumentasjon mottatt 07.08.2023. S\u00f8knaden gjelder terrenginngrep, altan, takoverbygg, terrengmurer, bod, fasadeendring og bruksendring 2 etasje naust. Tiltakene er utf\u00f8rt. Bygningsmyndighetene har fattet to vedtak i saken. Dette vedtaket gjelder bod og bruksendring av 2 etasje naust. 1. S\u00f8knaden gjelder: \u2022 Oppf\u00f8ring av en bod til lagring av hagem\u00f8bler. Arealet skal i tillegg brukes som veksthus for planter og gr\u00f8nnsaker. Boden har et oppgitt bruksareal p\u00e5 ca 19 m2. \u2022 Fasadeendring av naust i form av takvinduer og bruksendring av 2 etasje til oppholdsrom. Loftet har et oppgitt bruksareal p\u00e5 32,4m2. 2. VEDTAK S\u00f8knad om tillatelse til oppf\u00f8ring av bod, fasadeendring og bruksendring av loft p\u00e5 naust avsl\u00e5s, jf. plan- og bygningsloven \u00a7 29 -2 visuelle kvaliteter samt kommuneplanens arealdel \u00a7 3.1 plankrav og \u00a7 6.1.1 byggegrense p\u00e5 50 meter langs sj\u00f8. 2.1. Dispensasjoner S\u00f8knad om dispensasjon fra kommuneplanens arealdel punkt 3.1 plankrav og punkt 6.1.1 byggegrense langs sj\u00f8 avsl\u00e5s, jf. plan- og bygningsloven \u00a7 19-2. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 3. BEGRUNNELSE FOR VEDTAKET 3.1. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som \u00f8vrig byggesone / kombinert form\u00e5l i sj\u00f8 og vassdrag og ligger innenfor hensynsone funksjonell strandsone og historisk veifar (6,2%). Eiendommen er ikke regulert 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse FORUM ARKITEKTER Ansvarlig s\u00f8ker \u2013 966587903 Ansvarlig s\u00f8ker AS Tiltaksklasse 1 Ansvarlig FORUM ARKITEKTER 966587903 prosjekterende \u2013 PRO Arkitektur AS Tiltaksklasse 1 PRO Ansvarlig J TANGER\u00c5S Konstruksjonssikkerh 989114778 prosjekterende \u2013 MURERSERVICE AS et terrengarbeider og Tiltaksklasse 1 terrengmur Ansvarlig utf\u00f8rende J TANGER\u00c5S 989114778 \u2013 UTF Terrengmur MURERSERVICE AS Tiltaksklasse 1 3.4. Visuelle kvaliteter Det s\u00f8kes om oppf\u00f8ring av bod, fasadeendring og bruksendring av loft p\u00e5 naust. I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. Boden er plassert opp\u00e5 allerede planert terreng og st\u00f8ttes av muren som er godkjent. Muren er i seg selv stor og ruvende og med en bod bygg p\u00e5 kanten vil det samlet sett bli en stor bygningsfront mot sj\u00f8en som vil v\u00e6re uheldig og ikke tilf\u00f8re omgivelsene gode visuelle kvaliteter. Saksnummer BYGG-2023/14289 Side 2 av 8 Kommuneplanens arealdel beskriver utforming av naust: Naust er uthus for oppbevaring av b\u00e5t med utstyr, uten innredning for opphold og overnatting. Naust kan ha st\u00f8rrelse inntil 30 m2 BYA, en etasje og m\u00f8neh\u00f8yde p\u00e5 maks 4 meter m\u00e5lt fra gjennomsnittlig terrengh\u00f8yde. Takvinkel skal v\u00e6re mellom 35 og 45 grader. Det skal ikke ha altan, balkong, gjerde eller liknende. Vinduer skal ikke overstige 3 % av BRA og skal om mulig ikke vende mot sj\u00f8. Terrenginngrep skal ikke avvike mer enn 2 m fra opprinnelig terrengniv\u00e5. Bruksendring av 2 etasje og innsetting av takvinduer strider mot kommuneplanens bestemmelser med tanke p\u00e5 vindusareal, vinduenes plassering og bruken av naustet. Bygget oms\u00f8kte bruk strider med forhold til dets funksjon, naust. Etter v\u00e5r vurdering er ikke bestemmelsen tilstrekkelig ivaretatt for oms\u00f8kte tiltak. 3.5. Andre uttalelser eller vedtak Bymilj\u00f8etaten har gitt uttalelse datert 11.10.2023: Saken gjelder Bymilj\u00f8etaten viser til oversendelse vedr\u00f8rende s\u00f8knad om legalisering av allerede utf\u00f8rte tiltak p\u00e5 eiendommen. Dette gjelder terrenginngrep, altan, takoverbygg, terrengmurer, anneks, fasadeendring og bruksendring naust. Tiltaket er avhengig av dispensasjon fra kommuneplan \u00a7 3.1 plankrav og \u00a7 6.1.1 byggegrense til sj\u00f8. Grunnlag Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som \u00f8vrig byggesone / kombinert form\u00e5l i sj\u00f8 og vassdrag og den ligger innenfor hensynssonene funksjonell strandsone og historisk veifar (6,2%). Eiendommen er ikke regulert Andre overordnede registreringer Det er ikke funnet registreringer knyttet til verdifullt naturmangfold eller friluftsliv i Naturbase, Artskart eller kommunens egne databaser som kommer i konflikt med oms\u00f8kte tiltak. Vurderinger Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Herunder er hensynet til strandsonevernet sentralt for vurdering av den aktuelle saken, da tiltaket i sin helhet ligger innenfor den funksjonelle strandsonen (H550). Eiendommen med de oms\u00f8kte tiltakene er vist som \u00f8vrig byggesone (\u00d8B) p\u00e5 land og kombinerte form\u00e5l i sj\u00f8 og vassdrag (KO) i sj\u00f8 i Kommuneplanens arealdel (2018). Bymilj\u00f8etaten ser alvorlig p\u00e5 oppf\u00f8ring av ulovlige tiltak og det kreves s\u00e6rskilte forhold for \u00e5 kunne vurdere \u00e5 ikke frar\u00e5 dispensasjon for legalisering av ulovlige utf\u00f8rte tiltak. I Nasjonalt strandsonevern og Statlige planretningslinjer for differensiert forvaltning av strandsonen Saksnummer BYGG-2023/14289 Side 3 av 8 langs sj\u00f8 (2021) er det er en overordnet m\u00e5lsetning \u00e5 sikre strandsonen med de n\u00e6re sj\u00f8arealer for allmennhetens praktisering av friluftsliv, hensynet til natur- og kulturmilj\u00f8, landskap og andre allmenne interesser. I lovkommentar til plandelen av pbl. \u00a7 19-2 st\u00e5r f\u00f8lgende: Det er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandling av dispensasjonssaker i 100- metersbeltet langs sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis til bygging her, spesielt i omr\u00e5der med stort utbyggingspress. Det skal dermed praktiseres en sv\u00e6rt streng praksis ved behandling av dispensasjoner i strandsonen. Det s\u00f8kes om legalisering av flere ulovlige tiltak p\u00e5 samme eiendom. Det gjelder terrenginngrep, terrengmurer og sportsbod/anneks, altan og takoverbygg, og fasadeendring og bruksendring av naust. Grunnet plassering av tiltak har Bymilj\u00f8etaten vurdert at oms\u00f8kt altan og takoverbygg vil ha liten negativ konsekvens for de verdier vi skal vurdere da de blir liggende i bakkant av eksisterende bolig, innenfor den private sf\u00e6ren og ikke er synlige fra sj\u00f8. Vi vurderer videre at ulovlig fasadeendring og bruksendring av godkjent naust ikke vesentlig endrer det lovlige situasjonsbildet, og endringene dermed i liten grad bidrar til ytterligere privatisering av omr\u00e5det eller har negative fjernvirkninger fra sj\u00f8. Bymilj\u00f8etaten vurderer derimot at oms\u00f8kte terrenginngrep og terrengmurer m\u00e5 regnes som vesentlige endringer og inngrep i strandsonen. Oms\u00f8kte sportsbod/anneks er oppf\u00f8rt p\u00e5 planert omr\u00e5de st\u00f8ttet opp av nevnte terrengmur. Samlet sett skaper dette en stor bygningsfront mot sj\u00f8. Dette er uheldig, og samlet belastning av tiltakene bryter i prinsippet med overordnede f\u00f8ringer for nasjonalt strandsonevern. Vi vurderer imidlertid at en eventuell fjerning eller retting av nevnte tiltak vil ha begrenset gevinst for natur- og friluftslivsverdier. Dette p\u00e5 bakgrunn av det omliggende omr\u00e5det og en sv\u00e6rt nedbygd strandlinje med n\u00e6rliggende fergekai, hvor fergen delvis ligger foran eiendommen n\u00e5r den ligger til kai. I tillegg ligger lovlig naust og kaifront foran nevnte terrenginngrep m.m., som gir begrenset synlighet fra sj\u00f8 og vil i liten grad bidra til \u00e5 \u00f8ke privatiseringen utover hva som er lovlig situasjon. Det er flere ulovlighetssaker knyttet til det omkringliggende omr\u00e5det og tilh\u00f8rende strandsone. Bymilj\u00f8etaten bemerker derfor at oms\u00f8kte tiltak b\u00f8r sees i sammenheng med tiltakene p\u00e5 de n\u00e6rliggende eiendommene. Bymilj\u00f8etatens anbefaling Tiltaket er i strid med bestemmelser i kommuneplanens arealdel, jf. \u00a7\u00a7 3 og 6. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Saksnummer BYGG-2023/14289 Side 4 av 8 Bymilj\u00f8etaten vil p\u00e5 bakgrunn av overst\u00e5ende vurdering ikke frar\u00e5 at det gis dispensasjon for takoverbygg, altan, fasade- og bruksendring av naust. Bymilj\u00f8etaten vil under tvil ikke frar\u00e5 at det gis dispensasjon for terrenginngrep, murer og bod, grunnet utforming av det n\u00e6rliggende omr\u00e5det samt plassering av lovlige tiltak p\u00e5 eiendommen. Dette gir begrenset synlighet fra sj\u00f8 og vil i liten grad \u00f8ke privatisering av strandsonen utover hva som er lovlig situasjon. S\u00f8knaden er sendt Statsforvalteren/Fylkeskommunen for uttalelse, det er ikke mottatt noen tilbakemelding. 3.6. Dispensasjon Tiltaket kommer i strid med kommuneplanens arealdel \u00a7 3.1 plankrav og \u00a7 6.1.1 byggegrense p\u00e5 50 meter langs sj\u00f8. Det s\u00f8kes om oppf\u00f8ring av en bod, fasadeendring og bruksendring av loft p\u00e5 naust. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon S\u00f8knadens begrunnelse. Form\u00e5let med et plankrav er \u00e5 sikre god samfunnstjenlig omr\u00e5deutvikling gjennom demokratisk og offentlig prosess i tr\u00e5d med den til enhver tid gjeldende planlovgivning. Tiltaket i seg selv er av en slik st\u00f8rrelse at krav om egen reguleringsplan ikke trer inn. S\u00f8ker begrunner s\u00f8knad om dispensasjon fra byggegrense til sj\u00f8: S\u00f8knadens begrunnelse Saksnummer BYGG-2023/14289 Side 5 av 8 Tiltakshaver st\u00e5r selv som initiativtaker for \u00e5 im\u00f8tekomme n\u00f8dvendige tillatelser for byggetiltak som allerede er utf\u00f8rt i uvitenhet. Tiltakshaver \u00f8nsker her \u00e5 framlegge en beklagelse for \u00e5 ha innest\u00e5tt for bygningsmessige arbeider uten de n\u00f8dvendige tillatelser. Eiendommen ligger i et etablert boligomr\u00e5de, men fra eiendommen 172/15 i vest til 172/189 og 172/62 i \u00f8st, innehar strandsonen en kombinasjon av offentlige og private arealer med grense mot sj\u00f8. Majoriteten av strandlinjen i dette omr\u00e5de er likevel i offentlig eie som sikrer en god allmenn tilgang til sj\u00f8en. Form\u00e5let med strandsonelovgivningen er \u00e5 sikre allmenn tilgang slik at kystlinjen ikke privatiseres og sperrer for tilgangen til kontakt med sj\u00f8linjen og strandsonen. Eiendommen 172/81 ble godkjent med tillatelse til privat byggeri i 1980. Denne s\u00f8knad om tillatelse gjelder ikke endring av eierskap eller form\u00e5l bolig. Forholdet forblir s\u00e5ledes uendret. Eiendommen 172/81 har privat og \u00e5pen avkj\u00f8rsel med mulighet for g\u00e5ende tverrforbindelse gjennom hagearealet og ned til sj\u00f8en. Ved sj\u00f8linjen er det bygget kai-anlegg (egen tillatelse) som sikrer b\u00e5de allmenn og privat tilkomst til sj\u00f8, som en opparbeidet forbindelse mellom sj\u00f8en og kommunal vei; Nedre Prestavegen. Til tross for at private sjelden velger \u00e5 passere en privathage for \u00e5 komme til sj\u00f8en er det opparbeidet god forbindelse som gir mulighet for almen tilgang til sj\u00f8 og tilgang til offentlig veg dersom man kommer sj\u00f8veien. Som bekreftelse p\u00e5 eiendommens beskaffenhet og tilgjengelighet, vil ansvarlig s\u00f8ker vise til Bergens tidende 16. april 2021: \u00abRedningsaksjon i Salhusfjorden: - \u00c9n person fortsatt savnet\u00bb. I denne redningsaksjonen valgte Politiet og Ambulanse \u00e5 benytte seg av kaien p\u00e5 eiendommen 172/81 i sammenheng med redningsaksjonen. Eiendommen \u00f8st for 172/81 har sperringer som vanskeliggj\u00f8r tilkomsten til sj\u00f8en fra eiendommen som tidligere var service- bygning for ferge-kaien. En annen bekreftelse p\u00e5 eiendommens beskaffenhet og tilgjengelighet, er gangtrafikken for fergemannskaper. Kaien \u00f8st for eiendommen nyttes til fort\u00f8yning av ferger i hviletid. Raskeste veg for gangtrafikken til og fra fergene er via kaien p\u00e5 eiendommen 172/81. Det er stadig \u00e5pen gangtrafikk p\u00e5 tvers av eiendommen i denne anledning. Det oms\u00f8kte tiltak gir en beviselig sikrere og bedre tilkomst siden tverrforbindelsen over eiendommen er sikret mot tidligere rasfare. Ingen av enkeltelementene i s\u00f8knaden representerer en reduksjon av tilgjengelighet hverken i seg selv eller samlet. Fordelene med \u00e5 gi dispensasjon fra ovennevnte bestemmelser synes \u00e5 v\u00e6re st\u00f8rre enn ulempene siden tiltaket bidrar til \u00e5 sikre muligheten for allmenn bruk av en godkjent boligeiendom med plassering og grense direkte mot sj\u00f8en. Saksnummer BYGG-2023/14289 Side 6 av 8 I denne konkrete saken behandles s\u00f8knad om bod og fasadeendring i form av innsetting av to takvinduer og bruksendring av loft p\u00e5 naust. Boden blir plasser opp\u00e5 en allerede h\u00f8y mur og vil virke ruvende og dominerende fra sj\u00f8siden. Det f\u00f8res en streng dispensasjonspraksis i strandsonen. Oms\u00f8kte bod blir sv\u00e6rt synlig fra sj\u00f8en og vil stride mot prinsippet med overordnede f\u00f8ringer for nasjonalt strandsonevern. Bruksendring av naustets 2 etasje til varig opphold er ikke i samsvar med et naust sin funksjon og strider mot bestemmelsen i kommuneplanen som omhandler naust. Det settes samtidig inn to takvinduer mot sj\u00f8en for \u00e5 f\u00e5 lys inn i rommet. Denne fasadeendringen strider ogs\u00e5 mot kommuneplanens bestemmelser for naust med tanke p\u00e5 plassering og tillat lysareal p\u00e5 3 % av rommets areal. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra bestemmelsene vises det til ansvarlig s\u00f8ker sin grunngitte dispensasjonss\u00f8knad. Ulempene vil v\u00e6re at samlet sett vil utf\u00f8rte arbeid p\u00e5 eiendommen bryte med overordnede f\u00f8ringer for nasjonalt strandsonevern. Det er gitt tillatelse til muren p\u00e5 vilk\u00e5r om at det sendes inn dokumentasjon p\u00e5 at fjernvirkningen av muren dempes. En bod opp\u00e5 denne vil v\u00e6re uheldig forsterke fjernvirkningen fra sj\u00f8en. Bymilj\u00f8etaten er i sin uttalelse skeptisk til boden. Bruksendringen og fasadeendringen av naustet vil stride med byggets funksjon og skape uheldige presedensvirkninger for bruken av naust. Etter en samlet vurdering vil ikke fordelene v\u00e6re klart st\u00f8rre enn ulempene. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Ronny Jakobsen Saksbehandler Glenn M Kristensen Seksjonsleder Dette dokumentet er godkjent elektronisk. Kopi til STATSFORVALTAREN Nj\u00f8savegen 2 6863 LEIKANGER I VESTLAND Liv / Paal Dahl Nedre Prestavegen 5 5108 HORDVIK Saksnummer BYGG-2023/14289 Side 7 av 8 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/14289 Side 8 av 8 "
}