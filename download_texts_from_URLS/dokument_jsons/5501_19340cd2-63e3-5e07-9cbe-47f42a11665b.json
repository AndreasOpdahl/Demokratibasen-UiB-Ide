{
  "dokument_id": "19340cd2-63e3-5e07-9cbe-47f42a11665b",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2001674156",
  "tekst": " Saksprotokoll Utvalg: Kommunestyret Arkivsaknr. 22/13008 Saksbehandler Espen Henriksen Harper Behandlet av M\u00f8tedato Saknr 1 Milj\u00f8-, idrett-, kultur- og 06.03.2024 33/24 samfunnsutviklingsutvalget 2 Kommunestyret 20.03.2024 36/24 Samarbeidsavtale Ishavskysten friluftsr\u00e5d Kommunestyret har behandlet saken i m\u00f8te 20.03.2024 sak 36/24 M\u00f8tebehandling Sigurd Salberg Pedersen (MDG) stilte sp\u00f8rsm\u00e5l knyttet til egen habilitet p\u00e5 bakgrunn av at han sitter i styret i Ishavskysten Friluftsr\u00e5d. Irene Dahl (V) stilte sp\u00f8rsm\u00e5l knyttet til egen habilitet p\u00e5 bakgrunn av at hun sitter i styret i Ishavskysten Friluftsr\u00e5d. Sigrid Bj\u00f8rnhaug Hammer (SV) stilte sp\u00f8rsm\u00e5l knyttet til egen habilitet p\u00e5 bakgrunn av at hun sitter i styret i Ishavskysten Friluftsr\u00e5d. Administrasjonens vurdering: N\u00e5r det gjelder forvaltningslovens \u00a7 6 f\u00f8rste ledd e) pkt 2. s\u00e5 fremg\u00e5r det her at man er automatisk inhabil dersom man bl.a. er medlem av styret i et selskap som er part i saken. Hvilke selskapstyper omfattes av denne regelen? Av veileder til forvaltningsloven fremg\u00e5r at verken kommunale foretak eller vertskommunesamarbeid er omfattet av denne regelen. Disse enhetene er en del av kommunen og er ikke selvstendige rettssubjekter. Videre fremg\u00e5r f\u00f8lgende av kommentaren til forvaltningsloven (note 122): Hvis et interkommunalt samarbeid med eget styre, etter kommuneloven \u00a7 27, er et selvstendig rettssubjekt, og dette samarbeidet er part i en sak, vil personer som sitter i styret for dette bli inhabile etter forvaltningsloven \u00a7 6 f\u00f8rste ledd bokstav e. Det beror her p\u00e5 en konkret vurdering om sammenslutninger etter kommuneloven \u00a7 27 er selvstendige rettssubjekter. Det beror alts\u00e5 p\u00e5 en konkret vurdering om et interkommunalt samarbeid med eget styre er et selvstendig rettssubjekt. I dette tilfellet fremg\u00e5r det av \u00a7 2 andre ledd i samarbeidsavtalen til Ishavskystens friluftsr\u00e5d at oppgavefellesskapet ikke er et eget rettssubjekt. Dette inneb\u00e6rer at friluftsr\u00e5det ikke omfattes av den automatiske habilitetsregelen i forvaltningslovens \u00a7 6 f\u00f8rste ledd bokstav e. Inhabilitet m\u00e5 i s\u00e5 fall vurderes etter \u00a7 6 andre ledd. Det er ikke opplyst at det foreligger s\u00e6regne forhold som gj\u00f8r at representantene vurderes inhabile. 1 Med bakgrunn i at Ishavskysten friluftsr\u00e5d ikke omfattes av regelen i fvl \u00a7 6 f\u00f8rste ledd bokstav e) legges det til grunn at Salberg Pedersen, Dahl og Bj\u00f8rnhaug Hammer er habil til \u00e5 behandle samarbeidsavtalen i kommunestyret. Votering Sigurd Salberg Pedersen (MDG) ble enstemmig funnet habil. Irene Dahl (V) ble enstemmig funnet habil. Sigrid Bj\u00f8rnhaug Hammer (SV) ble enstemmig funnet habil. Innstillinga ble enstemmig vedtatt med 43 stemmer. Kommunestyrets vedtak Samarbeidsavtale for Ishavskysten friluftsr\u00e5d KO vedtas. 2 "
}