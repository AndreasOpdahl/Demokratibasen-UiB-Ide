{
  "dokument_id": "f16467bc-ea63-56e5-a49f-48ead364f009",
  "doc_type": "case_presentation",
  "kommune": 4601,
  "tittel": "Fana. Gnr. 40, Bnr. 1007 mfl., Nordgardsvegen. Reguleringsplan. Arealplan-ID 70300000. Sluttbehandling",
  "url": "https://bergen.kommune.no/politikere-utvalg/api/fil/bk360/11846601/Framstilling-Fana-Gnr-40-Bnr-1007-mfl-Nordgardsvegen-Reguleringsplan-Arealplan-ID-70300000-Sluttbehandling",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2022/56709-88 Fana. Gnr. 40, Bnr. 1007 mfl., Nordgardsvegen. Reguleringsplan. Arealplan- ID 70300000. Sluttbehandling Hva saken gjelder: P\u00e5 vegne av Noreidbrekka Eiendom AS fremmer A-STAB AS et forslag til detaljregulering p\u00e5 Skjold i Fana bydel. Planomr\u00e5det har adkomst fra privat vei Nordgardsvegen via Harald Skjolds veg, utgj\u00f8r 4,5 daa og legger til rette for konsentrert sm\u00e5husbebyggelse i form av rekkehus i 3 etasjer og med inntil 5 boenheter. Tomteutnyttelsen er satt til BRA=60%. Eksisterende enebolig med tilh\u00f8rende garasje rives for \u00e5 gi plass for nybygg. Fra planomr\u00e5det tar det 15 minutter \u00e5 g\u00e5 og 5 minutter \u00e5 sykle til bybanestopp M\u00e5rdalen. Figur 1: Planomr\u00e5dets beliggenhet p\u00e5 Skjold i Fana bydel Planstatus: Eiendommen er vist som eksisterende boligbebyggelse i omr\u00e5dereguleringsplan 9580000 Fana. Del av gnr. 40, Skjold, vedtatt i 1996. Kommuneplanens arealdel (KPA) 2018 avsetter planomr\u00e5det til Ytre fortettingssone. Omr\u00e5det ligger innenfor KPA2018 sine hensynsoner H410 (konsesjonsomr\u00e5de fjernvarme) og H210/H220 (r\u00f8d og gul st\u00f8ysone) samt hensynsone for svevest\u00f8v jf. kommunedelplan (KDP) for Ny Paradis, Hop, Nesttun og Nesttun vest. Planprosess og medvirkning Planarbeidet ble startet opp i 2020 og planforslaget ble lagt ut til offentlig ettersyn i september 2023. I alt kom det 24 innspill, derav 13 private merknader og 11 uttalelser fra offentlige h\u00f8ringsparter. I hovedsak gikk innspillene p\u00e5 vei og trafikk som trafikksikkerhet, rekkef\u00f8lgekrav for oppgradering av Nordgardsvegen, mulighet til oppstilling/snumulighet for st\u00f8rre kj\u00f8ret\u00f8y p\u00e5 egen eiendom og veirettigheter. En tilbakemelding handlet om byggeh\u00f8yder og at de ikke b\u00f8r v\u00e6re h\u00f8yere enn dagens bebyggelse. 1 Tilbakemeldingene til offentlig ettersyn er oppsummert og kommentert av forslagsstiller i vedlagt merknadsskjema. Endringer etter offentlig ettersyn: - Trafikkanalysen er oppdatert og rekkef\u00f8lgebestemmelse om vei f_V1 og f_V2 er innarbeidet. Veiretten til eiendommen er omtalt i planbeskrivelsen. - Vegetasjonsskjerm langs E39 har f\u00e5tt eget arealform\u00e5l og eksisterende blodb\u00f8k har f\u00e5tt hensynssone bevaring naturmilj\u00f8 (H560). Figur 2: Plankart (venstre) og illustrasjonsplan (h\u00f8yre) Plan- og bygningsetatens vurdering og anbefaling: Plan- og bygningsetaten (PBE) er positiv til planforslagets hovedform\u00e5l og plangrep. Planforslaget er vurdert til \u00e5 v\u00e6re i tr\u00e5d med KPA2018 og PBE anbefaler det vedtatt med f\u00f8lgende suppleringer av planens bestemmelser: \u00a7 2.8.1 suppleres med tekst vist i fet skrifttype: Vedlagt s\u00f8knad om tiltak skal det utarbeides utomhusplan og situasjonsplan i m\u00e5lestokk 1:200 eller 1:500 som skal vise veger, plassering av bygg, eventuelle murer og trapper, detaljering og plassering av uteoppholdsareal, eventuelle ledelinjer og belysning, dekkmaterialer, beplantning, areal til \u00e5pen overvannsh\u00e5ndtering, renovasjonsanlegg, turstier og annen relevant informasjon. \u00a7 3.2.3.2 suppleres med tekst vist i fet skrifttype: F_GT skal ha fast, permeabelt dekke. \u00a7 3.1.2.20 suppleres med tekst vist i fet skrifttype: Det skal etableres 6 parkeringsplasser for bil innenfor BK1, hvorav \u00e9n skal utformes som HC-parkeringsplass. Parkeringsplassene skal ha permeabelt dekke. 2 PBE har kun kommentert planforslagets sentrale tema, \u00f8vrige tema vurderes til \u00e5 v\u00e6re tilfredsstillende belyst og l\u00f8st. Hovedproblemstillinger i saken har v\u00e6rt trafikale utfordringer med tanke p\u00e5 standard i adkomstveien. Bokvalitet og arkitektur De 5 rekkehusene vil f\u00e5 3 etasjer og saltak. Takvinkel skal v\u00e6re mellom 15 og 20 grader. Takene kan ha ark mot \u00f8st, men m\u00e5 ikke innta mer enn 2/3 av husbredden. Fasadene skal kles med beiset eller malt trekledning. Fargebruken skal v\u00e6re avstemt mot str\u00f8kskarakter. Rekkehusenes plassering er tilpasset terrenget som heller b\u00e5de mot nord og vest. De to nordligste enhetene ligger p\u00e5 et lavere terrengniv\u00e5 enn de resterende 3 mot s\u00f8r. Husenes 1. etasje ligger delvis under bakken og bebyggelsen fremst\u00e5r dermed med 3 etasjer sett fra \u00f8st og 2 etasjer sett fra vest. Den store blodb\u00f8ken som st\u00e5r p\u00e5 eiendommen beholdes. Mot E39 reguleres en eksisterende st\u00f8yvoll til reguleringsform\u00e5l vegetasjonsskjerm. PBE vurderer bebyggelsen til \u00e5 ha gode visuelle kvaliteter og til \u00e5 v\u00e6re godt egnet for familier. Figur 3: Bebyggelse sett fra s\u00f8r Figur 4: Rekkehusene sett fra \u00f8st og Nordgardsveigen (venstre) og fra vest og hagene (h\u00f8yre) Uteoppholdsareal Hver enhet f\u00e5r en liten forhage ved inngangspartiet mot \u00f8st og et privat hageareal mot vest som grenser mot et felles uteareal. Planbestemmelsene sikrer minst 75 m2 uteoppholdsareal per boenhet, derav skal minst 40% v\u00e6re felles. PBE vurderer at kravene om kvantitet og kvalitet til uteoppholdsareal jf KPA er ivaretatt. Trafikk og parkering Adkomst til planomr\u00e5det er via privat vei Nordgardsvegen som ogs\u00e5 er tur- og skolevei. Veien er smal, uten fortau og mangler gatelys. I nord oppfyller veien ikke krav om minimumsbredde p\u00e5 3,5 meter som brannvesenet trenger for sine utrykningskj\u00f8ret\u00f8y. Det er utarbeidet b\u00e5de trafikkanalyse og notat om brannsikkerhet. Planforslagets rekkef\u00f8lgebestemmelser sikrer utbedring av veien til en bredde mellom 3,5 \u2013 4 meter. Gatesnittet vil fortsatt v\u00e6re smalt slik at ikke to biler kan passere hverandre utenfor m\u00f8teplasser, samtidig bidrar dette etter PBE sin vurdering til et lavt fartsniv\u00e5. 3 PBE vurderer at planforslaget forbedrer trafikksituasjonen og sikkerheten i nabolaget ved \u00e5 legge til rette for fremkommelighet og snumulighet for beredskapskj\u00f8ret\u00f8y og ved \u00e5 gi myke trafikanter bedre plass n\u00e5r en bil passerer. Figur 5: Utstrekning av rekkef\u00f8lgekrav for utvidelse av Nordgardsvegen. Under planprosessen p\u00e5pekte en nabo at eksisterende veirettighet for eiendommen ikke omfatter flere boenheter. PBE vurderer dette som et privatrettslig anliggende som kommunen ikke har myndighet til \u00e5 avgj\u00f8re. Planforslaget legger opp til 6 overflateparkeringsplasser for bil: \u00e9n plass per husstand og \u00e9n plass for gjester. \u00c9n av plassene skal v\u00e6re forbeholdt HC parkering. Det etableres 23 sykkelparkeringsplasser i et eget, l\u00e5sbart bygg med mulighet for vask og reparasjon av sykler. PBE anser parkeringsl\u00f8sningen til \u00e5 v\u00e6re tilfredsstillende. Renovasjon Planforslaget legger til rette for en tradisjonell renovasjonsl\u00f8sning med bosspann for hver boenhet. Det er lagt til rette for snuhammer og oppstillingsplass for renovasjonsbil p\u00e5 egen eiendom og innenfor felt f_GT. PBE vurderer at renovasjonsl\u00f8sningen er tilfredsstillende selv om den ikke er ideell fordi den beslaglegger mye av tomten. Naturmangfold PBE har vurdert planforslaget opp mot premissene i naturmangfoldlovens \u00a7\u00a7 8-12 og konkluderer med at det foreligger tilstrekkelig kunnskap om naturverdiene og virkningen planforslaget kan ha p\u00e5 dem. Dermed kommer f\u00f8re-vare-prinsipp ikke til anvendelse. \u00d8kosystemet blir ikke utsatt for uforholdsmessig belastning etter PBE sin vurdering og avb\u00f8tende tiltak er innarbeidet i planforslaget. Planbestemmelsene sikrer at fremmede arter blir h\u00e5ndtert forsvarlig, at nyplanting skjer med stedegne arter og at eksisterende blodb\u00f8k bevares. Tiltakshaver er informert om og innforst\u00e5tt med sitt \u00f8konomiske ansvar ved milj\u00f8skader. Vann, avl\u00f8p og overvann. Det er utarbeidet en VA-rammeplan. Bergen Vann hadde merknader til overvannsh\u00e5ndtering. Fortettingen f\u00f8rer til flere tette flater (takflater, overflateparkering, oppstilling for renovasjonsbil med man\u00f8vreringsareal m.m.) som hindrer infiltrasjon og \u00f8ker den lokale avrenningen. PBE ser at avrenningslinjer tyder p\u00e5 at overvann vil samle seg p\u00e5 et lavtliggende punkt uten naturlig avrenning. Derfor er det etter PBE sin vurdering viktig at utenomhusplanen prosjekterer areal for \u00e5pne overvannsl\u00f8sninger og at arealene for parkering og gatetun har permeable dekke. 4 St\u00f8y og svevest\u00f8v Planomr\u00e5det grenser til E39, ligger innenfor r\u00f8d og gul st\u00f8ysone samt faresone for svevest\u00f8v. Det er utarbeidet b\u00e5de st\u00f8yrapport og rapport om luftkvalitet. Som avb\u00f8tende tiltak mot st\u00f8y blir eksisterende st\u00f8yskjerm utbedret og forlenget. Dagens st\u00f8yvoll blir regulert til vegetasjonsskjerm. Planforslaget sikrer at st\u00f8yforhold innend\u00f8rs og p\u00e5 utend\u00f8rs oppholdsareal er innenfor forskriftens krav. Rapporten om luftforurensning beskriver luftkvaliteten i planomr\u00e5det som god. Kun et mindre areal p\u00e5 utsiden av st\u00f8yskjermen er p\u00e5virket av NO2 og PM10 forurensning. Barn og unge og friluftsliv Omr\u00e5dets barn og unge sogner til Skjold barneskole og R\u00e5dalslien ungdomsskole. Skolene har kapasitet i prognosetiden for Skolebruksplan 2021 \u2013 2030. Barnehagebruksplan 2022 - 2035 viser en underdekning p\u00e5 barnehageplasser for hele bydelen, men for Skjold skolekrets forventes en overdekning. Nesttun Idrettspark ligger i om lag ti minutters gange fra planomr\u00e5det. Friluftsomr\u00e5det ved Skjoldbukta med bademuligheter er i g\u00e5avstand. \u00d8konomiske konsekvenser: Saken har ingen direkte \u00f8konomiske konsekvenser for Bergen kommune. Byr\u00e5dets vurdering og anbefaling: Byr\u00e5det er positiv til planforslaget som \u00e5pner for riving av en eldre enebolig for \u00e5 gi plass til 5 rekkehus i 3 etasjer. Etter byr\u00e5dens vurdering balanserer planforslaget hensynet til fortetting, str\u00f8kstilpasning, utearealer og eksisterende nabolag p\u00e5 en god m\u00e5te. Bebyggelsestype rekkehus med en moderat h\u00f8ydeutvikling og f\u00f8yer seg bra inn i det eksisterende boligmilj\u00f8et. Arkitekturen tar opp elementer fra nabobebyggelsen som saltak med takoppl\u00f8ft og innf\u00f8rer ikke nye elementer som er fremmed i omgivelsene. Etter byr\u00e5dets vurdering legger planforslaget opp til gode familieboliger i gangavstand til bybanen. Byr\u00e5det verdsetter at husene er plassert med omtanke og godt tilpasset terrenget. Fortettingsprosjekter i eldre etablerte boligomr\u00e5der kan v\u00e6re krevende med tanke p\u00e5 eksisterende infrastrukturs t\u00e5leevne. Byr\u00e5det ser at adkomstforholdene er utfordrende. Veien frem til utbyggingsomr\u00e5det er smal, uten fortau og belysning, samtidig er veien skole- og turvei. Planomr\u00e5det ligger i enden av Nordgardveien som er en blindvei. Byr\u00e5det er positiv til at veien utbedres og oppgraderes til en standard som sikrer fremkommeligheten for brann- og renovasjonsbiler og snumulighet for disse. Forholdene p\u00e5 stedet gj\u00f8r det ikke mulig \u00e5 etablere et eget tilbud for myke trafikanter, men utvidelsen av veien fremst\u00e5r som en forbedring for g\u00e5ende og syklende i forhold til dagens situasjon. Byr\u00e5det mener at det er et godt grep \u00e5 utforme enden av blindveien som gatetun der kj\u00f8ring skal skje p\u00e5 myke trafikanters premisser, jf. reguleringsbestemmelsene \u00a7 3.2.3.10. Dette skaper en god overgang til snarveien i enden av blindveien som f\u00f8rer til Sleipners vei. Byr\u00e5det legger merke til at Nordgardsveien mangler gatelys og mener at trafikksikkerheten og tryggheten vil \u00f8kes betydelig med bedre belysning. Byr\u00e5det \u00f8nsker derfor at det etableres gatebelysning innenfor utbyggingsfeltet mot Nordgardsvegen uten at dette vil g\u00e5 p\u00e5 bekostning av veibredden. Byr\u00e5det forsl\u00e5r derfor f\u00f8lgende nye bestemmelser under vedtakspunkt 1.A.i: Ny bestemmelse \u00a7 3.1.1.3 Innenfor felt BF1 skal det settes opp gatebelysning utenfor byggegrensen og mot Nordgardsvegen. og under vedtakspunkt 1.A.ii: Ny bestemmelse \u00a7 6.1.2. Gatebelysning jf \u00a7 3.1.1.3 skal v\u00e6re etablert. 5 Byr\u00e5det ser at det er n\u00f8dvendig \u00e5 tilpasse oss og \u00e5 planlegge for tiltak som kan dempe konsekvensene av klimaendringer. Kombinasjonen av \u00f8kende nedb\u00f8r i form av styrtregn og fortetting er en utfordring. Stor og hurtig avrenning f\u00f8rer lett til skader n\u00e5r overvannet ikke h\u00e5ndteres riktig. Byr\u00e5det er enig med PBE at l\u00f8sninger for overvann er viktig i den videre prosjekteringen frem til byggesak. Byr\u00e5det st\u00f8tter PBE sin vurdering at fordr\u00f8yning av overvann i st\u00f8rst mulig grad b\u00f8r skje naturlig ved infiltrering og p\u00e5 egen eiendom. Planomr\u00e5det avsetter mye areal til gr\u00e5 flater for adkomst, gatetun, overflateparkering og snumulighet for renovasjons- og utrykningskj\u00f8ret\u00f8y. Disse flatene kan med enkle grep utformes med fast, men likevel vanngjennomtrengende dekke, noe som vil forsinke avrenning betydelig. Figur 6: Illustrasjon av adkomst, overflateparkering og snumulighet for store kj\u00f8ret\u00f8y Byr\u00e5det st\u00f8tter derfor PBE sin anbefaling om supplering av planens bestemmelser slik det kommer frem av f\u00f8lgende vedtakspunkt: Vedtakspunkt 1.B.iii \u00a7 2.8.1. suppleres med tekst vist i fet skrifttype: Vedlagt s\u00f8knad om tiltak skal det utarbeides utomhusplan og situasjonsplan i m\u00e5lestokk 1:200 eller 1:500 som skal vise veger, plassering av bygg, eventuelle murer og trapper, detaljering og, dekkmaterialer, beplantning, areal til \u00e5pen overvannsh\u00e5ndtering, renovasjonsanlegg, turstier og annen relevant informasjon. Vedtakspunkt 1.B iv. \u00a7 3.2.3.2 suppleres med tekst vist i fet skrifttype F_GT skal ha fast permeabelt dekke. Vedtakspunkt 1.B.v. \u00a7 3.1.2.20 suppleres med tekst vist i fet skrifttype: Det skal etableres 6 parkeringsplasser for bil innenfor BK1, hvorav \u00e9n skal utformes som HC-parkeringsplass. Parkeringsplassene skal ha permeabelt dekke. 6 Byr\u00e5det har ingen merknader til parkeringsdekning som sikrer 1 bilparkeringsplass per husstand og 1 plass for gjester. Planomr\u00e5det ligger i et etablert boligomr\u00e5de med et veinett som ikke b\u00f8r belastes med mer trafikk enn n\u00f8dvendig. Utbyggingsomr\u00e5det ligger ikke langt fra bybanestopp M\u00e5rdalen. Byr\u00e5det er positiv til at planforslaget legger til rette for gode og attraktive sykkelfasiliteter for 23 sykler i eget l\u00e5sbart bygg med mulighet for vask og reparasjon. Konklusjon: Byr\u00e5det er positiv til plangrepet og til fortetting av eiendommen. Planforslaget vurderes til \u00e5 ha gode kvaliteter med tanke p\u00e5 husenes tilpasning til terreng og kvalitet p\u00e5 utearealer. Bebyggelsen anses for \u00e5 v\u00e6re str\u00f8kstilpasset og godt egnet til familieboliger. Adkomstforhold er utfordrende. Planforslaget inneb\u00e6rer en oppgradering av veien som forbedrer situasjonen for myke trafikanter og fremkommelighet for utrykningskj\u00f8ret\u00f8y. For byr\u00e5det er det viktig at nye fortettingsprosjekter blir tilpasset et klima i endring og overvannet h\u00e5ndteres forsvarlig. Med byr\u00e5dets forslag til nye vedtakspunkt vil planforslagets kvaliteter heves ytterligere. Begrunnelse for framleggelse til bystyret: Etter plan- og bygningsloven (2008) \u00a7 3-3, 2. ledd ligger det til bystyret selv \u00e5 vedta reguleringsplan, jf. \u00a7 12-12. Utvalg for milj\u00f8 og byutvikling skal gi innstilling i saken. Byr\u00e5det innstiller til bystyret \u00e5 fatte f\u00f8lgende vedtak: 1. I medhold av plan- og bygningslovens \u00a7\u00a7 12-12, jf 12-11, vedtas f\u00f8lgende forslag til detaljregulering: A. Fana. Gnr. 40, bnr. 1007 m.fl. Nordgardsvegen. Arealplan-ID 70300000 vist p\u00e5 plankart datert 20.09.2024. B. Tilh\u00f8rende bestemmelser datert 12.12.2024 med f\u00f8lgende endringer: i. Ny bestemmelse \u00a7 3.1.1.3 Innenfor felt BF1 skal det settes opp gatebelysning utenfor byggegrensen og mot Nordgardsvegen. ii. Ny bestemmelse \u00a7 6.1.2. Gatebelysning jf \u00a7 3.1.1.3 skal v\u00e6re etablert. iii. \u00a7 2.8.1. suppleres med tekst vist i fet skrifttype: Vedlagt s\u00f8knad om tiltak skal det utarbeides utomhusplan og situasjonsplan i m\u00e5lestokk 1:200 eller 1:500 som skal vise veger, plassering av bygg, eventuelle murer og trapper, detaljering og, dekkmaterialer, beplantning, areal til \u00e5pen overvannsh\u00e5ndtering, renovasjonsanlegg, turstier og annen relevant informasjon. iv. \u00a7 3.2.3.2 suppleres med tekst vist i fet skrifttype F_GT skal ha fast permeabelt dekke. v. \u00a7 3.1.2.20 suppleres med tekst vist i fet skrifttype: Det skal etableres 6 parkeringsplasser for bil innenfor BK1, hvorav \u00e9n skal utformes som HC-parkeringsplass. Parkeringsplassene skal ha permeabelt dekke. 2. Plandokumentene skal oppdateres i henhold til bystyrets vedtak f\u00f8r kunngj\u00f8ring av reguleringsplan. 7 Dato: 18. mars 2025 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 06.01.2025 Plankart datert 20.09.2024 Bestemmelser datert 12.12.2024 Planbeskrivelse datert 12.12.2024 Merknasskjema offentlig ettersyn Illustrasjonsplan datert 24.09.2024 Snitt og oppriss datert 23.02.2024 Fotomontasje og perspektiv datert 30.11.2022 Sol- og skyggeillustrasjoner datert 30.11.2022 Lengde- og tverrprofiler veg datert 06.07.2023 ROS analyse datert 06.07.2023 VA-rammeplan med uttalelse fra Bergen vann datert 23.03.2021 Kulturminnedokumentasjon med vedlegg datert 23.06.2020 Renovasjonsteknisk plan med uttalelse fra BIR datert 04.10.2022 Trafikkanalyse datert 10.10.2024 Klimagassberegninger datert 07.06.2024 Luftkvalitetsrapport datert 07.08.2020 St\u00f8yrapport datert 25.06.2020 Brannteknisk rapport datert 05.11.2020 Juridisk vurdering vegrett datert 26.02.2024 8 "
}