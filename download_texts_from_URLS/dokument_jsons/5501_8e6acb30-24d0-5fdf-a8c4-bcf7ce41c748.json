{
  "dokument_id": "8e6acb30-24d0-5fdf-a8c4-bcf7ce41c748",
  "doc_type": "case_presentation",
  "kommune": 5501,
  "tittel": "M\u00f8teplan for folkevalgte organer i 2025",
  "url": "https://innsyn.tromso.kommune.no/application/getMoteDokument?dokid=2001858842",
  "tekst": "Arkivsaksnr. 24/17281-1 Saksbehandler Espen Henriksen Harper Saksgang M\u00f8tedato Eldrer\u00e5det 28.10.2024 Kommunalt r\u00e5d for mennesker med nedsatt 28.10.2024 funksjonsevne Mangfolds- og integreringsutvalget 28.10.2024 Likestillingsutvalget 29.10.2024 Milj\u00f8-, idrett-, kultur- og 29.10.2024 samfunnsutviklingsutvalget Helse- og velferdsutvalget 30.10.2024 Kommune- og byutviklingsutvalget 31.10.2024 Oppvekst- og utdanningsutvalget 01.11.2024 Formannskapet 05.11.2024 Kommunestyret 13.11.2024 M\u00f8teplan for folkevalgte organer i 2025 Kommunedirekt\u00f8rens innstilling til vedtak: M\u00f8teplan for folkevalgte organer vedtas for 2025 i henhold til vedlegg 1, med ni m\u00f8terunder Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Kommunestyret vedtar m\u00f8teplan for m\u00f8ter i folkevalgte organer i 2025. Saksutredning Kommunestyret vedtar m\u00f8teplan for folkevalgte organer i henhold til punkt 2.1. i saksbehandlingsreglementet. Politisk sekretariat har mottatt innspill til m\u00f8teplanen fra hovedutvalgsledere, ordf\u00f8rer og direkt\u00f8rene p\u00e5 \u00f8nsker for m\u00f8teplan. P\u00e5 grunnlag av det har vi laget et forslag til m\u00f8teplan der \u00abutvalgsuken\u00bb utvides til en og en halv uke, for \u00e5 gi hovedutvalgene bedre lesetid. Alternativt har vi laget en m\u00f8teplan med samme grunn struktur som i 2024 med noen justeringer i varighet og m\u00f8tetidspunkter for \u00e5 unng\u00e5 overlappende m\u00f8ter. I lys av den \u00f8konomiske situasjonen er det ogs\u00e5 laget alternativer der en utvalgsrunde kuttes, slik at det blir ca. seks uker mellom m\u00f8tene frem til mai. Overordnede hensyn I alle forslag i denne saken er kommunestyrem\u00f8ter lagt til onsdag og formannskapsm\u00f8ter til tirsdag i tr\u00e5d med tradisjonen i Troms\u00f8. Ellers sier saksbehandlingsreglementet at innstillende vedtak til kommunestyret b\u00f8r foreligge senest syv dager f\u00f8r m\u00f8tene og plassering av hovedutvalg og formannskap m\u00e5 gjenspeile dette. Lovp\u00e5lagte r\u00e5d og utvalgene som har en r\u00e5dgivende rolle b\u00f8r ha sine m\u00f8ter like f\u00f8r hovedutvalgene slik at deres synspunkter n\u00e5r fram til vedtaksorganet uten at saken m\u00e5 ligge til behandling over to runder. M\u00f8ter som skal str\u00f8mmes kan per i dag ikke legges parallelt da vi bare har kapasitet til \u00e5 str\u00f8mme ett m\u00f8te av gangen og det bare er formannskapssalen som er forberedt for filming. M\u00f8ter som overlapper vil binde opp mer ressurser hos politisk sekretariat og det vil kunne gj\u00f8re det utfordrende for saksbehandler \u00e5 f\u00f8lge m\u00f8tene samt begrense muligheten publikum har til \u00e5 f\u00f8lge m\u00f8ter. I alle alternativene som legges frem er det m\u00f8tefri i skolenes sommer- og juleferie samt at det er begrenset m\u00f8teaktivitet i vinter og p\u00e5skeferie. Antallet r\u00e5ds-, utvalgs- og kommunestyrem\u00f8ter I 2024 ble det gjennomf\u00f8rt ni runder med r\u00e5ds-, utvalgs- og kommunestyrem\u00f8ter. Med bakgrunn i den \u00f8konomiske situasjonen kommunen befinner seg i har vi ikke lagt frem alternativer for \u00e5 \u00f8ke m\u00f8tehyppigheten. I stedet legges det ved saken to alternativer der antallet m\u00f8ter for kommunestyret, r\u00e5d og utvalg reduseres til \u00e5tte. Med dagens sammensetning av r\u00e5d og utvalg vil det \u00e5 redusere fra ni til \u00e5tte m\u00f8terunder for r\u00e5d, utvalg og kommunestyret bety omtrent 191 000 kr innspart i m\u00f8tegodtgj\u00f8relser. Denne summen inkluderer ikke eventuell m\u00f8tegodtgj\u00f8relse for varamedlemmer, godtgj\u00f8relse for tapt arbeidsfortjeneste, pensjon, arbeidsgiveravgift eller kaffe og frukt til m\u00f8tene. Ulemper med \u00e5 redusere antallet m\u00f8ter er at saksbehandlingstiden vil g\u00e5 noe opp i enkelte saker. Dette vil spesielt gjelde saker som starter utenfor kommuneadministrasjonen, slik som s\u00f8knader om st\u00f8tte til kulturform\u00e5l. Det vil ogs\u00e5 f\u00f8re til at saker som har en behandlingsfrist m\u00e5 planlegges lengere frem i tid. Plassering av r\u00e5ds- og utvalgsm\u00f8ter over \u00e9n eller to uker I forslagene til m\u00f8teplan presenteres det to modeller til fordeling av m\u00f8tetidspunkt for r\u00e5d og utvalg. Vi foresl\u00e5r her \u00e5 fordele r\u00e5ds- og hovedutvalgsm\u00f8tene over to arbeidsuker i stedet for \u00e9n uke. Forslag 2 inneb\u00e6rer \u00e5 beholde dagens oppsett hvor alle r\u00e5ds- og utvalgsm\u00f8ter er samlet i samme kalenderuke, men \u00e5 fordele m\u00f8tene innad i uken slik at ingen m\u00f8ter overlapper. 2 Ved \u00e5 spre m\u00f8tene i r\u00e5d og utvalg over flere dager unng\u00e5r man m\u00f8ter som overlapper. Det gj\u00f8r at f\u00e6rre ansatte bindes opp til \u00e5 f\u00f8lge m\u00f8tene og at det blir lettere \u00e5 koordinere deltakelse for saksbehandlere. Ved at m\u00f8tene ikke ligger for tett blir det ogs\u00e5 lettere \u00e5 sikre at vedtak fra r\u00e5dgivende organer n\u00e5r frem til utvalg som gj\u00f8r vedtak. En mindre tettpakket m\u00f8testruktur er ogs\u00e5 mer fleksibel dersom det blir behov for \u00e5 endre p\u00e5 tidspunkter eller utvide m\u00f8ter, som f.eks. i forbindelse med helligdager. \u00c5 spre m\u00f8tene over mer enn en uke forutsetter at sakene til r\u00e5d og utvalg fortsatt godkjennes og publiseres til samme tid. Dette vil si at sakspapirer til hovedutvalgene kan sendes ut ca. to uker f\u00f8r m\u00f8tene og r\u00e5dene kan f\u00e5 sine sakspapirer ca. en uke f\u00f8r m\u00f8tene. Med dette oppn\u00e5r man \u00e5 gi hovedutvalgene betydelig bedre tid til \u00e5 sette seg inn i sakene de skal fatte vedtak i. Det er spesielt relevant for medlemmer i utvalgene som ikke er frikj\u00f8pt fra sitt daglige arbeid utenom m\u00f8tenes varighet. Modell kompakt m\u00f8teplan: Mandag Tirsdag Onsdag Torsdag Fredag Eldrer\u00e5det Likestilling HV OU 9-12 10-12 9-12 9-12 Mangfold- og Kommunalt MIKS KOBY inkludering r\u00e5d 12-16 12-16 12-15 12-15 Model utvidet m\u00f8teuke: Onsdag Torsdag Fredag Mandag Tirsdag Onsdag Torsdag Likestilling 10-12 Eldrer\u00e5d Mangfold- Kommunalt 10-13 OU MIKS HV KOBY og r\u00e5d 12-16 12-16 12-16 12-16 inkludering 12-15 12-15 Andre organer M\u00f8teplanen i denne saken inkluderer ikke ungdomsr\u00e5det, hasteutvalget, viltnemda eller fiskeriutvalget. Disse har tidligere vedtatt egen m\u00f8teplan og det legges opp til at de gj\u00f8r det ogs\u00e5 for 2025. Konklusjon Kommunedirekt\u00f8ren anbefaler at alternativet med utvidet m\u00f8teuke og ni m\u00f8te-runder vedtas. Vedtakskompetanse Kommunestyret Vedlegg Ni runder, utvidet uke Ni runder, kompakt uke \u00c5tte runder, kompakt uke \u00c5tte runder, utvidet uke 3 4 "
}