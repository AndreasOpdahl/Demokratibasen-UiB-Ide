{
  "dokument_id": "0055621c-ba38-5305-b044-cdd1a0ebda56",
  "doc_type": "case_attachment",
  "kommune": 5501,
  "tittel": "Vedlegg 10a_Biosikkerhetsplan_Sess\u00f8ya_Troms\u00f8_LA_26.11.24",
  "url": "https://innsyn.tromso.kommune.no/application/getMoteDokument?dokid=2001947690",
  "tekst": " Tittel Biosikkerhetsplan Sess\u00f8ya Versjon: 4 ID nr: 0013809 Type: Prosedyre Side 1 av 6 Mathias Abrahamsen/Karin Bloch- Eier/Godkjenner: Gyldig fra: 2024-10-15 Hansen Lokalitet: 30877 Sess\u00f8ya Biosikkerhetsansvarlig: Marita Gundersen (Driftsleder) Alle godkjente akvakulturanlegg skal ha en biosikkerhetsplan. Planen skal ta hensyn til s\u00e6rtrekk ved anlegget og beskrive tiltak som vil redusere biosikkerhetsrisikoene som er identifisert. Planverket best\u00e5r av to dokumenter: 1) Biosikkerhetsplan \u2013 generell beskrivelse av smitteforebyggende tiltak 2) Risikoanalyse \u2013 lokalitetsspesifikk risikoanalyse med henvisning til relevante prosedyrer Tilsyn og virkemiddelbruk Mattilsynet gjennomg\u00e5r biosikkerhetsplanen i f\u00f8lgende tilfeller: - Ved s\u00f8knad om godkjenning av nye anlegg og vesentlige endringer i eksisterende anlegg. - Ved tilsyn p\u00e5 anlegg kan Mattilsynet se inn i hele eller deler av planen. - Ved oppf\u00f8lging av sykdomsutbrudd eller stor d\u00f8delighet over kortere eller lengre tid gjennomg\u00e5s aktuelle deler av planen. Biosikkerhetsplanen skal v\u00e6re et levende dokument som oppdateres fortl\u00f8pende i tr\u00e5d med nye/endrede farer og ny/endret smittesituasjon. Biosikkerhetsplanen p\u00e5 lokalitet/anlegg skal oppdateres minimum ved endringer i risikobildet/sykdomssituasjon og/eller ved nytt utsett av fisk. Alvorlige mangler ved planen kan medf\u00f8re at anleggets godkjenning trekkes. Om biosikkerhetsansvarlig Det skal v\u00e6re en navngitt ansvarlig for biosikkerhet for hvert anlegg og alle ansatte rapporterer til den ansvarlige i sp\u00f8rsm\u00e5l som gjelder biosikkerhet. Biosikkerhetsansvarlig er kontaktperson ved tilsyn, revisjoner eller gjennomgang av biosikkerhetsplanen. Om lokaliteten: Sess\u00f8ya (loknr. 30877, MTB 7200) ligger \u00f8st for Sess\u00f8ya, p\u00e5 vestsiden i Sess\u00f8yfjorden i Troms\u00f8 kommune, Troms og Finnmark fylke. Havbunnen under anlegget skr\u00e5ner bratt mot \u00f8st og dybden varierer fra 50-135 meter. Det finnes ingen terskel mellom anleggsomr\u00e5det og dette dypomr\u00e5det. Hovedstr\u00f8mretningen for spredningsstr\u00f8mmen (43 meter) g\u00e5r mot nord- nordvest. Tittel Biosikkerhetsplan Sess\u00f8ya Versjon: 4 ID nr: 0013809 Type: Prosedyre Side 2 av 6 Mathias Abrahamsen/Karin Bloch- Eier/Godkjenner: Gyldig fra: 2024-10-15 Hansen Figur: Kartutsnitt som viser geografisk plassering av lokaliteten og n\u00e6rliggende lokaliteter. N\u00e6rliggende lokaliteter: Lokalitet Avstand til Sess\u00f8ya (luftlinje) Eier 29476 Klokkardalen 6,0 km Ler\u00f8y Aurora 13518 Angstauren 6,4 km Ler\u00f8y Aurora 25855 Tuss\u00f8ya 9,8 km Ler\u00f8y Aurora 35838 Vengs\u00f8y 13,3 km Sjurelv Fiskeoppdrett 29458 Bl\u00e5mannsvik 15,7 km Sjurelv Fiskeoppdrett 13804 Rogndalen 16,3 km Sjurelv Fiskeoppdrett Tittel Biosikkerhetsplan Sess\u00f8ya Versjon: 4 ID nr: 0013809 Type: Prosedyre Side 3 av 6 Mathias Abrahamsen/Karin Bloch- Eier/Godkjenner: Gyldig fra: 2024-10-15 Hansen Kart med soneinndeling for Hovedsone 1 \u2013 Kval\u00f8ya Lokalitet Sess\u00f8ya tilh\u00f8rer hovedsone 1 - Kval\u00f8ya (ref. Plan for samordnet lusebekjempelse i subregion Troms). 23G Sess\u00f8ya (utsett november- desember) driftes med delt landbase sammen med 23G Klokkardalen (splitt fra Sess\u00f8ya i august 2024). Lokalitetene tilh\u00f8rer samme brakkleggingsgruppe, drifter med lik generasjon og koordinert brakklegging. Sykdomshistorikk \u2013 lokalitet og sone Lokalitet Akkumulert d\u00f8delighet for siste utsett p\u00e5 Sess\u00f8ya (nov-des 2021) endte p\u00e5 ca. 7%. Hoved\u00e5rsak til d\u00f8delighet var vinters\u00e5r/Moritella (majoriteten av d\u00f8deligheten oppstod f\u00f8rste vinter i sj\u00f8 fra januar-mai 2022) og utgjorde om lag 34% av total d\u00f8delighet. Andre \u00e5rsaker var behandlingsd\u00f8delighet (ferskvann + hydrolicer), HSMB, og en CMS-p\u00e5visning helt p\u00e5 slutten av produksjonssyklus. Det ble under produksjonen gjennomf\u00f8rt et vaksineprosjekt som viste at fisk med ekstra s\u00e5rvaksine hadde lavere d\u00f8delighet, f\u00e6rre s\u00e5r og mindre alvorlige s\u00e5r. Etter utsettet Sess\u00f8ya 2021G har Ler\u00f8y Aurora iverksatt en aktiv strategi med vaksinering av all fisk mot variant type Moritella (AJ Moritella / CC3). Sone Det var ingen aktive verne- eller restriksjonssoner i hovedsone 1 Kval\u00f8ya p\u00e5 tidspunkt for utsett av forrige generasjon av fisk p\u00e5 Sess\u00f8ya i 2021. Det ble ikke p\u00e5vist listef\u00f8rt sykdom under produksjon av Sess\u00f8ya 2021G. Per august 2024 foreligger det ingen aktive verne- eller restriksjonssoner som omfatter Sess\u00f8ya, lokaliteter i hovedsone 1 Kval\u00f8ya eller produksjonsomr\u00e5det (PO11). Generelle biosikkerhetstiltak Tittel Biosikkerhetsplan Sess\u00f8ya Versjon: 4 ID nr: 0013809 Type: Prosedyre Side 4 av 6 Mathias Abrahamsen/Karin Bloch- Eier/Godkjenner: Gyldig fra: 2024-10-15 Hansen a. Helsekontroll Stamfisk skal screenes for ILA, BKD, PD, Yersinia og IPN ved stamfiskanlegg. Alt avlsmateriale (rognv\u00e6ske og melke) skal minimum screenes for ILA-HPR0, BKD, IPN og Yersinia ruckeri. All fisk som settes ut p\u00e5 lokalitet skal v\u00e6re klinisk frisk og f\u00f8lges av helseerkl\u00e6ring fra fiskehelsepersonell. Helseoppf\u00f8lging p\u00e5 Laksefjord ivaretas av intern fiskehelsetjeneste. I tillegg gjennomf\u00f8res m\u00e5nedlige tilsynsbes\u00f8k av fiskehelsepersonell og screening for SAV. Helseoppf\u00f8lging p\u00e5 sj\u00f8 ivaretas i hovedsak ogs\u00e5 av intern fiskehelsetjeneste. Mottak av smolt fra flere ulike settefiskanlegg forbindes med \u00f8kt risiko for smitte og sykdom. Ler\u00f8y Aurora er selvforsynt med smolt fra eget settefiskanlegg i Laksefjord (Finnmark). Ekstern smolt benyttes kun unntaksvis og det gjennomf\u00f8res s\u00e6rskilt risikovurdering ved alle eksterne smoltkj\u00f8p. LA-Fiskehelse gj\u00f8r i tillegg fysisk helsekontroll av fisk p\u00e5 settefiskanlegg f\u00f8r kj\u00f8p. b. Utsett og flytting av fisk Ved hver smolttransport utarbeides en risikovurdering. Transportrute fastsettes av fiskehelsepersonell med m\u00e5l om \u00e5 unng\u00e5 restriksjonssoner. Instruks om hvor/n\u00e5r br\u00f8nnb\u00e5t skal g\u00e5 lukket angis spesifikt. I perioder med transport av smolt fra settefiskanlegget etterstrebes det \u00e5 benytte en fast br\u00f8nnb\u00e5t for \u00e5 redusere smitterisiko. Ler\u00f8y Aurora tilstreber \u00e5 prim\u00e6rt benytte egne fart\u00f8y, og/eller fart\u00f8y under fast kontrakt med selskapet, til smolttransport. B\u00e5ttrafikk til og fra anlegget reguleres i hovedsak gjennom regelverkskrav, men ogs\u00e5 gjennom interne prosedyrer som beskriver ytterligere biosikkerhetskrav i Ler\u00f8y Aurora; deriblant transport av smolt fra settefiskanlegg til matfisklokalitet, sortering og flytting av fisk, transport av slaktefisk, samt transporttid og tetthet ved transport. Krav til transport gjennom bekjempelsessoner og omr\u00e5der med sykdom er ogs\u00e5 beskrevet. Det er i tillegg definert ulike hygienetiltak for br\u00f8nnb\u00e5ter som skal til lokaliteter i Ler\u00f8y Aurora basert p\u00e5 forrige oppdragstype/risiko for potensiell smitte. F\u00f8r flytting av fisk mellom akvakulturanlegg i sj\u00f8 med ubehandlet sj\u00f8vann skal aktuelle fiskegrupper unders\u00f8kes for SAV jf. PD-forskriften. Det skal tas ut pr\u00f8ver av spongi\u00f8st vev fra hjertets ventrikkel fra minst 60 fisk f\u00f8r fisken transporteres til nytt akvakulturanlegg. Pr\u00f8vesvaret skal foreligge f\u00f8r flytting av fisk. c. Vaksinering All fisk som settes ut i Ler\u00f8y Aurora skal vaksineres mot furunkulose, vibriose, kaldtvannsvibriose, vinters\u00e5r (klassisk og variant type), IPN og ILA. Fisken vaksineres ogs\u00e5 mot yersiniose ved dypp og stikkvaksinering i samstikk med annen vaksine \u2013 stikkvaksinering mot yersiniose unnlates unntaksvis for fisk som produseres som stamfisk. Alle vaksinene som benyttes skal ha markedsf\u00f8ringstillatelse eller v\u00e6re godkjent i henhold til spesielt godkjenningsfritak. F\u00f8r vaksinering skal settefiskanlegget g\u00e5 gjennom sine vaksinasjonsprosedyrer og vaksinat\u00f8rer skal f\u00f8re daglig egenkontroll av stikkpunkt og deponering p\u00e5 et representativt utvalg av fisk. d. Personell og bes\u00f8kende Lokaliteten har landbase hvor bes\u00f8kende registrerer seg ved ankomst, skifter kl\u00e6r og fott\u00f8y til lokalitetsspesifikt utstyr. P\u00e5 landbasen er det mulighet for \u00e5 vaske og desinfisere utstyr som m\u00e5 v\u00e6re med ut i anlegget og som kan utgj\u00f8re en smitterisiko. Sess\u00f8ya og Klokkardalen har landbase i samme bygg, men adskilte fasiliteter. Kai er felles for begge Tittel Biosikkerhetsplan Sess\u00f8ya Versjon: 4 ID nr: 0013809 Type: Prosedyre Side 5 av 6 Mathias Abrahamsen/Karin Bloch- Eier/Godkjenner: Gyldig fra: 2024-10-15 Hansen lokaliteter. Den enkelte lokalitet har egen lettb\u00e5t og arbeidsb\u00e5t. e. D\u00f8dfisk og biologisk avfall D\u00f8dfisk og svimere i merden skal fjernes daglig for \u00e5 redusere smittepress internt i anlegget og til andre lokaliteter \u2013 gode systemer for overv\u00e5king av d\u00f8delighet som viser at det ikke er d\u00f8dfisk i merden kan erstattes daglig praksis med opptak av h\u00e5v; null- status p\u00e5 d\u00f8dfisk m\u00e5 imidlertid dokumenteres dersom man unnlater \u00e5 trekke d\u00f8dfiskh\u00e5v. D\u00f8dfisk kvernes og ensileres fortl\u00f8pende p\u00e5 anlegget eller transporteres til egnet mottakssted for dette. N\u00f8dvendig transport av d\u00f8dfisk vekk fra anlegget skal planlegges f\u00f8r gjennomf\u00f8ring. Ved massed\u00f8d rekvireres br\u00f8nnb\u00e5t og det benyttes sugeslange/lift-up for fjerning av d\u00f8dfisk i noten. Ved opptak til destruering av st\u00f8rre mengder d\u00f8dfisk skal det ved behov bestilles henting gjennom mottaksselskap av ensilasje/biprodukter. Ved beslutning om destruering av levende fiskegrupper (velferdstiltak) rekvireres enten br\u00f8nnb\u00e5t (direktelevering til slakteri) eller spesialfart\u00f8y med godkjent utstyr til avliving og kverning av fisk. f. Utstyr og annet som passivt kan overf\u00f8re smittestoff Ved mottak av utstyr skal det p\u00e5sees at utstyret er rent og desinfisert. Dersom rensligheten ikke er tilstrekkelig, m\u00e5 dette gj\u00f8res p\u00e5 nytt f\u00f8r utstyret kan benyttes p\u00e5 lokalitet. Ved flytting av utstyr fra lokaliteten skal dette v\u00e6re vasket og desinfisert f\u00f8r transport. Etter avsluttet produksjon sendes n\u00f8ter til en godkjent notleverand\u00f8r for vask og desinfeksjon og ringer skal vaskes ned. g. Vektorer og predatorer Predatorer, og spesielt fugl, kan v\u00e6re en mulig smittevektor. Derfor er det p\u00e5lagt at lokaliteten har taknett over alle merdene. h. Regelmessig rengj\u00f8ring og brakklegging av lokalitet Hver enkelt akvakulturanlegg er \u00e5 regne som en egen smitteenhet. Dette inneb\u00e6rer at enhver direkte eller indirekte kontakt med levende og d\u00f8de akvatiske dyr, avfall, utstyr og personell fra andre smitteenheter skal unng\u00e5s. Alt utstyr som benyttes p\u00e5 lokalitet skal rengj\u00f8res jevnlig med godkjente rengj\u00f8rings- og desinfeksjonsmidler. Renholdsplan for lokalitet beskriver rengj\u00f8ring av hhv. alle fart\u00f8y, fl\u00e5te, kai og landbase. Personlig utstyr skal rengj\u00f8res etter vaskeplan og skiftes ut regelmessig og ved behov. Akvakulturanlegg brakklegges i minimum to m\u00e5neder mellom to generasjoner \u2013 definert sonebrakklegging og krav om vask og desinfeksjon skal ogs\u00e5 ivaretas. Ved brakklegging skal lokaliteten ryddes og alt utstyr som har v\u00e6rt i kontakt med biologisk materiale rengj\u00f8res (eventuelt kasseres/erstattes) og inspiseres. Utbedringer, vedlikehold og opprydding gjennomf\u00f8res f\u00f8r prosjektet formelt avsluttes. i. Tiltak ved mistanke om eller p\u00e5vist sykdom For \u00e5 kunne gj\u00f8re smittebegrensende tiltak er det sv\u00e6rt viktig \u00e5 p\u00e5vise sykdom s\u00e5 tidlig som mulig. Milj\u00f8forhold, appetitt, d\u00f8delighet og adferd overv\u00e5kes daglig. Overv\u00e5king ivaretas av personell ved Tilvekstsenteret p\u00e5 Hansnes (hvor fisken f\u00f4res fra), i tillegg driftspersonell p\u00e5 anlegget. Ved for\u00f8ket d\u00f8delighet eller mistanke om sykdom varsles fiskehelsepersonell umiddelbart for helseoppf\u00f8lging og pr\u00f8veuttak. Ved mistanke om eller p\u00e5visning av listef\u00f8rt sykdom jf. Dyrehelseregelverket skal Mattilsynet varsles umiddelbart og lokalitet b\u00e5ndlegges. Havbruksakt\u00f8rer i det ber\u00f8rte Tittel Biosikkerhetsplan Sess\u00f8ya Versjon: 4 ID nr: 0013809 Type: Prosedyre Side 6 av 6 Mathias Abrahamsen/Karin Bloch- Eier/Godkjenner: Gyldig fra: 2024-10-15 Hansen produksjonsomr\u00e5det skal ogs\u00e5 varsles. Mottakere av varsel omfatter alle n\u00e6ringspartnere som inng\u00e5r i lusesamarbeidet i den enkelte subregion, og deres fiskehelsepersonell. Risikoanalyse Biosikkerhet risikoanalyse Sess\u00f8ya En liste over relevante prosedyrer fremkommer i risikoanalysen for den aktuelle lokalitet. Regelverksoversikt Akvabiosikkerhetsforskriften - https://lovdata.no/dokument/SF/forskrift/2022-04-05-624 Akvakulturdriftsforskriften - https://lovdata.no/dokument/SF/forskrift/2008-06-17-822 PD-forskriften - https://lovdata.no/dokument/SF/forskrift/2017-08-29-1318 Forskrift om transport av akvakulturdyr - https://lovdata.no/dokument/SF/forskrift/2008-06- 17-820 "
}