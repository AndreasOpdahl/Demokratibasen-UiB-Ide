{
  "dokument_id": "c2d5245a-9ee4-559b-b728-a7c71cc2a087",
  "doc_type": "case_attachment",
  "kommune": 4601,
  "tittel": "Svar p\u00e5 representantforslag fra Christine \u00d8degaard (MDG), Thor Haakon Bakke (MDG), Katrine N\u00f8dtvedt (MDG), Eline Haakestad (MDG) og Fauzia Hussein-Wiik (A) om et plastfritt Bergen",
  "url": "https://bergen.kommune.no/politikere-utvalg/api/fil/bk360/12164789/Svar-pa-representantforslag-fra-Christine-Odegaard-MDG-Thor-Haakon-Bakke-MDG-Katrine-Nodtvedt-MDG-Eline-Haakestad-MDG-og-Fauzia-Hussein-Wiik-A-om-et-plastfritt-Bergen",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/166072-11 Saksbehandler: Tale Severina S\u00e6grov Hals\u00f8r Fra Dato: 20. mars 2025 Byr\u00e5d for byutvikling Svar p\u00e5 representantforslag fra Christine \u00d8degaard (MDG), Thor Haakon Bakke (MDG), Katrine N\u00f8dtvedt (MDG), Eline Haakestad (MDG) og Fauzia Hussein-Wiik (A) om et plastfritt Bergen Forretningsutvalget har i m\u00f8te 05.11.2024 i sak 364/24 fattet f\u00f8lgende vedtak: 1. Representantforslag fra Christine \u00d8degaard (MDG), Thor Haakon Bakke (MDG), Katrine N\u00f8dtvedt (MDG), Eline Haakestad (MDG) og Fauzia Hussein-Wiik (A) oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest i bystyrem\u00f8te 29.04.25. 3. Utvalg for milj\u00f8 og byutvikling avgir innstilling i saken. Representantene Christine \u00d8degaard (MDG), Thor Haakon Bakke (MDG), Katrine N\u00f8dtvedt (MDG), Eline Haakestad (MDG) og Fauzia Hussein-Wiik (A) har fremmet f\u00f8lgende representantforslag: Plastfors\u00f8pling er et av de raskest voksende milj\u00f8problemene i verden, og en alvorlig trussel mot milj\u00f8, natur, og ikke minst v\u00e5r egen helse. Det globale plastforbruket har firedoblet seg de siste 30 \u00e5rene, og bare ni prosent blir resirkulert, rapporterer OECD. Resten blir enten deponert, fors\u00f8pling av omgivelsene, eller brent. Forskere mener at resirkulering ikke er nok til \u00e5 h\u00e5ndtere omfanget av problemet, og at vi m\u00e5 \"stenge kranen.\" Vi f\u00e5r i oss mikroplast gjennom vannet vi drikker, maten vi spiser og luften vi puster. Forskere har funnet plast i menneskeblod, menneskehjerner, morsmelk og morkaker. Flere studier har funnet alarmerende h\u00f8ye niv\u00e5er av milj\u00f8gifter i blodet til norske barn, med potensielt sv\u00e6rt alvorlige helsemessige konsekvenser. Mange av disse milj\u00f8giftene f\u00e5r man i seg gjennom matvarer og drikkevann. Forskning fra NORCE viser at \u201c[D]et er h\u00f8ye konsentrasjoner av mikroplast i bygater i Bergen sentrum, og aller mest ved knutepunkter for tungtrafikk, viser ny rapport fra plastforskere i NORCE. Byfjellene er heller ikke fri for mikroplast.\u201d Plast er videre en sentral kilde til s\u00e5kalte \u201cevige kjemikalier\u201d, som PFAS, og vi har klare indikasjoner p\u00e5 at disse kjemikaliene som finnes i ulike produkter, inkludert matemballasje, kan v\u00e6re sv\u00e6rt helseskadelige. En FN-rapport om kjemikalier i plast slo fast at eksisterende dokumentasjon krever rask handling for \u00e5 h\u00e5ndtere kjemikalier i plast som en del av den globale innsatsen mot plastforurensning, for \u00e5 beskytte menneskers helse og milj\u00f8et. Kvinner og barn er spesielt s\u00e5rbare for disse giftige kjemikaliene. Eksponering kan ha alvorlige eller langvarige negative effekter i flere viktige perioder i en kvinnes liv og kan p\u00e5virke kommende generasjoner. Eksponering under fosterutviklingen og hos barn kan for eksempel f\u00f8re til nevrologiske og atferdsrelaterte forstyrrelser. Menn er heller ikke sk\u00e5net, da nyere forskning dokumenterer betydelige skadelige effekter p\u00e5 mannlig fruktbarhet som f\u00f8lge av dagens kombinerte eksponering for farlige kjemikalier, mange av dem knyttet til plast. Politikerne i Bergen har ingen grunn til \u00e5 tro at innbyggerne i byen v\u00e5r p\u00e5 noe vis er forsk\u00e5net for disse enorme helseutfordringene som kommer av en grensel\u00f8s bruk av et materiale som forgifter oss. Fordi EU har innf\u00f8rt forbud mot enkelte engangsplastartikler, er dette noe Norge ogs\u00e5 har innf\u00f8rt. Men det gjelder en liten andel av plasten, og vi er fortsatt storforbrukere av for eksempel plastposer. Representantene mener vi politikere i Bergen ikke kan sitte og vente og se p\u00e5 at v\u00e5re innbyggere, og s\u00e6rlig v\u00e5re barn, f\u00e5r d\u00e5rligere helse av at vi omgir oss med et produkt vi kan klare oss uten. Rwanda innf\u00f8rte forbud mot plastposer i 2008, og flere afrikanske land f\u00f8lger etter. Over hele Canada pr\u00f8ver lokalsamfunn ut forbud mot engangsplast, innf\u00f8rer avgifter og gj\u00f8r andre tiltak for \u00e5 redusere plastforurensning. Blant lokale myndigheter som har fors\u00f8kt \u00e5 redusere plastbruken, har noen, som Montreal og Banff, v\u00e6rt ambisi\u00f8se og ser ut til \u00e5 ha lykkes s\u00e5 langt. De har blant annet innf\u00f8rt lokalt forbud mot all plast til kopper, r\u00f8repinner, suger\u00f8r og bestikk for bruk p\u00e5 stedet; plastbestikk ved levering og takeaway; samt polystyren i tallerkener, beholdere, brett og lokk overalt, med noen f\u00e5 unntak. Representantene foresl\u00e5r derfor \u00e5 innf\u00f8re lignende lokale forbud og tiltak mot plast. Forslag til vedtak: 1. Bystyret ber byr\u00e5det utrede hvilke plastreduserende tiltak som kan ha mest effekt for \u00e5 beskytte befolkningen mot farene ved mikroplast. 2. Bystyret ber byr\u00e5det straks iverksette tiltak for \u00e5 avskaffe all bruk av engangsplast i kommunale kantiner. 3. Bystyret ber byr\u00e5det g\u00e5 i dialog med n\u00e6ringslivet, s\u00e6rlig innen n\u00e6ringsmiddelbransjen, med m\u00e5l om \u00e5 avskaffe all bruk av engangsplast. 4. Bystyret ber byr\u00e5det gjennomf\u00f8re en kartlegging i kommunale barnehager og skoler, med m\u00e5l om \u00e5 fjerne potensielle mikroplastkilder i barnas daglige omgivelser. 5. Bystyret ber byr\u00e5det g\u00e5 i dialog med nasjonale myndigheter for \u00e5 innf\u00f8re en nasjonal kartlegging av og streng regulering av un\u00f8dvendig bruk av engangsplast. Byr\u00e5dets vurdering av representantforslaget: Byr\u00e5det sl\u00e5r i Klosterhagenerkl\u00e6ringen fast at man vil forsterke arbeidet mot un\u00f8dvendig plastbruk, og skape en by med minst mulig fors\u00f8pling. Bruk av plast f\u00f8rer til mange ulemper og byr\u00e5det \u00f8nsker \u00e5 videref\u00f8re kommunens p\u00e5g\u00e5ende tiltak innenfor det n\u00e5v\u00e6rende \u00f8konomiske handlingsrommet. Globalt produseres det rundt 440 millioner tonn plast \u00e5rlig, og det er ansl\u00e5tt at rundt 40 prosent av dette g\u00e5r til engangsplast. Plastproduksjon utgj\u00f8r i dag rundt ti prosent av den globale oljeproduksjonen og veksten er forventet \u00e5 \u00f8ke. Tilsetningsstoffene som brukes i plast er mange, og mange av disse stoffene er b\u00e5de mangelfullt dokumentert og regulert. Det beste for \u00e5 beskytte befolkningen for eventuell helsefare fra mikroplast er \u00e5 redusere bruken av plast og arbeide for at mikroplast ikke havner p\u00e5 avveie. Jo mindre eksponert man er av plastprodukter, jo bedre forebygging er det. Det er \u00f8kt bekymring for helsefarene ved mikro- og nanoplast i befolkningen Mikroplast er plastfragmenter som er mindre enn 5 millimeter. N\u00e5r plastbitene er mindre enn 1 mikrometer, kalles de nanoplast. Mange forskere er ekstra bekymret for nanoplast siden disse partiklene er s\u00e5 sm\u00e5 at de kan komme inn i cellene v\u00e5re. Forel\u00f8pig har vi lite kunnskap om nanoplast da man mangler gode metoder for \u00e5 analysere denne plasten1. Det stemmer som representantene skriver, at man har funnet mikroplast i menneskers blod og avf\u00f8ring. Det man derimot ikke vet s\u00e5 mye om enda, er hvorvidt dette er farlig for oss mennesker eller utgj\u00f8r en helserisiko for oss. Forskningen p\u00e5 mikroplast er veldig ung, og forskerne mangler fortsatt mange svar. Plast er i seg selv et stabilt materiale, og if\u00f8lge forskning.no2 mener forskere hos NIVA at det er milj\u00f8giftene tilsatt i plasten, eller milj\u00f8giftene som fester seg p\u00e5 mikroplasten, som det er st\u00f8rst bekymring for. Fors\u00f8k p\u00e5 mus i laboratoriet har vist helseskader p\u00e5 fors\u00f8ksmusene ved inntak av mikroplast. Labresultatene er derimot ikke direkte overf\u00f8rbare til mennesker da det er lite sannsynlig at vi utsettes for like h\u00f8ye doser av mikroplast som fors\u00f8ksdyrene. Forskerne vet med andre ord ikke hvorvidt mikroplast utgj\u00f8r en stor helsefare for befolkningen da man forel\u00f8pig ikke har nok forskning som kan vise en sammenheng her. Men det er derimot ikke bevist at mikroplast ikke utgj\u00f8r en helserisiko for befolkningen. Bymilj\u00f8etaten mener derfor at det er viktig \u00e5 legge inn forebyggende tiltak relatert til mikroplast der dette er mulig. Nasjonale og internasjonale regelverk jobber for \u00e5 redusere bruk av plast Det er allerede en del regelverk p\u00e5 EU- niv\u00e5 n\u00e5r det gjelder engangsplast. Noe er tatt inn i norsk rett allerede, og det er flere regelverksendringer underveis. Innenfor EU er det REACH-regelverket, og food contact materials-rammeverket (FCMs), som regulerer kjemikaliebruken i plast. Gjennom EUs kjemikaliestrategi jobbes det med \u00e5 fjerne PFAS og hormonhermende kjemikalier. Her arbeides det konkret med \u00e5 forby blant annet PFAS i plast som er i kontakt med mat. Det arbeides ogs\u00e5 med \u00e5 gj\u00f8re REACH-regelverket enklere \u00e5 forst\u00e5. Emballasjeforordningen3 (PPWR) ble vedtatt av EU i desember 2024, og denne tredde i kraft 11. februar 2025 her i Norge og vil gjelde fra 18 m\u00e5neder etter dette. Forordningen videref\u00f8rer kravene i engangsplastdirektivet fra 20194 som blant annet kom med forbud mot en rekke engangsartikler i plast som suger\u00f8r og plastbestikk, samt krav til merking av produkter som inneholder plast, som for eksempel engangskopper og v\u00e5tservietter. Forordningen erstatter ogs\u00e5 emballasjedirektivet (94/62/EC). Forordningen legger til en rekke nye ambisi\u00f8se krav og vil blant annet bidra til mindre un\u00f8dvendig bruk av emballasje, mer ombruk og \u00f8kt materialgjenvinning, mindre emballasjeavfall og strenge krav til produsentene. Emballasjeforordningen inneholder ogs\u00e5 forbud om \u00e5 sette visse typer engangsemballasje i plast p\u00e5 markedet fra 1.januar 2030: \u2022 Det blir forbudt \u00e5 pakke plast rundt grupper av varer, som for eksempel 6-pakning med brus \u2022 Det blir forbudt \u00e5 pakke plast rundt sm\u00e5 frukt og gr\u00f8nt, f.eks. agurk og paprika 1 https://www.miljodirektoratet.no/ansvarsomrader/avfall/plast-i-havet/mikroplast/ 2 https://www.forskning.no/forurensning-hav-og-fiske-niva/hvor-farlig-er-egentlig-mikroplast/322061 3 https://www.miljodirektoratet.no/ansvarsomrader/internasjonalt/eu-regelverk/eu-regelverkliste/eu- regelverk/?id=32025R0040 4 https://www.miljodirektoratet.no/ansvarsomrader/kjemikalier/produktforskriften/plastdirektivet/ \u2022 Det blir forbudt \u00e5 servere mat i engangsemballasje inne p\u00e5 serveringssteder \u2022 Kafeer, restauranter o.l. som produserer og selger drikkevarer eller mat for direktekonsum m\u00e5 tilby forbrukere muligheten til \u00e5 bruke medbrakt gjenstand for mat- eller drikkeoppbevaring EU-regelverket gjelder ogs\u00e5 for Norge, og vil strammes inn i \u00e5rene fremover5. Norske kommuner har ellers f\u00e5 virkemidler til \u00e5 kreve reduksjon av engangsartikler i seg selv, annet enn \u00e5 stille krav til egen drift, stille krav som innkj\u00f8per eller stille krav til leietakere av kommunal eiendom. 1. Bystyret ber byr\u00e5det utrede hvilke plastreduserende tiltak som kan ha mest effekt for \u00e5 beskytte befolkningen mot farene fra mikroplast Vi vet i dag mye om kildene til utslipp av mikroplast. Anslag fra 2020 viser at det slippes ut omtrent 19 000 tonn mikroplast fra ulike prosesser p\u00e5 land i Norge hvert \u00e5r. Mye av dette ender opp i havet, hovedsakelig gjennom renseanlegg, overvann, elver og bekker. Utslippskilder av mikroplast Andel av norske Estimerte utslipp i fra land landbaserte utslipp tonn Dekkslitasje og veist\u00f8v 42 8 300 Gummigranulat 30 5 950 Slitasje, forvitring, vedlikehold 9 1 050 Syntetiske tekstiler 5 1 000 Avfallsh\u00e5ndtering 5 1 000 Fors\u00f8pling 5 800 Produkt tilsatt mikroplast 4 750 Plastpellets 1 150 Kilde: Milj\u00f8direktoratet/Mepeks I 2022 utarbeidet NORCE en rapport p\u00e5 bestilling fra Bergen kommune, som analyserte den urbane mikroplasten og kildene til mikroplast i Bergen.6 Funnene fra Bergen sammenfaller i stor grad med det man finner i nasjonale unders\u00f8kelser. De st\u00f8rste konsentrasjonene av mikroplast i analysepr\u00f8ve kom fra sandfang, kostemasser og slam. Det ble funnet h\u00f8yere konsentrasjoner av mikroplast i kostemasser fra sentrumsn\u00e6re omr\u00e5der enn i mer perifere omr\u00e5der. Det er ikke unaturlig at de h\u00f8yest konsentrasjoner masser fra kostemasser ol fordi disse samler opp st\u00f8v og avrenning fra andre steder. Det ble ogs\u00e5 m\u00e5lt mikroplastpartikler i svevest\u00f8v fra tre ulike lokasjoner i Bergen. Byr\u00e5det mener derfor at det ikke er n\u00f8dvendig med en ny utredning av plastreduserende tiltak for \u00e5 beskytte befolkningen fra eventuell helserisiko ved b\u00e5de mikro- og makroplast. Dette er det jobbet mye b\u00e5de lokalt, nasjonalt og internasjonalt slik at man vet mye om n\u00f8dvendige tiltak. Aktuelle tiltak for \u00e5 redusere utslipp av mikroplast kan v\u00e6re mange. Listen under er ikke utfyllende, men den tar for seg de mest aktuelle omr\u00e5dene og tiltakene som kan v\u00e6re aktuelle for Bergen kommune \u00e5 jobbe videre med. Kilde Tiltak Biltrafikk \u2022 Trafikkreduserende tiltak. Vann- og \u2022 \u00d8kt kostefrekvens p\u00e5 kommunale og avl\u00f8pssystemet fylkeskommunale veier for \u00e5 minimere avrenning fra vei til vann- og avl\u00f8pssystemet. 5 Restriksjon p\u00e5 tilsatt mikroplast - miljodirektoratet.no 6 NORCE-rapport-08-22.pdf \u2022 Informasjons- og holdningskampanjer for \u00e5 unng\u00e5 at folk kaster annet enn avf\u00f8ring i do. Kunstgressbaner \u2022 Teste ut alternativer til kunstgressbaner. \u2022 Legge inn avb\u00f8tende tiltak for \u00e5 hindre at mikroplast spres seg fra kunstgressbaner til omr\u00e5dene utenfor. Fallunderlag og \u2022 Kartlegginger gjort av Molden Arkitekter og gressarmering i NORCE gjennom prosjektet Urban plast mikroplast. \u2022 Teste ut alternativer og legge inn avb\u00f8tende tiltak for \u00e5 hindre at mikroplast spres seg. Maling fra bygg og \u2022 Krav og/eller informasjon til byggherrer om anlegg tiltak for \u00e5 minimere at malingsflass kommer p\u00e5 avveie ved ulike rehabiliteringer. Generell \u2022 Tilrettelegging i byrommet. plastfors\u00f8pling \u2022 Hyppigere kosting av byrommet. \u2022 Mindre bruk av engangsartikler av plast. \u2022 Sette krav til flergangsbruk. Tekstiler \u2022 Informasjonskampanjer rettet mot innkj\u00f8p, bruk og vask av tekstiler som inneholder polyester og andre plasttyper Hverdagsproduker \u2022 Informasjonskampanjer om \u00e5 bytte til produkter som ikke inneholder plast, f.eks. sminke, redskap til kj\u00f8kkenet, kl\u00e6r Et sentralt grep i kommunens milj\u00f8policy for anskaffelser er bruk av milj\u00f8merker. Milj\u00f8merker har gjerne strenge krav til kjemikalieinnhold i plastprodukter. Svanemerkede produkter skal for eksempel ikke inneholde stoffer p\u00e5 kandidatlisten, hormonforstyrrende stoffer, de fleste flammehemmere, bisfenoler, ftalater, alkylefenoler, bly, tinn, kadmium, krom VI og kvikks\u00f8lv (https://svanemerket.no/miljo/plast/tilsetningsstoffer-i-plast/), mens mikroplast er utelukket fra alle produkter til hud og h\u00e5r, samt h\u00e5ndoppvaskmidler og andre vaskemidler. (https://svanemerket.no/miljo/plast/mikroplast/) 2. Bystyret ber byr\u00e5det straks iverksette tiltak for \u00e5 avskaffe all bruk av engangsplast i kommunale kantiner Kommunen har i dag tre kantiner med aktive rammeavtaler, og bruk av engangsplast er sterkt begrenset gjennom tildelingskriteriene i kontrakter. Byr\u00e5det vil fortsette \u00e5 jobbe for at kommunale kantiner skal ha lavt forbruk av engangsplast og -emballasje, men det er viktig \u00e5 unng\u00e5 at tiltaket f\u00e5r negative konsekvenser som for eksempel \u00f8kt matsvinn7. For varekontrakter brukes et eget bilag om emballasje, som blant annet inneb\u00e6rer krav om \u00e5 unng\u00e5 un\u00f8dvendig emballering og at emballasjen ikke skal inneholde milj\u00f8gifter som er oppf\u00f8rt p\u00e5 Milj\u00f8direktoratets prioritetsliste eller EUs kandidatliste. Innkj\u00f8p konsern har gjennomf\u00f8rt en kontroll av engangsprodukter som kopper og suger\u00f8r p\u00e5 kommunens rammeavtaler. Det ble ikke avdekket produkter som inneholder PFAS. Inntil gode alternativer til engangsplast i kantiner kommer p\u00e5 plass vil det v\u00e6re n\u00f8dvendig \u00e5 bruke plast for \u00e5 unng\u00e5 matsvinn, ikke minst for maten som selges dagen derp\u00e5. Samtidig 7 Nofima: Det blir mindre matsvinn med riktig emballasje https://www.forskning.no/nofima-mat-partner/det- blir-mindre-matsvinn-med-riktig-emballasje/336432 \u00d8stfoldforskning: Matsvinn er eit st\u00f8rre problem enn plastavfall https://framtida.no/2018/04/04/matsvinn-er- eit-storre-problem-enn-plastavfall Matvett.no: Plastemballasje sikrer bedre holdbarhet p\u00e5 mange matvarer https://www.matvett.no/aktuelt/plastemballasje-sikrer-bedre-holdbarhet-pa-mange-matvarer Milj\u00f8fyrt\u00e5rn: Derfor kan det v\u00e6re mer milj\u00f8vennlig \u00e5 pakke frukt og gr\u00f8nt i plast https://www.miljofyrtarn.no/derfor-vaere-miljovennlig-a-pakke-frukt-gront-plast/ som vi reduserer bruken av plast, skal vi \u00f8ke kildesorteringen. Da m\u00e5 plasten v\u00e6re gjenvinnbar. For kantinene i R\u00e5dhuset og Autog\u00e5rden er det stilt krav, i et eget bilag om emballasje, om \u00e5 unng\u00e5 un\u00f8dvendig emballering og at emballasjen m\u00e5 v\u00e6re mulig \u00e5 gjenvinne. 3. Bystyret ber byr\u00e5det g\u00e5 i dialog med n\u00e6ringslivet, s\u00e6rlig innen n\u00e6ringsmiddelbransjen, med m\u00e5l om \u00e5 avskaffe all bruk av engangsplast Byr\u00e5det mener ikke det er realistisk \u00e5 kutte all bruk av engangsplast som brukes av n\u00e6ringslivet i Bergen, men med et godt samarbeid og god dialog vil man kunne f\u00e5 ned bruken av engangsplast. Bergen kommune har over tid samarbeidet med Bergen N\u00e6ringsr\u00e5d om plast. N\u00e6ringsr\u00e5det hadde egen plastkoordinator i flere \u00e5r, nettopp for \u00e5 redusere bruken av engangsplast og plast i byens n\u00e6ringsliv. I dag ivaretas temaet av r\u00e5dets b\u00e6rekraftsaftsansvarlig som blant annet koordinerer et nettverk om sirkul\u00e6r\u00f8konomi. Byr\u00e5det mener samarbeid med n\u00e6ringslivet er avgj\u00f8rende for \u00e5 finne gode l\u00f8sninger. Bymilj\u00f8etaten arrangerte h\u00f8sten 2024 et bransjeseminar for serveringsbransjen med fokus p\u00e5 fors\u00f8pling og bruk av engangsartikler. Seminaret var et samarbeid med Hold Norge Rent. Plast hadde et stort fokus i diskusjonene og innleggene, men diskusjonen dreiet seg ogs\u00e5 mye om \u00e5 finne l\u00f8sninger p\u00e5 engangsbruk i bransjen, blant annet i form av gjenbruksl\u00f8sninger. Engangsartikler brukes ofte veldig kort tid, genererer mye avfall, bruker store ressurser og bidrar til mye fors\u00f8pling. Endringer i regelverket fra EU vil ogs\u00e5 v\u00e6re med \u00e5 p\u00e5virke kommunens handlingsrom. Den nye emballasjeforordningen vil med all sannsynlighet gj\u00f8re engangsprodukter dyrere, og da spesielt de av plast mye dyrere. Dette kan f\u00f8re til mindre bruk av engangsplast og andre engangsartikler. Bergen kommune har ikke hjemmel til \u00e5 forby bruk av engangsplast generelt. For leietakere av kommunal grunn er det allerede et forbud i leiekontrakten mot bruk av enkelte engangsartikler av plast. Gjenbruksl\u00f8sninger innen take-away vil derfor ha mange muligheter, men ogs\u00e5 en del begrensinger som m\u00e5 utredes f\u00f8r eventuelle tiltak igangsettes. 4. Bystyret ber byr\u00e5det gjennomf\u00f8re en kartlegging i kommunale barnehager og skoler, med m\u00e5l om \u00e5 fjerne potensielle mikroplastkilder i barnas egne daglige omgivelser Byr\u00e5det mener at en kartlegging av kilder til mikroplast i barnehager ikke er n\u00f8dvendig. Vi vet allerede mye om kildene til mikroplast i barnehagene. Utfordringen er \u00e5 fjerne aktuelle kilder til mikroplast slik at sm\u00e5 barn blir mindre disponert n\u00e5r de er i barnehagen. De st\u00f8rste kildene til mikroplast i barnehager er: \u2022 Uteomr\u00e5der med fallunderlag og annet plastdekke \u2022 Leker \u2022 Inventar og gulv \u2022 Asjetter og kopper n\u00e5r disse er i plast N\u00e6rmere om uteomr\u00e5der med fallunderlag og annet plastdekke Etat for bygg og eiendom gjorde en grundig kartlegging av uteomr\u00e5dene p\u00e5 skoler og barnehager i 2019 sammen med Molden arkitekter. Hovedutfordringen for kommunen er at det i dag ikke eksisterer plastfrie fallunderlang som samtidig oppfyller forskriftskravene. Krav til dekke gis av lekeplassforskriften og byggteknisk forskrift. For \u00e5 bidra til at markedet kan tilby plastfrie alternativ gjennomf\u00f8rer Bergen kommune n\u00e5 et innovasjonsprosjekt for nye fallunderlag i samarbeid med Oslo kommune. Prosjektet har f\u00e5tt st\u00f8tte fra Norges forskningsr\u00e5d og gir konsortier st\u00f8tte til design- og konseptutvikling. Ulike prototyper er utviklet og i denne siste fasen som n\u00e5 starter testes to produkter med m\u00e5l om \u00e5 gj\u00f8re dem klare for markedet. Uttesting foreg\u00e5r i 2025 og skal ferdigstilles sommeren 2026. I perioden fram til det finnes plastfrie fallunderlag av en kvalitet som ogs\u00e5 tilfredsstiller de to forskriftene benyttes eksisterende produkter, men avb\u00f8tende tiltak er innf\u00f8rt: \u2022 Utstrekningen av plast- og gummidekker begrenses til sonene der gjeldende sikkerhets- og tilgjengelighetskrav gj\u00f8r materialbruken n\u00f8dvendig. \u2022 Soner der det nyttes fallunderlag av plast/gummi lokaliseres sentralt p\u00e5 anlegget for \u00e5 unng\u00e5 spredning av mikroplast. \u2022 Unng\u00e5 bruk av sand/ finkornet dekketype p\u00e5 tilst\u00f8tende arealer mot gummidekke. \u2022 Beskrive kantavslutninger p\u00e5 gummibelegget (alu-kant). Eksempler p\u00e5 disse tiltakene kan sees p\u00e5 lekeplassen Aktiv Tollbodkai p\u00e5 Nordnes. Etat for utbygging f\u00f8lger standardkravene til Innkj\u00f8p konsern ved bruk av fallunderlag, kunstgress og inventar. Det innarbeides i konkurransegrunnlag for entreprisekontrakter i markedet. Krav om \u00e5 unng\u00e5 stoffer p\u00e5 prioritetslisten og kandidatlisten er standard for anskaffelser av syntetisk fallunderlag og kunstgress, s\u00e5 vel som del av et generelt kjemikaliekrav som ogs\u00e5 omfatter PFAS. Ved rehabilitering av bygg skal utend\u00f8rs skraping/spyling utf\u00f8res under tildekking og malingrester skal samles opp. P\u00e5 bakgrunn av \u00abEFU Klima og milj\u00f8strategi\u00bb har Etat for utbygging utarbeidet mal for Milj\u00f8program og Milj\u00f8oppf\u00f8lgingsplan. Alle byggeprosjekter skal utarbeide milj\u00f8program der ambisjonene for det enkelte prosjekt settes, samt tilh\u00f8rende milj\u00f8oppf\u00f8lgingsplan. Fra mal for milj\u00f8oppf\u00f8lgingsplan siteres f\u00f8lgende relevante krav: N\u00e6rmere om leker Tidligere kontroller har inkludert laboratorietesting av kunstgress og leker, uten at det ble gjort urovekkende funn blant produkter p\u00e5 kommunens avtaler utover en puff som inneholdt brommerte flammehemmere. Det ble avdekket for h\u00f8ye verdier av blant annet ftalater i leker anskaffet utenfor rammeavtaler, og i etterkant har kommunen oppfordret barnehager til \u00e5 kvitte seg med eldre plastleker og ikke ta imot gamle plastleker, samt avslutte bruk av gammel elektronikk som leket\u00f8y. 5. Bystyret ber byr\u00e5det g\u00e5 i dialog med nasjonale myndigheter for \u00e5 innf\u00f8re en nasjonal kartlegging og streng regulering av un\u00f8dvendig bruk av engangsplast Man vet allerede mye om bruk og fors\u00f8pling av engangsplast gjennom nasjonale og internasjonale ryddeaksjoner og kartlegginger. Disse brukes i dag av EU og nasjonale myndigheter til \u00e5 stramme inn regelverket for bruk av spesielt engangsartikler av plast. Det synes derfor un\u00f8dvendig med en dialog med norske myndigheter for \u00e5 kartlegge bruken av engangsplast. Byr\u00e5det mener vi har tilstrekkelig kunnskap om dette. N\u00e5r det gjelder regulering av un\u00f8dvendig bruk av engangsplast mener byr\u00e5det at det heller ikke er n\u00f8dvendig \u00e5 g\u00e5 i dialog med norske myndigheter siden det allerede er store endringer p\u00e5 gang nasjonalt og internasjonalt. Bergen kommune har hjemmel til \u00e5 sette krav til leietakere av kommunal grunn, og det er allerede satt en del forbud mot bruk av engangsartikler i plast her. Christine B. Meyer - Byr\u00e5dsleder Christine Kahrs - Byr\u00e5d for byutvikling Dokumentet er godkjent elektronisk. "
}