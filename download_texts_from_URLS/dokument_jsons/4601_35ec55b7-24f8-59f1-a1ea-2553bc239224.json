{
  "dokument_id": "35ec55b7-24f8-59f1-a1ea-2553bc239224",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 26032025, Sak 7/25, Interpellasjon nr. 7 fra Eira Vilde Martinsen Garrido (SV) om startl\u00e5n/husbanken. Bergen bystyre 26.03.2025",
  "url": "https://bergen.kommune.no/politikere-utvalg/api/fil/bk360/12402672/Innstilling-vedtak-Interpellasjon-nr-7-fra-Eira-Vilde-Martinsen-Garrido-SV-om-startlan-husbanken-Bergen-bystyre-26-03-2025",
  "tekst": "Interpellasjon nr. 7 fra Eira Vilde Martinsen Garrido (SV) om startl\u00e5n/husbanken. Bergen bystyre 26.03.2025 Bergen bystyre behandlet saken i m\u00f8tet 26.03.2025 sak 7/25 og fattet f\u00f8lgende vedtak: Bystyret mener det er positivt at byr\u00e5det har revidert retningslinjene for startl\u00e5n, og ber byr\u00e5det jobbe for at ordningen er godt kjent. Bystyret ber byr\u00e5det om \u00e5 informere s\u00f8kere som tidligere har f\u00e5tt avslag om de nye retningslinjene og opplyse om muligheten til \u00e5 s\u00f8ke p\u00e5 nytt. Bergen bystyres behandling F\u00f8lgende representanter tok ordet: Eira Vilde Martinsen Garrido (SV), Per Harald Storli (FrP), Torstein Dahle (R), Elin Brandt \u00c5dlandsvik (INP), Per Erik G\u00e5skjenn (KrF). Forslag fremsatt i bystyret: Eira Vilde Martinsen Garrido (SV) fremsatte p\u00e5 vegne av SV og R f\u00f8lgende forslag i 2 punkt: 1. Bystyret ber byr\u00e5det sende et brev til alle dem som tidligere har f\u00e5tt avsl\u00e5tt sine s\u00f8knader om startl\u00e5n begrunnet med manglende betjeningsevne. Brevet m\u00e5 inneholde en redegj\u00f8relse for at kommunens retningslinjer har v\u00e6rt i strid med Husbankens retningslinjer, og at s\u00f8knader om startl\u00e5n derfor kan v\u00e6re avsl\u00e5tt p\u00e5 feilaktig grunnlag. Brevet m\u00e5 inneholde en beklagelse av dette, og mottakeren av brevet m\u00e5 oppfordres til \u00e5 s\u00f8ke p\u00e5 nytt dersom dette fortsatt er aktuelt for vedkommende. Brevet m\u00e5 inneholde en lettfattelig redegj\u00f8relse for hva som er endret i de nye retningslinjene, og mottakeren m\u00e5 oppfordres til \u00e5 ta kontakt med Boligkontoret for n\u00e6rmere veiledning hvis noe er uklart. 2. Bystyret ber byr\u00e5det midlertidig styrke kapasiteten ved Boligkontoret, slik at det er kapasitet til \u00e5 h\u00e5ndtere merarbeid i perioden med oppretting av gamle feil. Elin Brandt \u00c5dlandsvik (INP) fremsatte p\u00e5 vegne av H, FrP, BL, INP, Sp og PP f\u00f8lgende alternative forslag: Bystyret mener det er positivt at byr\u00e5det har revidert retningslinjene for startl\u00e5n, og ber byr\u00e5det jobbe for at ordningen er godt kjent. Bystyret ber byr\u00e5det om \u00e5 informere s\u00f8kere som tidligere har f\u00e5tt avslag om de nye retningslinjene og opplyse om muligheten til \u00e5 s\u00f8ke p\u00e5 nytt. Votering: Forslag punkt 1 og 2 fra SV, fremsatt av Eira Vilde Martinsen Garrido (SV) fikk 17 stemmer (SV, MDG, V, R), og var dermed falt. Alternativt forslag fra H, FrP, BL, INP, Sp og PP, fremsatt av Elin Brandt \u00c5dlandsvik (INP) ble vedtatt enstemmig. Byr\u00e5d Charlotte Spurkeland besvarte sp\u00f8rsm\u00e5let. "
}