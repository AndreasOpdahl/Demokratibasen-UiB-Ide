{
  "dokument_id": "f57d5ed7-7b5a-56a3-a249-b330bfe9ec4a",
  "doc_type": "case_attachment",
  "kommune": 4601,
  "tittel": "Fagnotat datert 06.11.2023",
  "url": "https://bergen.kommune.no/politikere-utvalg/api/fil/bk360/9338464/Fagnotat-datert-06-11-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/16208-10 (Arbeidssted) Saksbehandler: Daniel Holm\u00e5s Aalerud Dato: 06.11.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 208/207/0/0 Rollandslia 110. Klage p\u00e5 byr\u00e5dens vedtak. P\u00e5bygg m.m. Bygg B Nabo Kurt Ivar og Veronica Fosse v/ Brev datert 28.09.2023. Vestland Hvem klager? Fylkeskommune v/ Brev datert 11.10.2023, Statens Vegvesen v/ Brev datert 13.10.2023. P\u00e5bygg med ny femte etasje, tilbygg med trappe- og heishus, utomhusarbeider og ombygging i eksisterende bygg for tilkomst til Tiltaket trappehus. Byr\u00e5dens vedtak datert 22.09.2023 gir tillatelse til tiltaket samt Vedtaket dispensasjon fra reguleringsplanens \u00a7 2.10 og 6.1.6 vedr. maksimal parkeringsdekning og sanering av overflateparkering. Reguleringsplan PlanID 65870000 Rolland Boretttslag regulert til bolig, underjordisk garasjeanlegg og utomhusareal. Planstatus KPA2018 viser eiendommen som byfortettingssone og ytre fortettingssone. Klagene er uenig i kommunens vurdering av hvorvidt vilk\u00e5rene for \u00e5 Klagegrunner kunne dispensere i saken er oppfylt. Behov for ytterligere Nei. saksbehandling ved eventuell omgj\u00f8ring Oversendes uten innstilling. Anbefalt vedtak Med hilsen Plan- og bygningsetaten Tarje I. Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad om p\u00e5bygg, tilbygg, utomhusarbeider og ombygging ble avsl\u00e5tt ved vedtak datert 30.06.2023. Vedtaket er p\u00e5klaget ved brev datert 07.07.2023. Byr\u00e5den for klima- milj\u00f8 og byutvikling tok klagen til f\u00f8lge p\u00e5 vilk\u00e5r den 22.09.2023. Vedtaket er p\u00e5klaget ved brev datert 28.09.2023, 11.10.2023 og 13.10.2023. 1.2. Opplysninger av vesentlig betydning for behandling av klagen Merk at saken opprinnelig omfatter fire vedtak, ett for hvert bygg, og at byr\u00e5den f\u00f8lgelig har fattet fire vedtak om tillatelse i sakene1. Klagene som har innkommet retter seg mot dispensasjonene som er gitt i saken. De fire tiltakene er avhengig av samme dispensasjoner, fra Reguleringsplanens \u00a7 2.10 om at \u00abParkeringsdekning for bil innenfor planomr\u00e5det skal v\u00e6re maksimal 0,9 plasser per 100 m2 BRA bolig og inntil 159 parkeringsplasser totalt.\u00bb og \u00a7 6.1.1 om at \u00abF\u00f8r det gis ferdigattest skal eksisterende overflateparkering med unntak av f_SPP v\u00e6re sanert, omgjort og opparbeidet som del av f_GF3-4. F_SGG4 skal v\u00e6re opparbeidet frem til f_SKV4 i 3 meters bredde.\u00bb Sakene som oversendes for eiendommen m\u00e5 derfor sees i sammenheng. Ved f\u00f8rste gangs oversendelse av saken ved fagnotat datert 04.08.2023 forel\u00e5 f\u00f8lgende opplysninger: Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknader fra Gnr. 208, bnr. 222 og 349 (Barkaleitet Borettslag) og Gnr. 208, bnr. 358 (Veronica Elisabet og Knut Ivar Fosse). Merknader fra Barkaleitet borettslag g\u00e5r p\u00e5 tap av sol og dagslys i deler av borettslaget dersom naboeiendommen bebygges med en ekstra etasje. Merknader fra Fosse fremmer at vilk\u00e5rene for \u00e5 dispensere ikke er oppfylt i saken. Det vises s\u00e6rlig til at parkeringsdekningen for borettslaget er avklart i en nylig vedtatt plan og at en \u00f8kning i parkeringsdekningen vil stride med m\u00e5l om \u00e5 redusere biltrafikk. Ansvarlig s\u00f8ker har kommentert merknadene og fremmer at soltapet for Barkaleitet ikke vil v\u00e6re vesentlig. Det anf\u00f8res ogs\u00e5 at parkeringsdekningen som det legges opp til er i tr\u00e5d med planens intensjon. Plan- og Bygningsetaten har vurdert merknadene, vedr. tap av sol vises det til at tiltaket er i tr\u00e5d med regulert byggeh\u00f8yde, slik at dette forholdet er avklart i reguleringsplanen. Vedr. merknader fra Fosse har fagetaten rent overordnet kommet til samme konklusjon hva ang\u00e5r grunnlaget for \u00e5 innvilge dispensasjon i saken. Byarkitekten har gitt uttalelse datert 25.05.2023. Byarkitekten er negativ til valgt utforming av tiltaket da fasadel\u00f8sningen for p\u00e5bygg og tilbygg gir en uheldig brytning med eksisterende bebyggelse, en uheldig estetisk oppbygning av utearealene. Statens Vegvesen har gitt uttalelse datert 24.05.2023. Statens Vegvesen viser til at Bergen kommune har inng\u00e5tt en byvekstavtale med staten og Vestland Fylkeskommune, hvor byen har forpliktet seg til en restriktiv politikk hva ang\u00e5r etablering av nye parkeringsplasser. 1 Klagesaker KLAGE-2023/14716, KLAGE-2023/14921, KLAGE-2023/14923 og KLAGE-2023/14925 Saksnummer KLAGE-2023/16208 Side 2 av 4 Vegvesenet vurderer at dispensasjonen strider med nasjonale og regionale m\u00e5l om reduksjon i personbiltrafikken. Vestland Fylkeskommune har gitt uttalelse datert 23.05.2023. Vestland Fylkeskommune frar\u00e5der at det innvilges dispensasjon da tiltaket ligger til et omr\u00e5de med h\u00f8y trafikkgjennomstr\u00f8mning. Fylkeskommunen viser til byvekstavtalen og fremmer at kapasiteten i veinettet ved tiltaket alt er n\u00e6r utt\u00f8mt. Plan- og bygningsetatens planavdeling har gitt uttalelse datert 25.04.2023 da det dreier seg om dispensasjon fra en nylig vedtatt reguleringsplan. Planavdelingen viser til at dispensasjonss\u00f8knaden gjelder forhold som nylig er avklart i plan. 2. Om klagen Klagen fra nabo Knut og Veronica Fosse anf\u00f8rer at det ikke foreligger grunnlag for \u00e5 innvilge dispensasjon fra en plan av s\u00e5 ny dato i denne saken. Det anf\u00f8res at fordelene ved \u00e5 innvilge dispensasjonen ikke er st\u00f8rre enn ulempene. Det vises til at forholdet parkeringsdekning nylig er avklart gjennom planprosessen for eiendommen. Det vises til at eiendommen har kort avstand til kollektivtilbud, det fremmes at tiltakshaver ikke viser til relevante fordeler ved \u00e5 dispensere i sin s\u00f8knad. Det anf\u00f8res at vilk\u00e5rene som er stilt for dispensasjonen vil forringe kvaliteten p\u00e5 de gjenst\u00e5ende regulerte utomhusarealene og at trafikkavviklingen ved eiendommen har bedre kvalitet ved regulert l\u00f8sning. Det bes om at det vurderes ytterligere vilk\u00e5r dersom det innvilges dispensasjon, herunder etablering av overgangsfelt for \u00e5 avdempe ulemper knyttet til trafikkbelastningen ved eiendommen. Det fremmes ogs\u00e5 at det er lagt vekt p\u00e5 utenforliggende hensyn i byr\u00e5dens dispensasjonsvurdering, herunder helsepersonellkommisjonens rapport \u00abTid for handling\u00bb. Vestland Fylkeskommune har levert fire likelydende klager, en for hvert av vedtakene som er fattet den 22.09.2023. Fylkeskommunen viser til sin tidligere uttalelse i saken. Det fremmes at dispensasjonen i vesentlig grad vil tilsidesette hensynene bak bestemmelsene det dispenseres fra, samt at fordelene ved en dispensasjon ikke er tilstrekkelig framtredende. Det fremmes at bakdelen knyttet til trafikksikkerhet og framkommelighet er s\u00e5 store at det ikke er adgang til \u00e5 gi dispensasjoner som oms\u00f8kt. Statens Vegvesen fremmer at vilk\u00e5rene for \u00e5 dispensere ikke er oppfylt. Det vises s\u00e6rlig til at nullveksm\u00e5let tilsidesettes ved dispensasjoner som oms\u00f8kt. Det fremmes at byr\u00e5dens vedtak legger til grunn uriktige opplysninger for vurderingen av kollektivtrafikktilgang. Det vises til at forholdet parkering relativt nylig er undergitt en omfattende vurdering i planarbeidet for eiendommen og at det ikke skal v\u00e6re kurant \u00e5 dispensere fra s\u00e5 nye planer. 3. Vurdering av klagen Klagene som er levert sentrerer seg rundt hvorvidt vilk\u00e5rene for \u00e5 kunne dispensere er innfridd i saken. Forholdet har v\u00e6rt gjenstand for tidligere uttalelser og merknader i saken b\u00e5de fra de ber\u00f8rte h\u00f8ringspartene og fra naboene. Klagene fremmer ikke nye momenter til vurdering som ikke alt er vurdert i fagnotatene datert 04.08.2023. Det vises derfor til gjennomgangen av sakene som framg\u00e5r av fagnotatene. Saksnummer KLAGE-2023/16208 Side 3 av 4 4. Konklusjon Saken oversendes uten innstilling. Vedlegg: 1. Oversiktskart 2. Oversiktsfoto 3. Situasjonsplan 4. Byr\u00e5dens vedtak datert 22.09.2023 5. Klage fra nabo Knut og Victoria Fosse datert 28.09.2023 med presiseringer datert 19.10.2023. 6. Klager fra Vestland Fylkeskommune datert 11.10.2023 7. Klage fra Statens Vegvesen datert 13.10.2023 8. Vedtak datert 30.06.2023 9. Klage datert 07.07.2023 10. Fagnotat datert 04.08.2023 11. Dispensasjonss\u00f8knad 12. Uttale fra planavdelingen datert 25.04.2023 13. Uttale fra Byarkitekten datert 25.05.2023 14. Uttale fra Statens Vegvesen datert 24.05.2023 15. Uttale fra Vestland Fylkeskommune datert 23.05.2023 16. Tegninger Saksnummer KLAGE-2023/16208 Side 4 av 4 "
}