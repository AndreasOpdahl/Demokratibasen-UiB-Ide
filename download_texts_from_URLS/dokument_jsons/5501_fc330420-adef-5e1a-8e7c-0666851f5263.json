{
  "dokument_id": "fc330420-adef-5e1a-8e7c-0666851f5263",
  "doc_type": "case_attachment",
  "kommune": 5501,
  "tittel": "Vedr\u00f8rende varsel om midlertidig forbud p\u00e5 tiltak p\u00e5 omr\u00e5de H_O plan 1517",
  "url": "https://innsyn.tromso.kommune.no/application/getMoteDokument?dokid=2002021600",
  "tekst": "TROMS\u00d8 KOMMUNE BYUTVIKLING Postboks 6900 Stakkevollan 9299 TROMS\u00d8 Deres ref.: V\u00e5r ref.: Saksbehandler: Dato: PLAN-24/00772-4 24/11648-2 B\u00f8rre Christoffersen / 24.06.2024 bch@tromso.havn.no Vedr\u00f8rende varsel om midlertidig forbud p\u00e5 tiltak p\u00e5 omr\u00e5de H/O plan 1517, Prostneset Havnas overordnede syn p\u00e5 byggeforbudet I redegj\u00f8relsen fra Byutviklingssjefen kommer det frem at Troms\u00f8 Kommune varsler midlertidig forbud om tiltak p\u00e5 omr\u00e5de H/0 i plan 1517 Prostneset (hotelltomta). Eiendommen eies og forvaltes av Troms\u00f8 Havn, og inng\u00e5r i en helhetlig plan for utvikling av Prostneset havne- og sentrumsomr\u00e5de. Troms\u00f8 Havn har de siste \u00e5rene arbeidet med \u00e5 realisere siste byggetrinn p\u00e5 Prostneset slik det er beskrevet i reguleringsplanen. Vi har ikke registrert noen signaler fra kommunen at eksisterende plan ikke er hensiktsmessig eller utdatert. Tvert om ble det presisert i h\u00f8ringsutkastet til sentrumsplanen fra 2022 at Prostnesetplanen skulle gjelde foran sentrumsplan ved motstrid. Havna har s\u00e5 langt har investert n\u00e6rmere 3/4 milliard kroner p\u00e5 Prostneset, og det er at st\u00f8rste viktighet at disse investeringene er gjort innenfor forutsigbare rammer. Begrunnelsen for byggeforbudet fremst\u00e5r som uklart, men det er indikert at det er \u00f8nskelig \u00e5 benytte hotelltomta som pauseplass til busser av trafikale hensyn. Ettersom det allerede er etablert en bussterminal p\u00e5 Prostneset som har ledig kapasitet fremst\u00e5r dette som en lite hensiktsmessig l\u00f8sning. Videre bygger beslutningen p\u00e5 flere feil og un\u00f8yaktigheter. Vi registrerer byggeforbud i tillegg vil gi flere utilsiktede og negative konsekvenser b\u00e5de for Troms\u00f8 Havn og Troms\u00f8 kommune. I \u00f8konomi utgj\u00f8r dette bel\u00f8p i st\u00f8rrelsesorden flere 10-talls millioner. Vi \u00f8nsker \u00e5 belyse disse forholdene f\u00f8r endelig vedtak fattes. Troms\u00f8 Havn som part i saken Troms\u00f8 Havn KF er Troms\u00f8 kommunes havnefaglige organ og skal tilrettelegge for sikker, b\u00e6rekraftig og konkurransedyktig sj\u00f8transport samt ut\u00f8ve den myndighet og de forvaltningsoppgaver som er tillagt kommunen etter havne- og farvannsloven. Troms\u00f8 Havn skal sikre en fremtidsrettet og effektiv Bes\u00f8ksadresse: Terminalgata 44, 9010 Troms\u00f8 E-post: adm@tromso.havn.no tromso.havn.no Postadresse: Terminalgata 44, 9010 Troms\u00f8 Org.nr.: Foretaksregisteret NO 971 035 714 MVA Telefon: 77 66 18 50 Side 2 av 4 havnedrift og tilrettelegge for maritim n\u00e6rings- og eiendomsutvikling. Selskapet kan delta p\u00e5 eiersiden i og samarbeide med andre virksomheter n\u00e5r dette tjener selskapets form\u00e5l. Troms\u00f8 Havn skal aktivt bidra til det maritime gr\u00f8nne skiftet i nord. Dette kommer frem i vedtektene til Troms\u00f8 Havn som ble vedtatt i kommunestyret 01.09.21. Bakgrunn for Prostnesetplanene Planprosessen for Kaiutvidelsene (plan 1718 vedtatt 2009) og Prostnesetplanen (plan 1517 vedtatt 2011/13) var krevende og tok 10 \u00e5r. Troms\u00f8 Havn var forslagstiller for begge planene. Form\u00e5let med planene var \u00e5 rydde opp havnebassengene for forurensede bunnsedimenter, utvide og modernisere eksisterende kaianlegg, realisere en ny og moderne havneterminal, oppgradere Prostneset til \u00e5 bli et attraktivt sentrumsomr\u00e5de, samt etablere et ryddig trafikkm\u00f8nster og nye publikumsvennlige omr\u00e5der i form av park og torgareal. Basert p\u00e5 disse planene har Troms\u00f8 Havn uten \u00e5 belaste ordin\u00e6re kommunale budsjetter investert ca. 3/4 milliarder kroner i Prostneset havne- sentrumsomr\u00e5de. Byggearbeidene har skjedd i flere byggetrinn. Gjenst\u00e5ende arbeid og planer I \u00e5r ferdigstilles det et moderne landstr\u00f8msanlegg p\u00e5 kai 8, noe som er et viktig tiltak for \u00e5 redusere klimautslippene fra sj\u00f8farten i Troms\u00f8 Kommune. Troms\u00f8 kommune planlegger \u00e5 ferdigstille Prostneset Park i 2025. Det blir et l\u00f8ft for omr\u00e5det. Hotellplanene utgj\u00f8r siste byggetrinn, og omfatter \u00abtrafikkomr\u00e5det\u00bb nord for Havneterminalen. Foruten havnehotellet skal trafikksituasjonen tydeliggj\u00f8res for busser, tjenestebiler og g\u00e5ende. Spesielt m\u00e5 hensynet til passasjeflyt til og fra cruiseanl\u00f8p hensyntas. Tiltakene inneb\u00e6rer ogs\u00e5 at den offentlige overflateparkeringen i omr\u00e5det skal fjernes, noe som vil redusere antall private kj\u00f8ret\u00f8y i omr\u00e5det og p\u00e5virke trafikksituasjonen positivt. Presisering av fakta som grunnlag for riktig beslutning Snuhavnanl\u00f8p for Cruise Det kommer frem i redegj\u00f8relsen at Troms\u00f8 ikke er en snuhavn for Cruise. Dette er ikke riktig. Det gjennomf\u00f8res snuhavnanl\u00f8p b\u00e5de i Sentrum og Breivika. \u00c5 legge til rette for snuhavnanl\u00f8p med tilh\u00f8rende infrastruktur er en del havnas cruisestrategi som er vedtatt av havnestyret. Det er dokumentert at dette er gir verdiskapning for byens reiselivsbedrifter og \u00f8vrig n\u00e6ringsliv. Etablering av havnehotellet er et viktig tiltak for tilgjengeliggj\u00f8re infrastruktur som kan benyttes ved snuanl\u00f8p, for eksempel at hotellet kan benyttes til innsjekking, utsjekking, bevertning og bagasjeh\u00e5ndtering. Teknisk infrastruktur Det ble problematisert at eiendommen skulle kunne benyttes kompleks teknisk infrastruktur. Det er uklart hva som er de reelle problemstillingene knyttet til dette. Fra havnas st\u00e5sted er reguleringsplanen form\u00e5lstjenlig p\u00e5 dette punktet. Til orientering er deler av denne tekniske infrastrukturen lagt til Side 3 av 4 havneterminalen fordi det er mest hensiktsmessig. Trafikkforholdene Fra Troms\u00f8 Havn sin side er det \u00f8nskelig \u00e5 ferdigstille Prostneset sentrumsomr\u00e5de i henhold til intensjonen i gjeldene reguleringsplan. Dette inneb\u00e6rer \u00e5 feste ut hotelltomten slik at denne kan utvikles og skape inntekter til havna. Videre \u00f8nsker vi \u00e5 fjerne offentlig overflateparkering, tilrettelegge for den kommende havnepromenaden, etablere tydelig og tryggere trafikkm\u00f8nster. Havnas oppfatning er at eventuelle pauseareal for bussene ikke b\u00f8r etableres i Troms\u00f8 Sentrum. Troms\u00f8 Kommune eier og drifter i dag bussterminalen. Denne har ledig kapasitet, samtidig som det er et stort behov for \u00e5 f\u00e5 byens charterbusstrafikk inn i ryddige former. Det er avtalt at Troms\u00f8 Havn skal leie og drifte bussterminalen p\u00e5 vegne av Troms\u00f8 Kommune. Troms\u00f8 Havn har i \u00e5r hatt flere samhandlingsm\u00f8ter med de st\u00f8rste charterbussakt\u00f8rene, og fra sesongen 24/25 skal Havneterminalen v\u00e6re et felles pickup-point for reiselivsbussene. Vi har ogs\u00e5 hatt samhandlingsm\u00f8ter med fylkestrafikk for \u00e5 sikre at en utvidet bruk av bussterminalen ogs\u00e5 er koordinert opp mot distrikt- og regionbussene. Troms\u00f8 kommune har v\u00e6rt og er invitert til \u00e5 delta i dette arbeidet, men har s\u00e5 langt ikke \u00f8nsket det. F\u00f8lgende av et byggeforbud. Vilk\u00e5r for utbyggingsavtale er ikke lenger gyldig Planforutsetningene for 1517 la til grunn at kommersielle areal skulle bidra til \u00e5 finansiere offentlige infrastruktur som parker, torg og fellesareal. Dette prinsippet skulle bidra til en \u00f8konomisk b\u00e6rekraftig drift av Prostneset havne- og sentrumsomr\u00e5de. Troms\u00f8 Havn og Troms\u00f8 kommune inngikk 27.01.17 en utbyggingsavtale for finansiering offentlig infrastruktur. Et byggeforbud inneb\u00e6rer i praksis et brudd p\u00e5 denne avtalen. De \u00f8konomiske konsekvensene ved \u00e5 bryte avtalen m\u00e5 vi komme tilbake til, men det er \u00e5penbart at kommunen selv i st\u00f8rre grad m\u00e5 forest\u00e5 finansiering og utbygging av parker, veger og torg i omr\u00e5det. Havne\u00f8konomien forringes Byggeforbudet inneb\u00e6rer havna vil miste festeinntekter fra hotelltomten. Videre vil v\u00e5re selskaper som er involvert p\u00e5 byggherresiden av hotellet g\u00e5 glipp av god forretningsmulighet. Dette er inntekter som er viktig for \u00e5 sikre at Troms\u00f8 Havn ogs\u00e5 fremover skal ha en ryddig og b\u00e6rekraftig \u00f8konomi. Havna st\u00e5r overfor betydelige investeringer i renovering og modernisering av v\u00e5re sentrumskaier. Det er sv\u00e6rt uheldig om havna kommer i en situasjon at kaianlegg m\u00e5 stenges pga. svekket \u00f8konomi som igjen f\u00f8rer til manglende vedlikehold. Positive \u00f8konomiske ringvirkninger uteblir En ferdigstilling av Prostnesetplanen slik intensjonen var vil gi i positive ringvirkninger for byen. Hotell med mulighet for snuhavnfasiliteter for cruise vil \u00f8ke attraktiviteten for Troms\u00f8 som destinasjon, og gi positive ringvirkninger for reiseliv og annet n\u00e6ringsliv. Side 4 av 4 En m\u00e5lrettet og styrt trafikkregulering av charterbusser inn i bussterminalen vil styrke \u00f8konomien til havneterminalen. Blir byggeforbudet vedtatt og det etableres en gratis oppstillingsplass for charterbussene rett utenfor havneterminalen vil dette v\u00e6re meget uheldig for denne l\u00f8sningen som det har v\u00e6rt jobbet lenge med. Utviklingen av Prostneset utsettes p\u00e5 ubestemt tid Arbeidet med \u00e5 regulere Prostneset var en tidskrevende prosess. Det gikk ca. 10 \u00e5r f\u00f8r man fikk vedtak i saken. Vi registrerer at arbeidet med den kommende sentrumsplanen trekker ut i tid, og det er stor usikkerhet n\u00e5r den kommer til politisk behandling. Vi er ogs\u00e5 kjent med at kommunens kapasitet til \u00e5 utf\u00f8re og behandle reguleringsplaner er begrenset for tiden. Havnas insentiv for selv \u00e5 forest\u00e5 ny reguleringsplan er basert p\u00e5 at det foreligger et kommersielt potensial. N\u00e5r kan en risikere at arbeidet med \u00e5 oppgradere denne delen av Prostneset vil utsettes p\u00e5 ubestemt tid. Forholdet til Havne- og farvannsloven \u00c5 omdanne havneareal til offentlig infrastrukturform\u00e5l m\u00e5 selvsagt vurderes n\u00e6rmere ift. lovverket. Eiendommen tilh\u00f8rer havna, og inng\u00e5r i det som tidligere ble definert som havnekapital. Dersom dette omr\u00e5det skal eksproprieres av Troms\u00f8 kommune, m\u00e5 det f\u00f8lge med et oppgj\u00f8r basert p\u00e5 takst. Dersom det blir bestemt at arealet skal benyttes til et form\u00e5l som ikke er forenlig samfunnsnyttig havneutvikling er det naturlig at havna g\u00e5r i dialog med Kystverket for veiledning om hvordan dette m\u00e5 h\u00e5ndteres ift. lovverket. Avslutning Troms\u00f8 Havn har i dette brevet redegjort for at midlertidig forbud om tiltak p\u00e5 omr\u00e5de H/0 i plan 1517 Prostneset vil gi en rekke negative konsekvenser for b\u00e5de for kommunen og havna. Troms\u00f8 Havn vil sterkt frar\u00e5de at dette vedtaket gj\u00f8res gjeldende. Vi ber om at det blir berammet et m\u00f8te der vi f\u00e5r anledning til \u00e5 utdype v\u00e5re merknader i saken. Med vennlig hilsen J\u00f8rn-Even Hanssen B\u00f8rre Christoffersen Havnedirekt\u00f8r Direkt\u00f8r Havneutvikling Troms\u00f8 Havn KF Dokumentet er elektronisk godkjent. "
}