{
  "dokument_id": "235d49f0-7cd4-509a-97f2-22ba3bd668c3",
  "doc_type": "meeting_minutes",
  "kommune": 5501,
  "tittel": "Protokoll Oppvekst- og utdanningsutvalget 28.02.2025",
  "url": "https://innsyn.tromso.kommune.no/application/getMoteDokument?dokid=2002002866",
  "tekst": " M\u00f8teprotokoll Oppvekst- og utdanningsutvalget Dato: 28.02.2025 kl. 12:00 - 15:15 Sted: Formannskapssalen Til stede: P\u00e5l Julius Skogholt (SV) Anni Skogman (FrP) Fartun Hussein (Ap) Brage Larsen Sollund (Ap) Inge Tak\u00f8y (Ap) Sara Ellen Gaup (SV) Ole Andreas Myhrer Smith (R\u00f8dt) Tormod Ingebrigtsen (H) Ann Sissel Enoksen (ByLa) Tonje Schj\u00f8lberg (NBT) Nikolai Skogan (KrF) M\u00f8tende varamedlemmer: Forfall Fra administrasjonen: Kari Henriksen Sekret\u00e6r: \u00d8rjan Myrvoll Saksliste Godkjenning av innkalling og saksliste Godkjenning av protokoll Sp\u00f8rsm\u00e5l \u2022 Brage Larsen Sollund: Sp\u00f8rsm\u00e5l om Teams-chat i skolene \u2022 Fartun Hussein: Kapasitet Skittenelv skole 1 Orientering \u2022 Orientering om ny barnehage- og skolestruktur Saker til behandling 24/21555- Aktive og selvstendige \u2014 sammen. Helhetlig plan for 9/25 7 11 helse, velferd og omsorg i Troms\u00f8 kommune Handlingsplan for uterom ved kommunale barnehager 10/25 25/01513-1 9 2025- 2029 Evaluering av seks\u00e5rsreformen- en kartlegging om lek 11/25 24/17236-1 10 skolehverdagen p\u00e5 f\u00f8rstetrinn. Avvikling av IT-tjenester fra Troms\u00f8 kommune til 12/25 25/01122-1 12 Troms\u00f8 International School Onsdagstid - Tid til pedagogisk utviklingsarbeid for 13/25 25/02065-1 13 pedagogisk personale i Troms\u00f8skolen Programbeskrivelse for omr\u00e5desatsingen i Kroken 2024- 14/25 25/00792-1 14 2028 2 Godkjenning av innkalling og saksliste Innkalling og saksliste ble godkjent med disse endringene. Godkjenning av protokoll Protokollen ble godkjent. 3 Sp\u00f8rsm\u00e5l Brage Larsen Sollund (Ap) om Teams-chat i skolene: Forrige uke var jeg p\u00e5 foreldrem\u00f8te hvor det ble reist en problemstilling rundt Teams og chatfunksjonen den innehar i forbindelse med en st\u00f8rre sak om nettmobbing, gruppechatter og digitale samtaler. Sp\u00f8rsm\u00e5let handler bare om Teams. Utfordringen som ble skissert er at elevene har tilgang til en egen Teams-chat og i praksis kan n\u00e5 alle elevene ved skolen, men ogs\u00e5 elever (og muligens voksne?) som har en Troms\u00f8 kommune konto. Dette er en kanal som er umulig \u00e5 kontrollere for foreldre og holde en oversikt over hva som skrives i. Det ble ogs\u00e5 nevnt noen uheldige episoder der inne med ganske store gruppechatter. Sp\u00f8rsm\u00e5let er: - Stemmer dette? Hvis ja, hvor mange kan de n\u00e5 i en slik chat? - Er det noen pedagogisk begrunnelse for dette? - Hvilket ansvar har skolen for \u00e5 f\u00f8lge opp dette? - Kan vi skru det av? Det er sikkert flere relevante sp\u00f8rsm\u00e5l s\u00e5 redegj\u00f8r gjerne litt rundt dette. Skriftlig svar fra administrasjonen ved Kari Henriksen, direkt\u00f8r, avdeling for oppvekst, utdanning og kultur: Stemmer dette? Hvis ja, hvor mange kan de n\u00e5 i en slik chat? Ja, det stemmer. Elevene kan n\u00e5 andre elever, men ikke ansatte, med en Troms\u00f8 kommune- konto. Antallet personer de kan n\u00e5 kan potensielt inkludere mange personer. Det ligger et filter p\u00e5 hvem man kan s\u00f8ke opp i Teams slik at elevbrukere ser bare andre elevbrukere, og ansatte kan bare s\u00f8ke opp andre ansatte i chatfunksjonen. Er det noen pedagogisk begrunnelse for dette? Teams er et verkt\u00f8y som brukes for \u00e5 fremme samarbeid og kommunikasjon mellom elever og l\u00e6rere. Det er ment \u00e5 st\u00f8tte l\u00e6ringsprosesser og gi elevene mulighet til \u00e5 samarbeide digitalt. Imidlertid er det viktig at bruken av Teams skjer under tilsyn og med klare retningslinjer for \u00e5 unng\u00e5 misbruk. Chatfunksjonen i Teams kan ligne p\u00e5 et sosialt medium, og flere skoler vurderer det slik at det er en mulighet for \u00e5 gi elever trening i et sosialt medium som den voksne i klassen kjenner til og vet hvordan fungerer, selv om den voksne ikke har innsyn i det som skrives og deles. Hvilket ansvar har skolen for \u00e5 f\u00f8lge opp dette? Skolen har et ansvar for \u00e5 sikre at digitale verkt\u00f8y brukes p\u00e5 en trygg og ansvarlig m\u00e5te. Dette inkluderer \u00e5 overv\u00e5ke bruken av Teams og \u00e5 sette klare retningslinjer for hvordan verkt\u00f8yet skal brukes. Skolen b\u00f8r ogs\u00e5 ha rutiner for \u00e5 h\u00e5ndtere uheldige episoder og nettmobbing. Teams-chat kan sees p\u00e5 som et sosialt medium, og anbefalt aldersgrense p\u00e5 de fleste slike er 13 \u00e5r, noe som taler for at barneskoler generelt b\u00f8r sterkt vurdere \u00e5 stenge Teams-chat for sine elever. Ungdomsskoler b\u00f8r vurdere egen praksis og risikovurdere de ulike forhold ved \u00e5 stenge eller fortsatt holde \u00e5pent. Skolen m\u00e5 ha et bevisst forhold til Teams-chat og b\u00f8r vurdere og planlegge hvordan de skal arbeide med denne digitale kommunikasjonskanalen 4 for at bruken skal v\u00e6re trygg for elevene. Bruk av Teams-chat fordrer at skolen har gode rutiner og god dialog med elevene om hva som foreg\u00e5r p\u00e5 denne arenaen. Kan vi skru det av? Ja, det er mulig \u00e5 deaktivere chat-funksjonen i Teams for elevene. Vi har anbefalt alle barneskolene \u00e5 gj\u00f8re dette for \u00e5 redusere risikoen for u\u00f8nsket kommunikasjon og deling av innhold. Skolen kan henvende seg til v\u00e5re pedagogiske IKT-r\u00e5dgivere for \u00e5 f\u00e5 hjelp til \u00e5 deaktivere chat-funksjonen. N\u00e5r en skole har stengt for chat i Teams, er ikke chattefunksjonen tilgjengelig i programmet for elevene som tilh\u00f8rer skolen. IT har utredet alternativer for hvordan det teknisk kan stenges for tjenesten Teams-chat for elever. Man kan stenge for alle elever i kommunen eller stenge p\u00e5 skoleniv\u00e5. Man kan i teorien ogs\u00e5 stenge p\u00e5 klasseniv\u00e5, men denne siste muligheten vil kreve sv\u00e6rt mange manuelle operasjoner og vil ikke fremmes som en mulighet. For 1.-10. skoler vil de f\u00e5 mulighet for \u00e5 ha en ordning der de velger \u00e5 stenge for barneskoleelevene, men holde \u00e5pent for ungdomsskoleelevene hvis skolen vurderer dette som best for sin organisasjon. Det finnes per i dag l\u00f8sninger for \u00e5 ha chat med tilsyn, men denne muligheten er per dags dato ikke ferdig utredet, da vi mangler tekniske l\u00f8sninger rundt synkronisering av skoledata til Azure. Dette vil derfor ikke fremmes som en mulighet i denne omgang. Det er viktig at vi som voksne har tilsyn og kan veilede barna i riktig bruk av digitale verkt\u00f8y. Spesielt n\u00e5r barna har tilgang til enheter med \u00e5pent internett, er det avgj\u00f8rende at vi er til stede og veileder dem i riktig bruk. Dette er et ansvar som skolen har sammen med foreldrene til barnet. Fartun Hussein om kapasitet ved Skittenelv skole: P\u00e5 side 90 i kunnskapsgrunnlaget for ny barnehage og skolestruktur st\u00e5r det at Skittenelv skole har en kapasitet p\u00e5 90 elever. Jeg lurer p\u00e5 hvordan administrasjonen har kommet frem til dette tallet. Er det da hensyntatt at skolen ved ca. 60 elever vil ha store arealutfordringer og mangler et klasserom? Dette vet jeg skoleeier ble varslet om allerede i 2022. Takk for b\u00e5de muntlig og skriftlig svar. Sp\u00f8rsm\u00e5let ble besvart muntlig i m\u00f8tet. Muntlige sp\u00f8rsm\u00e5l: Inge Tak\u00f8y (Ap) og Ann Sissel Enoksen (ByLa) stilte muntlige sp\u00f8rsm\u00e5l i m\u00f8tet. 5 Orientering Orientering om administrasjonens forslag til ny barnehage- og skolestruktur i Troms\u00f8 kommune. Arne Christian Vangdal, leder, virksomhetsstyring og kvalitetssikring, orienterte om administrasjonens forslag til ny barnehage- og skolestruktur. 6 Saker til behandling 9/25 Aktive og selvstendige \u2014 sammen. Helhetlig plan for helse, velferd og omsorg i Troms\u00f8 kommune Behandlet av M\u00f8tedato Saknr 1 Mangfolds- og integreringsutvalget 19.02.2025 6/25 10 Kommunestyret 12.03.2025 13/25 2 Eldrer\u00e5det 20.02.2025 6/25 3 Likestillingsutvalget 20.02.2025 7/25 4 Hasteutvalg for fellesskap og sosial utjevning 20.02.2025 1/25 5 Kommunalt r\u00e5d for mennesker med nedsatt 21.02.2025 9/25 funksjonsevne 6 Ungdomsr\u00e5det 25.02.2025 7 Milj\u00f8-, idrett-, kultur- og 25.02.2025 20/25 samfunnsutviklingsutvalget 8 Helse- og velferdsutvalget 26.02.2025 6/25 9 Oppvekst- og utdanningsutvalget 28.02.2025 9/25 Innstillende vedtak 1. Helhetlig plan for helse, velferd og omsorg i Troms\u00f8 kommune, Aktive og selvstendige \u2013 sammen, vedtas. Planen best\u00e5r av et kunnskapsgrunnlag og et plandokument med seks strategier. 2. Aktive og selvstendige \u2013 sammen skal v\u00e6re f\u00f8rende for beslutninger om innhold og utforming av tjenestene innenfor alle de tjenesteomr\u00e5dene som er relevante for planen, og for prioritering av tilgjengelige ressurser, riktig og langsiktig. 3. Kommunedirekt\u00f8ren f\u00f8lger opp strategiene gjennom prosjekter, fagplaner, satsinger og tiltak, som utarbeides i etterkant av politisk behandling av plandokumentet. M\u00f8tebehandling i Oppvekst- og utdanningsutvalget 28.02.2025: M\u00f8tebehandling Brage Larsen Sollund (Ap) fremmet habilitetsvurdering p\u00e5 vegne av seg selv: Som regionleder i Kreftforeningen ber jeg om at min habilitet vurderes i denne saken. Vi er en bruker- og interesseorganisasjon som har som m\u00e5l at kreftpasienter og deres p\u00e5r\u00f8rende skal ha det best mulig. Vi har ogs\u00e5 interesser innen helsefrivillighet, som vi \u00f8nsker \u00e5 \u00f8ke og bidra mer inn i. Videre har jeg, som regionleder, bidratt inn p\u00e5 workshop til denne planen p\u00e5 et tidligere tidspunkt. Sollund ble funnet innhabil med 6 stemmer (FrP, NBT, ByLa, H, Ap (Hussein) og R\u00f8dt) mot 3 (SV, Ap (Tak\u00f8y) og KrF) og fratr\u00e5dte behandlingen av saken. 7 Anni Skogman (FrP) fremmet alternativforslaget \u00abTil orientering\u00bb: Oppvekst og utdanningsutvalget tar saken til orientering Sara Ellen Gaup (SV) fremmet tilleggsforslaget \u00abForslag til bruk av frivillige i omsorgs- og velferdstjenester\u00bb: Det foresl\u00e5s med bakgrunn av \u00e5 skape mer fleksible og inkluderende tjenester gjennom samarbeid mellom offentlig sektor, frivillige og brukere f\u00f8lgende forslag: 1. Det skal v\u00e6re tilgang p\u00e5 frivillige. Forekomsten av frivillig arbeid i omsorgstjenester i Norge i dag, er lav. Potensialet fra frivilligheten er stor, men i realiteten er rekruttering av frivillige en utfordring. 2. God kommunikasjon og tydelige rolleavklaringer m\u00e5 legge f\u00f8ringene hvis kommunen skal benytte seg mer av frivillighet. Kommunen har ogs\u00e5 et ansvar for \u00e5 s\u00f8rge for at den frivillige opplever seg trygg og inkludert i omsorgsarbeidet. Det skal v\u00e6re tydelig for den frivillige hva den frivillige kan og ikke kan gj\u00f8re. Kommunen m\u00e5 gi en tydelig rolleforventning og oppgavefordeling til de frivillige f\u00f8r de m\u00f8ter brukerne. Ansatte som skal samarbeide med de frivillige, skal v\u00e6re forberedt p\u00e5 det i forkant. 3. Kommunen skal utarbeide tydelige retningslinjer for informasjonsdeling mellom ansatte og den frivillige. Studie viser at frivillige i hjemmebasert eldreomsorg, f\u00f8ler seg d\u00e5rlig forberedt for m\u00f8te med brukere fordi de f\u00e5r lite eller ingen informasjon om brukerens tilstand. Ansatte som skal samarbeide med de frivillige m\u00e5 ha klare retningslinjer for hva som omfattes av taushetsplikt, og hvilken informasjon som kan deles med frivillige uten \u00e5 bryte taushetsplikten. 4. Kommunen skal tilby n\u00f8dvendig oppl\u00e6ring til frivillige, som f.eks. i rollen som frivillig, sykdomsforst\u00e5else og aldring. Votering \u2022 Voteringspunkt: Innstilling mot alternativforslag Utvalgslederens dobbelstemme avgjorde. Innstillingen ble vedtatt med fem 5 stemmer for (Ap (2), SV (2) og R\u00f8dt) mot 5 stemmer for alternativforslaget (FrP, H, ByLa, NBT, KrF) som dermed falt. \u2022 Voteringspunkt: Tilleggsforslag Tillegsforslaget ble vedtatt med 7 stemmer for (Ap, ByLa, KrF, R\u00f8dt, SV) og 3 stemmer mot (FrP, H, NBT). Oppvekst- og utdanningsutvalgets vedtak 1. Helhetlig plan for helse, velferd og omsorg i Troms\u00f8 kommune, Aktive og selvstendige \u2013 sammen, vedtas. Planen best\u00e5r av et kunnskapsgrunnlag og et plandokument med seks strategier. 2. Aktive og selvstendige \u2013 sammen skal v\u00e6re f\u00f8rende for beslutninger om innhold og utforming av tjenestene innenfor alle de tjenesteomr\u00e5dene som er relevante for planen, og for prioritering av tilgjengelige ressurser, riktig og langsiktig. 8 3. Kommunedirekt\u00f8ren f\u00f8lger opp strategiene gjennom prosjekter, fagplaner, satsinger og tiltak, som utarbeides i etterkant av politisk behandling av plandokumentet. Det foresl\u00e5s med bakgrunn av \u00e5 skape mer fleksible og inkluderende tjenester gjennom samarbeid mellom offentlig sektor, frivillige og brukere f\u00f8lgende forslag: 1. Det skal v\u00e6re tilgang p\u00e5 frivillige. Forekomsten av frivillig arbeid i omsorgstjenester i Norge i dag, er lav. Potensialet fra frivilligheten er stor, men i realiteten er rekruttering av frivillige en utfordring. 2. God kommunikasjon og tydelige rolleavklaringer m\u00e5 legge f\u00f8ringene hvis kommunen skal benytte seg mer av frivillighet. Kommunen har ogs\u00e5 et ansvar for \u00e5 s\u00f8rge for at den frivillige opplever seg trygg og inkludert i omsorgsarbeidet. Det skal v\u00e6re tydelig for den frivillige hva den frivillige kan og ikke kan gj\u00f8re. Kommunen m\u00e5 gi en tydelig rolleforventning og oppgavefordeling til de frivillige f\u00f8r de m\u00f8ter brukerne. Ansatte som skal samarbeide med de frivillige, skal v\u00e6re forberedt p\u00e5 det i forkant. 3. Kommunen skal utarbeide tydelige retningslinjer for informasjonsdeling mellom ansatte og den frivillige. Studie viser at frivillige i hjemmebasert eldreomsorg, f\u00f8ler seg d\u00e5rlig forberedt for m\u00f8te med brukere fordi de f\u00e5r lite eller ingen informasjon om brukerens tilstand. Ansatte som skal samarbeide med de frivillige m\u00e5 ha klare retningslinjer for hva som omfattes av taushetsplikt, og hvilken informasjon som kan deles med frivillige uten \u00e5 bryte taushetsplikten. 4. Kommunen skal tilby n\u00f8dvendig oppl\u00e6ring til frivillige, som f.eks. i rollen som frivillig, sykdomsforst\u00e5else og aldring. 10/25 Handlingsplan for uterom ved kommunale barnehager 2025- 2029 Behandlet av M\u00f8tedato Saknr 1 Kommunalt r\u00e5d for mennesker med nedsatt 21.02.2025 12/25 funksjonsevne 2 Milj\u00f8-, idrett-, kultur- og 25.02.2025 23/25 samfunnsutviklingsutvalget 3 Oppvekst- og utdanningsutvalget 28.02.2025 10/25 4 Likestillingsutvalget 20.02.2025 9/25 Kommunedirekt\u00f8rens innstilling til vedtak: 9 Handlingsplan for uterom ved kommunale barnehager 2025- 2029 vedtas. M\u00f8tebehandling i Oppvekst- og utdanningsutvalget 28.02.2025: M\u00f8tebehandling P\u00e5l Julius Skogholt (SV) fremmet tilleggsforslaget \u00abForslag fr\u00e5 likestillingsutvalet\u00bb: I planlegging av uterom for barnehager og skoler i Troms\u00f8 kommune, skal hensynet til kj\u00f8nnsforskjeller i lek hensyntas. Eksempelvis inneb\u00e6rer det hvordan bidra til at jenter er mer i bevegelse i bruk av uterommene. Det burde blitt unders\u00f8kt om det vil v\u00e6re hensiktsmessig for ytterlige tilpasninger av uteareal i barnehager for barn med spesielle behov. Votering \u2022 Voteringspunkt: Innstilling Innstillingen ble enstemmig vedtatt med 11 stemmer \u2022 Voteringspunkt: Tilleggsforslag Tilleggsforslaget ble enstemmig vedtatt med 11 stemmer Oppvekst- og utdanningsutvalgets vedtak Handlingsplan for uterom ved kommunale barnehager 2025- 2029 vedtas. I planlegging av uterom for barnehager og skoler i Troms\u00f8 kommune, skal hensynet til kj\u00f8nnsforskjeller i lek hensyntas. Eksempelvis inneb\u00e6rer det hvordan bidra til at jenter er mer i bevegelse i bruk av uterommene. Det burde blitt unders\u00f8kt om det vil v\u00e6re hensiktsmessig for ytterlige tilpasninger av uteareal i barnehager for barn med spesielle behov. 11/25 Evaluering av seks\u00e5rsreformen- en kartlegging om lek skolehverdagen p\u00e5 f\u00f8rstetrinn. Behandlet av M\u00f8tedato Saknr 1 Kommunalt r\u00e5d for mennesker med nedsatt 21.02.2025 13/25 funksjonsevne 2 Oppvekst- og utdanningsutvalget 28.02.2025 11/25 10 Kommunedirekt\u00f8rens innstilling til vedtak: Oppvekst- og utdanningsutvalget tar saken til orientering. M\u00f8tebehandling i Oppvekst- og utdanningsutvalget 28.02.2025: M\u00f8tebehandling P\u00e5l Julius Skogholt (SV) fremmet f\u00f8lgende tilleggsforslag: Oppvekst- og utdanningsutvalet viser til at saka viser variasjon i leiken sin plass i skolen i Troms\u00f8. Utvalet er opptatt av leiken sin eigenverdi for dei minste elevane og leiken som eit middel for l\u00e6ring. Utvalet ber derfor kommunedirekt\u00f8ren sikre at 1. og 2. klassingane i Troms\u00f8 m\u00f8ter ein skole der leiken er ein b\u00e6rande del av skoledagen for dei minste elevane Utvalet ber ogs\u00e5 kommunedirekt\u00f8ren for \u00e5 sikre at dei l\u00e6rarane som skal undervise i 1. og 2. klasse har tilstrekkeleg kompetanse p\u00e5 leiken sin betydning for l\u00e6ring, b\u00e5de som frileik og strukturert leik med stor vekt p\u00e5 frileiken og om naudsynt prioritere dette feltet n\u00e5r det kjem til etter- og vidareutdanning. Utvalet ber om at kommunedirekt\u00f8ren melde tilbake til utvalet om det er fysiske ting ved skolane som legg begrensingar p\u00e5 leiken i skolen for f\u00f8rste og andreklassingane. Anni Skogman (FrP) fremmet tilleggsforslaget \u00abFleksibel skolestart\u00bb (tilleggsforslag 2): Oppvekst og utdanningsutvalget savner generelt opplysninger om muligheten for fremskyving av skolestart eller utsatt skolestart, og mer fleksible muligheter med tanke p\u00e5 barnets beste. Votering \u2022 Voteringspunkt: Innstilling Innstillingen ble enstemmig vedtatt med 11 stemmer \u2022 Voteringspunkt: Tilleggsforslag Tilleggsforslaget ble vedtatt med 9 stemmer for 9 (Ap, ByLa, KrF, NBT, R\u00f8dt, SV) og 2 stemmer mot (FrP, H) \u2022 Voteringspunkt: Tilleggsforslag 2 Tilleggsforslaget falt med 6 stemmer mot (Ap (Hussein, Tak\u00f8y), ByLa, R\u00f8dt, SV (2)) og 5 stemmer for (Ap (Sollund), FrP, H, KrF, NBT) Oppvekst- og utdanningsutvalgets vedtak Oppvekst- og utdanningsutvalget tar saken til orientering. 11 Oppvekst- og utdanningsutvalet viser til at saka viser variasjon i leiken sin plass i skolen i Troms\u00f8. Utvalet er opptatt av leiken sin eigenverdi for dei minste elevane og leiken som eit middel for l\u00e6ring. Utvalet ber derfor kommunedirekt\u00f8ren sikre at 1. og 2. klassingane i Troms\u00f8 m\u00f8ter ein skole der leiken er ein b\u00e6rande del av skoledagen for dei minste elevane Utvalet ber ogs\u00e5 kommunedirekt\u00f8ren for \u00e5 sikre at dei l\u00e6rarane som skal undervise i 1. og 2. klasse har tilstrekkeleg kompetanse p\u00e5 leiken sin betydning for l\u00e6ring, b\u00e5de som frileik og strukturert leik med stor vekt p\u00e5 frileiken og om naudsynt prioritere dette feltet n\u00e5r det kjem til etter- og vidareutdanning. Utvalet ber om at kommunedirekt\u00f8ren melde tilbake til utvalet om det er fysiske ting ved skolane som legg begrensingar p\u00e5 leiken i skolen for f\u00f8rste og andreklassingane. 12/25 Avvikling av IT-tjenester fra Troms\u00f8 kommune til Troms\u00f8 International School Behandlet av M\u00f8tedato Saknr 1 Oppvekst- og utdanningsutvalget 28.02.2025 12/25 Kommunedirekt\u00f8rens innstilling til vedtak: Troms\u00f8 kommune avvikler sin avtale og praksis der Troms\u00f8 International School tilbys digitale tjenester og nettverkstjenester. Fra 01.08.2025 avvikles gradvis tjenestene, mens skolen f\u00e5r p\u00e5 plass egen administrasjon av nettverk, fagadministrative system og digitale lisenser. Troms\u00f8 International School vil ikke motta IT-tjenester fra Troms\u00f8 kommune etter skole\u00e5ret 2025/2026. M\u00f8tebehandling i Oppvekst- og utdanningsutvalget 28.02.2025: M\u00f8tebehandling Ingen forslag fremmet. Votering Innstillingen ble enstemmig vedtatt med 11 stemmer 12 Oppvekst- og utdanningsutvalgets vedtak Troms\u00f8 kommune avvikler sin avtale og praksis der Troms\u00f8 International School tilbys digitale tjenester og nettverkstjenester. Fra 01.08.2025 avvikles gradvis tjenestene, mens skolen f\u00e5r p\u00e5 plass egen administrasjon av nettverk, fagadministrative system og digitale lisenser. Troms\u00f8 International School vil ikke motta IT-tjenester fra Troms\u00f8 kommune etter skole\u00e5ret 2025/2026. 13/25 Onsdagstid - Tid til pedagogisk utviklingsarbeid for pedagogisk personale i Troms\u00f8skolen Behandlet av M\u00f8tedato Saknr 1 Oppvekst- og utdanningsutvalget 28.02.2025 13/25 Kommunedirekt\u00f8rens innstilling til vedtak: Kommunestyret tar saken om pedagogisk utviklingstid onsdager til orientering. Det gj\u00f8res ingen endringer i organisering av utviklingsarbeid i Troms\u00f8skolen. M\u00f8tebehandling i Oppvekst- og utdanningsutvalget 28.02.2025: M\u00f8tebehandling P\u00e5l Julius Skogholt (SV) fremmet alternativt forslag: Oppvekst og utdanningsutvalet er usamd i konklusjonen til kommunedirekt\u00f8ren om at ordninga med onsdagstid ikkje er eit politisk tema med bakgrunn i at det har betydning utover det som ligg i kommunedirekt\u00f8rens styringsrett. Oppvekstutvalet ber om \u00e5 f\u00e5 saka tilbake til beslutning med ei reell evauluering av ordninga. Votering Alternativforslaget ble vedtatt med 8 stemmer for (Ap, ByLa, KrF, R\u00f8dt, SV) og 3 stemmer mot (FrP, H, NBT) Oppvekst- og utdanningsutvalgets vedtak Oppvekst og utdanningsutvalet er usamd i konklusjonen til kommunedirekt\u00f8ren om at ordninga med onsdagstid ikkje er eit politisk tema med bakgrunn i at det har betydning utover 13 det som ligg i kommunedirekt\u00f8rens styringsrett. Oppvekstutvalet ber om \u00e5 f\u00e5 saka tilbake til beslutning med ei reell evauluering av ordninga. 14/25 Programbeskrivelse for omr\u00e5desatsingen i Kroken 2024-2028 Behandlet av M\u00f8tedato Saknr 1 Mangfolds- og integreringsutvalget 19.02.2025 7/25 10 Hasteutvalg for fellesskap og sosial utjevning 20.02.2025 2/25 11 Formannskapet 04.03.2025 20/25 2 Likestillingsutvalget 20.02.2025 8/25 3 Eldrer\u00e5det 20.02.2025 5/25 4 Kommunalt r\u00e5d for mennesker med nedsatt 21.02.2025 15/25 funksjonsevne 5 Milj\u00f8-, idrett-, kultur- og 25.02.2025 22/25 samfunnsutviklingsutvalget 6 Ungdomsr\u00e5det 25.02.2025 7 Helse- og velferdsutvalget 26.02.2025 13/25 8 Kommune- og byutviklingsutvalget 27.02.2025 13/25 9 Oppvekst- og utdanningsutvalget 28.02.2025 14/25 Kommunedirekt\u00f8rens innstilling til vedtak: 1. Programbeskrivelse for omr\u00e5desatsingen i Kroken 2024-2028 vedtas slik det fremkommer i vedlegg 1, med innsatsomr\u00e5dene Trygg oppvekst, Gode bo- og n\u00e6rmilj\u00f8 og Aktive innbyggere. 2. Handlingsplan for 2025 vedtas av styringsgruppen for omr\u00e5desatsingen. M\u00f8tebehandling i Oppvekst- og utdanningsutvalget 28.02.2025: M\u00f8tebehandling Ingen forslag fremmet. Votering Innstillingen ble enstemmig vedtatt med 11 stemmer Oppvekst- og utdanningsutvalgets vedtak 14 1. Programbeskrivelse for omr\u00e5desatsingen i Kroken 2024-2028 vedtas slik det fremkommer i vedlegg 1, med innsatsomr\u00e5dene Trygg oppvekst, Gode bo- og n\u00e6rmilj\u00f8 og Aktive innbyggere. 2. Handlingsplan for 2025 vedtas av styringsgruppen for omr\u00e5desatsingen. P\u00e5l Julius Skogholt Troms\u00f8, 04.03.2025 15 "
}