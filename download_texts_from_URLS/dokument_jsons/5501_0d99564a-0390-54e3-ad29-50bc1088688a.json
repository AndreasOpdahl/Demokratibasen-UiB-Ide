{
  "dokument_id": "0d99564a-0390-54e3-ad29-50bc1088688a",
  "doc_type": "case_presentation",
  "kommune": 5501,
  "tittel": "Representantforslag til kommunestyret 22.05.2024",
  "url": "https://innsyn.tromso.kommune.no/application/getMoteDokument?dokid=2001730403",
  "tekst": "Arkivsaksnr. 24/09361-1 Saksbehandler Espen Henriksen Harper Saksgang M\u00f8tedato Kommunestyret Representantforslag til kommunestyret 22.05.2024 Innstilling til vedtak: Representantforslag Gratis barnehage ved Lakselvbukt barnehage sendes til oppvekst- og utdanningsutvalget for behandling Gunnar Wilhelmsen Ordf\u00f8rer 1 Hva saken gjelder Representantforslag legges frem for kommunestyret Saksutredning Om representantforslag Hvordan representantforslag skal behandles fremg\u00e5r av reglement for saksbehandling i folkevalgte organer 4.8 Representantforslag: Medlemmer av kommunestyret kan fremsette representantforslag til vedtak. Representantforslag kan bare omhandle en sak, og saken m\u00e5 h\u00f8re inn under kommunens ansvarsomr\u00e5de. Representantforslag kan ikke ha samme innhold som konkrete saker som ligger til behandling i et av kommunestyrets organer. Representantene kan heller ikke fremme forslag med samme innhold som konkrete saker som har v\u00e6rt ferdigbehandlet i kommunestyrets organer i samme valgperiode, uten \u00e5 ha f\u00e5tt n\u00f8dvendig tilslutning. Representantforslag skal leveres ordf\u00f8rer/ politisk sekretariat senest kl. 09.00 dagen f\u00f8r forslaget skal fremmes i m\u00f8te. Et representantforslag skal v\u00e6re ledsaget av en skriftlig begrunnelse som belyser saksforholdet. Forslagsstiller gis inntil 4 minutter til \u00e5 fremme og begrunne forslaget. Kommunestyret skal etter forslag fra ordf\u00f8rer avgj\u00f8re hvilket utvalg som skal behandle representantforslaget. Kommunedirekt\u00f8ren har anledning til \u00e5 uttale seg og eventuelt komme med forslag. Kommunestyret kan avvise forslaget. Det \u00e5pnes ikke for debatt om innholdet i forslaget, kun om hvilket utvalg som skal f\u00e5 saken til innstilling. Det er ikke anledning til \u00e5 fremme andre forslag. Det innstillende utvalg kan behandle representantforslaget p\u00e5 f\u00f8lgende m\u00e5ter: \u2022 Hvis utvalget finner at forslaget helt eller delvis b\u00f8r im\u00f8tekommes og at saken egner seg for avgj\u00f8relse i kommunestyret uten n\u00e6rmere utredning, skal innstilling avgis etter at kommunedirekt\u00f8ren og eventuelt andre utvalg har hatt anledning til \u00e5 uttale seg \u2022 Hvis utvalget anser at det er behov for \u00e5 utrede saken n\u00e6rmere, kan utvalget oversende forslaget til kommunedirekt\u00f8ren for saksforberedelse f\u00f8r endelig vedtak \u2022 Hvis utvalget ikke st\u00f8tter forslaget, skal utvalget fremme innstilling til kommunestyret om at forslaget avvises. Innstillinger til representantforslag fremmet av utvalget behandles som ordin\u00e6re saker i kommunestyrets m\u00f8te. Vurdering Representantforslaget fra Enoksen oppfyller vilk\u00e5rene for behandling og er innsendt f\u00f8r fristen. Ordf\u00f8rer foresl\u00e5r at oppvekst og utdanningsutvalget f\u00e5r saken til behandling. Representantforslag Representantforslag fra Ann Sissel Enoksen Gratis barnehage ved Lakselvbukt barnehage Som kommunestyret er kjent med har bygdene rundt Ullsfjord over flere \u00e5r opplevd en dramatisk fraflytting og elevtallet ved skolene har over tid hatt en negativ utvikling. Fra h\u00f8sten 2024 er det kun Lakselvbukt som har tilbud om skole og barnehage. I dag er det seks barn i barnehagen. 2 Tidligere har Troms\u00f8 kommune igangsatt prosjekt som \u00abMobiliseringsprosjektet i Ullsfjord\u00bb og \u00abUllsfjord i utvikling\u00bb. F\u00f8rstnevnte prosjekt bidro blant annet til \u00e5 etablere Gaisi spr\u00e5ksenter, med kontorplass i Lakselvbukt. Ingen av prosjektene klarte \u00e5 snu den negative befolkningsutviklingen av omr\u00e5det. I 2022 vedtok kommunestyret Stedsutviklingsprosjekt i Ullsfjordbygdene. Ullsfjordomr\u00e5det grenser mot Lyngen og Storfjord kommune, som begge tilh\u00f8rer tiltakssonen i Nord-Troms. M\u00e5let med tiltakssonen er \u00e5 skape en attraktiv region \u00e5 bo, arbeide og drive n\u00e6ringsvirksomhet i. Som man vet har Nord-Troms kommunene gratis barnehage fra h\u00f8sten 2023. I 2023 ble Distriktsmeldingen for Troms\u00f8 kommune lagt frem. Form\u00e5let med Distriktsmeldingen var \u00e5 bidra til \u00f8kt forst\u00e5else for distriktene og se p\u00e5 utviklingsmuligheter. Distriktsmeldingen kom ikke med konkrete tiltak, men skulle sees i sammenheng med Stortingsmeldingen Eit godt liv i heile Noreg \u2013 distriktspolitikk for framtida. Distriktsmeldingen for Troms\u00f8 bekrefter at det i Ullsfjord omr\u00e5det er behov for \u00e5 igangsette raske og umiddelbare tiltak som b\u00e5de stanser fraflytting og legger til rette for befolkningsvekst. I den vedtatte samarbeidserkl\u00e6ringen (Romssa-erkl\u00e6ringen) skal man b\u00e5de ha \u00f8kt fokus p\u00e5, og videreutvikle det samiske barnehage- (og skoletilbudet). Ullsfjord er et sj\u00f8samisk omr\u00e5de. I 2023 ble det innf\u00f8rt en ordning med gratis barnehage for samiske barnehager. Lakselvbukt barnehage ble ikke innlemmet i denne ordningen. M\u00e5lsetting med ordningen er at flere barn f\u00e5r styrket den samiske spr\u00e5kligheten. Lakselvbukt barnehage har gjennom sine samisk talende ansatte et sterkt fokus p\u00e5 det samiske og spesielt det som omhandler sj\u00f8samisk spr\u00e5k og kultur. Barnehagen og skolen har et tett samarbeid med G\u00e1isi spr\u00e5ksenter. Det er allerede bevilget penger (sak 8/22 i kultur, idretts og frilufts utvalget) til Utviklingsprosjekt Ullsfjord med en \u00f8konomisk ramme p\u00e5 350 000 kroner i 2024, samme sum er ogs\u00e5 bevilget for 2025. Disse midlene vil dekke gratis barnehageplass innenfor vedtatte ramme. Lakselvbukt har distriktsutfordringer som kan sammenliknes med nabokommunene som Lyngen og Storfjord. I tillegg ligger Lakselvbukt i et sj\u00f8samisk omr\u00e5de som gir andre muligheter (STN omr\u00e5de) enn andre deler av kommunen. Vedtak 1. Troms\u00f8 kommune iverksetter stedsutviklings prosjekt med gratis barnehageplass for Lakselvbukt barnehage, med virkning fra h\u00f8sten 2024. Ordningen er f\u00f8rste tiltak i stedsutviklingsprosjektet for Ullsfjord. Midlene omdisponeres fra Utviklingsprosjektet Ullsfjord (sak 8/22 kultur, idrett og frilufts utvalget) som har en budsjettramme p\u00e5 350 000 i 2024. 2. Administrasjonen bes i tillegg unders\u00f8ke muligheter for annen finansieringskilde i forhold til at Lakselvbukt i et sj\u00f8samisk omr\u00e5de (STN omr\u00e5de). 3 Vedlegg til saken: Konklusjon Representantforslag som er kommet inn til m\u00f8tet sendes videre til utvalg for videre behandling. Vedtakskompetanse Kommunestyret Vedlegg 4 "
}