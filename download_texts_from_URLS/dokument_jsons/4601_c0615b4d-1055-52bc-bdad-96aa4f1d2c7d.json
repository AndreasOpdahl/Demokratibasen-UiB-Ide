{
  "dokument_id": "c0615b4d-1055-52bc-bdad-96aa4f1d2c7d",
  "doc_type": "case_attachment",
  "kommune": 4601,
  "tittel": "Saksprotokoll KMBY Sak 137-19",
  "url": "https://bergen.kommune.no/politikere-utvalg/api/fil/bk360/7436095/Saksprotokoll-KMBY-Sak-137-19",
  "tekst": "Bergenhus, gnr. 164, bnr. 923, Foreningsgaten 3. Klage p\u00e5 tillatelse til endring av endringstillatelse vedr\u00f8rende gesimsh\u00f8yde og fasade. Del 2. Komite for milj\u00f8 og byutvikling behandlet saken i m\u00f8tet 09.05.2019 sak 137/19 og fattet f\u00f8lgende vedtak: Fagetatens vedtak av 28.04.2017 oppheves. Klagen tas til f\u00f8lge. Begrunnelse H\u00f8yden p\u00e5 heishus er i strid med gitt tillatelse, og heishusets h\u00f8yde gj\u00f8r at det er godt synlig fra gateniv\u00e5. Komite for milj\u00f8 og byutvikling er bekymret for en praksis der ulovlig oppf\u00f8rte tiltak blir godkjent i ettertid, da en slik praksis svekker respekten for kommunale vedtak. Viser for \u00f8vrig til begrunnelse i sak 136/19. Komite for milj\u00f8 og byutviklings behandling Det var en felles diskusjon i sakene 136-138. F\u00f8lgende representanter tok ordet: Lillian Blom (SV), Norvald Bjarne Visnes (H), Sondre L. B\u00e5tstrand (UAV) og Lillian Vangberg (A). Forslag fremsatt i komiteen: Lillian Blom (SV) fremsatte p\u00e5 vegne av SV og UAV f\u00f8lgende alternative forslag: \u00abFagetatens vedtak av 28.04.2017 oppheves. Klagen tas til f\u00f8lge. Begrunnelse H\u00f8yden p\u00e5 heishus er i strid med gitt tillatelse, og heishusets h\u00f8yde gj\u00f8r at det er godt synlig fra gateniv\u00e5. Komite for milj\u00f8 og byutvikling er bekymret for en praksis der ulovlig oppf\u00f8rte tiltak blir godkjent i ettertid, da en slik praksis svekker respekten for kommunale vedtak. Viser for \u00f8vrig til begrunnelse i sak 136/19.\u00bb Norvald Bjarne Visnes (H) fremsatte p\u00e5 vegne av H og FrP f\u00f8lgende alternative forslag: \u00abMed hjemmel i fvl \u00a7 33, 2. ledd, 2. setning oppheves fagetatens vedtak av 28.04.2017 Begrunnelse Vedtaket oppheves da det vedtaket endringss\u00f8knaden bygger p\u00e5 er opphevet.\u00bb Votering: Alternativt forslag fra SV og UAV, fremsatt av Lillian Blom (SV), ble vedtatt med 12 stemmer (A+SV+KrF+V+UAV). Alternativt forslag fra H og FrP, fremsatt av Norvald Bjarne Visnes (H), fikk 5 stemmer (H+FrP), og var dermed falt. Innstillingen fikk 0 stemmer og var dermed falt. Komite for milj\u00f8 og byutvikling behandlet saken i m\u00f8tet 28.03.2019 sak 96/19 og fattet f\u00f8lgende vedtak: Saken utsettes til neste m\u00f8te. Byr\u00e5dets svar p\u00e5 sp\u00f8rsm\u00e5l fra komiteen har kommet s\u00e5 sent at en utsettelse er n\u00f8dvendig for \u00e5 sikre forsvarlig saksbehandling. For \u00f8vrig viser komiteen til e-post fra saksbehandler til arkitekt datert 3. mars 2019, der det blir opplyst at Plan- og bygningsetaten \u00abkommer ikke lenger til \u00e5 fatte noen nye vedtak i saken f\u00f8r vi f\u00e5r korrekte tegningssett\u00bb og frist ble satt til 8. mars 2019. Komiteen ber om informasjon vedr\u00f8rende oppf\u00f8lging av dette brevet. Komite for milj\u00f8 og byutvikling behandlet saken i m\u00f8tet 21.02.2019 sak 55/19 og fattet f\u00f8lgende vedtak: Saken utsettes for innhenting av tilleggsinformasjon. Komite for milj\u00f8 og byutvikling behandlet saken i m\u00f8tet 17.01.2019 sak 11/19 og fattet f\u00f8lgende vedtak: Saken utsettes for ytterligere informasjonsinnhenting. Arbeidsutvalget nedsetter en gruppe med representanter fra alle partier i KMBY. Komite for milj\u00f8 og byutvikling behandlet saken i m\u00f8tet 06.12.2018 sak 332/18 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 15.11.2018 sak 319/18 Byr\u00e5det innstiller til komite for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 28.04.17 opprettholdes. Klagen tas ikke til f\u00f8lge. 2 "
}