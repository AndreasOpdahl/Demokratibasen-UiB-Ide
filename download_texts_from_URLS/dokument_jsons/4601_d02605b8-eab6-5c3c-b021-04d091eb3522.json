{
  "dokument_id": "d02605b8-eab6-5c3c-b021-04d091eb3522",
  "doc_type": "case_presentation",
  "kommune": 4601,
  "tittel": "\u00c5sane gnr 185 bnr 162 Morvikveien 74. Klage p\u00e5 rammetillatelse for oppf\u00f8ring av altan",
  "url": "https://bergen.kommune.no/politikere-utvalg/api/fil/bk360/10011293/Framstilling-Asane-gnr-185-bnr-162-Morvikveien-74-Klage-pa-rammetillatelse-for-oppforing-av-altan",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/07401-8 \u00c5sane gnr 185 bnr 162 Morvikveien 74. Klage p\u00e5 rammetillatelse for oppf\u00f8ring av altan Hva saken gjelder: Saken gjelder klage p\u00e5 rammetillatelse til oppf\u00f8ring av altan p\u00e5 29 m2, med en minsteavstand til nabogrense p\u00e5 1,1 meter. Rammetillatelsen er datert 09.01.2024, og Plan- og bygningsetaten har dispensert fra reguleringsplan ID 47200000 \u00a7 5 om utnyttelsesgrad og pbl. \u00a7 29-4 om avstand til nabogrense, jf. pbl. \u00a7 19-2. Vedtaket er p\u00e5klaget den 15.01.2024 av Advokatkontoret Fl\u00f8ien v/advokat Paal A. Bjaarstad p\u00e5 vegne av nabo Gunnar Jenssen. Tiltakshaver er Morten-Andre Nygaard og ansvarlig s\u00f8ker er I. S. Arkitekter AS. Det ble s\u00f8kt om oppf\u00f8ring av carport p\u00e5 24 m2 og utvidelse av altan med 61 m2 den 04.05.2023. Tiltaket ble avsl\u00e5tt i vedtak datert 05.09.2023. Det ble s\u00f8kt om revidert tiltak den 28.09.2023. Altan var redusert til 37 m2, avstand til nabogrensen \u00f8kt og carport var utelatt fra revidert s\u00f8knad. Det ble til sist foretatt en ytterligere reduksjon i altanens bredde den 08.12.2023, slik at arealet ble 29 m2. Dette \u00f8kte ogs\u00e5 avstand til nabogrense med klagers eiendom, slik at dette forholdet ikke trengte dispensasjon. Det er den siste revideringen som l\u00e5 til grunn for rammetillatelse, som n\u00e5 er p\u00e5klaget. Eiendommen omfattes av reguleringsplan ID 47200000, \u00c5SANE. GNR 185 BNR 1 MFL., INDRE MORVIK, ikrafttredelsesdato 28.06.1985 og er regulert til boliger. Kommuneplanens arealdel (KPA 2018), vedtatt i bystyret 19.06.2019 viser eiendommen som \u00f8vrig byggesone \u00d8B. Det er s\u00f8kt om og innvilget dispensasjon fra reguleringsplanen \u00a7 5 om utnyttelsesgrad og pbl. \u00a7 29-4 om avstand fra nabogrense mot gnr. 185 bnr. 408, jf. pbl. \u00a7\u00a7 19-1 og 19-2. Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og at det er mottatt merknader fra Advokatkontoret Fl\u00f8ien v/adv. Paal A. Bjaarstad p\u00e5 vegne av Gunnar Jenssen (gnr. 185 bnr. 500). Merknaden anf\u00f8rte at tiltaket ville f\u00e5 store negative konsekvenser for naboeiendom og at vilk\u00e5rene for dispensasjon for avstand til nabogrense ikke var oppfylt, samt at det ble stilt sp\u00f8rsm\u00e5l ved om det var gitt korrekte opplysninger om utnyttelsesgrad. Fagetatens vurdering g\u00e5r fram av vedlagte rammetillatelse, pkt. 3.2. Klage: Klager anf\u00f8rer i hovedsak at kommunens konklusjon og begrunnelse for dispensasjon er uriktig, og at vedtaket er basert p\u00e5 uriktige faktiske forutsetninger og uriktig tolking av regelverket. Det anf\u00f8res at tiltakshaver har gitt uriktige opplysninger i s\u00f8knaden, og at kommunen har tolket veileder for beregning av avstand til nabogrense feil, samt at blanding av begrepsbruk indikerer saksbehandlingsfeil. Klager viser til at det er en ny konstruksjon (altan) p\u00e5 ca. 30 m2 som ikke er del av beregning av utnyttelsesgrad eller vurdering av avstand til nabogrense. Det anf\u00f8res ogs\u00e5 saksbehandlingsfeil knyttet til dispensasjon fra 1 utnyttelsesgrad, da det tidligere har v\u00e6rt gitt avslag i saken. Det vises ellers til klagen i sin helhet. Fagetatens vurdering og anbefaling: Plan- og bygningsetaten som fagetat opprettholder at det er grunnlag for \u00e5 innvilge rammetillatelse til oms\u00f8kte altan, samt dispensasjonsvedtak. Fagetaten vurderer at hvilket ord som er brukt om tiltaket ikke har betydning for vedtakets innhold. De kan heller ikke se at det foreligger feil ved de faktiske opplysningene som kan ha p\u00e5virket resultatet i saken, jf. fvl. \u00a7 41. Tiltaket krever ikke dispensasjon fra avstand til nabogrense mot klagers eiendom. Hva gjelder anf\u00f8rsler om feil ved beregning av utnyttelsesgrad og avstand til nabogrense for ny konstruksjon (altan), viser fagetaten til at tillatelsen er gitt iht. innsendt s\u00f8knad. Dersom det oppf\u00f8res s\u00f8knadspliktige tiltak uten at dette er s\u00f8kt om og gitt tillatelse til, kan dette bli fulgt opp av tilsynsmyndigheten. Fagetaten ser at det kan v\u00e6re uheldig at det tilsynelatende er gitt tillatelse til et tiltak som er avsl\u00e5tt i samme sak, men en m\u00e5 understreke at tiltaket ble endret etter avslaget, hvor det ble redusert og trukket s\u00e5 langt unna nabogrensen til klager at det ikke lenger utl\u00f8ser krav om dispensasjon. Det oms\u00f8kte tiltaket er derfor annerledes enn det som ble avsl\u00e5tt, og det foreligger ikke saksbehandlingsfeil. Det vises til fagetatens notat av 19.02.2024 i sin helhet. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert saken p\u00e5 nytt med bakgrunn i mottatt s\u00f8knad og sakens dokumenter for \u00f8vrig, og er kommet til at klagen ikke kan tas til f\u00f8lge. Byr\u00e5det viser i all hovedsak til fagetatens vurderinger knyttet til b\u00e5de merknad og klage i vedlagt fagnotat, og tiltrer innholdet i sin helhet. Byr\u00e5det viser s\u00e6rskilt til at tiltaket er vurdert slik det g\u00e5r fram av s\u00f8knaden. Dersom det blir f\u00f8rt opp ytterligere tiltak enn det som er godkjent, kan dette bli gjenstand for etterf\u00f8lgende oppf\u00f8lging gjennom tilsyn. Hva gjelder anf\u00f8rsel om saksbehandlingsfeil da det var gitt avslag p\u00e5 f\u00f8rste s\u00f8knad, viser man til at tiltakshaver har rett til \u00e5 s\u00f8ke p\u00e5 nytt og at tiltaket ble tilpasset for \u00e5 komme avslagsgrunnene i m\u00f8te. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 09.01.2024 opprettholdes. Klagen tas ikke til f\u00f8lge. Dato: 19. mars 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. 2 Vedlegg: Fagetatens notat av 19.02.2024 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Klage av 15.01.2024 5. Rammetillatelse av 09.01.2024 6. Tilpasninger i e-post av 08.12.2023 7. Kommentar til nabomerknad - Morvikveien 8. Nabomerknad av 12.10.2023 9. Justert s\u00f8knad av 28.09.2023 10. Avslag datert 05.09.2023 11. S\u00f8knad om dispensasjon fra utnyttelsesgrad 12. S\u00f8knad om dispensasjon fra avstand til nabogrense 13. Tegninger fra opprinnelig s\u00f8knad 3 "
}