{
  "dokument_id": "79e28703-8f50-5703-b9c2-185e3e00197e",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 8 fra Christine \u00d8degaard (MDG) om russefeiringen - UHSO",
  "url": "https://bergen.kommune.no/politikere-utvalg/api/fil/bk360/9875631/Svar-pa-skriftlig-sporsmal-nr-8-fra-Christine-Odegaard-MDG-om-russefeiringen-UHSO",
  "tekst": " BYR\u00c5DSAVDELING FOR BARNEVERN, SOSIALE TJENESTER OG MANGFOLD BBSM-kommunaldirekt\u00f8rens stab Bystyrets kontor V\u00e5r referanse: 2024/17557-3 Postboks 7700 Saksbehandler: Mads Hageb\u00f8 5020 BERGEN Dato: 14. februar 2024 Deres ref.: Unntatt offentlighet: Klikk her for \u00e5 skrive inn tekst. Svar p\u00e5 skriftlig sp\u00f8rsm\u00e5l nr. 8 fra Christine \u00d8degaard (MDG) om russefeiringen - UHSO Representanten Christine Henriksen \u00d8degaard (MDG) har den 31.01.2024 sendt inn f\u00f8lgende skriftlige sp\u00f8rsm\u00e5l: \u00abI forrige periode ble det besluttet at byr\u00e5det skulle samarbeide med fylkeskommunen om \u00e5 skaffe russen en plass \u00e5 v\u00e6re, og p\u00e5 den m\u00e5ten trygge rammene for russefeiringen. Prosjektet strandet i fjor p\u00e5 et vedtak i Fylkeskommunen, som tilsa at alle russ m\u00e5tte v\u00e6re enige om hvor og hvordan dette tiltaket skulle foreg\u00e5. Dermed var russ p\u00e5 buss igjen fritt vilt, og feiringen gikk over stokk og stein. Byr\u00e5det har v\u00e6rt opptatt av \u00e5 forebygge u\u00f8nsket rusmiddelbruk, samt ungdomskriminalitet. Vi vet at det ofte foreg\u00e5r b\u00e5de utstrakt og ukontrollert rusmiddelbruk i russetiden, og med dette f\u00f8lger gjerne annen kriminell adferd, som overgrep, vold og salg av ulovlige rusmidler. Sp\u00f8rsm\u00e5l ang\u00e5ende russefeiring: I debatten i bystyret 31.01 24 ble det sagt fra byr\u00e5dsleder at man var i dialog blant annet med politiet om \u00e5 f\u00e5 til gode rammer rundt russefeiringen. Kan utvalget orienteres om konkrete tiltak som her har blitt diskutert? Kan byr\u00e5det, i samarbeid med Fylkeskommunen og andre relevante parter i denne saken, sikre trygge rammer for russefeiringen, slik det ble fors\u00f8kt i i fjor, inkludert et sted \u00e5 v\u00e6re der russen (inkludert russ p\u00e5 buss) ikke blir jaget? Svar fra byr\u00e5den: Bergen skal v\u00e6re en god, trygg og inkluderende by for alle, og dette gjelder ogs\u00e5 for russen under russefeiringen. Det vil derfor v\u00e6re viktig for byr\u00e5det \u00e5 samarbeide tett med fylket og andre som kan bidra til en god russetid. Bergen kommune deltar derfor i en samarbeidsgruppe som best\u00e5r av representanter fra Vestland fylkeskommune, rektor ved Amalie Skram videreg\u00e5ende skole, Trygg Trafikk Vestland, Statens vegvesen og Bergen kommune v/SLT-koordinator. Samarbeidsgruppen ble etablert i 2014 for \u00e5 sikre god dialog og \u00e5 f\u00e5 til trygge rammer rundt russefeiringen gjennom samarbeid. Samarbeidsgruppen har jevnlige m\u00f8ter og f\u00f8lger et eget \u00e5rshjul p\u00e5 oppgaver og tema. Samarbeidsgruppen har blant annet jobbet med tiltak som gjennomf\u00f8ring av Kick-Off med valg av russer\u00e5d for Vestland fylke i november 2023, foreldrem\u00f8te for alle russeforeldre og andre forebyggende tiltak inn mot russen. Postadresse: Telefon: Postboks 7700, 5020 BERGEN E-post: BBSM@bergen.kommune.no Kontoradresse: Internett: www.bergen.kommune.no R\u00e5dhusgaten 10 Byr\u00e5dsleder er opptatt av god dialog og har derfor ogs\u00e5 invitert flere sentrale akt\u00f8rer til et m\u00f8te 22. februar vedr\u00f8rende russetiden i Bergen. Til dette m\u00f8te er Vestland fylkeskommune, Politiet, SLT-koordinator, Trygg Trafikk og leder av russestyret invitert. Det vil v\u00e6re naturlig i dette m\u00f8te \u00e5 ta opp situasjonen for russen n\u00e5r det gjelder \u00abruss p\u00e5 buss\u00bb og et sted \u00e5 v\u00e6re. Med hilsen Byr\u00e5dsavdeling for barnevern, sosiale tjenester og mangfold Charlotte Spurkeland Byr\u00e5d Dokumentet er godkjent elektronisk. Side 2 av 2 "
}