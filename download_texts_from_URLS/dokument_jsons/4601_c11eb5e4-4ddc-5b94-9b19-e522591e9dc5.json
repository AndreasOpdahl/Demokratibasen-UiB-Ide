{
  "dokument_id": "c11eb5e4-4ddc-5b94-9b19-e522591e9dc5",
  "doc_type": "case_presentation",
  "kommune": 4601,
  "tittel": "Prosjektplan for forvaltningsrevisjon av tenestetilbodet for menneske med kompliserte diagnosar og samansette lidingar",
  "url": "https://bergen.kommune.no/politikere-utvalg/api/fil/bk360/9983744/Framstilling-Prosjektplan-for-forvaltningsrevisjon-av-tenestetilbodet-for-menneske-med-kompliserte-diagnosar-og-samansette-lidingar",
  "tekst": " Kontrollutvalget Saksframstilling V\u00e5r referanse: 2024/27718-8 Saksbehandler: Lillian Kristin Bolstad Prosjektplan for forvaltningsrevisjon av tenestetilbodet for menneske med kompliserte diagnosar og samansette lidingar Kva saka gjeld: Kontrollutvalet behandla saka \u00abBestilling av forvaltningsrevisjon av tenestetilbodet for menneske med komplisert diagnosebilde og samansette lidingar\u00bb i m\u00f8tet 20.02.2024 sak 11/24 og fatta f\u00f8lgande vedtak: 1. Kontrollutvalet tar presentasjonen fr\u00e5 Statsforvaltaren i Vestland til orientering. 2. Kontrollutvalet tar presentasjonen fr\u00e5 byr\u00e5d for eldre, helse og omsorg til orientering. 3. Kontrollutvalet tar presentasjonen fr\u00e5 Therese Pedersen til orientering. 4. Kontrollutvalet ber revisor Deloitte legge fram utkast til prosjektplan for forvaltningsrevisjon av kommunen sitt tenestetilbod for menneske med kompliserte diagnosebilde og samansette lidingar, jf. vedtak i bystyresak 48/24, og diskusjonar og informasjon som har kome fram i kontrollutvalets m\u00f8te. Bakgrunnen for saka var bystyrets vedtak av 31.01.2024 under sak 48/24 \u00abEventuelt\u00bb: \u00ab1. Bystyret ber Kontrollutvalget om \u00e5 gjennomf\u00f8re en forvaltningsrevisjon av kommunens tjenestetilbud for mennesker med komplisert diagnosebilde og sammensatte lidelser. Forvaltningsrevisjonen skal ogs\u00e5 se n\u00e6rmere p\u00e5 Danielsaken. M\u00e5let med forvaltningsrevisjonen er ogs\u00e5 \u00e5 kunne belyse eventuelle svakheter, gi forslag til bedre organisering og \u00e5 avdekke eventuelle mangler i ansvarsfordelingen mellom kommunen og spesialisthelsetjenesten. En b\u00f8r ogs\u00e5 se p\u00e5 h\u00e5ndteringen av avvik og bekymringsmeldinger for denne brukergruppen. Forvaltningsrevisjonen skal ogs\u00e5 se p\u00e5 hvordan innspill og meldinger fra andre offentlige akt\u00f8rer og enkeltpersoner er blitt behandlet og fulgt opp. Dersom statsforvalteren beslutter \u00e5 f\u00f8re tilsyn med Daniel-saken, og dette fremlegges innen rimelig tid, skal Kontrollutvalget etterstrebe \u00e5 bruke funnene som avdekkes her som en del av grunnlaget for revisjonen. (..)\u00bb Samtidig har Statsforvaltaren i Vestland avgjort at det vert opna tilsyn med Bergen kommune i saka. I brev av 31. januar 20241 ber Statsforvaltaren om at kommunen sj\u00f8lv gjennomg\u00e5r og evaluerer tenestetilbodet til Daniel i perioden f\u00f8r han vart lagt inn i spesialisthelsetenesta. Statsforvaltaren ber om tilbakemelding innan to m\u00e5nader. 1 Lagt fram som vedlegg 1 i kontrollutvalets sak 11/24 av 20.02.24 1 Sekretariatet si vurdering: Kontrollutvalet er direkte underordna bystyret. Det er kontrollutvalet sitt ansvar \u00e5 sikre at forvaltningsrevisjonar bestilt av bystyret blir gjennomf\u00f8rt og f\u00f8lgt opp. Deloitte har i f\u00f8rebels skisse til prosjektplan lagt fram utkast til mange ulike problemstillingar som kan unders\u00f8kast. Sekretariatet meiner at problemstillingane er gode og relevante, og at dei er i samsvar med bystyrets si bestilling i saka. Vi vurderer det som positivt at Deloitte vil setje saman eit multidisiplin\u00e6rt team med juristar/advokatar, samfunnsvitarar, lege og psykolog. Samla vil teamet ha omfattande og tung kompetanse p\u00e5 gjennomf\u00f8ring av forvaltningsrevisjonar og granskingar, samt personell som ivaretar det metodiske, juridiske og medisinske aspektet. F\u00f8rebels ressursprognose for \u00e5 gjennomf\u00f8re prosjektet er estimert til 700 \u2013 800 timar, men omfanget kan tilpassast til dei problemstillingane som kontrollutvalget \u00f8nsker oppf\u00f8lging av. Sekretariatet vurderer at ei unders\u00f8king av alt Deloitte skisserer, kan bli omfattande og ta lang tid, og det er ein risiko for at timeramma m\u00e5 aukast. Prosjektet vil uansett ta ein st\u00f8rre del av revisjonsbudsjettet enn ein gjennomsnittleg forvaltningsrevisjon, og saka kan s\u00e5leis f\u00f8re til at andre prosjekt vert utsette. Det er ogs\u00e5 mogleg at fleire av dei same problemstillingane vil bli behandla i den p\u00e5g\u00e5ande tilsynssaka fr\u00e5 Statsforvaltaren. I den saka skal kommunen, innan 31. mars 2024, sj\u00f8lv g\u00e5 gjennom og evaluere tenestetilbodet til Daniel i perioden f\u00f8r han vart lagt inn i spesialisthelsetenesta. Sekretariatet meiner at kontrollutvalet difor b\u00f8r vurdere \u00e5 utsetje den endelege bestillinga av forvaltningsrevisjonen til kommunen sin gjennomgang er ferdig. I s\u00e5 fall kan ein kanskje unng\u00e5 dobbel behandling av enkelte problemstillingar. N\u00e5r det gjeld andre problemstillingar, kan det truleg vere nyttig med ein ny gjennomgang, utf\u00f8rt av ein uavhengig revisor. Ein annan fordel med \u00e5 vente p\u00e5 kommunen sin gjennomgang, kan vere at ein f\u00e5r saka betre opplyst. Sekretariatet foresl\u00e5r difor at kontrollutvalet f\u00f8rst vedtek si endelege bestilling i saka etter kommunen sin eigen gjennomgang (tilsynet) er gjennomf\u00f8rt. Anten kontrollutvalet utset den endelege bestillinga eller ikkje, kan utvalet eventuelt prioritere mellom, eller justere problemstillingane. Det er ogs\u00e5 mogleg \u00e5 foresl\u00e5 nye problemstillingar og velje kva problemstillingar som endeleg utkast til prosjektplan skal vere basert p\u00e5. Problemstillingane m\u00e5 i s\u00e5 fall vere konkrete og avgrensa nok til at revisor skal kunne f\u00e5 svar p\u00e5 dei. Problemstillingane m\u00e5 ogs\u00e5 vere relevante for form\u00e5let med dette forvaltningsrevisjonsprosjektet. Om naudsynt, kan revisor gjere endringar p\u00e5 problemstillingane som blir foresl\u00e5tt av kontrollutvalet.2 Endeleg prosjektplan for forvaltningsrevisjonen skal vedtakast av kontrollutvalet. Sekretariatet foresl\u00e5r at medlemmene kjem med eventuelle innspel til revisor i m\u00f8tet. Deretter kan revisor bearbeide innspela og lage ein justert prosjektplan. Sekretariatet foresl\u00e5r at den justerte prosjektplanen vert lagt fram for kontrollutvalet i f\u00f8rste m\u00f8te etter at kommunen sin gjennomgang av saka er gjennomf\u00f8rt. 2 Revisor skal sikre at det blir utarbeidd problemstillingar som er tilstrekkeleg konkretisert og avgrensa til \u00e5 kunne svarast p\u00e5. Problemstillingane skal vere eigna til \u00e5 svare p\u00e5 bestillinga til kontrollutvalet. Dersom revisor ser behov for \u00e5 endre problemstilling(ane) eller anna undervegs i ei slik grad at det har vesentleg betydning for gjennomf\u00f8ringa av oppdraget, skal dette avklarast med kontrollutvalet. Kjelde: RSK 001 Standard for forvaltningsrevisjon 2 Forslag til vedtak: 1. Kontrollutvalet ber revisor Deloitte utarbeide revidert utkast til prosjektplan for forvaltningsrevisjon av tenestetilbodet for menneske med kompliserte diagnosar og samansette lidingar, i tr\u00e5d med innspel fr\u00e5 kontrollutvalet. 2. Kontrollutvalet ber om at Deloitte i den reviderte prosjektplanen tek omsyn til kommunen sin gjennomgang av saka, jf. brev fr\u00e5 Statsforvaltaren i Vestland datert 31.01.2024. Dato: 8. mars 2024 Eli M. Velle - leiar Lillian K. Bolstad - r\u00e5dgjevar Dokumentet er godkjent elektronisk. Vedlegg: Forel\u00f8pig skisse til prosjektplan - fvr. tjenester til mennesker med komplekse diagnoser 3 "
}