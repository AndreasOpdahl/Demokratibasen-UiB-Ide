{
  "dokument_id": "edde545b-fa49-5dc0-947d-9478b22952ec",
  "doc_type": "case_attachment",
  "kommune": 4601,
  "tittel": "Neumanntomten_Milj\u00f8geologiske_ vurderinger",
  "url": "https://bergen.kommune.no/politikere-utvalg/api/fil/bk360/9379810/Neumanntomten-Miljogeologiske-vurderinger",
  "tekst": "VEDLEGG Del av omr\u00e5dereguleringsplan for Kristiansholm, Sandvikstorget og Rosegrenden NEUMANNTOMTEN - Milj\u00f8geologiske vurderinger NOTAT OPPDRAG Kristiansholm \u2013 innledende vurderinger DOKUMENTKODE 10220831-RIGm-NOT-001 EMNE Milj\u00f8geologiske vurderinger TILGJENGELIGHET \u00c5pen OPPDRAGSGIVER Kristiansholm AS OPPDRAGSLEDER Svein Arne Haugen KONTAKTPERSON Bj\u00f8rn Nilsen Barstad SAKSBEHANDLER \u00d8yvind Sivertsen KOPI ANSVARLIG ENHET 10233012 Milj\u00f8r\u00e5dgivning Vest SAMMENDRAG Kristiansholm AS planlegger utbygging ved Kristiansholm i Bergen kommune der Neumann Bygg AS holder til i dag. Utbyggingen er planlagt b\u00e5de p\u00e5 eksisterende landareal og p\u00e5 utfylling i sj\u00f8. Multiconsult har tidligere utf\u00f8rt geotekniske og milj\u00f8geologiske grunnunders\u00f8kelser p\u00e5 og like ved omr\u00e5det som omfattes av den planlagte utbyggingen. Multiconsult Norge AS er n\u00e5 engasjert av Kristiansholm AS for \u00e5 foreta en vurdering av om resultatene i de tidligere grunnunders\u00f8kelsene er tilstrekkelig som datagrunnlag mht. hva som n\u00e5 er planlagt innenfor plan- omr\u00e5det. Foreliggende notat gir en vurdering av om tidligere utf\u00f8rte milj\u00f8geologiske grunnunders\u00f8kelser gir et tilstrekkelig datagrunnlag til \u00e5 vurdere forurensningssituasjonen i ulike deler av planomr\u00e5det. P\u00e5 land I en unders\u00f8kelse fra 2018 er det p\u00e5vist forurensning i l\u00f8smassene i to av \u00e5tte pr\u00f8vepunkt. Det er tatt for f\u00e5 pr\u00f8ver p\u00e5 land til \u00e5 gi en god beskrivelse av forurensningssituasjonen i l\u00f8smassene i hele planomr\u00e5det. P\u00e5 bakgrunn av at omr\u00e5det skal omreguleres til boligomr\u00e5de er det foresl\u00e5tt at det b\u00f8r tas supplerende pr\u00f8ver i totalt 31 punkt, med 15 punkt innenfor n\u00e5v\u00e6rende utomhusarealer, og med 16 punkt innenfor grunnflaten til eksisterende bygninger. Det anbefales h\u00f8yest pr\u00f8vetetthet i omr\u00e5det for planlagt kanal og badeomr\u00e5de/strand, og i omr\u00e5det hvor det skal graves ut for et garasjeanlegg. I alle pr\u00f8vepunktene skal det tas pr\u00f8ver fra overflaten\u00e6re masser (<1 m) og fra dypereliggende masser (>1 m). Antall pr\u00f8ver vil avhenge av eventuell lagdeling i massene. Det skal ogs\u00e5 tas pr\u00f8ver av l\u00f8smassene i bunnen av pr\u00f8ve- gropene. P\u00e5 bakgrunn av at det er p\u00e5vist forurensning i l\u00f8smassene i planomr\u00e5det, m\u00e5 det uavhengig av om n\u00e5r det vil bli tatt supplerende pr\u00f8ver, utarbeides en tiltaksplan (for graving i forurenset grunn) f\u00f8r det kan foretas bygge-/gravearbeider p\u00e5 omr\u00e5det. Tiltaksplanen skal godkjennes av kommunen. P\u00e5 sj\u00f8 Det er p\u00e5vist h\u00f8y forurensning i sedimentene i hele det planlagte utfyllingsomr\u00e5det. Pr\u00f8vene som ble tatt i 2005 anses som tilstrekkelig datagrunnlag for \u00e5 gi en god vurdering av forurensingssituasjonen i tiltaksomr\u00e5det p\u00e5 sj\u00f8. Det anses ikke som n\u00f8dvendig med supplerende pr\u00f8vetaking av sedimentene. Sedimentene i planlagt utfyllingsomr\u00e5de inneholder en del finkornete partikler som kan bli virvlet opp i forbindelse med utfyllingen. Det m\u00e5 foretas en vurdering av mulige tiltak for \u00e5 hindre/redusere oppvirvling og spredning av forurensede partikler i forbindelse med utfyllingsarbeidet p\u00e5 sj\u00f8. Ved utfylling i sj\u00f8 er det n\u00f8dvendig \u00e5 s\u00f8ke Fylkesmannen om tillatelse til tiltaket. S\u00f8knaden m\u00e5 omfatte forslag til aktuelle tiltak for \u00e5 hindre/redusere risiko for spredning av forurensede partikler. 00 7.10.2020 Klar for utsendelse \u00d8yvind Sivertsen Anne Kristine S\u00f8vik Svein Arne Haugen REV. DATO BESKRIVELSE UTARBEIDET AV KONTROLLERT AV GODKJENT AV MULTICONSULT | Nesttunbrekka 99 | 5221 Nesttun | Tlf 55 62 37 00 | multiconsult.no NO 918 836 519 MVA Kristiansholm \u2013 innledende vurderinger multiconsult.no Milj\u00f8geologiske vurderinger INNHOLDSFORTEGNELSE 1 Innledning .............................................................................................................................................................. 3 2 Lokalitetsbeskrivelse .............................................................................................................................................. 3 Historikk ................................................................................................................................................................ 5 3 Planlagt utbygging ................................................................................................................................................. 7 4 Tidligere utf\u00f8rte grunnunders\u00f8kelser ..................................................................................................................... 8 5 Beskrivelse av grunnforholdene i planomr\u00e5det ...................................................................................................... 9 P\u00e5 land ................................................................................................................................................................... 9 P\u00e5 sj\u00f8 ................................................................................................................................................................... 10 6 Planlagte tiltak ..................................................................................................................................................... 10 7 Beskrivelse av forurensningssituasjonen i planomr\u00e5det ....................................................................................... 11 Forurensningssituasjonen i fyllmassene p\u00e5 land ................................................................................................. 12 Forurensningssituasjonen i sedimenter .............................................................................................................. 12 8 Vurdering av datagrunnlaget ............................................................................................................................... 13 Vurdering av datagrunnlaget for pr\u00f8vetaking p\u00e5 land ........................................................................................ 13 Vurdering av datagrunnlaget for pr\u00f8vetaking av sedimenter p\u00e5 sj\u00f8 ................................................................... 14 9 Supplerende pr\u00f8vetaking ..................................................................................................................................... 14 Supplerende pr\u00f8vetaking innenfor dagens utomhusarealer............................................................................... 14 Supplerende pr\u00f8vetaking under eksisterende bygninger ................................................................................... 15 Pr\u00f8veprogram ..................................................................................................................................................... 16 9.3.1 Kjemiske analyser ................................................................................................................................... 16 10 Tiltaksplan ........................................................................................................................................................... 17 11 Oppsummering .................................................................................................................................................... 17 12 Referanser ........................................................................................................................................................... 17 10220831-RIGm-NOT-001 7. oktober 2020 / Revisjon 00 Side 2 av 18 Kristiansholm \u2013 innledende vurderinger multiconsult.no Milj\u00f8geologiske vurderinger 1 Innledning Kristiansholm AS, datterselskap av Obos Bbl, planlegger utbygging ved Kristiansholm i Bergen kommune der Neumann Bygg AS holder til i dag. Utbyggingen er planlagt b\u00e5de p\u00e5 eksisterende landareal og p\u00e5 utfylling i sj\u00f8. I 2017 utarbeidet Norconsult, p\u00e5 oppdrag for Bergen kommune, en omr\u00e5dereguleringsplan med illustrasjonsplan for omr\u00e5det. Planen har v\u00e6rt til f\u00f8rstegangs- behandling hos kommunen. Det jobbes n\u00e5 med en ny illustrasjonsplan for omr\u00e5det som medf\u00f8rer at det vil bli en ny f\u00f8rstegangsbehandling. Multiconsult har tidligere utf\u00f8rt geotekniske og milj\u00f8geologiske grunnunders\u00f8kelser p\u00e5 og like ved omr\u00e5det som omfattes av den nye illustrasjonsplanen. Multiconsult Norge AS er n\u00e5 engasjert av Kristiansholm AS for \u00e5 foreta en vurdering av om resultatene fra de tidligere grunnunders\u00f8kelsene er tilstrekkelig som datagrunnlag mht. hva som n\u00e5 er planlagt innenfor det nye planomr\u00e5det. Foreliggende notat gir en vurdering av om tidligere utf\u00f8rte milj\u00f8geologiske grunnunders\u00f8kelser gir et tilstrekkelig datagrunnlag til \u00e5 vurdere forurensningssituasjonen i ulike deler av planomr\u00e5det. De geotekniske vurderingene er beskrevet i Multiconsult notat 10220831-RIG-NOT-001. Kristiansholm - innledende vurderinger. Geotekniske vurderinger, datert 9. oktober 2020. Notatet omfatter ikke vurderinger av grunnforhold, forurensningssituasjon og videre tiltak p\u00e5 omr\u00e5det som opprinnelig var en holme (dvs. vest for planlagt kanal i planomr\u00e5det, se Figur 5), da utbyggingen p\u00e5 denne delen av planomr\u00e5det utf\u00f8res av en annen utbygger (Bergen kommune). 2 Lokalitetsbeskrivelse Kristiansholm ligger i Sandviken i Bergen kommune, i luftlinje ca. 1,7 km nord for Bergen sentrum. Det aktuelle omr\u00e5det ligger vest for Sj\u00f8gaten (Fv 585) og rett nord for Sj\u00f8flyhavnen. Rett \u00f8st for omr\u00e5det, p\u00e5 den andre siden av Sj\u00f8gaten, ligger bensinstasjonen Shell Express, og rett nord holder Bergen Arkitekth\u00f8yskole til (Figur 1). Omr\u00e5det er i dag enten bebygd eller asfaltert. I stort sett hele planomr\u00e5det som i dag er landomr\u00e5de, har det tidligere v\u00e6rt sj\u00f8areal. Hele omr\u00e5det er fylt ut i sj\u00f8 i flere etapper (Figur 2). Dagens bebyggelse benyttes av Neumann Bygg som trelastlager med kontorlokaler og butikk. 10220831-RIGm-NOT-001 7. oktober 2020 / Revisjon 00 Side 3 av 18 Kristiansholm \u2013 innledende vurderinger multiconsult.no Milj\u00f8geologiske vurderinger M\u00e5seskj\u00e6ret Bergen arkitekt- h\u00f8gskule Kristiansholm Shell Express Sj\u00f8flyhavnen Figur 1: Omr\u00e5debeskrivelse. Omtrentlig avgrensning av illustrasjonsplanen som foreliggende notat omfatter, er vist med r\u00f8dstiplet linje. Kart: www.norgeskart.no. 10220831-RIGm-NOT-001 7. oktober 2020 / Revisjon 00 Side 4 av 18 Kristiansholm \u2013 innledende vurderinger multiconsult.no Milj\u00f8geologiske vurderinger Neumann Bygg Figur 2: Oversikt over grensene for etappevise utfyllinger i omr\u00e5det. Linjene er plassert ut fra historiske flyfoto fra www.norgeibilder.no. M\u00f8rkebl\u00e5 linje markerer utfyllingskant i perioden 1970 til 1980. Avgrensing av utfylling utf\u00f8rt omkring 1994 er markert med lysebl\u00e5 linje. Den nyeste utfyllingen ble utf\u00f8rt i perioden 2006- 2009, og er omr\u00e5det mellom de to eldre utfyllingene. Gulstiplet linje er strandlinjen i 1880 og er plassert ut fra historiske kart fra kart.bergen.kommune.no. Foto: www.norgeibilder.no. Historikk Kristiansholm var opprinnelig en frittliggende holme (se Figur 3). If\u00f8lge en rapport fra byantikvaren skal det i 1650-\u00e5rene ha blitt bygget en befestning p\u00e5 Kristiansholm. Befestningen ble lagt ned i 1802 /1/. I etterkant av dette ble det bygget boder p\u00e5 holmen, og p\u00e5 slutten av 1800-tallet var Kristiansholm fullstendig bebygget med t\u00f8rrfiskboder. Kart fra 1880 viser at strandlinjen l\u00e5 \u00f8st for Sj\u00f8gaten (Figur 2) /2/. Moloen som vises i Figur 3, stod ferdig i 1920 og var p\u00e5 det tidspunktet ikke bundet sammen med Kristiansholm /1/. Kristiansholm ble f\u00f8rst landfast i 1938 i forbindelse med at sj\u00f8flyplassen ble bygget. Utfyllingen p\u00e5 nordsiden av moloen ble p\u00e5begynt i midten av 1950-\u00e5rene. I forbindelse med utfyllingen ble bodene i omr\u00e5det gradvis revet, og i dag er det ingen igjen. Av bygninger som ble oppf\u00f8rt p\u00e5 de nye arealene var Storm\u00f8llen, Neumann sine lagerbygg og bensinstasjonsbygningen \u00f8st for Sj\u00f8gaten (1964). Siden ca. \u00e5r 1960 skal Neumann Bygg ha holdt til p\u00e5 omr\u00e5det, og benyttet det som trelastlager /1/. I 1970 var bodmilj\u00f8et helt borte, sj\u00f8en mellom de tidligere bodene var utfylt og det var laget moderne kaier (Figur 4). Etter 1970 skjedde de store utfyllingene i sj\u00f8en (Figur 2). 10220831-RIGm-NOT-001 7. oktober 2020 / Revisjon 00 Side 5 av 18 Kristiansholm \u2013 innledende vurderinger multiconsult.no Milj\u00f8geologiske vurderinger Figur 3: Kristiansholm med molo og sj\u00f8flyplass i 1935. Bildet er tatt mot nord-\u00f8st og er hentet fra /1/. Omr\u00e5der der Neumann Bygg holder til i dag er markert med r\u00f8d sirkel. Molo Figur 4: Historisk flyfoto fra 1970. Bl\u00e5 linje markerer dagens kystlinje, mens de gule linjene markerer omtrentlig eksisterende bygninger. Boder og trebygninger er fjernet, og erstattet med nye moderne bygninger. Kartdata: www.bergenskart.no. 10220831-RIGm-NOT-001 7. oktober 2020 / Revisjon 00 Side 6 av 18 Kristiansholm \u2013 innledende vurderinger multiconsult.no Milj\u00f8geologiske vurderinger 3 Planlagt utbygging Det er planlagt en utfylling mot nord for \u00e5 \u00f8ke landarealet, og utgraving i retning nordvest-s\u00f8r\u00f8st for \u00e5 etablere en kanal som skiller tidligere holme fra land, se plantegning i Figur 5. P\u00e5 landsiden av planlagt kanal er det planer om bygging av ca. 350 leiligheter fordelt p\u00e5 blokker, og med parkerings- garasje i deler av omr\u00e5det langs siden mot Sj\u00f8gaten. Ute p\u00e5 selve holmen, vest for planlagt kanal, er det Bergen kommune som st\u00e5r for utbyggingen. Denne delen av utbyggingsomr\u00e5det er ikke vurdert i dette notatet. Dette omr\u00e5det er ikke omfattet av dette notatet Omtrentlig plassering av parkerings- garasje Omr\u00e5det p\u00e5 holmen er ikke omfattet av dette notatet Figur 5: Kart over dagens situasjon sammenstilt med oversikt over planlagt utbygging. Yttergrensen for planlagt utbygging er markert med r\u00f8dt. Tegning: utsnitt fra tegning mottatt 17. august 2020 fra Lund Hagem Arkitekter AS. 10220831-RIGm-NOT-001 7. oktober 2020 / Revisjon 00 Side 7 av 18 Kristiansholm \u2013 innledende vurderinger multiconsult.no Milj\u00f8geologiske vurderinger 4 Tidligere utf\u00f8rte grunnunders\u00f8kelser En oversikt over relevante tidligere grunnunders\u00f8kelser er oppsummert i Tabell 1 og er vist p\u00e5 plantegning i Figur 6. Tabell 1: Relevante tidligere grunnunders\u00f8kelser. Rapport- Oppdrags-/ Ref. Utf\u00f8rt av \u00c5r Oppdragsgiver nummer rapportnavn Utvidelse av bygningsartikkellager i Sandviken, Bergen. [1] 8450 Noteby AS 1970 Rieber & S\u00f8n AS Grunnunders\u00f8kelser og fundamentering Pumpestasjon ved Radekboden, [2] 400550-1 Multiconsult AS 2001 Bergen kommune Sandviken. Geotekniske og milj\u00f8tekniske unders\u00f8kelser Utbygging Sandviken, Bergen. Fylling i sj\u00f8. Grunn- og [3] 610258-1 Multiconsult AS 2005 Neumann Bygg AS milj\u00f8unders\u00f8kelser. Geoteknisk og milj\u00f8teknisk vurdering 10204414- Multiconsult Norge Milj\u00f8geologiske [4] RIGm-RAP- 2018 Obos Nye Hjem AS AS grunnunders\u00f8kelser 001 I 1970 utf\u00f8rte NOTEBY AS (n\u00e5 Multiconsult) geotekniske grunnunders\u00f8kelser i s\u00f8r\u00f8stre del av planomr\u00e5det, i forbindelse med utvidelse av en bygning. Unders\u00f8kelsene er beskrevet i Multiconsult-rapport nr. 8450, datert 25.06.70 /3/. Plasseringen av punktene er markert som svarte trekanter med nr. 1\u20136 i Figur 6. En oppsummering av resultatene fra unders\u00f8kelsen er presentert i kapittel 5.1. I 2001 utf\u00f8rte Multiconsult geotekniske og milj\u00f8geologiske grunnunders\u00f8kelser ved Radekboden, like s\u00f8r/s\u00f8r\u00f8st for planomr\u00e5det. Unders\u00f8kelsen ble utf\u00f8rt for Bergen kommune i forbindelse med at det skulle bygges en pumpestasjon. Unders\u00f8kelsene er beskrevet i Multiconsult-rapport nr. 400550-1, datert 14.05.01 /4/. Det ble gjennomf\u00f8rt ni totalsonderinger og tre pr\u00f8veserier. Pr\u00f8vepunktene er merket PR1\u2013PR3 (2001) i Figur 6.En oppsummering av resultatene fra unders\u00f8kelsen er presentert i kapittel 5.1. I 2005 utf\u00f8rte Multiconsult geotekniske og milj\u00f8geologiske unders\u00f8kelser p\u00e5 sj\u00f8 i omr\u00e5det som ble fylt ut i perioden rundt 2006\u20132009, samt i deler av sj\u00f8omr\u00e5det utenfor dagens strandlinje (se Figur 6). Unders\u00f8kelsene er beskrevet i Multiconsult-rapport nr. 610528-1, datert 17.02.05 /5/. Unders\u00f8kelsene omfattet boring av 16 totalsonderinger og pr\u00f8vetaking av bunnsedimentene i 7 pr\u00f8vestasjoner (PR1\u2013PR7, 2005). En oppsummering av resultatene fra unders\u00f8kelsen er presentert i kapittel 5.2. I 2018 utf\u00f8rte Multiconsult en orienterende milj\u00f8geologisk grunnunders\u00f8kelse p\u00e5 eiendommene med gnr./bnr. 168/348, 2100 og 2108. Alle eiendommene ligger innenfor planomr\u00e5det. Unders\u00f8kelsen er beskrevet i Multiconsult-rapport nr. 10204414-RIGm-RAP-001, datert 16.04.2018 /6/. I unders\u00f8kelsen ble det tatt pr\u00f8ver i \u00e5tte pr\u00f8vegroper (PG1\u2013PG8) for kartlegging av forurensning i l\u00f8smassene. Det ble ogs\u00e5 gjort fors\u00f8k p\u00e5 opptak av pr\u00f8veserier med naverbor i to punkt inne i lagerbygningen til Neumann Bygg (PR1 og PR2, 2018), men p\u00e5 grunn av mye stein i grunnen var det ikke mulig \u00e5 f\u00e5 tatt opp pr\u00f8vemateriale. En oppsummering av resultatene fra unders\u00f8kelsen er presentert i kapittel 5.1. 10220831-RIGm-NOT-001 7. oktober 2020 / Revisjon 00 Side 8 av 18 Kristiansholm \u2013 innledende vurderinger multiconsult.no Milj\u00f8geologiske vurderinger (2005) (2005) (2005) (2005) (2005) (2005) (2018) (2005) (2018) (2001) PR3 PR2 (2001) PR1 (2001) Figur 6: Kart over dagens situasjon sammenstilt med oversikt over planlagt utbygging. Kartet viser ogs\u00e5 plasseringen av pr\u00f8vepunkter (merket med PR og PG) som er unders\u00f8kt i tidligere milj\u00f8geologiske grunnunders\u00f8kelser (jf. Tabell 1). I PR1 og PR2 (2018) \u00f8st p\u00e5 planomr\u00e5det lot det seg ikke gj\u00f8re \u00e5 f\u00e5 tatt pr\u00f8ver av l\u00f8smassene. Tegningsgrunnlag: utsnitt fra tegning mottatt 17. august 2020 fra Lund Hagem Arkitekter AS. 5 Beskrivelse av grunnforholdene i planomr\u00e5det For mer detaljert beskrivelse av grunnforholdene enn det som er oppsummert i dette kapittelet, vises det til geoteknisk notat. P\u00e5 land Terrenget p\u00e5 omr\u00e5det er flatt og enten bebygd eller asfaltert. Tidligere unders\u00f8kelser har m\u00e5lt niv\u00e5et p\u00e5 terrenget til mellom kote 1,2 og 2,0 i pr\u00f8vepunktene utend\u00f8rs, og mellom kote 2,7 og 3,1 i pr\u00f8vepunktene inne i lagerbygningen til Neumann Bygg. Terrenget heller svakt mot nordvest, fra Sj\u00f8gaten og mot dagens sj\u00f8linje. De geotekniske grunnunders\u00f8kelsene p\u00e5 land dekker kun en relativt liten del av det omr\u00e5det som er planlagt utbygd. Der det er utf\u00f8rt unders\u00f8kelser kan l\u00f8smassene deles inn i tre lag; et \u00f8vre lag av fyllmasser med mektighet p\u00e5 opptil ca. 5 m, videre et gytjeholdig lag av antatt gammel sj\u00f8bunn med mektighet p\u00e5 opptil ca. 3,5 m, deretter et lag av antatt morene med mektighet p\u00e5 opptil ca. 5 m over antatt berg. I omr\u00e5det som antas \u00e5 v\u00e6re utfylt rundt 1994 best\u00e5r l\u00f8smassene av fyllmasser av sand, grus og stein, stedvis med innhold av organisk materiale. I omr\u00e5det som ble utfylt i perioden 1970\u20131980 er 10220831-RIGm-NOT-001 7. oktober 2020 / Revisjon 00 Side 9 av 18 Kristiansholm \u2013 innledende vurderinger multiconsult.no Milj\u00f8geologiske vurderinger det fyllmasser av sand, grus og stein, men med relativt h\u00f8yt innhold av skrot best\u00e5ende av store mengder teglstein, metall, armering, tauverk og plast. P\u00e5 sj\u00f8 Det ble i 2005 utf\u00f8rt 16 totalsonderinger, og pr\u00f8vetaking av bunnsedimentene i 7 pr\u00f8vestasjoner (PR1\u2013PR7) i et omr\u00e5de som var planlagt utfylt i sj\u00f8. To av pr\u00f8vepunktene ble tatt i omr\u00e5det som ble utfylt i 2006\u20132009. Basert p\u00e5 totalsonderingene er det antatt at bunnsedimentene er delt i to lag; et \u00f8vre lag med l\u00f8se til middels faste masser av antatt sand og grus, over et nedre lag av faste masser av antatt grus eller morene p\u00e5 berg. Mektigheten til sedimentene varierer i borpunktene fra 1,5 m i \u00f8st til 12,8 m i vest /5/. De milj\u00f8geologiske pr\u00f8vene ble tatt av dykker, og det ble tatt pr\u00f8ver fra 0\u20135 cm sedimentdybde. Pr\u00f8vene viste at sedimentene \u00f8verst best\u00e5r av et tynt, brunt lag med slam. Under best\u00e5r sedimentene av sand, grus og noe organisk materiale. I \u00e9n av pr\u00f8vene var det skjellsand i det \u00f8verste laget av sedimenter. Det planlagte utfyllingsomr\u00e5det i 2005, som unders\u00f8kelsen p\u00e5 sj\u00f8 ble utf\u00f8rt for, er noe mindre enn utfyllingsomr\u00e5det som det n\u00e5 foreligger planer om \u00e5 fylle ut i. Tidligere unders\u00f8kt omr\u00e5de dekker derfor ikke hele det omr\u00e5det som n\u00e5 er planlagt utfylt. 6 Planlagte tiltak Figur 7 viser en oversikt over planlagte tiltak i grunnen p\u00e5 planomr\u00e5det. Garasjeanlegg under terreng ca. 3700 m2 Figur 7: Oversikt over planlagte tiltak i grunnen i planomr\u00e5det. Avgrensningen av tiltakene er omtrentlig. Tegningsgrunnlag: utsnitt fra tegning mottatt 17. august 2020 fra Lund Hagem Arkitekter AS. Nord\u00f8st p\u00e5 planomr\u00e5det er det planlagt gravd ut masser for et garasjeanlegg (oransje-skravert omr\u00e5de i Figur 7). S\u00e5 langt vi kjenner til er det ikke avklart hvor dypt det skal graves i dette omr\u00e5det, men det kan bli aktuelt \u00e5 fjerne masser slik at garasjen best\u00e5r av to etasjer under dagens terreng. 10220831-RIGm-NOT-001 7. oktober 2020 / Revisjon 00 Side 10 av 18 Kristiansholm \u2013 innledende vurderinger multiconsult.no Milj\u00f8geologiske vurderinger Med unntak av omr\u00e5det hvor det skal etableres et garasjeanlegg under terreng, er det planlagt at boligblokkene skal etableres p\u00e5 eller noe h\u00f8yere enn dagens terrengniv\u00e5. Nord for dagens strandlinje er det planlagt en st\u00f8rre utfylling i sj\u00f8 (gr\u00f8nt og m\u00f8rkebl\u00e5tt omr\u00e5de i Figur 7). Det er ikke endelig avklart hvordan utfyllingen skal utf\u00f8res, men i de geotekniske vurderingene er det beskrevet at utfylling fra land er bedre egnet enn cellespunt. Vest i planomr\u00e5det er det planlagt gravd ut en kanal (bl\u00e5tt omr\u00e5de i Figur 7). Dybden p\u00e5 kanalen er ikke bestemt, men det er i utgangspunktet planlagt at b\u00e5ter ikke skal kunne kj\u00f8re gjennom den. I viken lengst \u00f8st i kanalen er det planlagt anlagt en badestrand/badeomr\u00e5de. 7 Beskrivelse av forurensningssituasjonen i planomr\u00e5det Figur 8 viser en oversikt over plasseringen av pr\u00f8vetakingspunkt, og forurensningssituasjonen i punktene. Forurensningsgraden i l\u00f8smassene p\u00e5 land er klassifisert i henhold til tilstandsklasser for forurenset grunn i veileder TA 2553/2009 /7/, og forurensningsgraden i sedimentene p\u00e5 sj\u00f8 er klassifisert i henhold til tilstandsklasser i veileder 02:2018 /8/ (jf. Tabell 2). (2005) (2005) (2005) (2005) (2005) (2005) (2018) (2005) (2018) (2001) PR3 PR2 (2001) PR1 (2001) Figur 8: Plasseringen av pr\u00f8vepunktene fra tidligere utf\u00f8rte unders\u00f8kelser, samt forurensningssituasjonen i pr\u00f8vepunktene i planomr\u00e5det (omtrentlig avgrenset med tykk, svart linje). I PR1 og PR2 (2018) \u00f8st p\u00e5 planomr\u00e5det lot det seg ikke gj\u00f8re \u00e5 f\u00e5 tatt pr\u00f8ver av l\u00f8smassene. Tegningsgrunnlag: utsnitt fra tegning mottatt 17. august 2020 fra Lund Hagem Arkitekter AS. 10220831-RIGm-NOT-001 7. oktober 2020 / Revisjon 00 Side 11 av 18 Kristiansholm \u2013 innledende vurderinger multiconsult.no Milj\u00f8geologiske vurderinger Tabell 2: Milj\u00f8direktoratets tilstandsklasser for forurenset grunn og sedimenter. Klassifikasjon for l\u00f8smasser p\u00e5 land Klassifikasjon for sedimenter i sj\u00f8 Tilstandsklasser 1 = Meget god Tilstandsklasser I = Bakgrunn 2 = God II = God 3 = Moderat III = Moderat 4 = D\u00e5rlig IV = D\u00e5rlig 5 = Sv\u00e6rt d\u00e5rlig V = Sv\u00e6rt d\u00e5rlig Forurensningssituasjonen i fyllmassene p\u00e5 land I pr\u00f8vegropene p\u00e5 land er fyllmassene unders\u00f8kt ned til mellom 1,5 og 1,8 m dybde. I pr\u00f8vegropen lengst mot sj\u00f8en i nord er det p\u00e5vist forurensning av sink tilsvarende tilstandsklasse 2 (PG1), og i \u00e9n av tre pr\u00f8vegroper plassert i utfyllingsomr\u00e5det fra 1994 ble det p\u00e5vist sink i tilstandsklasse 3 og benzo(a)pyren i tilstandsklasse 2 (PG4). Det ble ikke p\u00e5vist forurensning i de \u00f8vrige pr\u00f8vene. Forurensningssituasjonen under dagens bygg er ikke kjent da det ikke lot seg gj\u00f8re \u00e5 f\u00e5 opp pr\u00f8vemateriale fra dette omr\u00e5det. Siden det stod bygg her som ble revet f\u00f8r dagens bygninger ble satt opp, kan en ikke utelukke at det kan v\u00e6re rester av riveavfall eller annen forurensning fra tidligere virksomhet i fyllmassene. I rapporten fra grunnunders\u00f8kelsen som ble utf\u00f8rt i 1970 st\u00e5r det at det var registrert setninger p\u00e5 eksisterende bebyggelse. Dette tyder p\u00e5 at fyllmassene ikke best\u00e5r av rene steinmasser, men f.eks. kan inneholde organisk materiale, trevirke eller riveavfall. Tidligere unders\u00f8kelser har p\u00e5vist forurensning i topplaget p\u00e5 sj\u00f8bunnen i PR2 og PR3 (2005). Forurensingen i sedimentene er klassifisert i tilstandsklasse III og IV for sum PCB7, sum PAH16, benzo(a)pyren og/eller TBT (jf. kapittel 7.2). Dette sj\u00f8bunnsomr\u00e5det ble i 2006\u20132009 dekket med fyllmasser, og omr\u00e5det utgj\u00f8r i dag en del av eksisterende landareal. P\u00e5vist forurensning i sedimentene i dette omr\u00e5det, sammenlignet med tilstandsklasser for l\u00f8smasser p\u00e5 land, tilsvarer tilstandsklasse 2 og 3 for de nevnte stoffene. Det foreligger ikke tilstandsklasser for TBT i l\u00f8smasser p\u00e5 land. I et lite avgrenset omr\u00e5de like s\u00f8r/s\u00f8r\u00f8st for planomr\u00e5det er det tatt pr\u00f8ver av l\u00f8smassene i tre pr\u00f8vepunkt (PR1\u2013PR3 (2001), se Figur 8). Det ble i unders\u00f8kelsen p\u00e5vist forurensning av bly, kadmium, kvikks\u00f8lv, sink, benzo(a)pyren og sum PAH16 inntil tilstandsklasse 3. Det ble ogs\u00e5 p\u00e5vist h\u00f8ye konsentrasjoner av totale hydrokarboner (THC) /4/. Det foreligger ikke tilstandsklasser for THC. Forurensningssituasjonen i sedimenter I 2005 ble det tatt pr\u00f8ver av de \u00f8verste inntil 5 cm av sedimentene i fire pr\u00f8vepunkt i sj\u00f8omr\u00e5det nord for dagens strandlinje (PR1 og PR4\u2013PR7), samt fra to pr\u00f8vepunkt i en vik som i Figur 2 er vist som utfyllingsomr\u00e5de 2006\u20132009 (PR2 og PR3). Et utdrag fra analyseresultatene viser at det i alle pr\u00f8vene ble p\u00e5vist konsentrasjoner i tilstandsklasse IV (d\u00e5rlig) eller V (sv\u00e6rt d\u00e5rlig) av kvikks\u00f8lv, TBT, benzo(a)pyren, sum PAH16 og/eller sum PCB7, samt konsentrasjoner i tilstandsklasse III (moderat) av arsen, bly og/eller sink /5/. Sedimentene i viken (PR2 og PR3, 2005) ble i 2006\u20132009 fylt igjen med steinmasser. 10220831-RIGm-NOT-001 7. oktober 2020 / Revisjon 00 Side 12 av 18 Kristiansholm \u2013 innledende vurderinger multiconsult.no Milj\u00f8geologiske vurderinger 8 Vurdering av datagrunnlaget Vurdering av datagrunnlaget for pr\u00f8vetaking p\u00e5 land Store deler av planomr\u00e5det best\u00e5r av utfylte masser p\u00e5 sj\u00f8bunn. Aktuelle kilder til forurensning av fyllmasselaget antas i hovedsak \u00e5 v\u00e6re bruk av forurensede fyllmasser, men det kan ikke utelukkes at ogs\u00e5 n\u00e5v\u00e6rende eller historisk bruk av omr\u00e5det kan ha medf\u00f8rt forurensning. Omr\u00e5det har i hovedsak v\u00e6rt brukt som trelastlager, en aktivitet som med unntak for mulig oljes\u00f8l og lignende fra trafikk og parkerte biler, antas \u00e5 medf\u00f8re f\u00e5 potensielle kilder til forurensning. P\u00e5vist forurensning i sedimentene p\u00e5 sj\u00f8bunnen like utenfor dagens strandlinje, samt i et mindre omr\u00e5de som n\u00e5 ligger under utfylte masser, indikerer at sj\u00f8bunnen under de \u00f8vrige fyllmassene i planomr\u00e5det sannsynligvis er forurenset. Dagens landareal i planomr\u00e5det (ekskludert arealet av holmen) er ca. 23 daa stort, hvorav ca. 12,2 daa er bebygd. Dagens bygninger planlegges revet, og boligblokker er planlagt oppf\u00f8rt. Med arealbruk boligomr\u00e5de b\u00f8r det if\u00f8lge Milj\u00f8direktoratets veileder TA-2553/2009 tas pr\u00f8ver i minimum 39 punkt p\u00e5 et omr\u00e5de som er 23 daa stort og med diffus forurensning /7/. Det har tidligere ikke latt seg gj\u00f8re \u00e5 f\u00e5 tatt pr\u00f8ver der det i dag st\u00e5r bygninger. I \u00f8vrig omr\u00e5de er det tatt pr\u00f8ver i 8 punkt. Det ble i unders\u00f8kelsen p\u00e5vist forurensning kun i to av de \u00e5tte unders\u00f8kte punktene. Siden arealbruken i omr\u00e5det skal endres fra n\u00e6ringsomr\u00e5de til boligomr\u00e5de hvor voksne og barn skal oppholde seg, anses det som viktig \u00e5 ha et godt datagrunnlag til \u00e5 kunne vurdere forurensningssituasjonen p\u00e5 omr\u00e5det. Det anbefales derfor tatt supplerende pr\u00f8ver i omr\u00e5det (se kapittel 9). I deler av \u00f8stre del av planomr\u00e5det er det planlagt gravd ut masser for et garasjeanlegg. Det antas at de oppgravde fyllmassene skal fjernes fra planomr\u00e5det, eller dersom de er rene, benyttes til utfyllingsmasser i sj\u00f8 nord p\u00e5 omr\u00e5det. Uavhengig av disponeringsl\u00f8sning er det viktig \u00e5 ha en god pr\u00f8vetetthet for \u00e5 kunne avgrense rene/forurensede arealer, for derav \u00e5 kunne redusere kostnader knyttet til disponering av gravemassene. Det er ikke tatt pr\u00f8ver under de eksisterende bygningene der blant annet garasjeanlegget er planlagt anlagt. Forurensningssituasjonen i fyllmassene under bygningene er dermed ikke avklart og det anbefales supplerende pr\u00f8vetaking her (se kapittel 9). I vestre del av planomr\u00e5det er det planlagt gravd ut en kanal. Det er usikkert hvor dypt kanalen skal graves, men det kan ikke utelukkes at det m\u00e5 fjernes masser ned til gammel sj\u00f8bunn som ligger under fyllmassene. Arealet av kanalen er estimert til ca. 2,8 daa. Det antas at de oppgravde fyllmassene skal fjernes fra planomr\u00e5det, eller dersom de er rene, benyttes til utfyllingsmasser i sj\u00f8 nord p\u00e5 omr\u00e5det. Uavhengig av disponeringsl\u00f8sning er det viktig \u00e5 ha en god pr\u00f8vetetthet for \u00e5 kunne avgrense rene/forurensede arealer, for derav \u00e5 kunne redusere kostnader knyttet til disponering av gravemassene. Det er tidligere tatt tre pr\u00f8ver innenfor arealet til kanalen, og i \u00e9n av pr\u00f8vene ble det p\u00e5vist forurensning. Det er imidlertid kun tatt pr\u00f8ver ned til inntil 1,7 m under terreng, og eventuell forurensningssituasjon i dypereliggende masser er uavklart. I \u00f8stre del av kanalen foreligger det planer om \u00e5 anlegge en badestrand. P\u00e5 bakgrunn av at det kun er tatt pr\u00f8ver i tre punkt innenfor dette omr\u00e5det, at eventuell forurensningssituasjon i dypereliggende masser er uavklart, samt at deler av omr\u00e5det skal benyttes som badestrand/-omr\u00e5de, anser vi det som sv\u00e6rt viktig at det er tilstrekkelig datagrunnlag til \u00e5 gj\u00f8re en god vurdering av forurensningssituasjonen i l\u00f8smassene, og til \u00e5 eventuelt kunne gj\u00f8re en god risikovurdering av helse og spredning dersom det blir p\u00e5vist forurensning i eller ved kanalen/badeomr\u00e5det. P\u00e5 bakgrunn av ovennevnte anbefales det supplerende pr\u00f8vetaking i omr\u00e5det som skal graves ut til kanalen og omr\u00e5det der badestrand skal etableres (se kapittel 9). 10220831-RIGm-NOT-001 7. oktober 2020 / Revisjon 00 Side 13 av 18 Kristiansholm \u2013 innledende vurderinger multiconsult.no Milj\u00f8geologiske vurderinger Vurdering av datagrunnlaget for pr\u00f8vetaking av sedimenter p\u00e5 sj\u00f8 Planlagt utfylling p\u00e5 sj\u00f8 (dvs. arealet som vil bli dekket p\u00e5 sj\u00f8bunnen) er grovt estimert til ca. 11.000 m2. Nord for n\u00e5v\u00e6rende strandlinje er det tidligere tatt pr\u00f8ver i fem punkt. I Milj\u00f8direktoratets veileder M-350 anbefales det pr\u00f8vetaking i tre stasjoner for omr\u00e5der mindre enn 30.000 m2, der ingen pr\u00f8ve kan representere et areal st\u00f8rre enn 10.000 m2 /9/. P\u00e5 bakgrunn av antall pr\u00f8ver som tidligere er tatt, at pr\u00f8vepunktene ligger plassert jevnt utover det planlagte utfyllingsomr\u00e5det, samt at det er p\u00e5vist mer eller mindre samme forurensningsgrad i alle pr\u00f8ve- punktene, vurderes datagrunnlaget som tilstrekkelig til \u00e5 vurdere forurensningen i sedimentene innenfor planlagt utfyllingsomr\u00e5de. I unders\u00f8kelsen i 2005 ble det beskrevet at sedimentene p\u00e5 sj\u00f8bunnen i planlagt utfyllingsomr\u00e5de inneholder en del silt og organisk materiale noe som kan medf\u00f8re fare for oppvirvling og spredning av partikler i forbindelse med utfyllingen. Det ble i rapporten anbefalt at utfyllingsomr\u00e5det m\u00e5 lukkes inne med en siltgardin for \u00e5 hindre mulig spredning av oppvirvlede, forurensede sedimenter. Det ble ogs\u00e5 anbefalt at f\u00f8r utfyllingen starter, m\u00e5 sj\u00f8bunnen dekkes med et sand-/gruslag for \u00e5 redusere faren for spredning av milj\u00f8gifter i utfyllingsperioden, samt ogs\u00e5 redusere risiko for utlekking og/eller spredning av finstoffbundet forurensning gjennom den \u00e5pne steinfyllingen. Uavhengig av tiltaksl\u00f8sninger for \u00e5 redusere risiko for forurensningsspredning, er det ved utfylling i sj\u00f8 n\u00f8dvendig \u00e5 s\u00f8ke Fylkesmannen om tillatelse til aktuell utfylling. 9 Supplerende pr\u00f8vetaking Grunnunders\u00f8kelsen p\u00e5 land som ble utf\u00f8rt i 2018 var i forbindelse med salg av eiendommen og ikke i forbindelse med byggeplaner. Antall pr\u00f8vepunkt var derfor f\u00e6rre enn det som ofte kreves for en konkret byggesak. I planen det n\u00e5 jobbes med \u00e5 f\u00e5 sendt til f\u00f8rstegangsbehandling hos kommunen er det beskrevet mer detaljert hva som er tenkt bygget/utf\u00f8rt i de ulike delene av planomr\u00e5det. P\u00e5 bakgrunn av hva som tidligere er foretatt av pr\u00f8vetaking i omr\u00e5det, og hva som n\u00e5 er planlagt av grunnarbeider p\u00e5 planomr\u00e5det, samt at Bergen kommune erfaringsmessig \u00f8nsker at anbefalingene mht. antall pr\u00f8vepunkt i veilederen f\u00f8lges, er det vurdert at det m\u00e5 foretas supplerende pr\u00f8vetaking i planomr\u00e5det. I omr\u00e5det hvor det skal foretas utgraving av garasjeanlegg og kanal er det viktig \u00e5 ha god pr\u00f8vetetthet for \u00e5 kunne avgrense rene/forurensede arealer, for derav \u00e5 kunne redusere kostnader knyttet til disponering av gravemassene. Det foresl\u00e5s derfor supplerende pr\u00f8vetaking i 31 punkt. Med de tidligere pr\u00f8vepunktene innenfor planomr\u00e5det vil da l\u00f8smassene v\u00e6re unders\u00f8kt i totalt 39 punkt. P\u00e5 grunn av mye stein i l\u00f8smassene anbefales pr\u00f8vetakingen utf\u00f8rt ved bruk av gravemaskin. Supplerende pr\u00f8vetaking innenfor dagens utomhusarealer Det er tatt 8 pr\u00f8ver i dette omr\u00e5det, og fyllmassene er unders\u00f8kt ned til mellom 1 og 1,8 m under terreng. I to av pr\u00f8vepunktene er det p\u00e5vist forurensning i tilstandsklasse 2 og 3. Med unntak av omr\u00e5det hvor det skal graves ut en kanal, har vi ikke f\u00e5tt opplyst om at det skal foretas s\u00e6rlig med gravearbeider i dette omr\u00e5det. For \u00e5 f\u00e5 et bedre datagrunnlag generelt innenfor n\u00e5v\u00e6rende utomhusareal foresl\u00e5s det tatt supplerende pr\u00f8ver i 15 punkt. Ni av punktene anbefales plassert i n\u00e6rheten av planlagt kanal og badeomr\u00e5de \u2013 b\u00e5de for \u00e5 f\u00e5 et bedre datagrunnlag til \u00e5 kunne vurdere forurensningsgrad i massene som skal graves opp, i massene som blir v\u00e6rende igjen langs kanalen/badestranden, samt for \u00e5 fors\u00f8ke \u00e5 avgrense p\u00e5vist forurensning i punktet hvor det tidligere ble p\u00e5vist forurensning (PG4 i Figur 9). To av punktene anbefales plassert rundt PG1 for \u00e5 fors\u00f8ke \u00e5 avgrense p\u00e5vist forurensning i dette omr\u00e5det. To andre pr\u00f8vepunkt anbefales plassert s\u00f8r\u00f8st i planomr\u00e5det for \u00e5 unders\u00f8ke om tidligere p\u00e5vist forurensning like s\u00f8r for planomr\u00e5det (PR1\u2013PR3 i Figur 9) strekker seg inn p\u00e5 10220831-RIGm-NOT-001 7. oktober 2020 / Revisjon 00 Side 14 av 18 Kristiansholm \u2013 innledende vurderinger multiconsult.no Milj\u00f8geologiske vurderinger planomr\u00e5det. De \u00f8vrige to pr\u00f8vepunktene anbefales plassert som vist for \u00e5 f\u00e5 en bedre pr\u00f8vetett i omr\u00e5det som helhet. Forslag til plassering av supplerende pr\u00f8vepunkt er vist i Figur 9. I kanalen b\u00f8r det tas pr\u00f8ver av l\u00f8smassene ned til ca. 1 m under dybden l\u00f8smassene antas \u00e5 m\u00e5tte fjernes ned til, mens det langs kanalen og for \u00f8vrig i planomr\u00e5det b\u00f8r tas pr\u00f8ver ned til ca. 2 m under dagens terreng. For \u00e5 redusere risiko for at sj\u00f8vann skal trenge inn i pr\u00f8vegropene og p\u00e5virke pr\u00f8vetakingen, anbefales det at pr\u00f8vegravingen utf\u00f8res ved fj\u00e6re sj\u00f8. Supplerende pr\u00f8vetaking under eksisterende bygninger Det er ikke tidligere tatt pr\u00f8ver av l\u00f8smassene under eksisterende bygninger. Totalt areal av bebygget omr\u00e5de er ca. 11 daa, dvs. at grunnflaten p\u00e5 eksisterende bygninger dekker omtrent halvparten av planomr\u00e5det p\u00e5 land. Det anbefales tatt pr\u00f8ver i 16 punkt i dette omr\u00e5det. Forslag til plassering av pr\u00f8vepunkt er vist i Figur 9. Pr\u00f8vene tas n\u00e5r det er tilkomst til \u00e5 f\u00e5 tatt pr\u00f8vene. I deler av omr\u00e5det hvor det i dag er butikk- lokale, vil pr\u00f8vetakingen sannsynligvis m\u00e5tte gj\u00f8res etter at bygningen er revet. I andre deler av bygningene hvor det er h\u00f8yt under taket, kan det la seg gj\u00f8re \u00e5 f\u00e5 tatt pr\u00f8vene selv om bygningene ikke er revet. I omr\u00e5dene hvor det er planlagt oppf\u00f8rt boligblokker og utomhusarealer, anbefales det tatt pr\u00f8ver ned til ca. 2 m under terreng. I omr\u00e5det hvor det er planlagt gravd ut og fjernet masser for garasjeanlegget anbefales det tatt pr\u00f8ver av l\u00f8smassene ned til ca. 1 m under gravedybden til anlegget. Dette for \u00e5 dokumentere eventuell forurensningsgrad i l\u00f8smassene som skal fjernes, men ogs\u00e5 i l\u00f8smassene som blir v\u00e6rende igjen under garasjeanlegget. For at det skal kunne la seg gj\u00f8re \u00e5 f\u00e5 tatt pr\u00f8ver s\u00e5 dypt (s\u00e6rlig hvis garasjen skal ha to etasjer), m\u00e5 pr\u00f8vetakingen sannsynligvis utf\u00f8res i forbindelse med utgravingen av garasjen. 10220831-RIGm-NOT-001 7. oktober 2020 / Revisjon 00 Side 15 av 18 Kristiansholm \u2013 innledende vurderinger multiconsult.no Milj\u00f8geologiske vurderinger PR3 PR2 PR1 Figur 9: Forurensningssituasjon i tidligere utf\u00f8rte unders\u00f8kelser p\u00e5 land (fargelagte pr\u00f8vepunkt), samt forslag til plassering av supplerende pr\u00f8vepunkt (vist med svarte firkanter). Tegningsgrunnlag: utsnitt fra tegning mottatt 17. august 2020 fra Lund Hagem Arkitekter AS Pr\u00f8veprogram I alle pr\u00f8vepunktene skal det tas pr\u00f8ver fra overflaten\u00e6re masser (0\u20131 m) og fra dypereliggende masser (>1 m). Antall pr\u00f8ver vil avhenge av eventuell lagdeling i massene. Det skal ogs\u00e5 tas pr\u00f8ver av l\u00f8smassene i bunnen av gravegropene. 9.3.1 Kjemiske analyser Pr\u00f8vene anbefales analysert for de vanligste uorganiske milj\u00f8giftene (arsen, bly, kadmium, kobber, krom, kvikks\u00f8lv, nikkel og sink), og de organiske milj\u00f8giftene olje (totale hydrokarboner og alifater), polysykliske aromatiske hydrokarboner (sum PAH16), polyklorerte bifenyler (sum PCB7) og de monoaromatiske forbindelsene benzen, toluen, etylbenzen og xylener (BTEX). Det b\u00f8r ogs\u00e5 utf\u00f8res analyse av totalt organisk karbon (TOC) p\u00e5 enkelte stikkpr\u00f8ver for \u00e5 bestemme innhold av organisk materiale i massene. Dersom det graves ned i gammel sj\u00f8bunn b\u00f8r det ogs\u00e5 analyseres for innhold av tributyltinn (TBT) i enkelte av pr\u00f8vene. 10220831-RIGm-NOT-001 7. oktober 2020 / Revisjon 00 Side 16 av 18 Kristiansholm \u2013 innledende vurderinger multiconsult.no Milj\u00f8geologiske vurderinger 10 Tiltaksplan P\u00e5 grunn av at det er p\u00e5vist forurensning i l\u00f8smassene p\u00e5 tiltaksomr\u00e5det, m\u00e5 det i henhold til forurensningsforskriftens kapittel 2 (bygge- og gravekapittelet) utarbeides en tiltaksplan f\u00f8r det kan foretas bygge-/gravearbeider p\u00e5 tomten /10/. Tiltaksplanen skal inneholde en redegj\u00f8relse for hvilke unders\u00f8kelser som er utf\u00f8rt p\u00e5 omr\u00e5det, eventuelt med resultater fra supplerende pr\u00f8vetaking, samt en risikovurdering iht. Milj\u00f8direktoratets veileder TA-2553/2009 og/eller Milj\u00f8direktoratets veileder 99:01 /11/. Tiltaksplanen skal godkjennes av kommunen f\u00f8r graving/bygging kan finne sted. 11 Oppsummering P\u00e5 land Det er i en unders\u00f8kelse i 2018 p\u00e5vist forurensning i l\u00f8smassene i to av \u00e5tte pr\u00f8vepunkt. Det er tatt for f\u00e5 pr\u00f8ver p\u00e5 land til \u00e5 gi en god beskrivelse av forurensningssituasjonen i l\u00f8smassene i hele planomr\u00e5det. P\u00e5 bakgrunn av at omr\u00e5det skal omreguleres til boligomr\u00e5de er det foresl\u00e5tt at det b\u00f8r tas supplerende pr\u00f8ver i totalt 31 punkt, med 15 punkt innenfor n\u00e5v\u00e6rende utomhusarealer, og 16 punkt innenfor grunnflaten til eksisterende bygninger. Det er anbefalt h\u00f8yest pr\u00f8vetetthet i omr\u00e5det for planlagt kanal og badeomr\u00e5de/strand, samt i omr\u00e5det hvor det skal graves ut masser for garasjeanlegg. I alle pr\u00f8vepunktene skal det tas pr\u00f8ver fra overflaten\u00e6re masser (<1 m) og fra dypereliggende masser (>1 m). Antall pr\u00f8ver vil avhenge av eventuell lagdeling i massene. Det skal ogs\u00e5 tas pr\u00f8ver av l\u00f8smassene i bunnen av pr\u00f8vegropene. P\u00e5 bakgrunn av at det er p\u00e5vist forurensning i l\u00f8smassene i planomr\u00e5det, m\u00e5 det uavhengig av om n\u00e5r det vil bli tatt supplerende pr\u00f8ver, utarbeides en tiltaksplan (for graving i forurenset grunn) f\u00f8r det kan foretas bygge-/gravearbeider p\u00e5 omr\u00e5det. Tiltaksplanen skal godkjennes av kommunen. P\u00e5 sj\u00f8 Det er p\u00e5vist h\u00f8y forurensning i sedimentene i hele det planlagte utfyllingsomr\u00e5det. Pr\u00f8vene som ble tatt i 2005 anses som et tilstrekkelig datagrunnlag for \u00e5 gi en god vurdering av forurensings- situasjonen i dette tiltaksomr\u00e5det. Det anses ikke som n\u00f8dvendig med supplerende pr\u00f8vetaking av sedimentene. Sedimentene i planlagt utfyllingsomr\u00e5de inneholder en del finkornete partikler som kan bli virvlet opp i forbindelse med utfyllingen. Det m\u00e5 foretas en vurdering av mulige tiltak for \u00e5 hindre/redusere oppvirvling og spredning av forurensede partikler i forbindelse med utfyllings- arbeidet p\u00e5 sj\u00f8. Ved utfylling i sj\u00f8 er det n\u00f8dvendig \u00e5 s\u00f8ke Fylkesmannen om tillatelse til tiltaket. S\u00f8knaden m\u00e5 omfatte forslag til aktuelle tiltak for \u00e5 hindre/redusere risiko for spredning av forurensede partikler. 12 Referanser /1/ Byantikvaren 2012. Kulturminnegrunnlag for Bybanen, Bergen sentrum \u2013 \u00c5sane. Saksnr: 201125114. Bergen kommune, Byr\u00e5dsavdeling for byutvikling, klima og milj\u00f8. /2/ https://kart.bergen.kommune.no/portal/apps/webappviewer/index.html?id= 6a2f21465d86402ca3fc326eaf884f8a /3/ NOTEBY AS (n\u00e5 Multiconsult), rapport nr. 8450, datert 25.06.70. Utvidelse av bygningsartikkellager i Sandviken, Bergen. Grunnunders\u00f8kelser og fundamentering. /4/ Multiconsult-rapport nr. 400550-1, datert 14.05.01. Pumpestasjon ved Radekboden, Sandviken. Geotekniske og milj\u00f8tekniske grunnunders\u00f8kelser. 10220831-RIGm-NOT-001 7. oktober 2020 / Revisjon 00 Side 17 av 18 Kristiansholm \u2013 innledende vurderinger multiconsult.no Milj\u00f8geologiske vurderinger /5/ Multiconsult-rapport nr. 610528-1, datert 17.02.05. Utbygging Sandviken, Bergen. Fylling i sj\u00f8. Grunn- og milj\u00f8unders\u00f8kelser. Geotekniske og milj\u00f8tekniske vurderinger. /6/ Multiconsult-rapport nr. 10204414-RIGm-RAP-001, datert 14.04.18. Kristiansholm, Bergen. Milj\u00f8geologiske grunnunders\u00f8kelser. /7/ Milj\u00f8direktoratet (SFT), 2009. Helsebaserte tilstandsklasser for forurenset grunn. TA- 2553/2009. /8/ Milj\u00f8direktoratets veileder 02:2018. Klassifisering av milj\u00f8tilstand i vann. \u00d8kologisk og kjemisk klassifiseringssystem for kystvann, grunnvann, innsj\u00f8er og elver. /9/ Milj\u00f8direktoratets veileder M-350|2015. H\u00e5ndtering av sedimenter. Revidert 25. mai 2018. /10/ Forurensningsforskriften kapittel 2: https://lovdata.no/ /11/ Statens forurensningstilsyn (Milj\u00f8direktoratet), veileder 99:01a. Veiledning om risikovurdering av forurenset grunn. 10220831-RIGm-NOT-001 7. oktober 2020 / Revisjon 00 Side 18 av 18 "
}