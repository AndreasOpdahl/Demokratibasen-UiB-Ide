{
  "dokument_id": "88cc54fd-8e2e-57f7-b5a1-20296b744d89",
  "doc_type": "case_attachment",
  "kommune": 4601,
  "tittel": "Ungdomsr\u00e5dets uttalelse og merknad til Arbeid med antirasisme i bergensskolen",
  "url": "https://bergen.kommune.no/politikere-utvalg/api/fil/bk360/11125016/Ungdomsradets-uttalelse-og-merknad-til-Arbeid-med-antirasisme-i-bergensskolen",
  "tekst": " Ungdomsr\u00e5det Til Intern korrespondanse Bystyrets kontor V\u00e5r referanse: 2024/04049-21 Saksbehandler: Birgitte Teglgaard J\u00f8rgensen Fra Dato: 12. september 2024 Ungdomsr\u00e5det Ungdomsr\u00e5dets uttalelse og merknad til Arbeid med antirasisme i bergensskolen Ungdomsr\u00e5det behandlet i m\u00f8te 11. september sak 88/24 - Arbeid med antirasisme i bergensskolen, og vedtok f\u00f8lgende merknad: Merknad fra ungdomsr\u00e5det: Det er viktigere at flest mulig ansatte/ressurspersoner p\u00e5 skolen er rustet til \u00e5 h\u00e5ndtere konkrete situasjoner og ta ansvar for forebygging av rasisme i bergensskolen, enn \u00e5 ha en egen resursperson for antirasistisk arbeid. Fremfor investering i en egen ressursperson p\u00e5 skolen, b\u00f8r det derfor heller investeres i flere milj\u00f8terapeuter og i heving av kompetansen til allerede eksisterende milj\u00f8arbeidere, samt l\u00e6rere, p\u00e5 skolen. Ungdomsr\u00e5dets begrunnelse for merknaden: Ungdomsr\u00e5det st\u00f8tter byr\u00e5det i at en egen ressursperson p\u00e5 skolen som jobber med rasisme er kostbart og ikke best bruk av avsatte midler. Ungdomsr\u00e5det anbefaler at man heller utvider og bygger opp kompetansen til allerede etablerte ordninger og resurspersoner i bergenskolen, som eks. milj\u00f8terapeuter. Det \u00e5 kunne henvende seg til en ressursperson en allerede har en relasjon til, som f.eks en l\u00e6rer/milj\u00f8arbeider, vil senke terskelen for \u00e5 si ifra for elevene. Samtidig har l\u00e6reren/milj\u00f8arbeideren en mer tverrfaglig tiln\u00e6rming til elevene, og kjenner allerede godt til skolemilj\u00f8et. Ungdomsr\u00e5det ber om at merknad og begrunnelse legges til behandling av saken av i utvalget. Med hilsen Ungdomsr\u00e5det Eowyn Tomine Saus - leder Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. Kopi: Bystyrets kontor - Anette Hatlemark Drabl\u00f8s, Tina Omdahl Hayes "
}