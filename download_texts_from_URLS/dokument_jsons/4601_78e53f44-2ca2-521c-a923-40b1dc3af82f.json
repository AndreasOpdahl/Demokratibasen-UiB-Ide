{
  "dokument_id": "78e53f44-2ca2-521c-a923-40b1dc3af82f",
  "doc_type": "case_presentation",
  "kommune": 4601,
  "tittel": "Regnskapsrevisors uavhengighetserkl\u00e6ring 1. juli - 31. desember 2024",
  "url": "https://bergen.kommune.no/politikere-utvalg/api/fil/bk360/11136147/Framstilling-Regnskapsrevisors-uavhengighetserklaering-1-juli-31-desember-2024",
  "tekst": " Kontrollutvalget Saksframstilling V\u00e5r referanse: 2024/141524-1 Saksbehandler: Eli Merete Velle Regnskapsrevisors uavhengighetserkl\u00e6ring 1. juli - 31. desember 2024 Hva saken gjelder: Revisor skal v\u00e6re uavhengig og ha god vandel, jf. kommuneloven \u00a7 24-4. N\u00e6rmere krav til revisors uavhengighet f\u00f8lger av forskrift om kontrollutvalg og revisjon \u00a7\u00a7 16-18. Videre f\u00f8lger det av \u00a7 19 at den som utf\u00f8rer revisjon eller annen kontroll for en kommune eller fylkeskommune, l\u00f8pende skal vurdere sin uavhengighet. Dette gjelder b\u00e5de for regnskapsrevisjon, forvaltningsrevisjon og eierskapskontroll. Videre skal oppdragsansvarlig revisor hvert \u00e5r, og ellers ved behov, gi en skriftlig egenvurdering av sin uavhengighet til kontrollutvalget. En slik skriftlig egenvurdering skal ogs\u00e5 f\u00f8lge tilbud om revisjon. Kravet til l\u00f8pende \u00e5 vurdere sin uavhengighet gjelder b\u00e5de oppdragsansvarlig revisor, revisjonsmedarbeidere og eventuelt andre som er engasjert p\u00e5 oppdraget. Plikten etter kontrollutvalgs- og revisjonsforskriften til \u00e5 dokumentere uavhengigheten gjennom en skriftlig erkl\u00e6ring til kontrollutvalget gjelder kun for oppdragsansvarlig revisor. Det vil normalt v\u00e6re tilstrekkelig med en \u00e5rlig egenvurdering fra oppdragsansvarlig revisor. Skulle det oppst\u00e5 sp\u00f8rsm\u00e5l knyttet til revisors uavhengighet, vil det v\u00e6re rimelig at revisor avgir en ny egenvurdering.1 Revisors erkl\u00e6ring om uavhengighet gis p\u00e5 revisors eget ansvar og skal ikke godkjennes av kontrollutvalget, men tas til orientering. Sekretariatets vurdering: Vi har mottatt vedlagte erkl\u00e6ring, der revisor gj\u00f8r rede for sin uavhengighet. Det g\u00e5r der frem at revisor er uavhengig i oppdragene for Bergen kommune. Erkl\u00e6ringen gjelder for perioden fra 01.07.2024, som er datoen den nye kontrakten med Deloitte gjelder fra, og ut \u00e5ret 2024. Forslag til vedtak: Kontrollutvalget tar revisors egenvurdering av uavhengighet datert 10. september 2024, til orientering. Dato: 13. september 2024 Eli M. Velle - leder 1 Teksten er hentet fra brev fra NKRFs revisjons- og regnskapskomite til NKRFs medlemmer, datert 07.06.2023. 1 Dokumentet er godkjent elektronisk. Vedlegg: Uavhengighetserkl\u00e6ring 1. juli \u2013 31. desember 2024 fra Deloitte AS ved Unni-Renate Moe 2 "
}