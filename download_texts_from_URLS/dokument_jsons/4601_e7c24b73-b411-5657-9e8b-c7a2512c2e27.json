{
  "dokument_id": "e7c24b73-b411-5657-9e8b-c7a2512c2e27",
  "doc_type": "case_attachment",
  "kommune": 4601,
  "tittel": "Klage",
  "url": "https://bergen.kommune.no/politikere-utvalg/api/fil/bk360/11125251/Klage",
  "tekst": "Wouter Myny og Siri Hodneland Nordeidst\u00f8len 27 5251 S\u00d8REIDGREND Dato: 22.08.2024 Bergen kommune Plan- og bygningsetaten v/ Per Magne Eide Postboks 7700 5020 BERGEN Bergen Kommune Referansenummer BYGG-2024/13139 Saksnummer BYGG-2024/ 74938 KLAGE P\u00c5 AVSLAG P\u00c5 S\u00d8KNAD OM OPPF\u00d8RING AV NAUST Eiendom : Gnr 36 Bnr 22 Adresse : Nordeidst\u00f8len 27 Tiltakshaver : Wouter Alberic Jozef Myny Tiltaket : Nybygg naust Vi viser til avslag 14.08.2024, p\u00e5 s\u00f8knad om oppf\u00f8ring av naust, og klager herved p\u00e5 avgj\u00f8relsen. I avgj\u00f8relsen om avslag vektlegges s\u00e6rlig f\u00f8lgende uttalelse fra Statsforvalteren: \u00abNaustomten ligger mellom to naust og er i dag et tilgjengelig strandareal for opphold (vassing, bading o. l). Tiltaket som oms\u00f8kt tetter igjen naustrekken og effektivt fjerner denne muligheten for bruk av strandsonen. Strandsonen i omr\u00e5der rundt er allerede stort sett bygd ned eller privatisert. Det er viktig \u00e5 forhindre tiltak i strandsonen som hindrer allmennhetens ferdsels og oppholdsmulig-heter i strandsonen. Kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der med stor verdi for friluftsliv. Tiltakene bidrar til nedbygging og privatisering av strandsonen og vil slik vi ser det v\u00e6re i strid med Statlige planretningslinjer for differensiert forvaltning av strandsonen langs sj\u00f8.\u00bb Slik tomten er i dag, blir den ikke brukt hverken av allmennheten eller av eier. Strandsonen p\u00e5 denne tomten er ikke egnet for vassing og bading p\u00e5 grunn av synkesand og skarpe steiner. Dessuten er tomten skyggebelagt mesteparten av dagen. Beliggenheten gj\u00f8r at tomten ikke er egnet for sj\u00f8setting av b\u00e5t, da det ikke er mulig \u00e5 komme tilstrekkelig n\u00e6rt nok sj\u00f8en med bil og henger for \u00e5 kunne sj\u00f8sette en b\u00e5t p\u00e5 denne tomten. Eventuelt b\u00e5t/kajakk e.l. m\u00e5 b\u00e6res fra veien og ned til sj\u00f8en. Det er heller ikke parkeringsplass p\u00e5 omr\u00e5det. Fordelene ved \u00e5 ha et naust eller uthus p\u00e5 tomten er at det ville v\u00e6re mulig med vinterlagring av en b\u00e5t, evt. kajakk, og n\u00f8dvendig utstyr, som muliggj\u00f8r sj\u00f8setting og glede p\u00e5 Nord\u00e5svannet. I denne saken mener vi at fordelene som f\u00f8lger med oppf\u00f8ring av naust p\u00e5 tomten er klart st\u00f8rre enn ulempene ved \u00e5 gi dispensasjon. Plan og bygningsloven \u00a7 19-2 \u00e5pner for at det kan settes vilk\u00e5r for dispensasjon. S\u00f8ker er villig til \u00e5 se p\u00e5 andre muligheter ved utforming og plassering av naust/uthus for \u00e5 sikre allmennheten fortsatt tilgang til strandsonen, f.eks. ved \u00e5 la det v\u00e6re en passasje p\u00e5 1,5 meter mellom eksisterende naust p\u00e5 venstre side og oms\u00f8kt naust, redusere areal av naust/uthus, plassere uthuset lengre bak p\u00e5 tomten, helst med fortsatt mulighet for slipp til sj\u00f8. Eventuelt kan det settes vilk\u00e5r om et mindre uthus lengre bak p\u00e5 tomten, slik at det blir tilgang til allmenn ferdsel og bruk av strandsonen foran uthuset. S\u00f8ker foresl\u00e5r i tilfelle at det lages en slipp mot sj\u00f8 som kan brukes b\u00e5de av eier og allmennheten. S\u00f8ker im\u00f8teser tilbakemelding p\u00e5 om det kan gis dispensasjon med nevnte eller lignende vilk\u00e5r. Vennlig hilsen Wouter Myny og Siri Hodneland "
}