{
  "dokument_id": "93f123cc-169c-567e-a6f4-d82af4e423db",
  "doc_type": "case_attachment",
  "kommune": 4601,
  "tittel": "Merknad fra Advokatfirmaet Schj\u00f8dt",
  "url": "https://bergen.kommune.no/politikere-utvalg/api/fil/bk360/10093365/Merknad-fra-Advokatfirmaet-Schjodt",
  "tekst": "Plan- og bygningsetaten Postboks 7700 5020 Bergen Kun sendt per e-post til Bergen, 4. mars 2024 postmottak.planogbyg@bergen.kommune.no Dok.ref.: 514405-601-12550362.1 Saksansvarlig advokat: Torkel Hope MERKNADER I KLAGESAK 2024/10882 1. INNLEDENDE 1.1 Innledende Det vises til begj\u00e6ring og omgj\u00f8ring og klage herfra av 7. februar 2024 (\"Klagen\"), samt merknader fra klagemotpartene v/Trond Aage Losvik (\"Klagemotpartene\") av 23. februar 2024 (\"Merknadene\"). Tiltakshaver er anmodet om \u00e5 inngi eventuelle ytterligere kommentarer innen 6. mars 2024. Innev\u00e6rende brev med merknader er rettidig. Merknadene rokker ikke ved Tiltakshavers syn p\u00e5 saken, og alle tidligere fremsatte anf\u00f8rsler i fastholdes. Selv om Merknadene ikke tilf\u00f8rer klagesaken noe nytt, og heller ikke inneholder synspunkter og anf\u00f8rsler denne side ikke allerede har tilbakevist i Klagen, gj\u00f8r Klagemotpartens tiln\u00e6rming det n\u00f8dvendig \u00e5 komme med enkelte merknader og presiseringer. Med mindre annet fremkommer av sammenhengen benyttes de samme definisjoner som i Klagen. Tiltakshaver anser klagesaken tilstrekkelig opplyst og klar for behandling i UMBY. Det presiseres og gjentas at Tiltakshaver \u00f8nsker \u00e5 bli gitt muligheten til \u00e5 holde muntlige innlegg, jf. Klagen punkt 6. 1.2 Overordnet om Merknadene Merknadene gjentar de samme argumenter og innvendinger Klagemotparten tidligere har fremf\u00f8rt. Disse argumentene kan, som Tiltakshaver har p\u00e5pekt og redegjort for i Klagen, ikke begrunne UMBYs konklusjon i Vedtaket. Generelt noterer Tiltakshaver at Merknadene i) bygger p\u00e5 en spr\u00e5kf\u00f8ring som ikke speiler faktiske forhold; ii) viser til historikk som er klagesaken, og de sp\u00f8rsm\u00e5l som skal behandles, helt uvedkommende; iii) ikke inneholder noen form for dokumentasjon som underbygger egne standpunkter; og Advokatfirmaet Schj\u00f8dt AS, Reg. No. 996 918 122 Oslo office: Tordenskiolds gate 12, P.O. Box 2444 Solli, NO-0201 Oslo, Norway Stockholm office: Hamngatan 27, P.O. Box 715, SE-101 33 Stockholm, Sweden Copenhagen office: G\u00f6teborg Plads 1, 9. sal, 2150 Nordhavn, Denmark Norway: +47 22 01 88 00 London office: Becket House, 36 Old Jewry, London EC2R 8DD, United Kingdom Sweden: +46 8 505 501 00 Stavanger office: Kongsg\u00e5rdbakken 3, P.O. Box 440, NO-4002 Stavanger, Norway Denmark: +45 70 70 75 72 Bergen office: C. Sundts gate 17, P.O. Box 2022 Nordnes, NO-5817 Bergen, Norway United Kingdom: +44 208 142 9274 \u00c5lesund office: Notenesgata 14, P.O. Box 996 Sentrum, NO-6001 \u00c5lesund, Norway iv) baserer seg p\u00e5 en forst\u00e5else av plan og bygningsloven som er i strid med gjeldende rett Hver av i) til iv) over er utdypet og presisert i det videre. 2. SPR\u00c5KF\u00d8RINGEN I MERKNADENE Tiltakshaver har merket seg spr\u00e5kf\u00f8ringen i Merknadene. Det forhold at Klagemotpartene velger \u00e5 omtale Tiltaket og Tiltakshavers intensjoner i stadig mer negativt ladede ordlag endrer hverken de faktiske eller rettslige realiteter, som offentlige myndigheter m\u00e5 forholde seg til n\u00e5r Klagen skal behandles. Denne side tar likevel med seg at Klagemotpartene velger \u00e5 \"heve stemmen\", n\u00e5r man istedenfor burde fors\u00f8kt \u00e5 styrke egne argumenter. Tiltakshaver understreker for ordens skyld at det ikke er korrekt \u00e5 omtale Tiltaket som \"industri\", slik Klagemotparten konsekvent gj\u00f8r i Merknadene. Ombrukssentralen skal drive med lager og distribusjonstjenester av brukte og overskuddsvarer/-materialer. Det er en tjeneste som faller utenfor alle tradisjonelle definisjoner av begrepet \"industri\". Klagemotpartene er kjent med dette og det antas derfor at begrepet har blitt valgt fordi det er egnet til \u00e5 gi negative assosiasjoner. Det synes tidligere \u00e5 ha fungert, fordi det \u2013 uriktig og uten noen form for begrunnelse \u2013 fremkommer av Vedtaket at Tiltaket vil f\u00f8re med seg \"betydelig tungtrafikk\" og \"n\u00e6rmilj\u00f8ulemper\". N\u00e5r det gjelder spekulasjonene i Tiltakshavers intensjoner understrekes det at denne side ikke p\u00e5 noen m\u00e5te kan kjenne seg igjen i anklagen om at saken handler om \u00e5 \"fremme mer butikk forretning for grunneier\". Kommentaren om \u00abgrunneiers skinnargumentasjon knyttet til b\u00e6rekraft/det gr\u00f8nne skiftet\u00bb er tilsvarende useri\u00f8s, og vitner i f\u00f8rste rekke om at det \u2013 slik Tiltakshaver har redegjort for i Klagen \u2013 ikke er grunnlag for \u00e5 innvende at vilk\u00e5rene for dispensasjon ikke er oppfylt, jf. pbl. \u00a7 19-2. Det har som konsekvens at Vedtaket er ugyldig og m\u00e5 omgj\u00f8res. 3. BETYDNINGEN AV TIDLIGERE PLANPROSESSER Klagemotpartene har viet tidligere planprosesser mye oppmerksomhet. Planprosessen er hverken avgj\u00f8rende elle relevant for vurderingen av om vilk\u00e5rene for dispensasjon er oppfylt. Tiltakshaver har i Klagen punkt 4.2.3 kommentert dette og gjentar f\u00f8lgende fra Klagen side 9: \"Den omstendighet at drift av ombrukssentral i en begrenset periode naturlig vil gj\u00f8re det vanskelig \u00e5 etablere idrettsanlegg i den samme perioden kan ikke i seg selv begrunne en konklusjon om at \"hensynene\" det dispenseres fra blir \"vesentlig tilsidesatt\". Tiltakshaver viser til at en slik betraktning \u2013 som Vedtaket fullt ut hviler p\u00e5 \u2013 er utpreget generell og verdipreget, uten at den p\u00e5 noen m\u00e5te angir hvordan driften som konkret er oms\u00f8kt \"helt tilsidesetter det planform\u00e5l som er vedtatt\". En slik generell innvending vil kunne fremsettes i ethvert tilfelle hvor det s\u00f8kes om dispensasjon fra et arealform\u00e5l, men har ikke tidligere forhindret Bergen kommune fra \u00e5 innvilge tilsvarende dispensasjoner n\u00e5r de konkrete forholdene i saken viser at hensynene bak ikke blir vesentlig tilsidesatt, eksempelvis fordi dispensasjonen er tidsbegrenset. Dette gjelder selv om \"planer vedtatt med rettsvirkning er ment \u00e5 skape forutsigbarhet rundt fremtidig arealbruk\"\" Offentlige myndigheter m\u00e5 ved vurderingen av saken forholde seg til at Tiltakshaver har s\u00f8kt om en tidsbegrenset dispensasjon av begrenset varighet. Det er dette som skal vurderes, og m\u00e5 ligge til grunn for vurderingen av om vilk\u00e5rene for dispensasjon er oppfylt. Det 12550362.1 Side 2 av 4 utgangspunktet har UMBY ikke anlagt i Vedtaket. Det forhold at KPA ble til etter en \"omfattende og demokratisk\" prosess, p\u00e5virker ikke den rettslige vurderingen som m\u00e5 gj\u00f8res, jf. ogs\u00e5 punkt 5 nedenfor. 4. FRAV\u00c6R AV DOKUMENTASJON Tiltakshaver har i Klagen punkt 4.1 grundig redegjort for hvorfor Vedtaket bygger p\u00e5 uriktig faktisk avgj\u00f8relsesgrunnlag, og dermed m\u00e5 kjennes ugyldig. Merknadene underbygger at det er korrekt. Klagemotpartene har, i tidligere sammenhenger, argumenter med at \"en analyse av fikk og materialbehov i Bergen\" tilsier \"60-80 lastebiler per dag\". Det noteres at Klagemotpartene fremdeles ikke har fremlagt dokumentasjon eller redegjort n\u00e6rmere for hva som ligger til grunn for anf\u00f8rselen og m\u00e5 dermed konstateres at \"en analyse\" reelt ikke eksisterer. N\u00e5r det likevel er p\u00e5st\u00e5tt, og lagt til grunn av UMBY i Vedtaket, m\u00e5 Vedtaket kjennes ugyldig, jf. Klagen punkt 4.1 og 4.2. Til overst\u00e5ende kommer at Klagemotpartene \u00e5 fremsette uriktige p\u00e5stander om faktiske forhold. Denne side viser til at det ikke er grunnlag for synspunktet om at Tiltaket \u00abligger kloss opp i bolig og kulturomr\u00e5der\u00bb. N\u00e6rmeste husstand ligger s\u00e5 vidt langt fra Eiendommen at betegnelsen \"kloss opp i\" fremst\u00e5r lite treffende. Det er for \u00f8vrig normalen at n\u00e6ring og bolig er samlokalisert i de fleste andre bydeler i Bergen. Vi kan ikke se hvorfor beboerne p\u00e5 Hamre skal behandles annerledes enn andre bydeler i Bergen hvor det er helt normalt at n\u00e6ring og boliger er samlokalisert. Som eksempler vises det til situasjonen p\u00e5 Midttun, Kokstad og Laksev\u00e5g. 5. KLAGEMOTPARTENS LOVFORST\u00c5ELSE Tiltakshaver har notert seg f\u00f8lgende fra Merknadene: \"Massiv motstand fra hele Fanabygden, der det ogs\u00e5 ble samlet inn over 300 underskrifter fra beboerne i n\u00e6romr\u00e5det, stoppet som nevnt dette fors\u00f8ket. I lys av dette faller det p\u00e5 sin egen urimelighet at dispensasjonsvilk\u00e5rene skal v\u00e6re oppfylt\" Det kan ikke v\u00e6re tvilsomt at antall underskrifter ikke har noen form for relevans n\u00e5r dispensasjonsvilk\u00e5rene skal vurderes. Dispensasjonsvurderingen er, i motsetning til og i st\u00f8rre grad en enn politisk planprosess, en rettslig vurdering. Tiltakshaver viser til redegj\u00f8relsen for gjeldende rett i Klagen punkt 4.2, og ser det ikke n\u00f8dvendig \u00e5 gjenta det som her fremkommer. 6. AVSLUTTENDE Tiltakshaver fastholder alle anf\u00f8rsler som er fremsatt i Klagen og anser, som nevnt, saken klar for ny behandling i UMBY. Tiltakshaver har merket seg at Merknadene er datert 23. februar 2024 og f\u00f8rst ble mottatt etter undertegnede den 27. februar 2024 etterspurte status. Tiltakshaver minner om Klagen punkt 6 og gjentar at denne side har bedt om \u00e5 bli holdt l\u00f8pende orientert om videre saksbehandling, og sakens utvikling. Det forutsettes at denne anmodningen etterkommes. 12550362.1 Side 3 av 4 Med vennlig hilsen ADVOKATFIRMAET SCHJ\u00d8DT AS Sjur L\u00f8b\u00f8 Solhaug advokat Sjur.solhaug@schjodt.com 12550362.1 Side 4 av 4 "
}