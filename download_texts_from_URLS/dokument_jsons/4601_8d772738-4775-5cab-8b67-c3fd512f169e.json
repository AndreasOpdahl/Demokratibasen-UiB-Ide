{
  "dokument_id": "8d772738-4775-5cab-8b67-c3fd512f169e",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 102 fra Ingrid Nergaard Fjeldstad (V) om ny lekeplass i Bergen sentrum - Utvalg for milj\u00f8 og byut",
  "url": "https://bergen.kommune.no/politikere-utvalg/api/fil/bk360/10542197/Svar-pa-skriftlig-sporsmal-nr-102-fra-Ingrid-Nergaard-Fjeldstad-V-om-ny-lekeplass-i-Bergen-sentrum-Utvalg-for-miljo-og-byut",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/84723-3 Saksbehandler: Malene Nesse Gr\u00f8nningen Fra Dato: 30. mai 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 102 fra Ingrid Nergaard Fjeldstad (V) om ny lekeplass i Bergen sentrum - Utvalg for milj\u00f8 og byutvikling 2024 Maidagene vi har v\u00e6rt gjennom har v\u00e6rt skikkelig fine, og mange familier har brukt tiden i byen. Det har lenge v\u00e6rt en diskusjon om at sentrum trenger en lekeplass for barn, sist i bt 20. april 2024. Sp\u00f8rsm\u00e5l til byr\u00e5den: Har byr\u00e5det noe planer om ny lekeplass i sentrum? Svar fra byr\u00e5den: Byr\u00e5den er opptatt av at barn i Bergen skal ha god tilgang til lekeplasser, da disse tilbyr et trygt rom for lek og aktivitet og fremmer en sunn oppvekst. Lekeplasser er viktige for \u00e5 skape et inkluderende og trygt milj\u00f8 som gagner lokalsamfunnet. Det er planlagt leke- og aktivitetsomr\u00e5der i Bystranden/Lungeg\u00e5rdsparken. For \u00f8vrig foreligger det ingen konkrete investeringsprosjekter for en ny lekeplass i Bergen sentrum i innev\u00e6rende handlings- og \u00f8konomiplanperiode. Tidligere vurderinger har pekt p\u00e5 r\u00e5dhuskvartalet som en mulig lokalisering av en ny leke- plass i sentrum. Det p\u00e5g\u00e5r for tiden en reguleringsprosess for r\u00e5dhuskvartalet, og diskusjonen om bruken av arealene ved r\u00e5dhuset b\u00f8r tas n\u00e5r denne planen kommer til behandling. Deler av r\u00e5dhuskvartalet er imidlertid disponert som riggareal for den fremtidige bybaneutbyggingen mot \u00c5sane. Det er derfor usikkert om denne lokaliseringen er realiserbar i overskuelig fremtid. Christine Kahrs \u2013 Byr\u00e5d for byutvikling Dokumentet er godkjent elektronisk. "
}