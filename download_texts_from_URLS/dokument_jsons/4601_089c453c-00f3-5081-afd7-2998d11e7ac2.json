{
  "dokument_id": "089c453c-00f3-5081-afd7-2998d11e7ac2",
  "doc_type": "case_presentation",
  "kommune": 4601,
  "tittel": "\u00c5rstad. Bergensdalens midtre del, Oppheving av eldre reguleringsplaner.",
  "url": "https://bergen.kommune.no/politikere-utvalg/api/fil/bk360/9468741/Framstilling-Arstad-Bergensdalens-midtre-del-Oppheving-av-eldre-reguleringsplaner-",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2022/78422-50 \u00c5rstad. Bergensdalens midtre del. Plan-ID 20000. Oppheving av eldre reguleringsplan Hva saken gjelder: Plan- og bygningsetaten fremmer forslag til oppheving av en eldre reguleringsplan for Bergensdalens midtre del, vedtatt i 1923 for sluttbehandling. Planomr\u00e5det ligger i \u00c5rstad bydel og omfatter flere omr\u00e5der mellom S\u00f8ndre Skogsvei (vest), Ibsens gate (nord), Nattlandsveien (\u00f8st) og Fager\u00e5sveien (s\u00f8r). Reguleringsplanen avsetter arealer til vegsystem, noe gr\u00f8ntomr\u00e5der og noen f\u00e5 bygninger. Det er ingen bestemmelser knyttet til planen. Figur 1: Planomr\u00e5dets avgrensning og dets beliggenhet i \u00c5rstad bydel . Bakgrunn og intensjonen Prosjektet med opprydding og aktualisering av kommunens planarkiv er bestilt av kommunaldirekt\u00f8ren i \u00e5rsoppdraget for 2022/23 og danner bakgrunnen for planarbeidet. Intensjonen med prosjektet er \u00e5 rydde opp i planarkivet slik at kommunens plangrunnlag er entydig, oppdatert og et godt styringsverkt\u00f8y i byggesaker. Hovedtema Viktige tema i planprosessen har v\u00e6rt vegforhold knyttet til \u00f8kt byggegrense mot offentlig veg, endret vedtakskompetanse for s\u00f8knader om avkj\u00f8rsler og dispensasjoner fra byggegrense mot offentlig vei samt ivaretakelsen av viktige kvaliteter som gr\u00f8ntarealer og gangforbindelser. 1 Figur 2: Arealplan 20000. Bergensdalens midtre del. Opprinnelige Plankart 1 (t.v.) og plankart 2 (t.h.) Planstatus: Kommuneplanens arealdel (KPA) KPA 2018 avsetter planomr\u00e5det hovedsakelig til byfortettingssone. Mindre arealer er vist som gr\u00f8nnstruktur, grav- og urnelund, ytre fortettingssone og idrettsanlegg. Planomr\u00e5det omfattes av flere hensynssoner i KPA 2018. Kommunedelplan (KDP) KDP Land\u00e5s er vedtatt 1996, omfatter deler av planomr\u00e5det og avsetter disse til form\u00e5l bolig, friomr\u00e5der, offentlige bygg, byggeomr\u00e5de og idrett. Etter oppheving av reguleringsplanen for Bergensdalens midtre del vil saker innenfor planomr\u00e5det behandles etter overordnede planer (KPA, KDP) og nyere strategier eller gjennomg\u00e5 en ny regulering. 2 Prosess og medvirkning: Oppheving av reguleringsplaner f\u00f8lger samme prosess som utarbeiding av dem. Oppstart av planarbeidet ble kunngjort 08.10.2022. Forslag til oppheving av planen ble sendt til h\u00f8ring og lagt ut p\u00e5 offentlig ettersyn den 24.08.2023. Det kom i alt 6 tilbakemeldinger. To av dem kom fra private grunneierne som \u00f8nsket \u00e5 beholde byggegrensene som i gjeldende plan for at tiltak som tillates i dag, ikke vil kreve dispensasjon i fremtiden. 4 h\u00f8ringsinstanser uttalte seg og hadde ingen vesentlige merknader mot oppheving av planen. Det er avholdt m\u00f8ter med vegmyndighetene (Bymilj\u00f8etaten, Statens Vegvesen; Vestland fylkeskommune). Konsekvensene for vegforvaltning, regulerte tverrforbindelser og kommunens egne prosjekter er blitt dr\u00f8ftet med Bymilj\u00f8etaten i et eget m\u00f8te. Plan- og bygningsetatens vurdering og anbefaling: M\u00e5lsetningen med reguleringsplanen for Bergensdalens midtre del er i all hovedsak \u00e5 fastsette vegsystemet. Planen er uten bestemmelser og plankartet regulerer ikke formelle arealform\u00e5l. PBE vurderer reguleringsplanen som utdatert i form og innhold. Planen kan ikke vektoriseres (gis digitale form\u00e5l) da linjene p\u00e5 plankartet hadde en annen juridisk betydning i 1923 enn etter dagens planverk. Intensjonen for den eldre reguleringsplanen anses for \u00e5 v\u00e6re oppfylt og reguleringsplanen fungerer ikke lenger som et godt og forst\u00e5elig plangrunnlag og styringsverkt\u00f8y. Etter oppheving av reguleringsplanen vil saker i det aktuelle omr\u00e5det behandles etter overordnede planer, eventuelt gjennomg\u00e5 en ny regulering. PBE anbefaler \u00e5 oppheve reguleringsplanen og utdyper noen hovedtema: Forhold til overordnete planer Reguleringsplanen for Bergensdalens midtre del overensstemmer ikke med utbygd situasjon flere steder og gir en ukorrekt arealstatus for flere eiendommer. Samtidig m\u00e5 b\u00e5de kommunen og grunneiere forholde seg til det som er regulert og vist i planen, s\u00e5 lenge reguleringsplanen er gjeldende. Dette skaper en uhensiktsmessig saksbehandling i byggesaker for nye tiltak innenfor planomr\u00e5det. Planen er av eldre dato og i stor grad tilsidesatt av KPA som gjelder foran eldre reguleringsplaner ved motstrid. Det er i hovedsak bestemmelsene og f\u00f8ringene i KPA 2018 som gir premissene for videre utvikling av planomr\u00e5det. Kun begrensete utbygginger kan gjennomf\u00f8res gjennom byggesak og uten ny regulering grunnet det generelle plankravet i KPA 2018 \u00a7 3.1. For fremtidige tiltak som f\u00e5r unntak fra plankravet, vil bestemmelsene og f\u00f8ringene i overordnede planer og strategier v\u00e6re tilfredsstillende for byggesaksbehandling og v\u00e6re bedre egnet \u00e5 til \u00e5 styre en fremtidig utvikling av omr\u00e5det enn den eldre reguleringsplanen. Etter PBE sin vurdering vil temaene naturmangfold, barn og unges interesser samt universell utforming ikke ble p\u00e5virket negativt ved oppheving av planen og er godt ivaretatt i overordnet planer, lover og forskrifter. PBE konkluderer med at bestemmelsene og f\u00f8ringene i overordnede planer vil v\u00e6re tilfredsstillende plangrunnlag i byggesaksbehandling ved oppheving av planen. Vegloven, byggegrenser og snarveier Vegloven \u00a7 29 fastsetter byggegrensen mot offentlig vei i uregulerte omr\u00e5der. Oppheving av reguleringsplanen medf\u00f8rer at byggegrense mot offentlig veg \u00f8ker fra 3,5 meter til 15 meter for kommunal veg, fra 12 meter i byfortettingssone og 18 meter i ytre fortettingssone til 50 meter for riks- og fylkesveg i planomr\u00e5det, samt til 15 meter for offentlig gang- og sykkelveg. I kryssomr\u00e5der er byggegrensen enda st\u00f8rre. Dette gir vegmyndighetene \u00f8kt mulighet til \u00e5 avgrense bygging n\u00e6r veg og sikrer areal for n\u00f8dvendig drift og vedlikehold av veganlegg trafikksikkerhetstiltak samt muligheten til etablering av fremtidige tilbud for myke trafikanter 3 eller veiutvidelser. Grunneiere vil samtidig f\u00e5 innskrenket handlingsrom p\u00e5 egen eiendom som f\u00f8lge av \u00f8kt byggegrense. Endringen av byggegrensen er illustrert i vedlegget \u00abbyggegrense mot offentlig veg\u00bb. Reguleringsplanen mister sin rettsvirkning ved oppheving og omr\u00e5det vil fremst\u00e5 som uregulert. Vedtaksmyndigheten knyttet til byggegrense mot offentlig veg endres fra planmyndighet til vegmyndighet for omr\u00e5der uten reguleringsplan, dersom det ikke er fastsatt byggegrenser i KPA som gjelder foran. Det samme gjelder tillatelser til nye avkj\u00f8rsler og utvidet bruk av avkj\u00f8rsler. I motsetning til dispensasjonss\u00f8knader fra regulert byggegrense mot offentlig vei er behandling av det samme ikke gebyrbelagt i uregulerte omr\u00e5der. PBE vurderer fordelene for allmenne interesser som st\u00f8rre enn ulempene en \u00f8kt byggegrense vil medf\u00f8re for grunneierne. Det vises ogs\u00e5 til planbeskrivelsen kapittel 8.1 der virkninger og konsekvenser er utdypet. Snarveier og gangveier i planomr\u00e5det er i hovedsak etablert, men noen ganger et annet sted enn vist i plankartet. Vegstatuskartet til kommunen viser n\u00f8yaktig hvor veiene er etablerte og er dermed et bedre verkt\u00f8y for \u00e5 vise dagens vegnett enn en udatert reguleringsplan. Bymilj\u00f8etaten vurderer det noe uheldig at regulerte, men ikke-realiserte snarveier over privat grunn svekkes ved oppheving av planen, men de har ingen merknader til oppheving av planen. PBE viser til Bergen kommune sine p\u00e5g\u00e5ende kartlegginger av gangveier i kommunens sentrale deler og vurderer kartleggingen til \u00e5 v\u00e6re langt bedre egnet til en fremtidig utvikling av tverrforbindelser / snarveier enn den eldre reguleringsplanen fra 1923. For utfyllende opplysninger vises det til \u00abNotat gr\u00f8ntarealer og gangforbindelser plan 20000\u00bb som ligger ved saken. Bl\u00e5gr\u00f8nne verdier Med unntak av gnr 162 bnr 1211 er alle gr\u00f8ntomr\u00e5der som er vist p\u00e5 plankartet og ubebygget i dag avsatt til form\u00e5l gr\u00f8nnstruktur i KPA 2018. Eiendommen gnr 162 bnr 1211 eies av Bergen kommune og kan med fordel avsettes til gr\u00f8nnstruktur ved rullering av KPA. KPA 2018 sikrer byggegrenser mot vassdrag med kantvegetasjon bedre enn reguleringsplanen for Bergensdalens midtre del. Kulturmilj\u00f8verdier Omr\u00e5der som har kulturmilj\u00f8verdier omfattes av hensynssone kulturmilj\u00f8 i KPA 2018. Byantikvaren har ingen merknad til at planen oppheves og PBE vurderer kulturmilj\u00f8verdier til \u00e5 v\u00e6re langt bedre ivaretatt i overordnet plan enn i gjeldende reguleringsplan. \u00d8konomiske konsekvenser: Oppheving av reguleringsplan 20000 for Bergensdalens Midtre del vil ikke ha direkte \u00f8konomiske eller juridiske konsekvenser for Bergen kommune. Byr\u00e5dets vurdering og anbefaling/konklusjon: Byr\u00e5det er positiv til at arbeidet med \u00e5 vurdere eldre reguleringsplaner for oppheving er kommet godt i gang og anser den aktuelle saken til \u00e5 v\u00e6re godt belyst og grundig utredet. Den 100 \u00e5r gamle planen for Bergensdalens midtre del vil i dag falle innunder kategorien omr\u00e5deregulering og er etter byr\u00e5dens vurdering ikke lenger et godt styringsverkt\u00f8y for en fremtidig utvikling av omr\u00e5det eller for behandling av byggesaker. Overordnete planer og f\u00f8ringer sammen med nyere strategier vil v\u00e6re langt bedre egnet til \u00e5 styre utvikling av planomr\u00e5det og vil gi et tilfredsstillende plangrunnlag for byggesaker. Siden reguleringsplanen for Bergensdalens midtre del i all hovedsak er en veiplan, vil opphevingen ha mest \u00e5 si for veiforhold og s\u00e6rlig med tanke p\u00e5 status for snarveier og byggegrenser mot offentlig vei. 4 Det er opplyst i saken at regulerte gangveier p\u00e5 privat grunn som ikke er etablerte, vil svekkes n\u00e5r planen oppheves. Byr\u00e5det mener at konsekvensene vil v\u00e6re begrenset. Reguleringsplan 20000 gir ikke lenger grunnlag for ekspropriasjon. P\u00e5 privat grunn m\u00e5 det derfor uansett inng\u00e5s avtale med grunneierne eller utarbeides en reguleringsplan. Byr\u00e5det er ellers enig i PBE sin vurdering at p\u00e5g\u00e5ende kartlegging av dagens gangforbindelser gir en bedre pekepinn for utvikling av fremtidige nye forbindelser enn et foreldet plankart. Byr\u00e5det har merket seg at byggegrense mot offentlig vei vil \u00f8kes og at dette vil medf\u00f8re at flere fremtidige bygningstiltak vil havne innenfor byggegrensen og derfor kreve dispensasjon fra vegloven. Samtidig ser byr\u00e5det at det er viktig at veieier f\u00e5r \u00f8kt mulighet til \u00e5 avgrense bygging n\u00e6rt veien for \u00e5 ivareta viktige samfunnsinteresser som trafikksikkerhet og drift og vedlikehold av veganlegget. Den snevre byggegrensen slik den er fastsatt for 100 \u00e5r siden kan gj\u00f8re det vanskelig \u00e5 oppgradere veianlegget for fremtidige behov for eksempelvis fortau, sykkelanlegg, utvidelse av vei, overvannsh\u00e5ndtering med mer. Bergensdalens midtre del vil i dag falle inn under kategorien omr\u00e5deregulering. Ved utarbeiding av nye omr\u00e5dereguleringsplaner fastsettes vanligvis et plankrav, men ingen byggegrense for eksisterende boligomr\u00e5der. Byggegrenser reguleres som oftest i p\u00e5f\u00f8lgende detaljreguleringer. Byr\u00e5det mener derfor at ulempene for grunneieren ikke vil v\u00e6re st\u00f8rre enn det som m\u00e5 regnes med i dag i str\u00f8k som ikke er detaljregulerte. Byr\u00e5det st\u00f8tter PBE sine vurderinger og anbefaler \u00e5 oppheve reguleringsplanen for Bergensdalens midtre del. Begrunnelse for framleggelse til bystyret: Etter plan- og bygningslovens \u00a7 3-3, andre ledd ligger det til bystyret selv \u00e5 vedta / oppheve reguleringsplan, jf pbl \u00a7 12-12. Utvalg for milj\u00f8 og byutvikling skal avgi innstilling i saken Byr\u00e5det innstiller til bystyret \u00e5 fatte f\u00f8lgende vedtak: I medhold av plan- og bygningslovens \u00a712-12 jf \u00a7 12-11 vedtas \u00e5 oppheve f\u00f8lgende reguleringsplan: a) \u00c5rstad. Bergensdalens Midtre Del, vedtatt 1923, Arealplan ID 20000. Dato: 20. desember 2023 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat, datert 17.11.2023 Plankart 20000 Plankart 20000a Planavgrensning Plan 20000 Planbeskrivelse Merknadsskjema Detaljkart for gjeldene omr\u00e5der av plan 20000 Notat gr\u00f8ntarealer og gangforbindelser plan 20000 Evalueringsskjema plan 20000 Byggegrense mot offentlig veg 5 "
}