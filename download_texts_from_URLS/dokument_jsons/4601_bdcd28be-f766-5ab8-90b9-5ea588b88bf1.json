{
  "dokument_id": "bdcd28be-f766-5ab8-90b9-5ea588b88bf1",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 04092024, Sak 284/24, Status for bosetting av flyktninger 2024 og svar p\u00e5 foresp\u00f8rsel om bosetting av flere enslige mindre\u00e5rige",
  "url": "https://bergen.kommune.no/politikere-utvalg/api/fil/bk360/11096569/Innstilling-vedtak-Status-for-bosetting-av-flyktninger-2024-og-svar-pa-foresporsel-om-bosetting-av-flere-enslige-mindrearige",
  "tekst": "Status for bosetting av flyktninger 2024 og svar p\u00e5 foresp\u00f8rsel om bosetting av flere enslige mindre\u00e5rige Bergen bystyre behandlet saken i m\u00f8tet 04.09.2024 sak 284/24 og fattet f\u00f8lgende vedtak: 1. Bystyret tar statusmeldingen om bosetting av flyktninger hittil i 2024 til orientering. 2. Bergen kommune har ikke kapasitet til \u00e5 bosette flere enslige mindre\u00e5rige flyktninger i 2024 enn de 25 som f\u00f8lger av det opprinnelige bystyrevedtaket. 3. Bystyret ber byr\u00e5det vurdere situasjonen p\u00e5 nytt i forbindelse med anmodningen om bosetting av flyktninger for 2025, og be IMDi om at anmodningen kommer s\u00e5 tidlig som mulig. 4. Bergen kommune mottar s\u00e6rskilte tilskudd for enslige mindre\u00e5rige. Bystyret ber byr\u00e5det om \u00e5 legge frem kostnader og utgifter ved \u00e5 bosette enslige mindre\u00e5rige flyktninger, og gj\u00f8re rede for hvorfor bosettingen av enslige mindre\u00e5rige f\u00f8rer til \u00f8kte investeringskostnader knyttet til kj\u00f8p av nye boliger. Merknad Bystyret ber om at statusmelding for barnevernet for 2024 ogs\u00e5 redegj\u00f8r for hvilke grep kommunen gj\u00f8r for \u00e5 rekruttere flere fosterhjem. Bergen bystyres behandling F\u00f8lgende representanter tok ordet: Eivind N\u00e6vdal-Bolstad (H), Eduardo Hans Andersen (A), Per J\u00f8rgensen (FrP), Ann Kristin Ramstr\u00f8m (SV), Christine Henriksen \u00d8degaard (MDG), Torstein Dahle (R), Per-Erik G\u00e5skjenn (KrF), Kjartan Moi Andreassen (Sp). Forslag fremsatt i bystyret: Eduardo Hans Andersen (A) fremsatte p\u00e5 vegne av A, SV, MDG og V f\u00f8lgende alternative forslag til punkt 2 og 3: Bergen kommune har mulighet til \u00e5 bosette flere enslige mindre\u00e5rige flyktninger i 2024, og ber IMDI komme tilbake til kommunen med et konkret antall. Bystyret ber byr\u00e5det legge fram en ny sak basert p\u00e5 dette antallet. Ann Kristin Ramstr\u00f8m (SV) fremsatte p\u00e5 vegne av SV f\u00f8lgende tilleggsforslag i 9 punkt: 1. Det vises til at en grunn for at Bergen kommune mener en ikke kan ta imot flere mindre\u00e5rige flyktninger uten foreldre eller voksne med foreldreansvar er fordi kommunen har for f\u00e5 fosterfamilier. Bystyret ber byr\u00e5det komme tilbake med en redegj\u00f8relse om hvorfor kommunen ikke klarer \u00e5 motivere nok voksne til \u00e5 bli fosterforeldre, og hva kommunen gj\u00f8r for \u00e5 forbedre denne situasjonen. 2. Bystyret ber byr\u00e5det om \u00e5 sette i gang tiltak for \u00e5 sikre at det fremskaffes n\u00f8dvendige boliger til de 1000 flyktningene som kommunen allerede har sagt ja til \u00e5 bosette i 2024. 3. Bergen kommune mottar s\u00e6rskilte tilskudd for enslige mindre\u00e5rige. Bystyret ber byr\u00e5det om \u00e5 legge frem kostnader og utgifter ved \u00e5 bosette enslige mindre\u00e5rige flyktninger, og gj\u00f8re rede for hvorfor bosettingen av enslige mindre\u00e5rige f\u00f8rer til \u00f8kte investeringskostnader knyttet til kj\u00f8p av nye boliger. 4. Bystyret finner det sv\u00e6rt uheldig at ukrainske flyktninger har f\u00e5tt f\u00e6rre norskoppl\u00e6ringstimer som f\u00f8lge av mangel p\u00e5 klasserom. Bystyret ber byr\u00e5det om \u00e5 snarest finne en alternativ l\u00f8sning som gir ukrainske flyktninger mer omfattende norskoppl\u00e6ring. 5. Bystyret finner det uheldig at ukrainske flyktninger utelukkende blir gitt norskundervisning i adskilte klasser, noe som gj\u00f8r at de f\u00e5r mindre anledning til \u00e5 snakke norsk. N\u00e5r dette skjer i kombinasjon med f\u00e6rre undervisningstimer, f\u00e5r ukrainske flyktninger et langt d\u00e5rligere spr\u00e5koppl\u00e6ringstilbud enn andre grupper. 6. Bystyret ber byr\u00e5det innf\u00f8re en bemanningsnorm i sosialtjenesten som sikrer at ansatte har tid og rom for \u00e5 bli kjent med og f\u00f8lge opp den enkeltes behov for hjelp, samt \u00f8ke andelen ansatte i sosialtjenesten med sosialfaglig kompetanse. 7. Bystyret bevilger kr. 600 000,- til Selvhjelp for innvandrere og flyktninger (SEIF). 8. Bystyret ber byr\u00e5det legge til rette for at ansatte som jobber med undervisning av flyktninger tilbys hele stillinger. 9. En h\u00f8y grad av fagorganisering er et av verkt\u00f8yene mot \u00f8kende forskjeller. For mange kan det bidra til bedre arbeidsvilk\u00e5r, og v\u00e6re en vei i det norske organisasjonslivet. Bystyret understreker viktigheten av god og relevant oppl\u00e6ring i den norske arbeidsmodellen i introduksjonsprogrammet. Torstein Dahle (R) fremsatte p\u00e5 vegne av R f\u00f8lgende tilleggsforslag i 2 punkt: 1. Bystyret ber byr\u00e5det om \u00e5 treffe tiltak for at bosettingskapasiteten kan utvides slik at henvendelser fra IMDI kan im\u00f8tekommes fullt ut. Det er n\u00f8dvendig at bosetting av et h\u00f8yere antall kan skje p\u00e5 en fullverdig m\u00e5te, og det krever kapasitetsutvidende tiltak. 2. Antall norsktimer for mindre\u00e5rige skal ikke begrenses. Merknader fremsatt i bystyret: Eivind N\u00e6vdal-Bolstad (H) fremsatte p\u00e5 vegne av H, FrP, BL, INP, SP og PP f\u00f8lgende merknad: Bystyret ber om at statusmelding for barnevernet for 2024 ogs\u00e5 redegj\u00f8r for hvilke grep kommunen gj\u00f8r for \u00e5 rekruttere flere fosterhjem. Torstein Dahle (R) fremsatte p\u00e5 vegne av R f\u00f8lgende merknader: Merknad 1 Bystyret er bekymret for konsekvensene for muligheter for bosetting av flyktninger f\u00e5r ved at saken ikke behandles f\u00f8r i mars. Vanligvis f\u00e5r kommunene anmodning om bosetting fra IMDI i oktober/november, og bystyret b\u00f8r snarest mulig etter anmodningen har kommet behandle saken. Dette er viktig for \u00e5 sikre fremdrift og kontinuitet i arbeidet med \u00e5 skaffe boliger. Bystyret ber derfor byr\u00e5det om \u00e5 levere fremtidige saker til behandling senest i januar det aktuelle \u00e5ret. Merknad 2 2 Boliger er en forutsetning for \u00e5 kunne bosette flyktninger Votering: Innstillingen punkt 1 ble vedtatt enstemmig. Alternativt forslag til punkt 2 og 3 fra A, SV, MDG og V, fremsatt av Eduardo Hans Andersen (A), fikk 32 stemmer (A, SV, MDG, V, R, KrF), og var dermed falt. Innstillingen punkt 2 og 3 ble vedtatt med 35 stemmer (H, FrP, BL, INP, Sp, PP). Tilleggsforslag punkt 1, 2 og 4 fra SV, fremsatt av Ann Kristin Helland Ramstr\u00f8m (SV), fikk 32 stemmer (A, SV, MDG, V, R, KrF), og var dermed falt. Tilleggsforslag punkt 3 fra SV, fremsatt av Ann Kristin Helland Ramstr\u00f8m (SV), ble vedtatt enstemmig. Tilleggsforslag punkt 5 fra SV, fremsatt av Ann Kristin Helland Ramstr\u00f8m (SV), fikk 30 stemmer (A, SV, MDG, V, R), og var dermed falt. Tilleggsforslag punkt 6 fra SV, fremsatt av Ann Kristin Helland Ramstr\u00f8m (SV), fikk 14 stemmer (SV, MDG, R), og var dermed falt. Tilleggsforslag punkt 7, 8 og 9 fra SV, fremsatt av Ann Kristin Helland Ramstr\u00f8m (SV), fikk 27 stemmer (A, SV, MDG, R), og var dermed falt. Tilleggsforslag punkt 1 fra R, fremsatt av Torstein Dahle (R), fikk 25 stemmer (A, MDG, V, R, KrF), og var dermed falt. Tilleggsforslag punkt 2 fra R, fremsatt av Torstein Dahle (R), fikk 12 stemmer (MDG, V, R, KrF), og var dermed falt. Merknad fra H, FrP, BL, INP, Sp og PP, fremsatt av Eivind N\u00e6vdal-Bolstad (H), ble vedtatt med 57 stemmer (H, A, FrP, MDG, BL, V, INP, KrF, Sp, PP). Merknad 1 fra R, fremsatt av Torstein Dahle (R), fikk 12 stemmer (MDG, V, R, KrF), og var dermed falt. Merknad 2 fra R, fremsatt av Torstein Dahle (R), fikk 22 stemmer (A, MDG, R, KrF), og var dermed falt. Utvalg for helse og sosial behandlet saken i m\u00f8tet 21.08.2024 sak 94/24 og avga f\u00f8lgende innstilling: 1. Bystyret tar statusmeldingen om bosetting av flyktninger hittil i 2024 til orientering. 2. Bergen kommune har ikke kapasitet til \u00e5 bosette flere enslige mindre\u00e5rige flyktninger i 2024 enn de 25 som f\u00f8lger av det opprinnelige bystyrevedtaket. 3. Bystyret ber byr\u00e5det vurdere situasjonen p\u00e5 nytt i forbindelse med anmodningen om bosetting av flyktninger for 2025, og be IMDi om at anmodningen kommer s\u00e5 tidlig som mulig. Byr\u00e5det behandlet saken i m\u00f8tet 08.08.2024 sak 225/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5det og utvalgets innstilling er likelydende. 3 4 "
}