{
  "dokument_id": "e9473fc8-b8f8-51d5-b859-c2f75f5e792c",
  "doc_type": "case_minutes",
  "kommune": 4601,
  "tittel": "Saksprotokoll UMBY, 21032024, Sak 81/24, Representantforslag fra Grete Line Simonsen (V) og representant Per-Arne Larsen (V) om \u00e5 kalle opp en plass eller en gate p\u00e5 M\u00f8hlenpris etter Knut Schjelderup Bjerke",
  "url": "https://bergen.kommune.no/politikere-utvalg/api/fil/bk360/10173610/Innstilling-vedtak-Representantforslag-fra-Grete-Line-Simonsen-V-og-representant-Per-Arne-Larsen-V-om-a-kalle-opp-en-plass-eller-en-gate-pa-Mohlenpris-etter-Knut-Schjelderup-Bjerke",
  "tekst": "Representantforslag fra Grete Line Simonsen (V) og representant Per-Arne Larsen (V) om \u00e5 kalle opp en plass eller en gate p\u00e5 M\u00f8hlenpris etter Knut Schjelderup Bjerke Utvalg for milj\u00f8 og byutvikling behandlet saken i m\u00f8tet 21.03.2024 sak 81/24 og avga f\u00f8lgende innstilling: Byrommet som er foresl\u00e5tt i saken gis navnet Knut S. Bjerkes plass. Utvalg for milj\u00f8 og byutviklings behandling F\u00f8lgende representanter tok ordet: Rebekka Helle Stensb\u00f8 (H), Reidar Staalesen (A), Ivar Stefansson (SV), Oscar Dos Santos Hellberg-Kvalsvik (MDG), Trond Tystad (BL), Ingrid Nergaard Fjeldstad (V), Mailiss Solheim-\u00c5kerblom (R). Forslag fremsatt i utvalget: Rebekka Helle Stensb\u00f8 (H) fremsatte p\u00e5 vegne av H, FrP, BL, V, INP og Sp f\u00f8lgende alternative forslag: Byrommet som er foresl\u00e5tt i saken gis navnet Knut S. Bjerkes plass. Oscar Dos Santos Hellberg-Kvalsvik (MDG) fremsatte p\u00e5 vegne av MDG f\u00f8lgende alternative forslag: Bystyret ber om at byr\u00e5det f\u00f8lger opp bystyrets vedtak om \u00e5 \u00f8ke antallet plasser og gater navnsatt etter kvinner, og kommer tilbake til bystyret med et forslag p\u00e5 en kvinne som b\u00f8r hedres ved navnsetting av denne plassen. Ivar Stefansson (SV) fremsatte p\u00e5 vegne av SV f\u00f8lgende alternative forslag i 2 punkt: 1. Bystyret ber byr\u00e5det hedre Knut Schelderup Bjerke med en plakket i tilknytning til Vitalitetssenteret. Plaketten b\u00f8r fremheve hans engasjement for bydelen og idretten. 2. Opprettelse av en plass oppkalt etter Knut Schjelderup i tr\u00e5d med byr\u00e5dets utredning vil f\u00f8re til at dagens Thorm\u00f8hlens gate blir delt i to. Bystyret ber byr\u00e5det vurdere navneendring for en av veistrekkene og vurderer om aktuelle navn kan v\u00e6re enten fotografen Agnes Nyblin eller Bertha M\u00fcller, en av de j\u00f8diske barna bosatt p\u00e5 M\u00f8hlenpris som ble deportert under 2. verdenskrig og aldri fikk muligheten til \u00e5 sette varige spor etter seg. Merknader fremsatt i utvalget: Ivar Stefansson (SV) fremsatte p\u00e5 vegne av SV f\u00f8lgende merknad: Bystyret viser til vedtak i sak 144/18, Privat forslag fra Oddny Irene Miljeteig (SV) og Hilde Maria Boberg Andresen (SV) vedr\u00f8rende gatenavn og kvinnehistorie. Bystyret kan ikke se at byr\u00e5det har gjort en vurdering av m\u00e5loppn\u00e5else for nevnt bystyrevedtak i behandlingen av denne saken som vil v\u00e6re i direkte konflikt med forslaget representantforsalget. Votering: Forslag fra MDG, fremsatt av Oscar Dos Santos Hellberg-Kvalsvik (MDG), fikk 4 stemmer (SV, MDG, R). Forslag punkt 1 og 2 fra SV, fremsatt av Ivar Stefansson (SV), fikk 7 stemmer (A, SV, MDG, R). Forslag fra H, FrP, BL, V, INP og Sp, fremsatt av Rebekka Helle Stensb\u00f8 (H), ble tiltr\u00e5dt med 10 stemmer (H, FrP, BL, V, INP, Sp). Merknad fra SV, fremsatt av Ivar Stefansson (SV), fikk 4 stemmer (SV, MDG, R). Forslagsstillers forslag til vedtak: Bystyret ber byr\u00e5det kalle opp en plass eller en gate p\u00e5 M\u00f8hlenpris etter Knut Schjelderup Bjerke. 2 "
}