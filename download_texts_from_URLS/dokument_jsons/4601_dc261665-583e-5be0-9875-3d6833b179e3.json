{
  "dokument_id": "dc261665-583e-5be0-9875-3d6833b179e3",
  "doc_type": "case_attachment",
  "kommune": 4601,
  "tittel": "Vedlegg 1.3.36 Gjeldende tjenestebeskrivelse BBT",
  "url": "https://bergen.kommune.no/politikere-utvalg/api/fil/bk360/10009647/Vedlegg-1-3-36-Gjeldende-tjenestebeskrivelse-BBT",
  "tekst": " Dokument \u00abEST - SBT - BBT Tjenestebeskrivelse\u00bb, ID 17624 - BkKvalitet EST - SBT - BBT Tjenestebeskrivelse Enheter: Sosiale botjenester, Avdeling for botiltak 1, Bj\u00f8rnsonsgate 4 (med Gyldig fra: 04.05.2023 Revisjon: 1.1 underliggende enheter) Godkjent av: Bjarne \u00d8stensj\u00f8 Bakkevold Revisjonsfrist: ID: 17624 03.05.2024 1. Hensikt og m\u00e5lgruppe Hensikten med veilederen er \u00e5 gi en samlet oversikt over tjenestetilbudet i Bj\u00f8rnsonsgate botiltak. Veilederens m\u00e5lgruppe er alle som har behov for informasjon om tiltaket. 2. Innhold/ beskrivelse av aktiviteter Tjenestebeskrivelse Bj\u00f8rnsonsgate Botiltak (BBT) er en byomfattende booppf\u00f8lgingstjeneste med 33 hybler fordelt p\u00e5 tre etasjer. 1. etasje best\u00e5r av kontorer for BBT, samt fellesstue til disposisjon for beboere og ansatte. M\u00e5lgruppe for Bj\u00f8rnsonsgate botiltak er bostedsl\u00f8se menn og kvinner over 18 \u00e5r med: - Omfattende og vedvarende rusproblematikk. - Vedvarende utfordringer knyttet til det \u00e5 bo og det \u00e5 beholde bolig. - Utfordringer med tanke p\u00e5 fysisk og/eller psykisk helse og andre livsomr\u00e5der. - Motivasjon for, og som er villig til, \u00e5 motta oppf\u00f8lging i bolig. Boenhetene Boenhetenes areal er fra 17m2 til 24m2. Boenhetene har eget flislagt bad med varmekabler, dusj og WC, hybelkj\u00f8kken med to kokeplater (ikke stekeovn) og vask. Det er mulighet for \u00e5 sette inn mikrob\u00f8lgeovn/pizzasteker. Boenhetene har fastmonterte garderobeskap, ovn og persienner. Det er montert uttak til riks-TV, men ikke tilgang til internett. Det er tilgang til vaskerom med vaskemaskin og t\u00f8rketrommel i to av etasjene og i kjeller. Hver enhet har tilgang til egen bod i kjelleren. Boforholdet Beboerne som tar imot tilbud om \u00e5 bo i Bj\u00f8rnsonsgate 4, m\u00e5 skrive under p\u00e5 Bo- og tjenesteavtale der beboer forplikter seg til \u00e5 motta oppf\u00f8lging fra milj\u00f8terapeuter (individuell samarbeidsavtale) og f\u00f8lge egne husordensregler for Bj\u00f8rnsonsgate botiltak. Beboere tilbys tjenester tilknyttet boforholdet, slik at boligen f\u00f8lger tjenesten. Botiltaket er ikke tidsbestemt og regnes derfor ikke som et midlertidig botilbud. Bemanning Bj\u00f8rnsonsgate botiltak vil v\u00e6re bemannet med seks milj\u00f8terapeuter, mandag, tirsdag og torsdag mellom kl. 08.00 og 19.00 og onsdag og fredag mellom 08.00 og 15.30. I tillegg vil Bj\u00f8rnsonsgate botiltak v\u00e6re d\u00f8gnbemannet fra vaktselskap syv dager i uken, dette for beboernes sikkerhet. Milj\u00f8terapeutene vil ha ansvar for helse- og sosialfaglig oppf\u00f8lging av beboerne, og vaktselskapet vil ha hovedansvar for kontroll og sikkerhet. Vakten vil ha adgangskontroll med alle bes\u00f8kende og registrerer alle gjester ved Bj\u00f8rnsonsgate 4. Det vil v\u00e6re l\u00e5ste d\u00f8rer inn til huset hvor vakten skal l\u00e5se inn de som skal ha adgang til 1/2 Dokument \u00abEST - SBT - BBT Tjenestebeskrivelse\u00bb, ID 17624 - BkKvalitet huset. Vakten har ogs\u00e5 anledning til \u00e5 nekte bes\u00f8kende adgang dersom han finner grunn for dette. Beboerne har chip eller n\u00f8kkel til sine egne hybler. Booppf\u00f8lging i Bj\u00f8rnsonsgate. I oppf\u00f8lgingen av beboerne vil ansatte i BBT tilstrebe at botilbudet skal v\u00e6re trygt og hensiktsmessig for den enkelte. Beboer vil bli tildelt prim\u00e6rkontakt. Dette for at beboer skal v\u00e6re tett knyttet opp mot en milj\u00f8terapeut. Det vil bli utformet en individuell samarbeidsavtale hvor beboer og prim\u00e6rkontakt sammen lager en tilpasset, m\u00e5lrettet plan for oppholdet i BBT ut fra den enkeltes behov, \u00f8nsker og forutsetninger. Prim\u00e6rkontakt har, sammen med beboer, ansvar for at den individuelle samarbeidsavtalen blir fulgt opp, evaluert og oppdatert regelmessig. Prim\u00e6rkontakt kan ha en st\u00f8ttefunksjon for den enkelte beboer i m\u00f8te med ulike instanser. I tillegg vil prim\u00e6rkontakt v\u00e6re tilgjengelig for \u00e5 f\u00f8lge til avtaler hvor beboer ytrer \u00f8nske om det. Herunder fastlege, legevakt, psykolog, NAV og andre instanser beboer er knyttet opp mot. Vi vil ogs\u00e5 v\u00e6re en del av ansvarsgruppen dersom beboer \u00f8nsker dette. Prim\u00e6rkontakt og resten av teamet i BBT vil, dersom det ikke foreligger andre avtaler, v\u00e6re tilgjengelig for samtaler og veiledning ved \u00f8nske fra beboere. Fellesstuen skal bli brukt som et felles samlingspunkt for beboere og ansatte. Det er mulighet for \u00e5 spille spill, se TV, drikke kaffe, sl\u00e5 av en prat, eller bare slappe av i fellesskap. Bj\u00f8rnsonsgate botiltak er \u00e5pen for \u00f8nsker fra beboere ang\u00e5ende felles aktiviteter. Fysisk aktivitet er noe vi er opptatt av i Bj\u00f8rnsonsgate botiltak og vi \u00f8nsker \u00e5 arrangere aktiviteter ogs\u00e5 utenfor Bj\u00f8rnsonsgate 4. Ansatte/prim\u00e6rkontakt er fleksible i sin tjeneste og kan bist\u00e5 beboer i ulike situasjoner som for eksempel: - Skrive s\u00f8knader - Samtaler - Kostholdsveiledning - Andre praktiske gj\u00f8rem\u00e5l Relaterte dokumenter: EST - SBT - BBT Advarsel om bortvisning EST - SBT - BBT Bo- og tjenesteavtale EST - SBT - BBT Husordensregler EST - SBT - BBT Mal for bortvisning EST - SBT - BBT Mal for brukerunders\u00f8kelse EST - SBT - BBT Prosedyre for bes\u00f8k EST - SBT - BBT Prosedyre ved d\u00f8dsfall EST - SBT - BBT Prosedyre ved funn av rusmidler EST - SBT - BBT Prosedyre ved funn av v\u00e5pen EST - SBT - BBT Retningslinje for tildeling av boenhet i Bj\u00f8rnsonsgate botiltak EST - SBT - BBT Samtykkeerkl\u00e6ring for fritak fra taushetsplikt EST - SBT - BBT Vederlagsfri tannbehandling EST - SBT Sjekkliste ved utflytting Relaterte lenker: \uf0c1 Helse- og omsorgstjenesteloven \u2013 hol (Lov om kommunale helse- og omsorgstjenester m.m. (helse- og omsorgstjenesteloven)) 2/2 "
}