{
  "dokument_id": "efbb533b-8a96-5865-be40-7ce6ae63fa1d",
  "doc_type": "case_attachment",
  "kommune": 4601,
  "tittel": "Fagnotat, datert 14.03.24 ",
  "url": "https://bergen.kommune.no/politikere-utvalg/api/fil/bk360/10128299/Fagnotat-datert-14-03-24-",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: BYGG-2024/10613-12 Saksbehandler: Martin Christensen Fra Dato: 14.03.2024 PBE Byggesak Midt (Arbeidssted) 63/272/0/0 Stemmeveien 50, endring av bygg S\u00f8knad er forfattet av Ramb\u00f8ll Norge AS v/Elnes p\u00e5 vegne av Hvem s\u00f8ker Seksjonssameiet Svartediksveien 23 (Org.nr 889980982). Sameiet representeres av advokat Erik Knoph, Ryger advokatfirma. Endring av bygg \u2013 p\u00e5bygg med samlet areal mindre enn 50 m2 (Trapp- og Tiltaket heishus med tilh\u00f8rende del av korridor i \u00f8verste etasje) Se punkt 2 under. Planstatus Plan- og bygningsetaten anbefaler tillatelse til tiltak og innvilget Anbefalt vedtak dispensasjon Med hilsen Plan- og bygningsetaten Hanne Karin Broch Konstituert avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Saken i Stemmeveien 50 har lang historikk. Kommunen legger til grunn at saksparter er kjent med sakens omfang, med blant annet dom fra Gulating lagmannsrett 2006 og 2009, Statsforvalterens vedtak datert 27.04.15, og rammetillatelse for endring av bygg datert 14.06.23. Statsforvalteren stadfestet (27.04.2015) Bergen kommunes vedtak (ved Komite for milj\u00f8 og byutvikling) om dispensasjon p\u00e5 vilk\u00e5r om at endringer av bygg C og D ferdigstilles til mai 2016. Kommunen gav dispensasjon og oppgav (utdrag): \u00abAtkomst med trapp og heis er en n\u00f8dvendig betingelse for \u00e5 kunne benytte areal i 3. etasje. Etter en samlet vurdering finner bygningsmyndighetene at fordelene ved \u00e5 gi dispensasjon vil v\u00e6re klart st\u00f8rre enn ulempene. Verken hensynene bak bestemmelsen eller hensynene lovens form\u00e5lsbestemmelse, anses \u00e5 bli tilsidesatt.\u00bb Vilk\u00e5ret ble ikke oppfylt, og dispensasjon falt bort. Seksjonssameiet Svartediksveien 23 s\u00f8ker n\u00e5 om \u00e5 f\u00e5 beholde det samme trapp- og heishuset som omtalt over. Plan- og bygningsetaten skriver fagnotat da saken er prinsipiell, og bygger p\u00e5 dom fra Gulating lagmansrett (2006, 2009), vedtak fra Komite for milj\u00f8 og buytvilking (n\u00e5 Utvalg for milj\u00f8 og byutvikling) samt Statsforvalterens vedtak av 2015. 1.2. Om s\u00f8knaden Det s\u00f8kes om oppf\u00f8ring (bevaring/videref\u00f8ring) av bygningsdeler som var omfattet av rivingsvedtaket. S\u00f8knaden gjelder trapp- og heishus - Eierseksjonssameiet s\u00f8ker om \u00e5 beholde denne delen for \u00e5 videref\u00f8re tilgang til eksisterende boenhet i \u00f8verste etasje. Det s\u00f8kes ogs\u00e5 om dispensasjoner fra: - Kommuneplan KPA \u00a7 3.1 om plankrav for tiltak omfattet av pbl \u00a7 20-1 a, d, g, k og l - Kommunedelplan KDP \u00a7 11a om utnyttelsesgrad - Kommunedelplan KDP \u00a7 11a om gesimsh\u00f8yde - Plan- og bygningsloven \u00a7 29-4 om tiltakets avstand til nabogrense Plan- og bygningsloven \u00a7 29-4 krever ikke behandling i saken. Se punkt 8 for informasjon. 2. Plangrunnlag Kommuneplanens arealdel (KPA2018), vedtatt i Bystyret 19.06.2019, viser eiendommen som ytre fortettingssone Y1 og den ligger innenfor hensynssonene: - Konsesjonsomr\u00e5de fjernvarme - Hensyn kulturmilj\u00f8 H570 Fjellsiden - Hensyn kulturmilj\u00f8 H570 Historisk sentrum - Bestemmelsesomr\u00e5de #4 I kommunedelplan for Fjellsiden S\u00f8r er eiendommen vist som boligomr\u00e5de. Eiendommen ligger i delomr\u00e5de E \u2013 \u00c5rstad. Eiendommen er ikke detaljregulert. Saksnummer BYGG-2024/10613 Side 2 av 11 3. Nabovarsling En del naboer melder at tiltaket vil ta sol/utsikt. En av merknadene (163/404) inneholder anklager om korrupsjon og at kommunen skal politianmeldes. Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra GNR/BNR: - 163/309 - P\u00e5l Espen Johannessen \u00abVi \u00f8nsker ikke at tiltakshaver gis dispensasjon. Dersom trappe-/heisbygget forblir, tar dette av v\u00e5r utsikt og er til sjenanse. H\u00f8yden p\u00e5 bygget er altfor ruvende og passer ikke inn i omr\u00e5det, og er heller ikke i henhold til hva opprinnelig byggherre fikk godkjent hos Bergen Kommune f\u00f8r bygget ble reist.\u00bb - 163/305 - Siri Solheim Hegna Dai \u00abDette vil ta utsikt og sol fra v\u00e5r tomt\u00bb - 163/404 - Knut Christian Brinch \u00abVi kommer selvsagt ikke til \u00e5 godkjenne korrupsjon, eller noen som helst dispensasons-s\u00f8knader fra kommunen, Ramboll, eller Rakner-familien eller Sameiet (Rakner familien). Dispensasjons-s\u00f8knaden b\u00e6rer preg av at Ramboll, som er ansatt av kommunen leverer s\u00f8knader for motpart, og pr\u00f8ver i s\u00f8knaden \u00e5 hevde at de ikke er ansvarlige for s\u00f8knaden. Men det er tydelig at de bruker kommunens penger p\u00e5 s\u00f8knadene. Dette har vi p\u00e5pekt gjennom utallige eposter til kommunen, ettersom kommunen bist\u00e5r motpart i \u00e5 f\u00e5 godkjent ulovligheter. Vi kommer til \u00e5 politianmelde saken som korrupsjon.\u00bb S\u00f8ker kommenterer: Merknad fra 163/309 Johannessen: Vi \u00f8nsker ikke at tiltakshaver gis dispensasjon. Dersom trappe-/heisbygget forblir, tar dette av v\u00e5r utsikt og er til sjenanse. H\u00f8yden p\u00e5 bygget er altfor ruvende og passer ikke inn i omr\u00e5det, og er heller ikke i henhold til hva opprinnelig byggherre fikk godkjent hos Bergen Kommune f\u00f8r bygget ble reist. Tilsvar: Merknadsstiller er ikke nabo, men er varslet av informasjonshensyn. Vi kan for \u00f8vrig ikke se at utsiktstapet er av betydning gitt plasseringen p\u00e5 oms\u00f8kte tiltak og merknadsstillers eiendom. Merknad fra 163/305: Dette vil ta utsikt og sol fra v\u00e5r tomt Tilsvar: Nabo er lokalisert relativt direkte mot s\u00f8r, slik at tiltakets betydning for solforholdene p\u00e5 eiendommen anses ubetydelige. Hva gjelder utsikt kan vi vanskelig se at tiltaket vil ha nevneverdig betydning for nabo. Merknad fra Gbnr 163/404: Det fremsettes alvorlige anklager mot Ramb\u00f8ll og kommunen ift. korrupsjon mm. Tilsvar: Det fremst\u00e5r som nabo har lagt inn noen forutsetninger som ikke stemmer og har misforst\u00e5tt gjennomf\u00f8ring og tiltakshaver. Vi kommenterer ikke dette noe n\u00e6rmere. Saksnummer BYGG-2024/10613 Side 3 av 11 Plan- og bygningsetaten kommenterer: Merknadene gjelder bekymringer rundt tap av utsikt og sol. Naboer mener bygget/tillbygget ikke passer i str\u00f8ket og er ruvende. Det rettes alvorlige anklager mot kommunen fra merknadshaver. Anklager gjelder korrupsjon, og i tillegg skal kommunen politianmeldes. Det er uklart for Plan- og bygningsetaten hva som er bakgrunn for anklager av denne karakter. Tiltakets p\u00e5virkning p\u00e5 omgivelser omtales under. 4. Tiltakets plassering Bymilj\u00f8etaten BME oppgir i vedtak datert 11.03.24 at tiltaket ikke p\u00e5virker veginteresser: \u00abEtter Bymilj\u00f8etatens vurdering vil tiltaket ikke ber\u00f8re veginteressene p\u00e5 en m\u00e5te som er til hinder for vegvedlikeholdet eller eventuell fremtidig vegutvidelse. Avkj\u00f8rselsforholdene endres ikke.\u00bb Pbl \u00a7 29-4 om tiltakets plassering Det er s\u00f8kt om dispensasjon for tiltakets plassering jf. pbl \u00a7 29-4. Avstand oppgis til 2,3 meter fra grense mot 163/382 (kommunal veieiendom \u00f8st fro Stemmeveien 50). Bymilj\u00f8etaten har fattet vedtak om tiltakets avstand til kommunal vei. Plan- og bygningsmyndighetene anser forholdet som avklart, og at behovet for \u00e5 behandle dispensasjon fra pbl \u00a7 29-4 dermed bortfaller. Gesimsh\u00f8yde Det s\u00f8kes om dispensasjon for tiltakets h\u00f8yde (KDP \u00a7 11a 2): Kommunen anbefaler innvilgelse av dispensasjon (se punkt 8 under). Kommunen har for \u00f8vrig ingen merknader til tiltakets plassering. 5. Tiltakets utnyttelse Det er s\u00f8kt om dispensasjon for tiltakets utnyttelse (KDP \u00a7 11a). Kommunen anbefaler innvilgelse av dispensasjon (se punkt 8 under). 6. Visuelle kvaliteter I f\u00f8lge plan- og bygningsloven \u00a7 29-2 skal ethvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. Tiltaket er prosjektert slik at eksisterende materialbruk og detaljer for gesims videref\u00f8res (i realiteten bevaring av eksisterende strukturer/bygningsdeler). Byggets uttrykk endres ikke i vesentlig grad. Flere naboer bemerker til saken at tiltaket vil ta sol og/eller utsikt. Kommunen v/Plan- og bygningsetaten kan ikke se at tiltakets st\u00f8rrelse og omfang vil vesentlig p\u00e5virke naboers sol- eller utsiktsforhold. Statsforvalter har i tidligere vedtak gjennomg\u00e5tt byggets Saksnummer BYGG-2024/10613 Side 4 av 11 konsekvenser for omgivelser, der byggets ruvende og fremmede karakter dr\u00f8ftes. Kommunen kan ikke se at forhold omkring byggets fremtoning og omfang krever en ny eller annerledes vurdering enn det som er konklusjonen i Statsforvalterens vedtak. Plan- og bygningsmyndighetene vurderer at tiltakets visuelle uttrykk jf. pbl \u00a7 29-2 er ivaretatt. Statsforvalter har oppgitt til saken i uttale datert 13.02.24 at de ikke har merknader til saken, utover at de n\u00e5 forventer fremdrift i realiseringen av prosjektet. Fig. 01 Fig. 02 Fig. 03 Fig.01 - trappehusets plassering og omfang Fig. 01 \u2013 trappehusets plassering i situasjonsplan Fig. 03 \u2013 fasaden mot nord\u00f8st som endres, markert med r\u00f8d stiplet linje Saksnummer BYGG-2024/10613 Side 5 av 11 7. Uttaler Statsforvalter har levert h\u00f8ringssvar til kommunen i skriv datert 13.02.24 (gjengitt i sin helhet): \u00abVi viser til oversendelse av 12.02.2024 om dispensasjon for eksisterende tilbygg med trapp- og heishus m.m. til bygg i Stemmeveien 50. Dispensasjonen er en del av det som en \u00f8nsker \u00e5 ha st\u00e5ende igjen for tilkomst til \u00f8verste og gjenst\u00e5ende leilighet i dette bygget mens de to \u00f8vrige leilighetene i samme etasje skal rives. Dette bygget er ett av flere bygg i samme byggeprosjekt, hvor ogs\u00e5 annet bygg skal reduseres med en etasje. Vi har tidligere ikke v\u00e6rt negative til en slik dispensasjon p\u00e5 vilk\u00e5r av at det \u00f8vrige i byggene blir revet og endret i henhold til de tillatelsene som er gitt for byggene. Vi viser til v\u00e5rt vedtak av 27. april 2015 som ogs\u00e5 er sitert i s\u00f8knaden om dispensasjon. N\u00e5 er endringene under prosjektering og det er framdrift for \u00e5 f\u00e5 revet og endret byggene i samsvar med de tillatelsene som gjelder for disse. Vi legger til grunn at dette n\u00e5 vil bli utf\u00f8rt som en fortl\u00f8pende prosess. I samsvar med v\u00e5rt tidligere vedtak av 27.04.2015 har vi da ikke merknader til en slik dispensasjon som det er s\u00f8kt om. Vi legger som nevnt til grunn at endringen av byggene i henhold til tillatelsene vil skje som en fortl\u00f8pende prosess og ser derfor ikke grunn for ytterligere vilk\u00e5r for dispensasjon.\u00bb Bymilj\u00f8etaten BME v/veiforvaltning har fattet vedtak i saken datert 11.03.24 (utdrag): \u00abBymilj\u00f8etaten viser til internt h\u00f8ringsbrev datert 12.02.2024, vedr\u00f8rende dispensasjon fra byggegrense mot kommunal veg; Stemmeveien, for ovennevnte eiendom. S\u00f8knaden gjelder legalisering av trappehus/heishus, n\u00e6rmere enn 15 meter fra vegmidte. Det vises til sakens historikk, samt dokumenter i sak BYGG-2024/10613. Eiendommen er uregulert. Vedtak Etter Bymilj\u00f8etatens vurdering vil tiltaket ikke ber\u00f8re veginteressene p\u00e5 en m\u00e5te som er til hinder for vegvedlikeholdet eller eventuell fremtidig vegutvidelse. Avkj\u00f8rselsforholdene endres ikke. I henhold til delegert fullmakt og med hjemmel i veglova \u00a7 30, dispenserer Bymilj\u00f8etaten fra lovens byggegrense p\u00e5 f\u00f8lgende vilk\u00e5r: - Ingen deler av tiltaket, medregnet takutstikk, skal komme n\u00e6rmere vegmidte p\u00e5 kommunal veg enn ca. 4,5 meter, slik innsendt s\u00f8knad viser. - Tiltaket skal ikke komme i konflikt med frisiktsoner til vegkryss eller egen avkj\u00f8rsel. - Det kan ikke rettes erstatningskrav mot vegholder ved eventuell skade p\u00e5 tiltaket for\u00e5rsaket av vegvedlikeholdet, herunder br\u00f8yting, som f\u00f8lge av at tiltaket blir bygget n\u00e6rmere kommunal veg enn gjeldene byggegrense. Saksnummer BYGG-2024/10613 Side 6 av 11 - Utf\u00f8rende m\u00e5 ha godkjent arbeidstillatelse fra Bymilj\u00f8etaten, f\u00f8r arbeid p\u00e5 eller ved veg kan starte opp (jf. veglova \u00a7\u00a7 32 og 57), dersom dette er aktuelt.\u00bb 8. Dispensasjon Det er s\u00f8kt om f\u00f8lgende dispensasjoner i saken: - Kommuneplan KPA \u00a7 3.1 om plankrav for tiltak omfattet av pbl \u00a7 20-1 a, d, g, k og l - Kommunedelplan KDP \u00a7 11a om utnyttelsesgrad - Kommunedelplan KDP \u00a7 11a om gesimsh\u00f8yde - Plan- og bygningsloven \u00a7 29-4 om tiltakets avstand til nabogrense (ikke behandlet, se nederst under punkt 8 for informasjon) Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Kommuneplan KPA \u00a7 3.1 om plankrav: Tiltaket kommer i strid med kommuneplanen KPA2018 \u00a7 3.1 om krav til reguleringsplan for tiltak som omfattes av pbl \u00a7 20-1 a, d, g, k og l. Denne saken omfattes av pbl \u00a7 20-1 a. Det s\u00f8kes om dispensasjon da arealet ikke omfattes av reguleringsplan. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. S\u00f8ker begrunner s\u00f8knad om dispensasjon (utdrag): \u00abDenne saken gjelder s\u00f8knad om dispensasjon for legalisering av \u00f8verste etasje av et best\u00e5ende heis- og trappehus. Tiltaket m\u00e5ler ca. 25,2 m2-BRA av en bygningsmasse som i ferdig godkjent stand (uten heis- og trappehuset) m\u00e5ler 1 780,67 m2 (se utregning i s\u00f8knad om rammetillatelse i sak 2023/12660). N\u00e5r bygningsmassen for \u00f8vrig er godkjent, er v\u00e5rt legaliseringstiltak s\u00e5 lite at det ikke f\u00e5r innvirkning p\u00e5 nasjonale eller regionale interesser. (...) \u00abSiden heis- og trappehuset er en funksjonell og n\u00f8dvendig del av eksisterende byggverk, vil ikke den \u00f8verste etasjen av dette reise s\u00e6rlige arealdisponeringssp\u00f8rsm\u00e5l. Tiltaket p\u00e5virker heller ikke teknisk eller sosial Saksnummer BYGG-2024/10613 Side 7 av 11 infrastruktur. Siden det bare er en liten del av et st\u00f8rre bygningsvolum, vil neppe det oms\u00f8kte tiltaket ha s\u00e6rlig selvstendig betydning for opplevelsen av omr\u00e5det. Vi ikke se at hensynene bak plankravet i KPA pkt. 3.1 vil bli \u00abvesentlig tilsidesatt\u00bb ved at kommunen innvilger dispensasjon, jf. pbl. \u00a7 19-2.\u00bb I denne konkrete saken vurderer kommunen at dispensasjon fra plankrav kan innvilges. Kommunen er enig med ansvarlig s\u00f8kers redegj\u00f8relser og disse legges til grunn for kommunens innstilling. Tiltaket er begrenset ( 25,2 m2 BRA) og gir ikke konsekvenser for infrastruktur, regionale eller statlige interesser, veifaglige sp\u00f8rsm\u00e5l, avkj\u00f8rsler og uber\u00f8rt natur eller bevaringshensyn. Byggeh\u00f8yder og utnyttelse er slik plan- og bygningsmyndighetene ser dette avgjort i tidligere vedtak (Gulating lagmannsrett/Statsforvalter). Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. S\u00f8kers vekting av fordeler og ulemper (utdrag): \u00abUlempene ved \u00e5 tillate dispensasjon fra plankravet, er isolert sett at de brede vurderinger som vanligvis gj\u00f8res i en plansak ikke vil bli gjennomf\u00f8rt for denne legaliseringss\u00f8knaden. Tiltaket vil derfor ikke inng\u00e5 i overordnede avveiinger mot andre interesser i omr\u00e5det. Vekten av disse ulempene er imidlertid liten. Som nevnt under pkt. 4.1.1, utgj\u00f8r tiltaket ca. 25,2 m2 av et byggverk p\u00e5 n\u00e6r 1 800 m2, hvor tiltaket kun har en teknisk funksjon. At et slikt tiltak ikke vurderes i plan, kan p\u00e5 grunn av st\u00f8rrelse eller funksjon neppe utgj\u00f8re noen nevneverdig ulempe. Den direkte fordelen ved \u00e5 innvilge s\u00f8knaden, er at heis- og trappehusets \u00f8verste etasje ikke trenger \u00e5 rives sammen med den \u00f8vrige bygningsmassen omfattet av rivingsp\u00e5legget. Dette er en fordel i seg selv, ettersom heis- og trappehusets \u00f8verste etasje er funksjonelt og n\u00f8dvendig. Konsekvensen av at heis- og trappehusets \u00f8verste etasje legaliseres, inneb\u00e6rer imidlertid store samfunns-, b\u00e6rekrafts- og ressursmessige fordeler ved at tilkomsten til den gjenv\u00e6rende, lovlige leiligheten i \u00f8verste etasje opprettholdes. Dersom det ikke dispenseres, og heis- og trappehusets \u00f8verste etasje m\u00e5 rives, vil leiligheten miste tilkomsten og slutte \u00e5 fungere som leilighet. Samfunns\u00f8konomisk er det gunstig at de ressurser som er medg\u00e5tt til \u00e5 bygge en boenhet ikke kastes bort fordi leiligheten mister sin tilkomst. En dispensasjon som muliggj\u00f8r fortsatt bruk av en ellers fullt funksjonell leilighet vil derfor st\u00f8tte opp under KPA \u00a7 1 sine form\u00e5l om b\u00e6rekraftig byutvikling og effektiv ressursutnyttelse. KPA \u00a7 18 inneholder mer konkretiserte bestemmelser og retningslinjer for ivaretakelse av utslippsreduksjon. \u00c5 gj\u00f8re eksisterende boenheter ubrukelige som f\u00f8lge av manglende tilkomst er i direkte motstrid mot disse m\u00e5lsetningene. P\u00e5 motsvarende vis vil en dispensasjon som tillater opprettholdelse av boenheten som boenhet v\u00e6re sv\u00e6rt gunstig i b\u00e5de et samfunns\u00f8konomisk og b\u00e6rekraftsmessig perspektiv.\u00bb Kommunen er enig med Statsforvalters vurdering av trappehuset (2015), og at s\u00f8kers argumenter for videref\u00f8ring av dette virker hensiktsmessig for bruk av eksisterende boenhet som ikke omfattes av rivningsvedtaket. Saksnummer BYGG-2024/10613 Side 8 av 11 Fagetaten anbefaler innvilgelse av dispensasjon. Kommunedelplan KDP \u00a7 11a om utnyttelsesgrad og gesimsh\u00f8yde (Kommunen v/PBE behander utnyttelsesgrad og gesimsh\u00f8yde samlet) Tiltaket kommer i strid med kommunedelplan \u00a7 11a 1 med hensyn til utnyttelse. Bestemmelsen angir maksimal geimsh\u00f8yde 9 meter og tomteutnyttelse p\u00e5 TU 50 %. Det s\u00f8kes om dispensasjon da tiltaket har utnyttelse p\u00e5 97,4 %. Trapp- og heishus har en gesimsh\u00f8yde p\u00e5 11,3 meter p\u00e5 det h\u00f8yeste. Form\u00e5let med bestemmelse om tomteutnyttelse er \u00e5 regulere bygningers volum i forhold til behov for uteoppholdsareal, belastning p\u00e5 infrastruktur og forholdet til omgivelsene. S\u00f8ker begrunner s\u00f8knad om dispensasjon (utdrag): \u00abDet ligger nabobygg mot s\u00f8r-s\u00f8r\u00f8st som sannsynligvis vil kunne se tiltaket. Vi mener uansett at heis- og trappehusets \u00f8verste etasje ikke vil ha noen s\u00e6rlig negativ innvirkning for de tradisjonelle nabointeressene. Oppbygget er lite, og ligger nord- nordvest for nabobyggene. Det er som kjent ikke mye sol som kommer fra nord. Videre er ikke heis- og trappehuset ment for varig opphold. Det vil heller ikke ha vinduer p\u00e5 fasaden mot s\u00f8r-s\u00f8r\u00f8st, slik at det ikke er aktuelt med innsyn selv i de korte periodene hvor folk oppholder seg i \u00f8verste etasje p\u00e5 vei til og fra heis og trapp. I forhold til den lovlige bygningsmassen for \u00f8vrig, vil heis- og trappehusets \u00f8verste etasje utgj\u00f8re en liten konstruksjon. P\u00e5virkningen p\u00e5 helhetsinntrykket av volum og samspill med omgivelsene vil derfor v\u00e6re liten. Etter gjennomg\u00e5elsen over kan vi ikke se at hensynene som bestemmelsene om utnyttelsesgrad skal ivareta vil bli \u00abvesentlig tilsidesatt\u00bb dersom det innvilges dispensasjon som oms\u00f8kt. Vi fremhever s\u00e6rlig at meroverskridelsen kun utgj\u00f8r ca. 1,36 %-BRA i forhold til tomtest\u00f8rrelsen.\u00bb Kommunen viser til tidligere behandling av dispensasjon for utnyttelsesgrad, som behandlet av Komite for milj\u00f8 og byutvikling (16.04.2015), og som omtalt i Statsforvalterens vedtak datert 27.04.2015 (utdrag): \u00abFylkesmannens vedtak av 2006 og 2009 er pr\u00f8vd rettslig. Gulating lagmannsrett avgjorde i rettskraftig dom at vedtakene er gyldige.\u00bb (...) \u00abFylkesmannen legger avgj\u00f8rende vekt p\u00e5 \u00e5 se denne dispensasjonen som en del av en endelig l\u00f8sning i en lang og komplisert sak, at dispensasjonen ses som en del av gjennomf\u00f8ringen av de vedtak som er truffet i saken. Vi vektlegger at det vil kunne spare ressursbruken i det offentlige og gi en samfunns\u00f8konomisk gevinst. Det er avgj\u00f8rende for at dispensasjonen kan opprettholdes at den gis p\u00e5 vilk\u00e5r som sikrer at hele prosjektet f\u00e5r sin endelige l\u00f8sning i henhold til de offentlige vedtak. Uten det ser vi ikke grunnlag for dispensasjonen.\u00bb Byggets utnyttelsesgrad og h\u00f8yder er grundig vurdert av Statsforvalter, med innvilgelse av dispensasjon (for utnyttelsesgrad og bevaring av heishuset) som en endelig l\u00f8sning med det beste kompromiss for bringe saken i lovlige former med hensiktsmessig ressursbruk. Saksnummer BYGG-2024/10613 Side 9 av 11 Kommunen ser p\u00e5 grunn av tidligere vedtak ikke grunn til \u00e5 g\u00e5 inn en ny og omfattende vurdering at trapp- og heishusets h\u00f8yde og endring av utnyttelse. Trapp- og heishusets gesims vil dermed best\u00e5 med dagens h\u00f8yde som oppgis av s\u00f8ker til \u00e5 v\u00e6re K + 75.43, ca 11,3 meter over terreng. PBE gjentar Statsforvalterens uttale datert 13.02.24 (utdrag): \u00abN\u00e5 er endringene under prosjektering og det er framdrift for \u00e5 f\u00e5 revet og endret byggene i samsvar med de tillatelsene som gjelder for disse. Vi legger til grunn at dette n\u00e5 vil bli utf\u00f8rt som en fortl\u00f8pende prosess. I samsvar med v\u00e5rt tidligere vedtak av 27.04.2015 har vi da ikke merknader til en slik dispensasjon som det er s\u00f8kt om. \u00ab Det foreligger ingen nye opplysninger i saken som tilsier at konklsusjonen skal bli en annen enn det som tidligere er stadfestet i saken. Fagetaten anbefaler at det innvilges dispensasjon for h\u00f8yde og uttnyttelse (KDP \u00a7 11 a 1), slik Statsforvalter forutsetter i sitt vedtak fra 2015, og gjentar til saken i uttale 13.02.24. Plan- og bygningsloven \u00a7 29-4 om tiltakets avstand til nabogrense Plan- og bygningsmyndighetene ser at dispensasjon fra \u00a7 29-4 om tiltakets plassering ikke er n\u00f8dvendig. S\u00f8ker oppgir: \u00abI v\u00e5r sak er avstanden ca. 2,3 meter mellom byggverket og nabogrensen mot gnr. 163 bnr. 382 (kommunal vei). Tiltaket trenger derfor dispensasjon fra pbl. \u00a7 29-4.\u00bb Kommunen veimyndighet har fattet vedtak datert 11.03.24, der tiltakets forhold til vei avklares og tillates: \u00abVedtak Etter Bymilj\u00f8etatens vurdering vil tiltaket ikke ber\u00f8re veginteressene p\u00e5 en m\u00e5te som er til hinder for vegvedlikeholdet eller eventuell fremtidig vegutvidelse. Avkj\u00f8rselsforholdene endres ikke.\u00bb 9. Konklusjon Plan- og bygningsmyndighetene vurderer at tiltaket (bevaring av ca 25 m2 trapp- og heishus med tilh\u00f8rende del av korridor) i hovedsak bringer frem de samme vurderingene som tidligere har v\u00e6rt omtalt. Vi viser til kommunens, komiteens (n\u00e5 UMBY) og Statsforvalterens vurdering fra blant annet 2015. Kommunen v/PBE oppfatter at tiltakshaver \u00f8nsker \u00e5 realisere den l\u00f8sning som ble tillatt i 2015, som et kompromiss for \u00e5 komme til veis ende i saken. PBE viser igjen til Statsforvalters egen uttale under punkt 7, der det forventes at prosjektets fremdrift prioriteres. Dispensasjoner for utnyttelsesgrad og gesimsh\u00f8yde er vurdert grundig tidligere, kommunen ser ikke spesielle grunner til at konklusjonen n\u00e5 skal bli annerledes (ref. Statsforvalters vedtak 2015). Saksnummer BYGG-2024/10613 Side 10 av 11 Dispensasjoner anbefales innvilget, inkludert fra KPA \u00a7 3.1 om plankrav. Sakens omfang er beskjedent og bringer etter v\u00e5rt syn ikke frem et behov for planfagige avklaginger som ang\u00e5r for eksempel infrastruktur, trafikk, vei, natur og milj\u00f8, vernehensyn m.v. PBE anbefaler at tiltaket med aktuelle dispensasjoner tillates, og at prosjektet med dette kan komme til realisering og avslutning. Vedlegg: 1. Ettrinns s\u00f8knad 2. Svartediksveien - Basiskart 3. Illustrasjoner (A-90-00-01) 4. Fasader 5. Fasadetegninger ny 6. Plantegninger ny 7. Snitt AA og BB (A-40-00-01) 8. S\u00f8knad om dispensasjon 9. F\u00f8lgeskriv s\u00f8knad Saksnummer BYGG-2024/10613 Side 11 av 11 "
}