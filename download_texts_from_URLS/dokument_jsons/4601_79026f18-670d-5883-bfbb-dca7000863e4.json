{
  "dokument_id": "79026f18-670d-5883-bfbb-dca7000863e4",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 145 fra Katrine Berg N\u00f8dtvedt (MDG) om gebyrene for selvkostomr\u00e5dene - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/11167070/Svar-pa-skriftlig-sporsmal-nr-145-fra-Katrine-Berg-Nodtvedt-MDG-om-gebyrene-for-selvkostomradene-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/137074-3 Saksbehandler: Malene Nesse Gr\u00f8nningen Fra Dato: 19. september 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 145 fra Katrine Berg N\u00f8dtvedt (MDG) om gebyrene for selvkostomr\u00e5dene - Utvalg for milj\u00f8 og byutvikling Bakgrunn: I 1. tertial 2023 \u00f8kte bystyret, etter forslag fra byr\u00e5det, gebyrene for selvkostomr\u00e5dene innen Plan- og bygningsetaten: \u201cBystyret har i budsjettvedtaket vedtatt at selvkostomr\u00e5dene skal dekkes fullt ut med gebyrinntekter slik gjeldende regelverk tillater. Dersom gebyrene ikke justeres n\u00e5, m\u00e5 bykassen dekke de \u00f8kte kostnadene i 2023 og det vil bli en h\u00f8yere gebyrendring i 2024.\u201d Partiet H\u00f8yre var ogs\u00e5 med p\u00e5 denne \u00f8kningen i bystyret. \u00d8kningen var fornuftig da kostnaden falt p\u00e5 de som faktisk bruker tjenestene som dekkes av selvkost p\u00e5 plan- og byggesak, ikke p\u00e5 samtlige innbyggere via bykassen. V\u00e5ren 2024 visste byr\u00e5det og bystyret at man er p\u00e5 vei mot et nytt stort underskudd, denne gang p\u00e5 over 40 millioner p\u00e5 tjenesteomr\u00e5de 10B, private planer og byggesak: \u201cByr\u00e5dsavdeling for byutvikling melder p\u00e5 tjenesteomr\u00e5de 10B - Private planer og byggesak om en prognose p\u00e5 negativt avvik p\u00e5 kr 41,1 mill. basert p\u00e5 utviklingen i f\u00f8rste tertial.\u201d Byr\u00e5det argumenterer for at det kan komme endringer i markedet, og utsatte alle eventuelle justeringer til tertial 2, med unntak av en mindre endring i et type gebyr knyttet til landbruket. Men representanten er bekymret for de eventuelle konsekvensene av dette for bykassen til kommunen. Representanten har ogs\u00e5 fors\u00f8kt \u00e5 f\u00e5 informasjon om byr\u00e5dets arbeid med gebyrene for 2025, men if\u00f8lge Plan- og bygningsetaten er ikke arbeidet ferdigstilt. Sp\u00f8rsm\u00e5l til byr\u00e5den: 1. Hvordan har utviklingen i gebyrene v\u00e6rt siden 1. tertial, har det bedret seg nok til \u00e5 hente inn over 40 millioner? 2. Er det i det hele tatt mulig \u00e5 hente inn 40 millioner i regnskaps\u00e5ret 2024 gjennom \u00e5 \u00f8ke gebyrene i 2. tertial, eller m\u00e5 det dekkes over bykassen? 3. N\u00e5r kan vi forvente at Plan- og bygningsetaten har klart et nytt forslag til gebyrforskriften? 4. Hvor mye kan vi forvente at gebyrene vil \u00f8ke med tanke p\u00e5 hvor underfinansiert de aktuelle selvkostomr\u00e5dene er i dag? Svar fra byr\u00e5den: 1. Det er registret en noe positiv utvikling, men endelige tall vil f\u00f8rst v\u00e6re klar n\u00e5r byr\u00e5dsavdelingen har gjennomarbeidet sitt bidrag til tertialrapport 2-2024. 2. Det er nok ikke mulig \u00e5 hente inn 40 mill. i 2024 selv om markedet skulle f\u00e5 et oppsving og gi flere store saker inn til Plan- og bygningsetaten. 3. Gebyrforskriften for 2025 vil bli offentlig n\u00e5r byr\u00e5det legger frem sin innstilling 1 til Handlings- og \u00f8konomiplan 2025-2028. 4. Gebyrforskriften for 2025 vil bli offentlig n\u00e5r byr\u00e5det legger frem sin innstilling 1 til Handlings- og \u00f8konomiplan 2025-2028. Christine Kahrs \u2013 Byr\u00e5d for byutvikling Dokumentet er godkjent elektronisk. "
}