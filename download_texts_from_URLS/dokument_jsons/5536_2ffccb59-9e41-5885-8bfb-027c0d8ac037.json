{
  "dokument_id": "2ffccb59-9e41-5885-8bfb-027c0d8ac037",
  "doc_type": "case_attachment",
  "kommune": 5536,
  "tittel": "Delegering til r\u00e5dmannen(Vedlegg, 57KB)",
  "url": "https://innsyn.lyngen.kommune.no/wfdocument.aspx?journalpostid=2013055395&dokid=110522&versjon=1&variant=A&",
  "tekst": "DELEGERING TIL R\u00c5DMANNEN GJELDENDE FOR PERIODEN 2023-2027 Delegering til r\u00e5dmannen i medhold av kommuneloven \u00a7 13-1 R\u00e5dmannens \u00f8konomiske delegeringer og fullmakter er angitt i eget \u00f8konomireglement. I medhold av kommuneloven \u00a7 13-1 har r\u00e5dmannen fullmakt til \u00e5 ta avgj\u00f8relser i alle saker som blir regnet som kurante innenfor formannskapets ansvarsomr\u00e5de. Spesifikt gis r\u00e5dmannen fullmakt til \u00e5: a) tildele kommunale boligtomter som er ledige p\u00e5 tidligere utlagt/opparbeidet boligfelt b) foreta tomtetildeling for nyutlagte boligfelt etter offentlig utlysning c) tildele ledige industritomter p\u00e5 utlagte/opparbeidet industri- og forretningsomr\u00e5der, der tildeling ikke utl\u00f8ser opparbeidelseskostnader for kommunen I medhold av kommunelovens \u00a7 5-3 delegeres r\u00e5dmannen fullmakt til \u00e5 avgi h\u00f8ringsuttalelse p\u00e5 vegne av Lyngen kommune. R\u00e5dmannen gis fullmakt til \u00e5 fatte vedtak og akseptere forhandlingsresultater etter bestemmelsene i Hovedavtalen. R\u00e5dmannen gis fullmakt til \u00e5 fatte vedtak og avgi svar p\u00e5 vegne av Lyngen kommune i uravstemning for Hovedtariffavtale/sentrale l\u00f8nnsforhandlinger. R\u00e5dmannen gis fullmakt til \u00e5 vedta og fatte vedtak etter rammeavtaler vedtatt av KS. Dette omfatter blant annet ASA 4301 (Avtale om \u00f8konomiske vilk\u00e5r for allmennleger med kommunal fastlegeavtale og legespesialister med avtalepraksis (statsavtalen)), ASA 4303 (Avtale om driftstilskudd og takster for fysioterapeuter med avtale om drift av privat praksis med kommunene (statsavtalen)), ASA 4310 (Rammeavtale mellom KS og Den norske legeforening om allmennlegepraksis i fastlegeordningen i kommunene) og ASA 4313 (Rammeavtale mellom KS og NFF, NMF og PFF om drift av selvstendig n\u00e6ringsdrivendes fysioterapivirksomhet). I medhold av kommuneloven: R\u00e5dmannen har det l\u00f8pende personalansvaret for den enkelte, inkludert ansettelse, oppsigelse, suspensjon, avskjed og andre tjenstlige reaksjoner, hvis ikke noe annet er fastsatt i lov. Dette gjelder ogs\u00e5 kommunalsjefer. R\u00e5dmannen har ansvar for \u00e5 f\u00f8re og godta resultatet av lokale l\u00f8nnsforhandlinger for samtlige stillinger med unntak av r\u00e5dmann. Dette betyr at r\u00e5dmannen kan: a) Gj\u00f8re avtaler for kommunen som arbeidsgiver s\u00e5 langt slike avtaler ikke binder kommunen \u00f8konomisk utover vedtatt budsjett/\u00f8konomiplan, eller medf\u00f8rer andre konsekvenser av prinsipiell karakter. b) Foreta ansettelser og oppsigelser i alle stillinger (med unntak av r\u00e5dmann). c) Bestemme kommunens administrative organisasjonsoppbygging. d) Beslutte om stillinger ved vakanse skal videref\u00f8res, inndras eller omgj\u00f8res/overf\u00f8res internt. e) Opprette nye stillinger dersom dette er innenfor budsjettets ramme og i tr\u00e5d med kommunestyrets overordnede vedtak for \u00f8vrig. f) Vedta detaljerte personal- og bemanningsplaner innenfor rammene av vedtatt kommuneplan, handlingsprogram og \u00e5rsbudsjett. "
}