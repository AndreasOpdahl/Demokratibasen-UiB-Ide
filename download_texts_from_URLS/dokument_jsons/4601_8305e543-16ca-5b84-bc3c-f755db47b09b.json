{
  "dokument_id": "8305e543-16ca-5b84-bc3c-f755db47b09b",
  "doc_type": "case_attachment",
  "kommune": 4601,
  "tittel": "_ 2023_203795-10 Fyllingsdalen gnr 22 bnr 147 Brakeveien 26A Klage over avslag p\u00e5 s\u00f8knad om park 9673599_1_1",
  "url": "https://bergen.kommune.no/politikere-utvalg/api/fil/bk360/9678692/-2023-203795-10-Fyllingsdalen-gnr-22-bnr-147-Brakeveien-26A-Klage-over-avslag-pa-soknad-om-park-9673599-1-1",
  "tekst": "___________________________________________________________________________ Fyllingsdalen gnr 22 bnr 147 Brakeveien 26A Klage over avslag p\u00e5 s\u00f8knad om parkeringsplasser ___________________________________________________________________________ Dato: 10.01.202 Skriftlig innspill til ovennevnte sak 1. Dagens situasjon Bilde nr. 1 viser parkeringssituasjonen slik den er i dag. Oppstillingsplassene til venstre er vedtektsfestet til Brakeveien 26 a-f. Parkeringsplassen er 35m lang og har plass til 6 biler. P\u00e5 h\u00f8yre side av veien er det parkering i kommunal vei. Dagens situasjon er ikke optimal for gjennomgangstrafikken, s\u00e6rlig med tanke p\u00e5 utrykningskj\u00f8ret\u00f8y, s\u00f8ppelbiler og andre store kj\u00f8ret\u00f8y. I vinterhalv\u00e5ret er det ogs\u00e5 utfordringer for br\u00f8ytebil. Bilde nr.1 2. Sikkerhet Oppstillingsplassenes st\u00f8ttemur i dag er delvis forfalt og enkelte steder falt ut. Asfalten p\u00e5 plassene er erodert og fremst\u00e5r som i d\u00e5rlig stand. Massene under plassene skylles sakte, men sikkert bort ved store nedb\u00f8rsmengder. Ved \u00e5 bygge nye parkeringsplasser vil dette forbedre sikkerheten og forhindre videre forfall. 3. Trafikksikkerhet Den oms\u00f8kte parkeringsplassen/oppstillingsplassen er ikke utvidet i lengde (35m). Ved \u00e5 \u00f8ke bredden p\u00e5 parkeringsplassene medf\u00f8rer det at bilene trekkes lengre bort fra kommunal vei, noe som er utelukkende positivt for trafikksikkerheten. Skr\u00e5stilling av parkeringsplassene er gjort utelukkende av hensyn til trafikksikkerhet. Ved \u00e5 skr\u00e5stille plassene f\u00e5r man bedre sikt og man unng\u00e5r \u00e5 rygge \u00abrett ut\u00bb i kommunal vei. Plassene er ogs\u00e5 trukket s\u00e5 lang tilbake av det ikke vil v\u00e6re til hinder for biler parkert p\u00e5 andre siden av veien (bile 2. og 3) Bilde nr. 2 Bilde nr. 3 a. De myke trafikantene Forslaget medf\u00f8rer ingen \u00f8kt risiko for de myke trafikantene. Det oms\u00f8kte tiltaket vil ikke medf\u00f8re endringer i den kommunale veien eller fortauet (til h\u00f8yre i bilde nr.1) ref. merknad fra eier av gnr 22 bnr 146 Christoffer Sund. b. Utrykningskj\u00f8ret\u00f8y og andre store kj\u00f8ret\u00f8y Forslaget vil gi betraktelig \u00f8kt trafikksikkerhet og tilkomst for store kj\u00f8ret\u00f8y, da s\u00e6rlig utrykningskj\u00f8ret\u00f8y da det ikke vil v\u00e6re biler tett opp mot og i kommunal vei. Det er \u00f8nskelig at Utvalg for milj\u00f8 og byutvikling kommer p\u00e5 befaring f\u00f8r vedtak fattes. Omgj\u00f8res klagen vil tiltakshaver s\u00f8ke om dispensasjon fra KPA 2018 \u00a7 3.1 Plankrav Mvh, Elisabeth Hausvik ______________________________ Kontaktinfo tiltakshaver.: Elisabeth Shaw Hausvik, Brakeveien 26d, 5141 Fyllingsdalen. Tlf.: 92624026 "
}