{
  "dokument_id": "ed3e49ff-3f72-56cb-b896-01b987ee94eb",
  "doc_type": "case_presentation",
  "kommune": 4601,
  "tittel": "Kvalitetsutviklingsplan for bergensbarnehagen",
  "url": "https://bergen.kommune.no/politikere-utvalg/api/fil/bk360/11570752/Framstilling-Kvalitetsutviklingsplan-for-bergensbarnehagen",
  "tekst": " Kommunalt r\u00e5d for personer med funksjonsnedsettelse Saksframstilling V\u00e5r referanse: 2023/280756-121 Saksbehandler: Ragnhild Hvoslef Kr\u00fcger Kvalitetsutviklingsplan for bergensbarnehagen Hva saken gjelder: Byr\u00e5det har lagt frem kvalitetsutviklingsplan for bergensbarnehagen. KRPF behandlet kvalitetsutviklingsplan for bergensbarnehagen i sitt m\u00f8te 5. november og sendte et forslag til utvalg for helse og sosial om at planen skulle sendes tilbake for \u00e5 f\u00e5 innarbeidet punkter om barn med funksjonsnedsettelser. Utvalget vedtok forslaget og planen har v\u00e6rt tilbake i byr\u00e5dsavdelingen. I byr\u00e5dssaken skriver de f\u00f8lgende om innarbeiding av de punktene som KRPF \u00f8nsket: Byr\u00e5det har gjennomg\u00e5tt og vurdert innspillene fra KRPF og har valgt \u00e5 gj\u00f8re enkelte presiseringer for \u00e5 im\u00f8tekomme disse. Dette har blitt gjort i kapittel 1 Forankring og innhold og i kapittel 3 om inkluderende fellesskap. I kvalitetsutviklingsplanen presiseres det at bergensbarnehagen m\u00e5 sikre at alle barn uavhengig av funksjonsevne, spr\u00e5k, etnisitet, livssyn, kultur og sosial bakgrunn er en naturlig del av fellesskapet. \u00c5 inkludere alle barn, uavhengig av tilretteleggingsbehov, kan bidra til at barna l\u00e6rer \u00e5 verdsette og anerkjenne mangfold. Forslag til vedtak: Kvalitetsutviklingsplan for bergensbarnehagen tas til orientering Dato: 20. november 2024 Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Byr\u00e5dssak Kvalitetsutviklingsplan 1 "
}