{
  "dokument_id": "d5eb83a5-fb4b-52d2-bd95-bf0622c8a862",
  "doc_type": "case_presentation",
  "kommune": 5501,
  "tittel": "Medarbeiderunders\u00f8kelsen 10-faktor",
  "url": "https://innsyn.tromso.kommune.no/application/getMoteDokument?dokid=2001819111",
  "tekst": "Arkivsaksnr. 24/14874-1 Saksbehandler Daniel Brox Saksgang M\u00f8tedato Arbeidsmilj\u00f8utvalget 10.09.2024 Medarbeiderunders\u00f8kelsen 10-faktor Kommunedirekt\u00f8rens innstilling til vedtak: Arbeidsmilj\u00f8utvalget tar medarbeiderunders\u00f8kelsen 10-faktor til orientering Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Annenhvert \u00e5r arrangerer Troms\u00f8 kommune en medarbeiderunders\u00f8kelse for alle ansatte. Dette er et ledd i HR strategien for \u00e5 tiltrekke, utvikle og beholde nok og riktig kompetanse for \u00e5 n\u00e5 organisasjonens m\u00e5l, og skape enda bedre tjenester til v\u00e5re innbyggere. Satsningsomr\u00e5de i HR-strategien er organisasjonskultur, kompetanse og rekruttering, og ledelse. Medarbeiderunders\u00f8kelsen er et verkt\u00f8y for utvikling av b\u00e5de ledere, medarbeidere og organisasjonen. Hensikten med medarbeiderunders\u00f8kelsen 10-faktor er: \u2022 \u00c5 v\u00e6re en medvirkningsbasert prosess for utvikling av medarbeidere og ledere. \u2022 \u00c5 gi styringsinformasjon og en organisasjonsanalyse som et ledd i organisasjonsutvikling. Saksutredning Verkt\u00f8yet 10-faktor sammenfaller godt med hvordan vi arbeider for \u00e5 realisere innholdet i HR- strategien. I unders\u00f8kelsen m\u00e5ler vi medarbeiders oppfatning av viktige forhold p\u00e5 arbeidsplassen, og holdninger til egen jobb. Dette gj\u00f8res ved at ansatte svarer p\u00e5 en anonym unders\u00f8kelse p\u00e5 mobil eller PC. Unders\u00f8kelsen er avgrenset til 10 faktorer som er dokumentert \u00e5 v\u00e6re viktig for kvaliteten p\u00e5 tjenesten og arbeidsmilj\u00f8et. Unders\u00f8kelsen bygger p\u00e5 forskning om hva som er viktige for \u00e5 ha et godt arbeidsmilj\u00f8, som er med-virkende til \u00e5 levere gode tjenester til v\u00e5re innbyggere. Se vedlegg for en beskrivelse av hver faktor, og tidslinje for gjennomf\u00f8ring og analysesamling. I 2022 svarte 70% av v\u00e5re ansatte p\u00e5 medarbeiderunders\u00f8kelsen. Det var en \u00f8kning fra 67% i 2018. I \u00e5r jobber vi for at enda flere medarbeidere skal svare p\u00e5 unders\u00f8kelsen, for \u00e5 gi oss de beste tilbakemeldingene s\u00e5nn at vi kan bygge opp og utvikle arbeidsmilj\u00f8et til v\u00e5re ansatte og ledere. Resultatene fra medarbeiderunders\u00f8kelsen blir tilgjengeliggjort den 28. oktober, og presentert til Arbeidsmilj\u00f8utvalget 12. november. Det oppfordres at ledere og HMS grupper jobber med forankringen i personalgruppen i forkant av gjennomf\u00f8ringen, og gjerne allerede n\u00e5. Dersom medarbeiderne og lederne vet hvorfor vi gjennomf\u00f8rer medarbeiderunders\u00f8kelsen og ikke minst hvordan, s\u00e5 vil vi f\u00e5r resultater som HMS gruppene kan jobbe videre med utover 2025. Konklusjon Forankringsarbeidet med 10 faktor blir viktig den neste m\u00e5neden for \u00e5 f\u00e5 best mulig deltagelse. Dess flere medarbeidere og ledere som svarer p\u00e5 unders\u00f8kelsen gj\u00f8r at resultatene blir mer korrekt og derfor kan brukes i det videre arbeidet med utvikling og forbedring av arbeidsmilj\u00f8et. Det oppfordres at Arbeidsmilj\u00f8utvalget ber om tilbakemelding fra HMS utvalgene p\u00e5 hvordan det jobbes med 10 faktor i organisasjonen i l\u00f8pet av perioden 2024/25. Vedtakskompetanse Arbeidsmilj\u00f8utvalget 2 Vedlegg Informasjonsplakat medarbeiderunders\u00f8kelsen 2024 3 "
}