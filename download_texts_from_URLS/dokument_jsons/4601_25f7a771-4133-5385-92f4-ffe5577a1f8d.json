{
  "dokument_id": "25f7a771-4133-5385-92f4-ffe5577a1f8d",
  "doc_type": "case_attachment",
  "kommune": 4601,
  "tittel": "Prosjektplan - fvr. Tjenestetilbudet for mennesker med komplisert diagnosebilde og sammensatte lidelser",
  "url": "https://bergen.kommune.no/politikere-utvalg/api/fil/bk360/11470751/Prosjektplan-fvr-Tjenestetilbudet-for-mennesker-med-komplisert-diagnosebilde-og-sammensatte-lidelser",
  "tekst": "Forvaltningsrevisjon | Bergen kommune Tjenestetilbudet for mennesker med komplisert diagnosebilde og sammensatte lidelser - Prosjektplan November 2024 November 2024 Prosjektplanen er utarbeidet for Bergen kommune av Deloitte AS. Deloitte AS Postboks 6013 Postterminalen, 5892 Bergen tlf: 55 21 81 00 www.deloitte.no forvaltningsrevisjon@deloitte.no Innhold 1 Innledning 2 2 Bergen kommunes tilbakemeldinger til Statsforvalter 3 3 Form\u00e5l og problemstillinger 5 4 Revisjonskriterier 8 5 Metode 9 6 Tid og ressursbruk 10 Vedlegg 1 12 1 1 Innledning 1.1 Bakgrunn Daniel Olufsen Pedersen (21) ble funnet d\u00f8d 18. juli 2023. Avisen BA har skrevet flere artikler om Daniel som hadde flere diagnoser og rusutfordringer. I artiklene ble det vist til at Daniels mor stiller sp\u00f8rsm\u00e5l ved om Bergen kommune sikret at Daniel fikk forsvarlige tjenester. Dette er fordi han ruset seg mens han fikk tjenester fra et privat omsorgsselskap som kommunen kj\u00f8pte tjenester fra. Statsforvalter i Vestland \u00e5pnet tilsyn i saken januar 2024. I m\u00f8te 31.01.2024 gjorde bystyret i Bergen kommune f\u00f8lgende vedtak under sak 48/24 \u00abEventuelt\u00bb: \u00abBystyret ber Kontrollutvalget om \u00e5 gjennomf\u00f8re en forvaltningsrevisjon av kommunens tjenestetilbud for mennesker med komplisert diagnosebilde og sammensatte lidelser. Forvaltningsrevisjonen skal ogs\u00e5 se n\u00e6rmere p\u00e5 Danielsaken. M\u00e5let med forvaltningsrevisjonen er ogs\u00e5 \u00e5 kunne belyse eventuelle svakheter, gi forslag til bedre organisering og \u00e5 avdekke eventuelle mangler i ansvarsfordelingen mellom kommunen og spesialisthelsetjenesten. En b\u00f8r ogs\u00e5 se p\u00e5 h\u00e5ndteringen av avvik og bekymringsmeldinger for denne brukergruppen. Forvaltningsrevisjonen skal ogs\u00e5 se p\u00e5 hvordan innspill og meldinger fra andre offentlige akt\u00f8rer og enkeltpersoner er blitt behandlet og fulgt opp. (....)\u00bb Deloitte har i samsvar med bestilling fra kontrollutvalget i m\u00f8te den 20. februar 2024, sak 11/24, innspill fra kontrollutvalget i m\u00f8te 12. mars 2023 sak 25/24 og oversendt dokumentasjon, utarbeidet en prosjektplan for forvaltningsrevisjon av forvaltningsrevisjon av tjenestetilbudet for mennesker med komplisert diagnosebilde og sammensatte lidelser i Bergen kommune. Prosjektplanen har betydelig fokus p\u00e5 Danielsaken ettersom statsforvalters p\u00e5g\u00e5ende tilsyn i stor grad f\u00f8lger opp hvordan kommunen arbeider for \u00e5 forbedre sine systemer og rutiner i arbeidet med brukergruppen. 2 2 Bergen kommunes tilbakemeldinger til Statsforvalter 2.1 Bergen kommunes risikovurdering Bergen kommune ble i brev datert 31. januar 2024 bedt om \u00e5 risikovurdere tilbudet som ble gitt til Daniel, og identifisere eventuell svikt og hvilke tjenester som kunne v\u00e6rt bedre. Videre ble det bedt om en vurdering om hvilke endringer som er n\u00f8dvendige for \u00e5 bedre pasientsikkerheten. Kommunen ble i denne sammenheng bedt om \u00e5 redegj\u00f8re for endringer som kommunen vil gjennomf\u00f8re og at konkrete tiltak beskrives. I kommunens svarbrev til statsforvalter blir det opplyst at tilgjengelige saksdokumenter er gjennomg\u00e5tt, samt gjennomf\u00f8rt samtaler med involverte. Under temaet risikovurderinger g\u00e5r det fram: \u2022 Det er identifisert utfordringsomr\u00e5der s\u00e6rlig knyttet til overgangen mellom barnevern og andre kommunale tjenester for barn som blir voksne. \u2022 Videre er det avdekket utfordringer knyttet til om personer frivillig \u00f8nsker \u00e5 motta tjenester. Dette kan forekomme n\u00e5r mennesker med sammensatte lidelser har rett p\u00e5 og behov for, men ikke \u00f8nsker kommunale helse og omsorgstjenester. \u2022 Det er videre avdekket utfordringer knyttet til \u00e5 koordinere og definere tjenesteomr\u00e5der for mennesker med multiple diagnoser, n\u00e5r de kommunale velferdstjenestene er delvis diagnosestyrt. \u2022 Det framkommer en utfordring knytte til mennesker med h\u00f8y voldsrisiko og samtidig behov for helse og omsorgstjenester, n\u00e5r personen har utviklingshemming. \u2022 Helse \u2013 og omsorgstjenesteloven, helsepersonell loven, pasient og brukerrettighetsloven og arbeidsmilj\u00f8loven vurderes \u00e5 v\u00e6re i motstrid p\u00e5 enkelte omr\u00e5der, og bidrar til \u00e5 \u00f8ke risikoen for at tjenestebrukers rettigheter m\u00e5 vike for ansatte rettigheter som arbeidstakere. \u2022 Nasjonale f\u00f8ringer under pandemien bidro til \u00f8kt risiko for redusert tjenestekvalitet, noe som blir p\u00e5pekt ogs\u00e5 har p\u00e5virket tjenesteytingen i denne saken. \u2022 Det er funnet forbedringsomr\u00e5der knyttet til anbudskonkurranser og innkj\u00f8psavtaler ved kj\u00f8p av denne type tjenester generelt, samt forbedringsomr\u00e5der knyttet til Daniels sak spesielt. \u2022 Etaten har gjort vurderinger som peker p\u00e5 at spesialisthelsetjenestens kunnskap om og forst\u00e5else av kommunens mulighetsrom og mulighet for bruk av grensesetting og tvang kan ha bidratt til at pasienter med multiple diagnoser skrives ut for tidlig fra tvunget psykisk helsevern (TPH). \u2022 Kommunen vurderer at en \u00f8kende overf\u00f8ring av statlige oppgaver til kommunal sektor har gitt enkelte pasienter et d\u00e5rligere tilbud, Det vises til tjenestebrukere med alvorlig voldsrisiko og samtidig alvorlig psykisk lidelse/ROP lidelse. Barneverntjenestens sendte en 13. mai 2024 en egenvurdering av Danielsaken til statsforvalter. 3 2.2 Kommunens forslag til tiltak I kommunens brev til statsforvalteren \u00abTilbakemelding etter videre oppf\u00f8lging av tilsynssak\u00bb datert 20. september 2024 blir flere forhold med forslag til tiltak og framdriftsplan framlagt fra kommunens side. Hovedelementene i planen framg\u00e5r av vedlegg 1. 4 3 Form\u00e5l og problemstillinger Form\u00e5let med forvaltningsrevisjonen er \u00e5 unders\u00f8ke i hvilken grad kommunen kan dokumentere at de har sikret et forsvarlig tjenestetilbud til Daniel p\u00e5. Problemstillingene er utarbeidet med grunnlag i Helsedirektoratets nasjonale veileder \u00abOppf\u00f8lging av personer med store og sammensatte behov\u00bb, relevant regelverk og kontrollutvalgets innspill. 1) Kartlegging og bakgrunn a) Hvor mange pasienter/beboere med komplisert diagnosebilde og sammensatte lidelser har Bergen kommune ansvar for? b) Hvilke avdelinger i Bergen kommune har ansvar for eller oppgaver relatert til de respektive pasientene/beboerne med komplisert diagnosebilde og sammensatte lidelser? c) Hvilken avdeling hadde ansvaret for Daniels oppf\u00f8lging i Bergen kommune d) Kan det identifiseres andre pasienter/beboere i Bergen kommune med et komplisert diagnosebilde og sammensatte lidelser som i har opplevd eller opplever \u00e5 v\u00e6re i samme situasjon som Daniels opplevde utfordringer m.h.t. oppf\u00f8lging og ivaretakelse? e) I hvilken grad kan det identifiseres forskjeller mellom de respektive avdelinger/enheter i kommunen som har ansvar for eller er involvert i oppf\u00f8lging/tiltak av personer med komplisert diagnosebilde og sammensatte lidelser, n\u00e5r det gjelder hvordan de ulike etater f\u00f8lger opp og ivaretar denne pasient/beboer gruppen? f) I hvilken grad har Bergen kommune kapasitet og fasiliteter/ bo/ behandlingstilbud til \u00e5 ivareta innbyggere med sammensatte lidelser som ikke er umyndiggjort? 2) Samhandling og ansvarsdeling a) I hvilken grad ble det etablert arenaer og system for samarbeid mellom kommunen sine tjenester internt, leverand\u00f8r og spesialisthelsetjenesten mm, som sikrer at det ikke oppsto brudd i forl\u00f8pet eller manglende kommunikasjon eller misforst\u00e5elser i oppf\u00f8lgingen av Daniel under og etter hans opphold i Farsund? b) I hvilken grad har barnevernet hatt en rolle i \u00e5 f\u00f8lge opp Daniel etter han ble myndig og ble dette i s\u00e5 fall gjennomf\u00f8rt i samsvar med relevante rettsregler? c) I hvilken grad klarte kommunen \u00e5 h\u00e5ndtere Daniels utfordringer internt og i samspill med andre akt\u00f8rer, herunder fastlege, spesialisthelsetjeneste, politi mv.? d) I hvilken grad var ansvarsfordelingen for Daniel mellom kommunen og spesialisthelsetjenesten tydelig definert for de ansatte i kommunen og overfor kommunens leverand\u00f8r? e) Var det definert en tydelig ansvarsdeling mellom ulike tjenester knyttet til h\u00e5ndtering av utfordrende situasjoner som oppsto i forbindelse med oppf\u00f8lgingen av Daniel, for eksempel utagering o.l.? f) I hvilken grad er m\u00f8ter med p\u00e5r\u00f8rende tilstrekkelig dokumentert og journalf\u00f8rt? 5 g) I hvilke grad fungerte kommunikasjonen mellom p\u00e5r\u00f8rende og ansvarlige i kommunen p\u00e5 god m\u00e5te? 3) Oppf\u00f8lging st\u00f8tte og behandling a) Hvordan sikret Bergen kommune ivaretakelse av Daniel f\u00f8r, under og etter selve flytteprosessen til Bergen og boligen der leverand\u00f8r fikk ansvar for ham? b) I hvilken grad var Daniels tilbud om tjenester fra Bergen kommune etter oppholdet i Farsund i samsvar med anbefalinger gitt av relevante myndigheter og instanser? c) I hvilken grad klarte kommunen \u00e5 tilpasse tilbudet til Daniel etter han kom tilbake fra Farsund i samsvar med hans behov, herunder fremme mestring og selvstendighet? d) I hvilken grad klarte Bergen kommune \u00e5 tilrettelegge tjenestene til Daniel i et familie- og nettverksperspektiv? e) I hvilken grad ble det lagt til rette for at Daniel kunne medvirke og gis tilstrekkelig innflytelse p\u00e5 tjenestene? f) Under forutsetning av at oppf\u00f8lging av Daniel ble fulgt opp av et team i Bergen kommune, i hvilken grad hadde teamet n\u00f8dvendig mandat til \u00e5 ivareta helheten. Herunder at ansvarlig/teamleder hadde n\u00f8dvendig myndighet til \u00e5 ta beslutninger knytte til den l\u00f8pende koordineringen? 4) Ressurs og kompetansebehov i kommunen a) I hvilken grad hadde avdelingene/enhetene i Bergen kommune som skal samarbeide om tjenestetilbudet til Daniel n\u00f8dvendig kompetanse og erfaring til \u00e5 sikre riktig tiltak for Daniel? b) I hvilken grad hadde avdelingene/enhetene i Bergen kommune som skal samarbeide om tjenestetilbudet til Daniel tilstrekkelig med ressurser i form av timeverk og budsjett til \u00e5 sikre riktig tiltak for Daniel? 5) Tilpassing av tjenester a) I hvilken grad hadde kommunen et system for \u00e5 identifisere og h\u00e5ndtere mulige endrede behov for Daniel som oppsto i tiden fra han kom tilbake fra Farsund og frem til han d\u00f8de i 2023? 6) Strukturert oppf\u00f8lging gjennom tverrfaglige team a) I hvilken grad ble det benyttet tverrfaglig samarbeid som grunnleggende metodikk i oppf\u00f8lging av Daniels behov for omfattende tjenester? b) I hvilken grad var fastlegen involvert i eventuelt oppf\u00f8lgingsteam? c) Ble det regelmessig s\u00f8rget for n\u00f8dvendige konsultasjoner herunder legemiddelgjennomgang hos fastlegen for Daniel? d) Var samarbeidet mellom et eventuelt oppf\u00f8lgingsteam og Daniels fastlege formalisert? 7) Kontrakt a) Ble Bergen kommunes kontrakt og avtale med Aberia inng\u00e5tt i samsvar med lov om offentlige anskaffelser? b) I hvilken grad var Bergen kommunes kontrakt med leverand\u00f8r innrettet p\u00e5 en slik m\u00e5te at kontrakten ivaretok og sikret en forsvarlig oppf\u00f8lging av beboer? 6 c) Gir kontrakten mellom Bergen kommune og leverand\u00f8r mulighet for oppf\u00f8lging av leverand\u00f8rs internkontroll, forsvarlig bemanning, kompetanse m.v.? d) I hvilken grad var kontrakten mellom Bergen kommune og leverand\u00f8r innrettet p\u00e5 en slik m\u00e5te at den stilte krav om etterlevelse av rettsregler som regulerer relevante forhold knyttet til Daniels botilbud, herunder taushetsplikt, og forsvarlighet i oppgaveutf\u00f8relsen? e) I hvilken grad var det forskjell i behovsspesifikasjon og inng\u00e5tt kontrakt med hensyn til forventninger til kompetanse mv? f) I hvilken grad er det i kontrakten mellom Bergen kommune og Aberia satt krav til at de ansatte skal ha kunnskap om relevant regelverk i forbindelse med Daniels oppf\u00f8lging/avlastning? 8) Leverand\u00f8roppf\u00f8lging a) P\u00e5 hvilken m\u00e5te fulgte Bergen kommune opp Aberias botilbud til Daniel under oppholdet i boligen han ble tildelt? b) I m\u00f8te mellom statsforvalter, Bergen kommune, leverand\u00f8r og p\u00e5r\u00f8rende (dato i 2023) ble det konstatert at tilbudet til Daniel ikke var godt nok. Hva ble gjort i forlengelse av dette m\u00f8tet for \u00e5 sikre at tilbudet ble godt nok eller bedre? a. (\u00abBrev fra Statsforvalteren til Bergen kommune 02.09.2022 \u00abDet var enighet om at tilbudet (beboer) hadde f\u00e5tt av (leverand\u00f8r) ikke var godt nok, og at vi skulle ha oppmerksomhet p\u00e5 at han fikk forsvarlige tjenester fra kommunen fremover\u00bb) c) Hvilke forhold bygget vurderingen \u00abikke bra nok\u00bb p\u00e5, og inneb\u00e6rer denne konklusjonen/vurderingen at det ble gitt forsvarlige helse og omsorgstjenester til Daniel? d) Under forutsetning av at det ble mottatt varsler, avvik eller bekymringsmeldinger i forbindelse med Daniels opphold hos Aberia mv., hvordan ble disse registrert og behandlet av Bergen kommune? 9) Aberias bemanning a) I hvilken grad var bemanning og kompetanse relatert til beboer forsvarlig og i samsvar med bestilling til oppdragstaker i kontrakt? b) I hvilken grad ble det/var det mulig for Aberia \u00e5 iverksette tiltak for \u00e5 forhindre bruk av rusmidler og annen ikke \u00f8nsket atferd, herunder om det er rettsregler som Aberias personale m\u00e5 forholde seg til og som begrenser varsling, inngripen kommunikasjon for \u00e5 melde fra om u\u00f8nsket atferd eller straffbare handlinger? c) I hvilken grad har Bergen kommune ivaretatt sitt eventuelle HMS ansvar for kontraktspart? 3.1 Avgrensning Deloitte vil ikke gj\u00f8re egne helsefaglige/medisinske vurderinger i denne unders\u00f8kelsen. Vi vil imidlertid v\u00e6re opptatt av om anbefalte tiltak basert p\u00e5 etablerte diagnoser, blir gjennomf\u00f8rt. 7 4 Revisjonskriterier 4.1 Revisjonskriterier Revisjonskriteriene vil bli hentet fra og utledet av autoritative kilder, rettsregler, politiske vedtak og fastsatte retningslinjer. Aktuelle revisjonskriterier i dette prosjektet vil blant annet bli hentet fra: \u2022 Kommuneloven \u2022 Helsepersonelloven \u2022 Helse- og omsorgstjenesteloven \u2022 Pasientrettighetsloven \u2022 Forskrift om ledelse og kvalitetsforbedring i helse- og omsorgstjenesten \u2022 Nasjonale faglige retningslinjer og veiledere 8 5 Metode Deloitte utf\u00f8rer forvaltningsrevisjon i samsvar med gjeldende standard for forvaltningsrevisjon (RSK 001). Alle prosjekt blir kvalitetssikret i samsvar med kravene til kvalitetssikring i Deloitte Policy Manual (DPM). 5.1 Metoder F\u00f8lgende metoder for \u00e5 samle inn data vil bli benyttet i revisjonen \u2022 Dokumentkartlegging og analyse: generelle system og rutiner, samt dokumentasjon tilknyttet til utvalgt sak. Dokumentmengden i saken er sv\u00e6rt omfattende, og det er derfor vanskelig \u00e5 ansl\u00e5 omfanget av tid som vil g\u00e5 med til \u00e5 gjennomg\u00e5 dokumentene. Vi vil holde kontrollutvalget oppdatert om tidsbruken. \u2022 Intervju: ledere og ansatte i Bergen kommune som har v\u00e6rt involvert i saken, p\u00e5r\u00f8rende, ansatte hos leverand\u00f8r, dersom mulig: intervju med representanter fra statsforvalter, politiet og spesialisthelsetjenesten. Vi ansl\u00e5r et omfang p\u00e5 15-20 intervju. 5.2 Verifisering og h\u00f8ring Oppsummering av intervju vil bli sendt til de intervjuede for verifisering, og det er informasjon fra de verifiserte intervjureferatene som vil bli benyttet i rapporten. Datadelen av rapporten vil bli sendt til kommunen for verifisering, og eventuelle faktafeil vil bli rettet opp i den endelige versjonen. Deretter vil hele rapporten, inkludert vurderingsdeler og eventuelle forslag til tiltak, bli sendt til aktuelle byr\u00e5der for uttale. Byr\u00e5dene sine h\u00f8ringsuttaler vil bli vedlagt den endelige rapporten som blir sendt til kontrollutvalget. 9 6 Tid og ressursbruk 6.1 N\u00f8kkelpersonell Birte Bj\u00f8rkelo er ansvarlig partner for utf\u00f8ring av forvaltningsrevisjon i Bergen kommune. Dette oppdraget vil gjennomf\u00f8res i samarbeid med partner Stein Ove Songstad som vil v\u00e6re hovedansvarlig for gjennomf\u00f8ring av dette oppdraget. For \u00e5 sikre en forsvarlig gjennomf\u00f8ring vil Deloitte sette sammen et team med juridisk, samfunnsfaglig og helsefaglig bakgrunn. Samlet vil teamet ha omfattende og tung kompetanse p\u00e5 gjennomf\u00f8ring av forvaltningsrevisjoner og granskinger, samt et personell som ivaretar det metodiske, juridiske og medisinske aspekt. 6.2 Ressursbruk Forel\u00f8pig ressursprognose for \u00e5 gjennomf\u00f8re prosjektet er estimert til 800 - 850 timer, men dette m\u00e5 tilpasses til omfanget av de problemstillinger som kontrollutvalget vedtar skal f\u00f8lges opp. 6.3 Gjennomf\u00f8ringsplan Vi ansl\u00e5r en gjennomf\u00f8ringsperiode p\u00e5 om lag seks m\u00e5neder fra oppstart. Tidsperiode vil ogs\u00e5 kunne p\u00e5virkes av omfanget av problemstillinger som skal unders\u00f8kes. Fakturering av kostnadene ved prosjektet vil skje i samsvar med avtale mellom Bergen kommune og Deloitte. Bergen, 11. november 2024 ______________________________ Birte Bj\u00f8rkelo Oppdragsansvarlig partner 10 Deloitte AS and Deloitte Advokatfirma AS are the Norwegian affiliates of Deloitte NSE LLP, a member firm of Deloitte Touche Tohmatsu Limited (\"DTTL\"), its network of member firms, and their related entities. DTTL and each of its member firms are legally separate and independent entities. DTTL (also referred to as \"Deloitte Global\") does not provide services to clients. Please see www.deloitte.no for a more detailed description of DTTL and its member firms. Deloitte Norway conducts business through two legally separate and independent limited liability companies; Deloitte AS, providing audit, consulting, financial advisory and risk management services, and Deloitte Advokatfirma AS, providing tax and legal services. Deloitte is a leading global provider of audit and assurance, consulting, financial advisory, risk advisory, tax and related services. Our network of member firms in more than 150 countries and territories serves four out of five Fortune Global 500\u00ae companies. Learn how Deloitte's 330,000 people make an impact that matters at www.deloitte.no. \u00a9 2024 Deloitte AS Vedlegg 1 I brev fra Bergen kommune til statsforvalter datert 20. september 2024 g\u00e5r det bl.a. fram: \u00abStatsforvalter ber om tilbakemelding p\u00e5 fremdriftsplan, ansvarsfordeling og ledelsens oppf\u00f8lging av tiltak. Tilsynssak ble \u00e5pnet ovenfor kommunens helse- og omsorgstjenester, men sakens kompleksitet har fordret involvering av etater tilh\u00f8rende andre deler av kommunens helse, omsorg \u2013 og velferdstjenester, ut over tjenestene som er organisatorisk plassert i byr\u00e5dsavdeling for eldre, helse- og omsorg (BEHO). Tilsynssaken ber\u00f8rer ogs\u00e5 etater som er organisatorisk plassert i byr\u00e5dsavdeling for barnevern, sosiale tjenester og mangfold (BBSM). Som f\u00f8lge av ovenst\u00e5ende, har etatene vurdert det som mest hensiktsmessig \u00e5 sikre en samkj\u00f8rt og felles tiln\u00e6rming til tiltak og fremdriftsplan. Dette bidrar til tverretatlig samarbeid og felles forst\u00e5else, p\u00e5 tvers av involverte byr\u00e5dsavdelinger. Tilsvaret er utarbeidet i samarbeid mellom Etat for barn og familie (EFBF), Etat for tjenester til utviklingshemmede (ETTU), Etat for psykisk helse- og rustjenester (EPHRT) og Etat for sosiale tjenester (EST). Statsforvalterens sp\u00f8rsm\u00e5l er markert i kursiv Samarbeid internt mellom avdelingane og hvordan de sikrar god informasjonsflyt. \u2022 Etatene vurderer opprettelse av prosjekt/arbeidsgruppe for etablering av team \u201cSamsvar - Sammen om bedre ansvarsfordeling\u201d vil bidra til \u00e5 l\u00f8se flere av utfordringene Statsforvalter ber om fremdriftsplan for. Prosjektforslaget inneb\u00e6rer opprettelse av \u00abSAMSVAR- team\u00bb som kan best\u00e5 av etatsdirekt\u00f8rer (evt. utvalgte r\u00e5dgivere fra etatsadministrasjonene med etatsdirekt\u00f8rens fullmakter) fra helse-, omsorgs- og velferdstjenester i Bergen kommune. Form\u00e5let med teamet vil v\u00e6re \u00e5 avklare videre ansvar i saker der flere av etatene er aktuelle tjenesteytere. Det mangler per i dag en slik samarbeidsstruktur. Dette kan gi risiko for at det i noen f\u00e5, men sv\u00e6rt komplekse saker, kan f\u00f8re til svikt i tjenesteytingen som kan ha store konsekvenser for den enkelte. Et \u00abSAMSVAR\u00bb-team vil, med bakgrunn i funn og erfaringer i prosjektperioden, kunne tilrettelegge for \u00e5 sikre god samhandling og informasjonsflyt i saker med s\u00e6rlig komplekst utfordringsbilde og behov for tjenester fra ulike deler av kommunens tjenesteapparat, samtidig som n\u00f8dvendig myndighetsniv\u00e5 ivaretas. Hovedm\u00e5lsetting for prosjektet vil v\u00e6re \u00e5 sikre gode prosesser, helhetlige og samordnede tjenester, n\u00f8dvendige beslutninger i saker som har et s\u00e6rlig komplekst utfordringsbilde, samt krever h\u00f8y kompetanse og kjennskap til de ulike tjenesteomr\u00e5der. Det planlegges for utarbeidelse av prosedyrer for arbeidet i teamet, inkludert beskrivelser av hvordan sakene skal belyses, fremgangsm\u00e5ter for beslutninger, samt terskel for n\u00e5r saker eventuelt m\u00e5 l\u00f8ftes videre til endelig beslutning p\u00e5 \u00f8verste administrative niv\u00e5. \u2022 Ut over etablering av team som skissert over, er det iverksatt arbeid med utarbeidelse av prosedyre for overf\u00f8ring av barn som blir voksne fra EFBF til ETTU. Det p\u00e5g\u00e5r videre et arbeid for utarbeidelse av samarbeidsavtale mellom etatene. Prosedyre og samarbeidsavtale har en gjensidig avhengighet og forventes ferdigstilt senest 1.11.2024. \u2022 Videre er samarbeidsavtale mellom EFBF og EPHRT, samt samarbeidsavtale mellom ETTU og EPHR til revisjon. Dette arbeidet er p\u00e5g\u00e5ende og forventes ferdigstilt innen utgangen av 2024. Respektive etater er gjensidig ansvarlig for revisjon, ferdigstillelse av samarbeidsavtaler, samt publisering i kommunens kvalitetssystem ved endelig godkjenning. \u2022 Prosjekt Brukerreisen ROP skal gjennomf\u00f8res i perioden h\u00f8st 2024-sommer 2025. Hovedm\u00e5l for prosjektet er \u00e5 innf\u00f8re organisatoriske justeringer for \u00e5 forbedre flyt og tjenesteleveranse for innbyggere med ROP-lidelser. Det skal ogs\u00e5 etableres en fremgangsm\u00e5te og en plan for kontinuerlig forbedringsarbeid i tjenestene, slik at det skapes flyt i brukerreisen for innbyggere med ROP-lidelser. Prosjektet er representert av EPHRT, EST og boligetaten. En viktig del av prosjektet vil v\u00e6re \u00e5 avklare grensesnitt opp mot ETTU og EFBF. Sikre forsvarlege tenester ved bruk av private akt\u00f8rar \u2022 Etatene benytter i ulik grad eksterne leverand\u00f8rer av tjenester. Prim\u00e6rt nyttes avlastning hos private akt\u00f8rer av EFBF og unntaksvis av ETTU. Som f\u00f8lge av funn i risikovurdering, jamf\u00f8r sak 2024/1645 har ETTU innf\u00f8rt ukentlig, og skriftlig rapportering fra de leverand\u00f8rer som benyttes i komplekse saker. Rapportene samsvarer med rapporteringsomr\u00e5der i EPJ. ETTU gjennomf\u00f8rer \u00e5rlig driftsoppf\u00f8lging overfor private virksomheter som har avtale med kommunen, innenfor etatens ansvarsomr\u00e5de. Hovedfokus er kvaliteten ved tilbudet, herunder oppfyllelse av lovkrav, og ellers at avtalt kapasitet innfris. \u2022 EPHRT f\u00f8lger jevnlig opp private akt\u00f8rer basert p\u00e5 behovene og innhold i anskaffelsen. De private akt\u00f8rene leverer rapporter om status p\u00e5 tjenesten som blir gitt, og utover dette er gjennomf\u00f8res det dialog og tilsyn ved behov. EPHRT har ogs\u00e5 f\u00e5tt i oppdrag fra kommunaldirekt\u00f8ren i BBSM \u00e5 systematisere internkontroll av kj\u00f8peplasser. Dette oppdraget skal fullf\u00f8res innen 31.12.24. EST har f\u00e5tt i oppdrag fra kommunaldirekt\u00f8r i BBSM om \u00e5 samarbeide med kommunaldirekt\u00f8rens stab og Etat for psykisk helse og rustjenester om en anskaffelsesstrategi for bo- og omsorgstiltak for \u00e5 sikre best mulig pris og kvalitet, og unng\u00e5 hasteanskaffelser av enetiltak. EST benytter private akt\u00f8rer til tjenestebrukere som ikke kan benytte seg av kommunens eksisterende tilbud og som vurderes \u00e5 vurderes \u00e5 v\u00e6re i behov av held\u00f8gns- helse og omsorgstjenester. Etaten har ansvar for anskaffelse og kontraktsinng\u00e5else, herav utarbeidelse av kravspesifikasjon og vurdering av tilbud sammen med jurist i byr\u00e5dsavdeling. Etaten har ansvar for oppstartsm\u00f8te og kontraktsoppf\u00f8lging med leverand\u00f8r 2 ganger pr. \u00e5r for \u00e5 sikre at oppdragsgiver leverer i henhold til avtale. NAV sosialtjenesten har ansvar for dialog med leverand\u00f8r, deltagelse ansvarsgruppem\u00f8ter og oppf\u00f8lging av bruker under oppholdet. Det er krav til at leverand\u00f8r skal levere m\u00e5nedlige rapporter. \u2022 EFBF benytter hovedsakelig rammeavtaler ved bruk av private akt\u00f8rer. Det gjelder b\u00e5de veiledningstjenester, st\u00f8ttekontakter, milj\u00f8arbeidere i hjemmet og institusjonsplasser. Det er jevnlig oppf\u00f8lging av barn som er i institusjon og Statsforvalteren har tilsyn med disse. Det skal sikre at barna det gjelder f\u00e5r forsvarlige tjenester, uansett om det er private akt\u00f8rer eller eget tjenestetilbud. Videre f\u00f8lger det av barnevernslovens \u00a7 10-15 at alle institusjoner skal v\u00e6re godkjent av BUFetat. Det betyr at BUFetat har kvalitetssikret institusjonen b\u00e5de faglig og materielt. Barneverntjenesten skal f\u00f8lge opp barnet med 2-4 samtaler i \u00e5ret jfr barnevernslovens kapitel 8, dette uavhengig om barnet mottar hjelpetiltak fra private akt\u00f8rer eller andre. Oppf\u00f8lgingsplikten gjelder ogs\u00e5 for barn som er plassert i fosterhjem eller institusjon. Ved m\u00f8ter og samtaler med barnet vil en kunne sikre at tiltaket er forsvarlig. EFBF skal, i tr\u00e5d med \u00e5rsoppdrag fra kommunaldirekt\u00f8r for BBSM for 2024, utvikle n\u00f8dvendig anskaffelseskompetanse for \u00e5 sikre systematisk og forsvarlig driftsoppf\u00f8lging av eksterne kontraktspartnere. Det er opprettet et anskaffelsesteam og det vil innen utgangen av 2024 utarbeides en egen prosedyre for oppf\u00f8lging av eksterne kontraktspartnere som synliggj\u00f8r ansvarsfordeling mellom etatsadministrasjon og enhetene i oppf\u00f8lgingen. Kompetanse om teieplikta etter dei ulike regelverka \u2022 Etatene ser behov for \u00e5 samkj\u00f8re oppl\u00e6ring og erfaringsdeling som ledd i \u00e5 sikre \u00f8kt kompetanse knyttet til de ulike regelverkene. Alle ansatte skal, som del av grunnoppl\u00e6ring ha oppl\u00e6ring i taushetsplikt, samt signere taushetserkl\u00e6ring f\u00f8r tiltredelse. Videre er det planlagt digitale, \u00e5pne samlinger, hvor taushetsplikt og dokumentasjon i pasientjournal er et av tema. Slik samling gjennomf\u00f8res av etatens jurist og innen 31.12.2024. \u2022 Taushetsplikt er jevnlig tema i tjenestene og del av tjenesteutf\u00f8relse. \u2022 Det kan v\u00e6re behov for mer oppl\u00e6ring i reglene om mulighet til \u00e5 dele opplysninger n\u00e5r det er n\u00f8dvendig for \u00e5 ivareta klients interesser, jfr. barnevernslovens \u00a7 13-1 og forvaltningslovens \u00a713b. Etatene har ulike tilknytninger til taushetspliktens bestemmelser etter ulikt lovverk og ser behov for \u00e5 \u00f8ke kjennskapen til hverandres regulerende lovverk. \u2022 \u00d8kt kunnskap p\u00e5 omr\u00e5det har som m\u00e5l \u00e5 bidra til \u00f8kt forst\u00e5else av felles forpliktelser i s\u00e6rlig komplekse saker. Videre \u00e5 sikre at utfordringer knyttet til taushetsplikt og grenseoppgangen mellom tjenester anerkjennes, samtidig som handlingsrommet tjenestene har til \u00e5 samarbeide utforskes. \u2022 Etatene har ulik tiln\u00e6rming til utfordringene over, og reguleres av ulikt lovverk i denne sammenheng. Etatene ser behov for \u00e5 \u00f8ke kjennskap til hverandres tjenesteomr\u00e5der samt mulighetsrom og kontaktflater. Etatene mener \u00f8kt kjennskap til hverandres tjenesteomr\u00e5der og \u00f8kt kunnskap vil kunne bidra til \u00e5 \u00f8ke forst\u00e5elsen av behov for samhandling til det beste for tjenestebrukere og samtidig bidra til nedbygging av siloer som f\u00f8lger av kommunens organisering. \u2022 Etatene har ogs\u00e5 identifisert behov for \u00e5 \u00f8ke felles kompetanse p\u00e5 tvers av flere tjenesteomr\u00e5der, blant annet sees et behov for felles kompetanseheving innen tvangslovverk etter helse- og omsorgstjenesteloven kap. 9 og 10, ulike tjenesteomr\u00e5der og tiltak. Med bakgrunn i ovenst\u00e5ende s\u00f8ker etatene \u00e5 etablere samhandlingsarena p\u00e5 tvers av etater og byr\u00e5dsavdelinger, hvor hovedm\u00e5let for samhandlingen er \u00e5 \u00f8ke forutsetningene for \u00e5 l\u00f8se ovenst\u00e5ende utfordringer i st\u00f8rre grad, samt sikre bedre samhandling og kommunikasjon. \u2022 Etablering og oppstart av samarbeidsarenaen forventes gjennomf\u00f8rt innen 31.12.2024. Etatsdirekt\u00f8rene har i fellesskap ansvar for etablering, og m\u00f8teaktivitet referatf\u00f8res i kommunens arkivsystem. Samarbeid knytt til involvering og oppf\u00f8lging av p\u00e5r\u00f8rande/verje. \u2022 EPHRT har opprettet et Forbedringsteam som har jobbet spesifikt med \u00e5 utvikle gode strukturer for p\u00e5r\u00f8rende i sine tjenester. Forbedringsteamet er en del av et l\u00e6ringsnettverk, med flere andre etater i Bergen kommune og \u00e5tte andre kommuner. De har hatt jevnlige samlinger frem til sommeren 2024 med m\u00e5l om \u00e5 sikre god informasjon om veiledning, rettigheter og hjelpetilbud til p\u00e5r\u00f8rende. I Forbedringsteamet er p\u00e5r\u00f8rendeorganisasjonene Autismeforeningen, A-Larm og Landsforeningen for p\u00e5r\u00f8rende innen psykisk helse (LPP) med, i tillegg til ansatte fra EPHRT og EST. EPHRT inviterte ogs\u00e5 ansatte og p\u00e5r\u00f8rende til felles visning av P\u00e5r\u00f8rendekonferansen 18.9, med 300 tilgjengelige plasser. EPHRT har ogs\u00e5 en intern veileder for samhandling med p\u00e5r\u00f8rende/nettverk som skal sikre at: \u2022 p\u00e5r\u00f8rende til tjenestebrukere i EPHRT f\u00e5r informasjon, oppl\u00e6ring, veiledning og st\u00f8tte fra ansatte i etaten Informasjon som gis fra ansatte i Etat for psykisk helse og rustjenester er gitt i samsvar med Helsepersonelloven \u00a7 21 \u2022 EFBF gir i hovedsak tjenester til barn og unge under 18 \u00e5r og oppf\u00f8lging og involvering av foreldre er en del av tjenestetilbudet. Barneverntjenesten har oppf\u00f8lgingsplikt ovenfor foreldre. \u2022 Alle tjenester i EFBF har egne barneansvarlige som har ansvar for \u00e5 fremme og koordinere arbeidsplassens oppf\u00f8lging av barn som p\u00e5r\u00f8rende. Dette vil gjelde b\u00e5de barn som er p\u00e5r\u00f8rende gjennom s\u00f8sken, og barn som er p\u00e5r\u00f8rende gjennom foreldre. \u2022 ETTU gjennomf\u00f8rte i 2023 et delprosjekt knyttet til p\u00e5r\u00f8rendesamarbeid, som del av implementering av veileder for gode helse- og omsorgstjenester til personer med utviklingshemming og CRPD-nettverket, hvor ogs\u00e5 Statsforvalter har hatt flere innlegg. Det ble i delprosjektet utarbeidet samarbeidsavtale til bruk mellom tjenestested og p\u00e5r\u00f8rende/verger. Avtalen er tilgjengeliggjort gjennom kommunens kvalitetssystem samt delt med andre deltakende kommuner i CRPD-nettverket. Involvering av p\u00e5r\u00f8rende/verger er sentralt i implementeringsarbeidet av den nasjonale veilederen. Som ledd i dette arbeidet ble det i 2023 ogs\u00e5 gjennomf\u00f8rt fagdag om p\u00e5r\u00f8rendesamarbeid for ansatte og samarbeidspartnere, hvor ogs\u00e5 p\u00e5r\u00f8rendeorganisasjonene var invitert til deltakelse. \u2022 Videre deltar etaten i p\u00e5g\u00e5ende L\u00e6ringsnettverk for p\u00e5r\u00f8rendesamarbeid sammen med EPHRT og deltar ogs\u00e5 i kommende periode. P\u00e5r\u00f8rendeorganisasjonene er ogs\u00e5 representert og bidrar i forbedringsarbeidet. I tillegg til dette har etaten prosedyrer for kvalitetssamtaler, hvor ogs\u00e5 p\u00e5r\u00f8rende/verger har mulighet til \u00e5 uttale seg om tjenestekvaliteten. \u2022 Det foreligger en felles prosedyre for arbeidet med barn som p\u00e5r\u00f8rende, som omfatter blant annet EFBF, ETTU, EST og EPHRT. Tjenestene i EST har mye samarbeid med p\u00e5r\u00f8rende og verger i enkeltsaker basert p\u00e5 informert samtykke. Tjenetesten gir ogs\u00e5 generell r\u00e5d og veiledning til p\u00e5r\u00f8rende ved behov. Utfordringar knytt til helse- og omsorgstenester til personal med diagnose utviklingshemming og samtidig h\u00f8g valdsrisiko \u2022 Det er prim\u00e6rt ETTU som har ansvar for \u00e5 koordinere- og yte helse- og omsorgstjenester til mennesker med utviklingshemming. Etaten har h\u00f8y voldsforekomst i tjenestene og fysisk vold er en av de omr\u00e5dene hvor det meldes flest u\u00f8nskede hendelser. Som f\u00f8lge av identifisert forbedringsbehov er det gjort en stor satsning knyttet til oppl\u00e6ring i MAP (M\u00f8te med aggresjonsproblematikk), utarbeidet av SIFER. MAP er en helhetlig tiln\u00e6rming til aggresjonsproblematikk, hvor forebygging ev hendelser er en sentral del av oppl\u00e6ringen. \u2022 ETTU har ca. 3000 fast ansatte og 2000 ekstra vikarer. Gjennom 2023 kurset 70% av alle fast ansatte og har som m\u00e5l \u00e5 kurse 75% innen utgangen av 2024. Videre er det planlagt kurs ogs\u00e5 gjennom 2025. Etaten har egne instrukt\u00f8rer og ser en reduksjon i alvorlige voldshendelser, hvorp\u00e5 dette sees i sammenheng med implementering av MAP i tjenestene. I saker hvor det ogs\u00e5 vurderes tvangstiltak etter helse- og omsorgstjenesteloven kap.9, har HAVO et s\u00e6rlig veiledningsansvar og representerer s\u00e5ledes deler av spesialisthelsetjenesten og samhandling med helseforetaket i saker hvor tjenestebruker b\u00e5de har utviklingshemming og h\u00f8y voldsrisiko. \u2022 Spesialisthelsetjenesten veileder ogs\u00e5 i MAP-metodikk knyttet til skadeavvergende tiltak i gjentatte n\u00f8dsituasjoner (Kap. 9 \u00a79-5b)). EPHR og EST har egne MAP- instrukt\u00f8rer og kurser sine ansatte i tiln\u00e6rmingen, og alle ansatte i sosialtjenesten og sosiale bo-tjenester (EST) har gjennomf\u00f8rt 2 dagers MAPoppl\u00e6ring. Alle nyansatte er prioritert for oppl\u00e6ring, og det er fokus p\u00e5 vedlikehold av kompetanse i tjenestene. Samlet har disse etatene kurset 1400 ansatte fra oppstart i 2021 til d.d. I saker hvor det vil bli gitt tjenester fra ulike etater, sikrer den brede satsningen og kunnskap p\u00e5 MAP som helhetlig og forebyggende metodikk, felles forst\u00e5else av tiln\u00e6rming og h\u00e5ndtering n\u00e5r det foreligger risiko for vold. Utfordringer knyttet til oppf\u00f8lging av psykisk helse og rusproblemer hos barn og unge ETTU gir avlastning til p\u00e5r\u00f8rende med s\u00e6rlig tyngende omsorgsoppgaver. \u2022 Barn/unge med utviklingshemming f\u00e5r avlastningsopphold i tjenestene. P\u00e5r\u00f8rende har imidlertid oppf\u00f8lgingsansvar for barnets helse, da det ikke er omsorgsovertakelse ved gjennomf\u00f8ring av avlastningsopphold. ETTU har meldeplikt til barnevern dersom det avdekkes forhold som vekker bekymring for barnet/den unge og dens omsorgssituasjon. EFBF har oppf\u00f8lging av barn og ungdom med samtidige psykiske helsevansker og rusproblemer gjennom flere tilbud, som Ung Arena, FACT Ung og lavterskel psykisk helsetilbud. \u2022 Oppf\u00f8lging av barn og unge med sv\u00e6rt bekymringsfull/alvorlig rusproblematikk og samtidige psykiske vansker vil som hovedregel ogs\u00e5 omfatte oppf\u00f8lging fra barneverntjenesten. Innf\u00f8ringen av helsekartleggingen som skal gj\u00f8res av Bufetat vil kunne gj\u00f8re situasjonene for disse barna bedre, da en allerede ved beslutning om plassering utenfor hjemmet skal vurdere om barnet har behov for hjelp fra helsetjenesten. Det er Bufetat som er gitt lovhjemmel til \u00e5 tilby tverrfaglig helsekartlegging dersom barneverntjenesten har besluttet \u00e5 fremme sak for fylkesnemnda eller nemnda har truffet vedtak om plassering utenfor hjemmet, eller ved barnevernstjenestens vedtak om frivillig tiltak utenfor hjemmet. \u2022 Det er kommunen som anmoder Bufetat om helsekartlegging, og Bufetat avgj\u00f8r om helsekartlegging skal tilbys i det enkelte tilfelle. For Vestland er slik helsekartlegging startet opp. EFBF har h\u00f8sten 2024 opprettet en arbeidsgruppe som skal styrke innf\u00f8ringen av Nasjonalt forl\u00f8p for barnevern \u2013 kartlegging og utredning av psykisk, somatisk og seksuell helse, tannhelse og rus i Bergen kommune. Arbeidet startet i september 2024 og forventes ferdigstilt i f\u00f8rste kvartal 2025. Eventuelle andre omr\u00e5der kommunen vurderer som relevant for pasienttrygghet \u2022 Bergen kommune har fra 2. september 2024 gjennomf\u00f8rt en reorganisering av Koordinerende enhet (KE). KE er et kontaktpunkt og adresse inn for brukere og p\u00e5r\u00f8rende i Bergen kommune med behov for langvarige og koordinerte tjenester, spesialisthelsetjenesten og ansatte i tre byr\u00e5dsavdelinger, som ogs\u00e5 omfatter EST, EFBF, EPHRT og ETTU. Det er et strukturert samarbeid mellom aktuelle kommunaldirekt\u00f8rer i egen styringsgruppe for KE og mellom etatsdirekt\u00f8rer for \u00e5 sikre samarbeid mellom etater i enkeltsaker og p\u00e5 systemniv\u00e5. KE er n\u00e5 organisert i EFBF og enheten er styrket med 5 barnekoordinatorer fra september. KE vil ogs\u00e5 ha det overordnede ansvaret for arbeidet med barn som p\u00e5r\u00f8rende i Bergen kommune. N\u00e5r det innvilges helse- og omsorgstjenester i ETTU tildeles en tjenestekoordinator organisatorisk plassert i ETTU. En av tjenestekoordinatorenes sentrale oppgaver er \u00e5 sikre koordinering av tjenester, samt bistand og veiledning ved kontakt med andre deler av hjelpeapparatet\u00bb. "
}