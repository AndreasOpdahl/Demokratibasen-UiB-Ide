{
  "dokument_id": "089fed82-bee3-5b2e-9bfa-c1fd760669e5",
  "doc_type": "case_attachment",
  "kommune": 4601,
  "tittel": "Ang\u00e5ende utkast til overordna strategi for helsefelleskapet i bergensomr\u00e5det. Innspill fra kommunalt r\u00e5d for personer med funksjonsnedsettelse",
  "url": "https://bergen.kommune.no/politikere-utvalg/api/fil/bk360/10096808/Angaende-utkast-til-overordna-strategi-for-helsefelleskapet-i-bergensomradet-Innspill-fra-kommunalt-rad-for-personer-med-funksjonsnedsettelse",
  "tekst": " Kommunalt r\u00e5d for personer med funksjonsnedsettelse Til Intern korrespondanse BEHO - Kommunaldirekt\u00f8rens stab V\u00e5r referanse: 2024/05173-29 (Arbeidssted) Saksbehandler: Ragnhild Hvoslef Kr\u00fcger Dato: 21. mars 2024 Fra Kommunalt r\u00e5d for personer med funksjonsnedsettelse Ang\u00e5ende utkast til overordna strategi for helsefelleskapet i bergensomr\u00e5det. Innspill fra kommunalt r\u00e5d for personer med funksjonsnedsettelse KRPF behandlet utkastet til strategi i m\u00f8te 13. mars under sak 36/24 Skriftlige orienteringer og har f\u00f8lgende innspill til det videre arbeidet i helsefelleskapet. Under prioriteringer st\u00e5r det f\u00f8lgende \u00abMed knappe ressursar m\u00e5 vi prioritera tydeleg. I m\u00f8te med auka forventningar, skal vi ogs\u00e5 vurdera fagleg kva vi kan gjera for \u00e5 unng\u00e5 un\u00f8dvendige utgreiingar.\u00bb KRPF forst\u00e5r hensikten med denne uttalelsen, men er samtidig bekymret for at dette fokuset vil gj\u00f8re at fastleger kvier seg for \u00e5 henvise videre til helsefellesskapene. I tillegg er vi bekymret for at personer som f\u00e5r sykdommer som er vanskelige \u00e5 diagnostiseres i enda st\u00f8rre grad enn i dag skal oppleve \u00e5 ikke bli tatt p\u00e5 alvor, ikke f\u00e5 de utredningene som trengs fordi de kan virke un\u00f8dige og dermed ende opp mer \u00e5 g\u00e5 med plager i enda lengre tid f\u00f8r rett diagnose stilles og rett hjelp kan gis. Dette gjelder spesielt sykdommer der en m\u00e5 bruke eliminasjonsmetoden for \u00e5 finne fram til rett diagnose. KRPF ser positivt p\u00e5 \u00e5 overf\u00f8re oppgaver mellom faggrupper, men er samtidig bekymret for at dette ogs\u00e5 kan g\u00e5 ut over samme gruppe som nevnt ovenfor. KRPF ber derfor om varsomhet i forhold til oppgaveoverf\u00f8ring og at den gj\u00f8res p\u00e5 en m\u00e5te som sikrer ivaretakelse av alle pasientgrupper. Under teknologi og digitalisering st\u00e5r det f\u00f8lgende \u00abHelsefellesskapet skal nytta heilskaplege teknologiske og digitale l\u00f8ysingar\u00bb og \u00abBruk av ny teknologi vil auka sj\u00f8lvstendet og eigenmeistringa til innbyggjarane. Vi skal ogs\u00e5 leita etter teknologiske og digitale nyvinningar som er arbeidssparande\u00bb. KRPF forst\u00e5r behovet for \u00e5 kunne utnytte teknologi og digitale l\u00f8sninger, spesielt sett i forhold til utfordringene med manglende hender. KRPF er imidlertid bekymret for ivaretakelsen av pasienter som ikke mestrer ny teknologi og digitale muligheter og at denne gruppen vil f\u00f8le seg tilsidesatt. KRPF h\u00e5per derfor at strategien ogs\u00e5 kan si noe om denne gruppen og ivaretakelse av dem. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: "
}