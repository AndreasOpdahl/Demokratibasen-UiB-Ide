{
  "dokument_id": "42e0f5d7-1e99-5cae-b06e-2a0f7dba8f9d",
  "doc_type": "case_attachment",
  "kommune": 4601,
  "tittel": "Avslag datert 17.11.2023",
  "url": "https://bergen.kommune.no/politikere-utvalg/api/fil/bk360/10816085/Avslag-datert-17-11-2023",
  "tekst": " Plan- og bygningsetaten Norgeshus V\u00e5r referanse: BYGG-2023/15853-15 Per Bortens veg 3 Saksbehandler: Arild Skurtveit Dato: 17.11.2023 7224 MELHUS AVSLAG P\u00c5 S\u00d8KNAD Eiendom : Gnr 186 Bnr 1 Adresse : Ingen adresse Tiltakshaver : AARVIK EIENDOMSUTVIKLING AS Tiltakshaver : AARVIK EIENDOMSUTVIKLING AS Tiltaket : Nybygg tomannsbolig Vi viser til s\u00f8knad mottatt 15.09.2023 og tilleggsdokumentasjon mottatt 20.10.2023 og 14.11.2023. 1. S\u00f8knaden gjelder: Oppf\u00f8ring av ny tomannsbolig og carporter Totalt 408m2 BRA 2. VEDTAK S\u00f8knad om tillatelse til oppf\u00f8ring av ny tomannsbolig og carporter. Totalt 408m 2 BRA avsl\u00e5s, jf. reguleringsplanens \u00a7 5 arealform\u00e5l parkering S1, jf. plan- og bygningsloven \u00a7 12-4. Rettsvirkning av reguleringsplan. S\u00f8knad om tillatelse til oppf\u00f8ring av ny tomannsbolig og carporter. Totalt 408m 2 BRA avsl\u00e5s jf. plan- og bygningsloven \u00a7 11-6.Rettsvirkning av kommuneplanens arealdel, jf. kommuneplanens arealdel \u00a7 26.5.1 I \u00f8vre byggesone tillattes ikke vesentlige nybygging S\u00f8knad om tillatelse til oppf\u00f8ring av ny tomannsbolig og carporter. Totalt 408m 2 BRA avsl\u00e5s, jf. plan- og bygningsloven \u00a7 29-2 Visuelle kvaliteter og \u00a7 29-1 Utforming av tiltak 2.1. Dispensasjoner S\u00f8knad om dispensasjon fra reguleringsplan nummer 7140000 \u00a7 5 om Trafikkomr\u00e5det S 1 skal nyttes til parkeringsplass for sm\u00e5b\u00e5thavnen avsl\u00e5s, jf. plan- og bygningsloven \u00a7 19-2. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 3. BEGRUNNELSE FOR VEDTAKET 3.1. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen \u00f8vrig byggesone Eiendommen omfattes av eldre reguleringsplan ID 7140000, \u00c5SANE. GNR 186 BNR 1081 MFL., \u00c5STVEITV\u00c5GEN TERTNESLENDINGA, SM\u00c5B\u00c5THAVN, ikrafttredelsesdato 16.10.1989 og er regulert til trafikkomr\u00e5det S 1, og skal nyttes til parkeringsplass for sm\u00e5b\u00e5thavnen. Plassen skal i prinsippet anlegges etter de h\u00f8yder som er vist p\u00e5 planen. De deler av felt S 1 som ikke skal opparbeides, skal beplantes p\u00e5 en slik m\u00e5te at innsyn og fjernvirkning dempes mest mulig 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 186 bruksnummer 1340. Merknaden(e) g\u00e5r i hovedsak p\u00e5 at ingen bygg eller grenseopptrekk m\u00e5 komme i konflikt med tomt 186/1340 Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 186 bruksnummer 189. Merknaden(e) g\u00e5r i hovedsak p\u00e5 at vei/ tilkomst allerede er overbelastet, og at bygging av ytterligere 4 nye boliger vil medf\u00f8re formidabel trafikk\u00f8kning S\u00f8ker har kommentert V\u00e5r vurdering Tiltakene samlet sett (sammen med tilsvarende oms\u00f8kt tiltak p\u00e5 naboteig), vil etter kommunens syn bidrar til vesentlig forverret trafikksituasjon b\u00e5de p\u00e5 den private veien, men ogs\u00e5 ut i krysset til fylkesveg 5302 Tertnesvegen. Veg og avkj\u00f8rsel er ikke opparbeidet i tr\u00e5 Saksnummer BYGG-2023/15853 Side 2 av 11 med gjeldene reguleringsplan. Vestland fylkeskommune frar\u00e5det tillatelse til nybygging og \u00f8kt bruk av avkj\u00f8rsel f\u00f8r krysset er utbedret. 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Ansvarlig s\u00f8ker \u2013 Norgeshus 948490412 Ansvarlig s\u00f8ker Tiltaksklasse 1 Arkitekturprosjektering, Ansvarlig begrenset til NORGESHUS AS 948490412 prosjekterende \u2013 situasjonsplan, Tiltaksklasse 1 bygningsutforming og plassering 3.4. Atkomst og avkj\u00f8rsel Det er ikke dokumentert at eiendommen er sikret lovlig atkomst, jf. plan- og bygningsloven \u00a7 27-4. 3.5. Vannforsyning og avl\u00f8p Bergen Vann har gitt uttalelse datert 13.11.2023 med saksnummer 2023/225188, hvor en kan regne med \u00e5 f\u00e5 forh\u00e5ndsuttalelse for tilkoblingsrett til offentlig vann- og avl\u00f8psnett p\u00e5 vilk\u00e5r. 3.6. Visuelle kvaliteter I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Av plan- og bygningsloven \u00a7 29-1 fremkommer det at ethvert tiltak skal prosjekteres og utf\u00f8res, slik at det f\u00e5r god arkitektonisk utforming i samsvar med sin funksjon etter reglene gitt i eller i medhold av denne lov. Nye tiltak skal fremme opplevelsen av stedets egenart og tilf\u00f8re bymilj\u00f8et nye kvaliteter samt tilrettelegge for variasjon i det arkitektoniske utrykket, innenfor rammen av en helhetskarakter, jf. kommuneplanens arealdel \u00a7\u00a7 8.2.1 og 8.2.7 Str\u00f8ket tiltaket befinner seg i er preget av arkitektur fra flere tidsepoker, og omr\u00e5det har ingen klar helhetskarakter hverken n\u00e5r det gjelder volum eller takform, men et tiltak skal ogs\u00e5 ha gode kvaliteter i seg selv. Det s\u00f8kes om \u00e5 oppf\u00f8re en ny tomannsbolig med frittliggende carporter p\u00e5 et areal som er regulert til parkering. Bestemmelsen sier videre at de deler av felt S 1 som ikke skal opparbeides, skal beplantes p\u00e5 en slik m\u00e5te at innsyn og fjernvirkning dempes mest mulig Saksnummer BYGG-2023/15853 Side 3 av 11 Bestemmelsene som gjelder byggeomr\u00e5de for boliger innenfor samme reguleringsplan, tillattes oppf\u00f8rt som frittliggende bolighus i 1 etasje og med saltak eller valmtak og en takvinkel p\u00e5 inntil 38o. De nye boligene er oppf\u00f8rt i to-etasjer, og har en moderne stil med takterrasser. Det s\u00f8kes om trappetilkomst i form av utenp\u00e5liggende trapp hengende p\u00e5 \u00abgavlvegg\u00bb. Valget av trappel\u00f8sning vurderes til \u00e5 v\u00e6re uheldig, da tiltaket fremst\u00e5r som unaturlig i forhold til byggets utforming, takflate og fasade. Isolert sett fremst\u00e5r trappen som p\u00e5klistret og medf\u00f8rer et uheldig uttrykk der byggets lesbarhet svekkes. Tiltaket b\u00f8r v\u00e6re i harmoni med bygningenes proporsjoner og skala for \u00e5 unng\u00e5 en ubalansert helhet. Tiltaket fasade og takutforming svekker byggets arkitektoniske trekk. Byggverkets tilpasning er i dette tilfellet ikke spesielt godt ivaretatt. Bygningsmyndighetene er av den oppfatning at det oms\u00f8kte tiltaket ikke innehar gode kvaliteter i forhold til dets bygde og naturlige omgivelser. Vi vurderer at oppf\u00f8ring av \u00f8nsket bolig ikke im\u00f8tekommer kommuneplanens bestemmelser. 3.7. KPA 26.5.1 Tomten er regulert i gjeldene reguleringsplan til parkeringsareal. I gjeldene kommuneplan er eiendommen/ teigen plassert i \u00f8vrig byggesone, hvor det ikke tillates vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt. Det er i utgangspunktet ikke motstrid mellom R-plan og kommuneplan, og arealform\u00e5l i reguleringsplan er f\u00f8rende. Det s\u00f8kes om dispensasjon fra regulert form\u00e5l, og tiltaket vurderes etter bestemmelsene i gjeldene kommuneplan. Selv om nye tiltak ikke er i strid med arealform\u00e5let i KPA, kan det v\u00e6re i strid med andre bestemmelser i reguleringsplan og f\u00f8ringer i kommuneplanens bestemmelser Dette inkluderer ogs\u00e5 form\u00e5lsparagrafen i KPA \u00a71, om \u00e5 minimere folks transportbehov og planretningslinje for bolig, areal- og transportplanlegging Hva mener vi med \u00abvesentlig nybygging\u00bb? - Utbygging med et omfang som bryter med eksisterende utnytting og bebyggelse - Samtidig bygging av flere ene- og tomannsboliger - Utbygging i omr\u00e5der med potensial til mye utbygging. - Tiltak som har negative innvirkning p\u00e5 omgivelsene - Bidrar til vesentlig forverret trafikksituasjon - Hindrer eksisterende og mulige snarveier - Hindrer at vann kan transporteres bort uten \u00e5 gj\u00f8re skade nedstr\u00f8ms (flomveier) - Er i strid med planer under arbeid som legger f\u00f8ringer for fremtidig bruk og utvikling - Er i konflikt med hensynssoner (inkludert kulturmilj\u00f8) - Er i konflikt med sammenhengende bl\u00e5gr\u00f8nne strukturer, inkl. vassdrag Det at eiendommen i gjeldene kommuneplan er plassert utenfor fortettingssonene, tilsier at kommunen p\u00e5 et overordnet og helhetlig niv\u00e5 ikke har \u00f8nske \u00e5 fortette omr\u00e5der som dette. Saksnummer BYGG-2023/15853 Side 4 av 11 Det er potensielt mange ubebygde boligeiendommer igjen innenfor planomr\u00e5det, og at s\u00e5 mange tomter kan blir bebygget i omr\u00e5det, er derfor i f\u00f8rste rekke en ulempe for omgivelsene. Omr\u00e5det vil v\u00e6re bilbasert. Tilkomst til omr\u00e5det er via privat vei til fylkesvei, og veien er ikke opparbeidet iht. reguleringsplan. Krysset til fylkesveg er heller ikke opparbeidet iht. reguleringsplan eller veinorm. Utbygging innenfor planomr\u00e5det vil derfor bidrar til vesentlig forverret trafikksituasjon og nye tiltak b\u00f8r ikke tillates. Trafikksituasjonen og samlet potensial for utbygging innenfor planomr\u00e5de tilsier at tiltaket vil v\u00e6re i strid med \u00d8vrig byggesone i KPA2018. 3.8. Andre uttalelser eller vedtak Vestland fylkeskommune har gitt uttalelse datert 10.11.2023 3.9. Dispensasjon Tiltaket kommer i strid med reguleringsplanens \u00a7 5 arealform\u00e5l parkering. Det s\u00f8kes om \u00e5 oppf\u00f8re en ny to-mannsbolig p\u00e5 eiendommen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Trafikkomr\u00e5det S 1 skal nyttes til parkeringsplass for sm\u00e5b\u00e5thavnen. Plassen skal i prinsippet anlegges etter de h\u00f8yder som er vist p\u00e5 planen. De deler av felt S1 som ikke skal opparbeides, skal beplantes p\u00e5 en slik m\u00e5te at innsyn og fjernvirkning dempes mest mulig. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Saksnummer BYGG-2023/15853 Side 5 av 11 S\u00f8ker begrunner s\u00f8knad om dispensasjon Plan- og bygningsloven bygger p\u00e5 et premiss om at ny eller endret arealbruk skal bestemmes gjennom plan, enten som ny reguleringsplan, eller gjennom en reguleringsendring. Det er \u00e5pnet opp et unntak i pbl. \u00a7 19-2. I f\u00f8rste ledd fremkommer det at kommunen KAN gi dispensasjon fra bestemmelsen fastsatt i eller i medhold av denne lov. Her \u00e5pnes det opp for et forvaltningsskj\u00f8nn, og gir kommunen mulighet til et lokalt selvstyre og sikre usaklig forskjellsbehandling. Bestemmelsen gir kommunen anledning, men ingen plikt, til \u00e5 gi dispensasjon. Det er alts\u00e5 ingen som har krav p\u00e5 dispensasjon. For at kommunen skal kunne ut\u00f8ve et \u00abkan\u00bb-skj\u00f8nn etter f\u00f8rste ledd, m\u00e5 vilk\u00e5rene etter andre ledd v\u00e6re vurdert oppfylt. \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler\u00bb. Saksnummer BYGG-2023/15853 Side 6 av 11 De to vilk\u00e5rene i andre ledd er s\u00e5kalt kumulative vilk\u00e5r. Det vil si at begge m\u00e5 v\u00e6re oppfylt f\u00f8r kommunen kan vurdere om de skal gi dispensasjon. I s\u00f8knad om dispensasjon skal det redegj\u00f8res for at vilk\u00e5rene for dispensasjon i pbl. \u00a7 19-2 er oppfylt. Hvilke hensyn bestemmelsen skal ivareta krever en konkret vurdering. I tillegg skal vilk\u00e5ret om relevante fordeler og ulemper dr\u00f8ftes grundig. Her skal areal- og ressursdisponeringshensyn vektlegges, ikke utbyggers \u00f8nske eller behov. Det er viktig at en dispensasjon ogs\u00e5 skal tale positivt for omgivelsene, ikke bare for tiltakshaver. Dispensasjon kan alts\u00e5 ikke gis dersom hensynene bak den lov- eller planbestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt (vesentlighetsvilk\u00e5ret). I denne s\u00f8knad om dispensasjon kan vi ikke se at det foreligger noen saklig begrunnelse eller vurdering av hensynene bak bestemmelsene. Kravet om at fordelene m\u00e5 v\u00e6re klart st\u00f8rre enn ulempene, er heller ikke oppfylt. Kommunen kan da ikke foreta \u00abkan\u00bb-vurdering etter \u00a7 19-2 f\u00f8rste ledd, og dispensasjon kan ikke gis jf. andre ledd Planer er blitt til gjennom en omfattende beslutningsprosess og er vedtatt av kommunens \u00f8verste beslutningsorgan, og gjelder konkrete forhold hva gjelder arealdisponeringen. Sivilombudet har en rekke ganger uttalt at den klare hovedregelen er at en reguleringsplan skal f\u00f8lges inntil de endres eller oppheves. Endringer i arealutnyttelsen av et omr\u00e5de skal skje i plan, og ikke gjennom enkeltvis dispensasjoner. Er det slik at en reguleringsplan er fraveket i s\u00e5 stor grad at hensynene bak planen ikke lenger kan ivaretas i samsvar med det som var planens intensjon da den ble vedtatt, m\u00e5 det omreguleres. Det skal da ikke v\u00e6re kurant \u00e5 f\u00e5 dispensasjon. Dispensasjon kan lett underbygge planene som informasjon og beslutningsgrunnlag. Utbygging av eiendommen med en ny to- mannsbolig, sammen med tilsvarende tiltak oms\u00f8kt p\u00e5 naboteig, vil medf\u00f8re \u00f8kt trafikk til omr\u00e5det som er via privat vei til fylkesvei. Veien og krysset er ikke opparbeidet iht. reguleringsplan Utbygging av flere boenheter innenfor planomr\u00e5det vil derfor bidrar til vesentlig forverret trafikksituasjon. Trafikksituasjonen og samlet potensial for utbygging innenfor planomr\u00e5de tilsier at tiltaket vil v\u00e6re i strid med \u00d8vrig byggesone i KPA2018, og at omr\u00e5det b\u00f8r omreguleres. Det vise til i s\u00f8knad at arealet aldri er eller vil bli benyttet til parkering. Bestemmelsene i gjeldene reguleringsplan sier at de deler av felt S 1 som ikke skal opparbeides, skal beplantes p\u00e5 en slik m\u00e5te at innsyn og fjernvirkning dempes mest mulig. Her m\u00e5 vi forst\u00e5 forarbeidet og hensynene bak bestemmelsen, at det ikke er \u00f8nskelig med bebyggelse som, hverken fra bebyggelsen rundt og sett fra sj\u00f8siden, skal fremst\u00e5 som dominerende. Dette gjenspeiles ogs\u00e5 i \u00f8vrige bestemmelser som omhandler boliger, hvor disse tillattes oppf\u00f8rt i 1 etasje. Saksnummer BYGG-2023/15853 Side 7 av 11 Konsekvenser for naturmangfold og bl\u00e5gr\u00f8nne strukturer skal vurderes og omr\u00e5der som er viktige for rekreasjon og friluftsliv skal i st\u00f8rst mulig grad ivaretas i plan- og byggesaksbehandling. Teigen best\u00e5r i dag av jorddekt fastmark og skogsvegetasjon, og fremst\u00e5r i dag som en gr\u00f8nn lunge for bebyggelsen rundt. Dette bidrar til by\u00f8kologi, overvannsh\u00e5ndtering, ivaretar \u00f8kosystemtjenester og gir rom for lek og rekreasjon. Selv om arealet ikke er avsatt til gr\u00f8nnstruktur eller lek i planene, er det viktig at slike omr\u00e5der ikke nedbygges, og slik at omr\u00e5det kan medvirke til en gr\u00f8nn, b\u00e6rekraftig og kliman\u00f8ytral byutvikling. Fordelene ved \u00e5 dispensere - Endring av form\u00e5l avsatt til parkering til annet form\u00e5l kan medvirke til \u00e5 minimere folks transportbehov i hverdagen. Ulempene vil v\u00e6re - Tiltaket vil ikke samsvare med planer - Tiltaket medvirker til en fortetting av et omr\u00e5de som kommunen p\u00e5 et overordnet og helhetlig niv\u00e5 ikke har \u00f8nske \u00e5 fortette i gjeldene kommuneplan. - Plassering er i f\u00f8rste rekke en ulempe for omgivelsene. - Trafikksituasjonen og samlet potensial for utbygging innenfor planomr\u00e5de tilsier at tiltaket vil v\u00e6re i strid med \u00d8vrig byggesone i KPA2018 - Vei og kryss i tilknytning til fylkesveg er ikke opparbeidet i tr\u00e5 med gjeldene reguleringsplan. - Vestland fylkeskommune frar\u00e5der tillatelse f\u00f8r avkj\u00f8rsel til fylkesveg er utbedret. - Nedbygging av jorddekt fastmark og skogsvegetasjon - Nedbygging av naturmangfold, landskap som kan har en viktig funksjon for rekreasjon og friluftsliv, Etter en samlet vurdering vil ikke fordelene ved \u00e5 gi dispensasjon v\u00e6re klart st\u00f8rre enn ulempene. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Arild Skurtveit Saksbehandler Saksnummer BYGG-2023/15853 Side 8 av 11 Glenn Magne Kristensen Seksjonsleder Dette dokumentet er godkjent elektronisk. Kopi til AARVIK Industrivegen 51 5210 OS EIENDOMSUTVIKLING AS VESTLAND Askedalen 4 6863 LEIKANGER FYLKESKOMMUNE INFRASTRUKTUR OG VEG Helge M\u00f8nnich V\u00e5gsgata 16 B 4306 SANDNES Lyder Meyer Hiis Bergh Sj\u00f8veien 26 5114 TERTNES Saksnummer BYGG-2023/15853 Side 9 av 11 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/15853 Side 10 av 11 Saksnummer BYGG-2023/15853 Side 11 av 11 "
}