{
  "dokument_id": "6cd99dd0-3101-5990-b758-35bdd35e7eb9",
  "doc_type": "case_presentation",
  "kommune": 5501,
  "tittel": "Tilskudd til drift av dagligvarebutikker i utkantstr\u00f8k - 2024",
  "url": "https://innsyn.tromso.kommune.no/application/getMoteDokument?dokid=2001769137",
  "tekst": "Arkivsaksnr. 24/11825-1 Saksbehandler Kirsten \u00d8stby Saksgang M\u00f8tedato Formannskapet 17.09.2024 Tilskudd til drift av dagligvarebutikker i utkantstr\u00f8k - 2024 Kommunedirekt\u00f8rens innstilling til vedtak: Troms\u00f8 kommune gir 50% st\u00f8tte til tre dagligvarebutikker i utkantstr\u00f8k, som tilsvarer til sammen 126 600 kroner. Bel\u00f8pet fordeles slik det fremg\u00e5r av saksfremlegget. Bel\u00f8pet dekkes over rammen til Seksjon for n\u00e6ring og b\u00e6rekraft. Den siste butikken dekkes over budsjettet til Troms fylkeskommune. Stig Tore Johnsen Mette Moh\u00e5g Kommunedirekt\u00f8r Direkt\u00f8r avdeling for bymilj\u00f8 1 Hva saken gjelder Behandling av tilskudd til drift av dagligvarebutikker i utkantstr\u00f8k. Troms fylkeskommune har bevilget 211 000 kroner i tilskudd til dagligvarebutikker i utkantstr\u00f8k i Troms\u00f8 kommune. Ordningen samfinansieres av Troms fylkeskommune og den enkelte kommune. Finansieringen fordeles med 50 % tilskudd fra kommunen og 50 % tilskudd fra fylkeskommunen. Kommunen forplikter seg til dekning av egenandelen for inntil tre butikker. Dersom flere enn tre butikker tilfredsstiller kriteriene for st\u00f8tte i en kommune, dekker fylkeskommunen hele st\u00f8ttebel\u00f8pet for de overskytende butikker. Saksutredning Tilskudd til dagligvarebutikker i utkantstr\u00f8k er en tilskuddsordning som administreres av Troms Fylkeskommune. Hovedutvalg for n\u00e6ring, klima og milj\u00f8 vedtok 10.06.2023 at 634 200 kroner bevilges til ordningen for \u00e5ret 2024. Tilskuddet betales ut til kommunene, som fordeler bel\u00f8pet videre p\u00e5 dagligvarebutikker i Troms- omr\u00e5det som er berettiget st\u00f8tten, etter s\u00f8knad til sine respektive kommuner. Kommunene selv m\u00e5 gi tilskudd tilsvarende fylkeskommunens bel\u00f8p for inntil tre butikker. Dersom det er flere enn tre berettigede dagligvarebutikker i kommunen, finansierer fylkeskommunen 100% av tilskuddet til alle butikker utover dette. Fem (5) dagligvarebutikker har i \u00e5r s\u00f8kt Troms\u00f8 kommune om tilskudd gjennom ordningen. En butikk m\u00e5 oppfylle f\u00f8lgende kriterier for \u00e5 v\u00e6re kvalifisert til st\u00f8tte: \u2022 V\u00e6re beliggende p\u00e5 sted hvor det er bilvei 15 km eller mer til n\u00e6rmeste dagligvarebutikk, eller i et \u00f8ysamfunn uten fastlandsforbindelse, eller p\u00e5 sted uten bilvei til alternativ dagligvarebutikk, eller hvor det er s\u00e6rlig vanskelig kommunikasjon til alternativ dagligvarebutikk. \u2022 V\u00e6re beliggende i et samfunn med kundegrunnlag p\u00e5 inntil 250 fastboende innbyggere. \u2022 Ha en totalomsetning (ekskl. mva.) av dagligvarer som ikke overstiger 5,9 mill. kroner \u00e5rlig. \u2022 V\u00e6re dimensjonert og f\u00f8re et sortiment i overensstemmelse med lokalmarkedets behov for dagligvarer. \u2022 Drives p\u00e5 hel\u00e5rsbasis og ha tilfredsstillende \u00e5pningstider. Tre av de s\u00f8kende dagligvarebutikker er vurdert som berettiget ordningen etter kriterier fastsatt av Troms og Finnmark fylkeskommune. Labukt AS (Joker Sjursnes) hadde for h\u00f8y totalomsetning i henhold til retningslinjene satt av fylket (se vedlegg). Tabellen nedenfor gir en oversikt over tildelingen fra Troms fylke og Troms\u00f8 kommunes bidrag: Butikk Tildeling Troms fylke Troms\u00f8 kommune andel Vengs\u00f8y handel ANS Kr. 42 200 Kr. 42 200 Vollstad Varehandel AS Kr. 42 200 Kr. 42 200 Kval\u00f8yv\u00e5gen Landhandleri AS Kr. 42 200 Kr. 42 200 Marcus Engvik AS Kr. 84 400 Kr. 0 SUM Kr. 211 000 Kr. 126 600 2 Konklusjon Troms\u00f8 kommune f\u00f8lger anmodningen som st\u00e5r i retningslinjene for \u00abDagligvarest\u00f8tte\u00bb: Finansieringen fordeles med 50% av tilskudd fra kommunen og 50% av tilskudd fra fylkeskommunen. Kommunen forplikter seg til dekning av egenandelen for inntil tre butikker. Dersom flere enn tre butikker tilfredsstiller kriteriene for st\u00f8tte i en kommune, dekker fylkeskommunen hele st\u00f8ttebel\u00f8pet for de overskytende butikker. Troms\u00f8 kommune gir 50% st\u00f8tte til tre butikker som tilsvarer til sammen 126 600 kroner. Bel\u00f8pet dekkes over rammen til Seksjon for n\u00e6ring og b\u00e6rekraft. Den siste butikken dekkes over budsjettet til Troms fylkeskommune. Vedtakskompetanse Formannskapet Vedlegg Troms fylke_Tildelingsbrev- tilskuddsordning for dagligvare i utkantstr\u00f8k 2024 Retningslinjer for dagligvarest\u00f8tte 24 3 "
}