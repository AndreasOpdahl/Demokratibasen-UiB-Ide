{
  "dokument_id": "1b73de40-b3c8-5e95-b833-ee53a9b2ec2a",
  "doc_type": "case_attachment",
  "kommune": 4601,
  "tittel": "Fellesprosjektet Arna - Stanghelle (FAS) - s\u00f8knad om endra l\u00f8yve etter forureiningslova til sj\u00f8deponi",
  "url": "https://bergen.kommune.no/politikere-utvalg/api/fil/bk360/10150033/Fellesprosjektet-Arna-Stanghelle-FAS-soknad-om-endra-loyve-etter-forureiningslova-til-sjodeponi",
  "tekst": " V\u00e5r dato: V\u00e5r ref: 25.03.2024 2019/20103 Dykkar dato: Dykkar ref: Bergen kommune Saksbehandlar, innvalstelefon Postboks 7700 Magne Nesse, 5557 2335 5020 BERGEN Fellesprosjektet Arna - Stanghelle (FAS) \u2013 h\u00f8yring av s\u00f8knad om endra l\u00f8yve etter forureiningslova til sj\u00f8deponi i S\u00f8r- og Veafjorden - h\u00f8yringsfrist 10. mai 2024 Om s\u00f8knad om endring av l\u00f8yve for sj\u00f8deponi Statens vegvesen fekk l\u00f8yve etter forureiningslova til deponering av overskotsmassar fr\u00e5 bygging av Fellesprosjektet Arna - Stanghelle av Statsforvaltaren i vedtak 19. juni 2023. I s\u00f8knad datert 22. mars 2024 s\u00f8kjer Statens vegvesen om endring av l\u00f8yvet knytt til to forhold: 1. L\u00f8ysing for lukka nedf\u00f8ring av massane endrast fr\u00e5 kaianlegg og nedf\u00f8ringsr\u00f8yr i st\u00e5l, til nedf\u00f8ring i skr\u00e5stilte fjellsjakter (45 grader). Dette gjeld alle tre tunnelstrekningane \"Vest\", \"Midt\" og \"\u00d8st\". Oms\u00f8kte mengder og vilk\u00e5r er uendra fr\u00e5 opprinneleg s\u00f8knad. Prosjektet har utvikla ei ny lukka nedf\u00f8ringsl\u00f8ysing der st\u00f8rre delar av anleggsverksemda vert flytta inn i fjell. Dette sparer prosjektet og samfunnet for betydelege kostnader, reduserer prosjektrisiko, og reduserer ulemper for omgjevnadene i anleggsfasen. I tillegg unng\u00e5r ein inngrep i strandsona ved Langhelleneset og Romslo. FAS meiner den nye nedf\u00f8ringsl\u00f8ysinga ikkje endrar grunnlaget for l\u00f8yvet og vilk\u00e5ra som Statsforvaltaren vedtok 19. juni 2023. Prinsippet er framleis det same, der det vesentlege er at steinmassane vert f\u00f8rt lukka ned til eit sikkert djup utan at finstoff (<63 \u03bcm) og nitrogen vert frigjort og spreidd i \u00f8vre lag av fjorden. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Solheimsgaten 13, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/5 Figur 1 Skr\u00e5stilte sjakter. Her vist Langhelle der den skr\u00e5stilte sjakta g\u00e5r fr\u00e5 ein tipphall i transporttunnelen og ned til utl\u00f8p rundt 31 meter under overflata. For alle tre lokalitetar gjeld framleis at ein har tilkomst ogs\u00e5 fr\u00e5 E16 2. Plassering av sj\u00f8deponi p\u00e5 tunnelstrekning \"Vest\" m\u00e5 flyttast rundt 1,3 km austover fr\u00e5 Romslo til Naustvika (Bergen kommune) fordi opprinneleg lokalitet ikkje er eigna for l\u00f8ysing med fjellsjakt. Ny lokalitet ved Naustvika er konsekvensutgreia i samband med s\u00f8knad om endring av reguleringsplan Figur 2 Illustrasjon av opprinneleg sj\u00f8deponi ved Romslo (til h\u00f8gre) og ny plassering 1,3 km lenger aust ved Naustvika. For kail\u00f8ysinga ved Romslo var det f\u00f8resett utsprenging av eit omr\u00e5de ved sj\u00f8en. For Naustvika vert det ein skjult tipphall i fjell. S\u00f8knad om endra l\u00f8yve etter forureiningslova med oppdatert risikovurdering er vedlagt. Side: 3/5 Om s\u00f8knad om endring av reguleringsplan Arealbruk i Naustvika som sj\u00f8deponi, krev endra reguleringsplan og endringa er forventa godkjend \u00e5rsskiftet 2024/2025. Bergen og Vaksdal kommunar har stadfesta at Statsforvaltaren kan slutthandsame s\u00f8knader etter forureiningslova med atterhald om godkjent reguleringsplan. Skulle vedtatt reguleringsplanen ha f\u00f8resegner som er i motstrid med vilk\u00e5r i l\u00f8yver etter forureiningslova m\u00e5 l\u00f8yva endrast i samsvar med reguleringsplan. Om anleggsarbeida for Fellesprosjektet Arna \u2013 Stanghelle (FAS) Anleggsarbeida for Fellesprosjektet Arna \u2013 Stanghelle (FAS) er delt inn i to hovudfasar: \u2022 F\u00f8rebuande arbeid (oppstart 2024 \u2013 f\u00f8rste halv\u00e5r 2026) \u2022 Hovudprosjekt- (forventa avslutta 2034) Tiltaksomr\u00e5det er oppdelt geografisk i fire omr\u00e5de som vist i figur 3. Statens vegvesen s\u00f8kjer om l\u00f8yver for anleggsarbeidet i f\u00f8rebuing- og hovudprosjektfase etter denne inndelinga. Inndelinga i s\u00f8knadsomr\u00e5de er basert p\u00e5 typen resipient, typen anleggsarbeid og den geografiske entreprisedelinga i hovudprosjektet. For kvart s\u00f8knadsomr\u00e5de vil det bli sendt inn fleire dels\u00f8knader om utviding/endring av gjeldande l\u00f8yve i l\u00f8pet av anleggsperioden. Dels\u00f8knadene vert sendt inn kontinuerleg, avhengig av framdrifta i prosjektet. Figur 3 Oversikt inndeling i s\u00f8knadsomr\u00e5de Vest, Midt, \u00d8st og S\u00f8rfjorden, Kjelde: Statens vegvesen S\u00f8knader om fire nye l\u00f8yver og ein s\u00f8knad om endring Statsforvaltaren mottok 22. mars 2024 fire nye s\u00f8knader om l\u00f8yve som vert sende p\u00e5 h\u00f8yring som eigne saker. Nedanfor er ein oversikt: \u2022 FAS Vest \u2013 arbeid knytt til etablering av riggomr\u00e5de p\u00e5 Espeland nord med drift av knuseverk og mellomlager for bunnrenskmassar. SFVL saksnummer 2024/4959 \u2022 FAS Midt \u2013 arbeid knytt til etablering av permanent massedeponi p\u00e5 Trengereid for ikkje forureina massar som i ein periode vil fungere som riggomr\u00e5de med drift av knuseverk og Side: 4/5 mellomlager for bunnrenskmassar og reinsing av tunnelvatn fr\u00e5 driving av 2,9 km tunnel. SFVL saksnummer 2024/4958 \u2022 FAS \u00d8st \u2013 arbeid knytt til permanent massedeponi for sprengstein p\u00e5 Dalehagen som i ein periode vil fungere som riggomr\u00e5de med drift av knuseverk og mellomlager for bunnrenskmassar. SFVL saksnummer 2024/4960 \u2022 FAS S\u00f8rfjorden \u2013 arbeid knytt til etablering av dei tre sjaktene for nedf\u00f8ring av overskotsmassar til sj\u00f8deponi (Fossneset/Gamle Fossen, Langhelleneset og Naustvika) herunder undervasssprenging og reinsing av tunnelvatn. SFVL saksnummer 2024/4961 \u2022 FAS Sj\u00f8deponi - L\u00f8yve til sj\u00f8deponi blei gjeve 19. juni 2023 og er s\u00f8kt endra som f\u00f8lgje av endra lokalitet for sj\u00f8deponi i Bergen kommune og endra nedf\u00f8ringsl\u00f8ysning. SFVL saksnummer 2019/20103 (Denne saka) Ber om uttaler innan 10. mai 2024 Me sender s\u00f8knad om endra l\u00f8yve etter forureiningslova til offentlege organ og styresmakter som varetar \u00e5lmenne interesser, verksemder som kan bli p\u00e5verka, grendalag og milj\u00f8vernorganisasjonar mm. Statsforvaltaren ber om eventuelle uttaler til vedlagte s\u00f8knad innan 10. mai 2024. Uttaler kan sendes til sfvlpost@statsforvalteren.no merket 2019/20103. P\u00e5 Statsforvaltarens heimeside under h\u00f8yringar ligg s\u00f8knaden og referansane det er referert til i s\u00f8knaden for nedlasting. https://www.statsforvalteren.no/nb/vestland/hoyringar/. P\u00e5 FAS si prosjektside ligg s\u00f8knad om endra reguleringsplan og mange underlagsrapportar for ulike fagtema, samt filmar som viser planlagd veg og bane. https://www.vegvesen.no/vegprosjekter/europaveg/e16banearnastanghelle/ Med helsing Magne Nesse senioringeni\u00f8r Dokumentet er elektronisk godkjent Vedlegg: 1 FAS - Sj\u00f8deponi - s\u00f8knad om endring av l\u00f8yve 2 FAS - oversendelsesbrev - oversikt Kopi til: Statens vegvesen Statens vegvesen ved sakshandsamar Side: 5/5 Mottakerliste: Bergen kommune Vaksdal kommune Fiskeridirektoratet Mattilsynet Bergens Sj\u00f8fartsmuseum S\u00f8r-Norges Fiskarlag Fagr\u00e5det for Daleelva Ler\u00f8y Sj\u00f8troll Norges Milj\u00f8verkforbund Vestland fylkeskommune Bergen havn Naturvernforbundet Hordaland Natur og ungdom Stavenes vel Sandvik bustadfelt velforening H\u00f8gafjell S\u00f8r grunneigarlag Vaksdal vel Dale/Vaksdal grunneigarlag "
}