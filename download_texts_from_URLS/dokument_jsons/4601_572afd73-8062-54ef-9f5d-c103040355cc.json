{
  "dokument_id": "572afd73-8062-54ef-9f5d-c103040355cc",
  "doc_type": "case_attachment",
  "kommune": 4601,
  "tittel": "_ 2024_54920-5 Bergenhus, gnr. 167 bnr 10415220_10_0",
  "url": "https://bergen.kommune.no/politikere-utvalg/api/fil/bk360/10496728/-2024-54920-5-Bergenhus-gnr-167-bnr-10415220-10-0",
  "tekst": " Byr\u00e5d for byutvikling Fullmaktssak /24 Saksframstilling V\u00e5r referanse: 2024/54920-5 Bergenhus, gnr. 167 bnr. 845, Skuteviksveien 42. Klage over vedtak om avslag p\u00e5 s\u00f8knad om r\u00f8mmingsstige og plattform Kva saka gjeld: Ansvarleg s\u00f8kjar, Bergen Takstsenter AS, klagar p\u00e5 vegner av tiltakshavar Tor Fl\u00e5m. Klagen gjeld vedtak datert 08.03.2024 med avslag p\u00e5 delar av s\u00f8knad. Avslagsheimel er pbl. \u00a7 29-2 (visuelle kvalitetar). Eigedomen ligg i byfortettingssone og i omsynssone kulturmilj\u00f8, jf. KPA 2018. Eigedomen er regulert til bevaringsverdig bustad i reguleringsplan for Skuteviken, vedtatt av Bergen bystyre den 25.04.1988. Foto under visar den aktuelle bustaden markert med gr\u00f8nt kryss, nord for Sverresborg festning og med Bergen Kj\u00f8tt til venstre i bildet. Gatefoto under viser bustaden der r\u00f8mmingsstige og plattform er markert med raude piler. Side 1 av 4 Murbygningen til Bergen Kj\u00f8tt kan sj\u00e5ast bak bustaden. Nabomerknad: Ansvarleg s\u00f8kjar opplyser at det er mottatt merknad fr\u00e5 eigar av gbnr. 167/911, Sverresborggrenden 2. Merknaden g\u00e5r p\u00e5 at r\u00f8mming b\u00f8r l\u00f8ysast innand\u00f8rs. Byantikvaren har ingen kommentar til bruksendring og foresl\u00e5tt takvindauge, men vurderer utvendig r\u00f8mmingsstige til \u00e5 vera eit for synleg og framand element i det viktige historiske kulturmilj\u00f8et. Byantikvaren tilr\u00e5r at det blir lagt til rette for innvendig r\u00f8mming, alternativt sprinkling av bygget. Bymilj\u00f8etaten uttalar at ein dispensasjon fr\u00e5 byggjegrense mot kommunal veg ikkje vil vera til hinder for vegvedlikehald eller framtidige vegutvidingar. Klagaren sine merknader: Klagaren er ueinig i at tiltaket er i strid med pbl. \u00a7 29-2 om visuelle kvalitetar. Klagaren sine foto visar at den aktuelle stigen er mindre synleg enn det som blir lagt til grunn i avslaget. Klagaren visar og til at r\u00f8mmingsstigen tidlegare hadde ein godkjent plassering ut mot gata som var meir dominerande og med st\u00f8rre h\u00f8gde. Klagaren meiner at kostnadane med \u00e5 etablera innvendig r\u00f8mmingsveg ikkje st\u00e5r i samsvar med pbl. \u00a7 31-4 (om heimel til \u00e5 gi unntak fr\u00e5 tekniske krav p\u00e5 eksisterande bygningar). Fagetaten si vurdering og tilr\u00e5ding: Fagetaten visar til vurderinga i det p\u00e5klaga vedtaket: \u00abEiendommen ligger innenfor hensynssone kulturmilj\u00f8 og bestemmelsesomr\u00e5de #4 etter kommuneplanen, hvor s\u00e6rlige hensyn til bevaring og tilpasning til det eksisterende m\u00e5 tas. Innenfor bestemmelsesomr\u00e5de #4 skal bebyggelsens egenart og s\u00e6rpregede kulturmilj\u00f8 sikres og opprettholdes. Eiendommen er regulert til spesialomr\u00e5de bevaring. Side 2 av 4 Byantikvaren er negativ til utvendig r\u00f8mningsstige og p\u00e5peker at den vil v\u00e6re for synlig i det viktige historiske kulturmilj\u00f8et, samtidig som den vil v\u00e6re et fremmedelement. De frar\u00e5der at det blir gitt tillatelse til utvendig r\u00f8mningsstige. Vi st\u00f8tter dette, og viser til at det generelt er uheldig med utvendig r\u00f8mningsstige som bryter gesims. Dette forsterkes ved at det er b\u00e5de plattform og rekkverk tilknyttet stigen, og at tiltaket er synlig. Eiendommen ligger i et omr\u00e5de med et viktig historisk kulturmilj\u00f8 som har nasjonal interesse, og terskelen for \u00e5 kunne tillate inngrep i fasaden er h\u00f8y.\u00bb Fagetaten finn det ikkje dokumentert i arkivet at tidlegare brannstige er godkjent. Uansett m\u00e5 tiltaket vurderast opp mot dagens regelverk. Det vil ikkje vera forsvarleg \u00e5 gi unntak fr\u00e5 krav om r\u00f8mmingsveg, jf. pbl. \u00a7 31-4. Fagetaten kan ved eventuell omgjering av vedtaket likevel tilr\u00e5 at det blir gitt dispensasjon fr\u00e5 byggjegrense mot offentleg gangveg i regulert omr\u00e5de. Fagetaten tilr\u00e5r at vedtaket datert 08.03.2024 blir oppretthalde. Byr\u00e5den si vurdering og konklusjon: Byr\u00e5den har vurdert dei samla opplysningane i saka og har kome til at klagaren i dette konkrete tilfellet kan f\u00e5 medhald. F\u00f8lgjande g\u00e5r fram av pbl. \u00a7 29-2: \u00abEt tiltak etter kapittel 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier.\u00bb Byr\u00e5den er einig med fagetaten i at det som hovudregel skal vera ein streng praksis for denne type tiltak i omr\u00e5de regulert til bevaring. Byr\u00e5den visar likevel til byggjel\u00f8yve for eigedomen datert 24.02.1982, om utbetring og ominnreiing av andre etasje og loftsetasjen, med oppfylling av vilk\u00e5r fr\u00e5 Brannvesenet. Det g\u00e5r fram av Brannvesenet sin uttale datert 01.02.1982 at det m\u00e5 etablerast r\u00f8mmingsveg fr\u00e5 loftsetasjen gjennom vindauge som er eigna for utstigning, via faste trinn/leider mot terreng. Byr\u00e5den finn det p\u00e5 denne bakgrunnen sannsynleggjort at det tidlegare har blitt godkjent ein utvendig brannstige p\u00e5 bustaden. Byr\u00e5den har vidare vektlagt at den oms\u00f8kte l\u00f8ysinga er mykje mindre synleg fr\u00e5 gata enn den tidlegare etablerte l\u00f8ysinga. P\u00e5 denne bakgrunnen meiner byr\u00e5det det blir ei for streng lovtolking \u00e5 konkludera med at krav til visuelle kvalitetar ikkje er oppfylt. Dispensasjon byggjegrense: N\u00e5r det gjeld dispensasjon fr\u00e5 byggjegrense mot offentleg veg, visar byr\u00e5den til vurderinga fr\u00e5 fagetaten og sluttar seg til denne. F\u00f8lgjande framg\u00e5r av pbl. \u00a7 19-2, f\u00f8rste og andre ledd: \u00abKommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler.\u00bb Byr\u00e5den legg til grunn som opplyst av Bymilj\u00f8etaten at tiltaket ikkje vil r\u00f8re ved veginteressene p\u00e5 ein m\u00e5te som er til hinder for vegvedlikehald eller framtidige vegutvidingar. Avk\u00f8yrsletilh\u00f8va vert ikkje endra. Byr\u00e5den vurderer det slik at omsyna bak f\u00f8resegna ikkje blir vesentleg tilsidesett. Fordelen ved tiltaket er at bustaden f\u00e5r ein r\u00f8mningsveg fr\u00e5 loftsetasjen, noko som er viktig av omsyn til tryggleik og helse. Det er ikkje nemneverdige ulemper ved ein dispensasjon. Byr\u00e5den har kome til at dei rettslege vilk\u00e5ra for \u00e5 dispensera er oppfylte i dette spesielle tilfellet, jf. pbl. \u00a7 19-2 annet ledd. Etter pbl. \u00a7 19-2 Side 3 av 4 f\u00f8rste ledd er det d\u00e5 opp til forvaltninga sitt frie skj\u00f8nn om det skal dispenserast, jf. formuleringa om at kommunen \u00abkan\u00bb gi varig eller mellombels dispensasjon. I dette tilfellet meinar byr\u00e5den at det kan givast dispensasjon. Vedtakskompetanse: Byr\u00e5d for byutvikling har myndigheit til \u00e5 treffa vedtak i enkeltsaker eller typar av saker som ikkje er av prinsipiell tyding, jf. byr\u00e5dssak 1282/23. Alle viktige saker eller saker av prinsipiell tyding skal leggjast fram for byr\u00e5det til avgjerd Byr\u00e5d for byutvikling fattar f\u00f8lgjande vedtak: 1. Fagetaten sitt vedtak datert 08.03.2024 blir oppheva med heimel i forvaltningslova \u00a7 33, andre ledd. 2. Med heimel i plan- og bygningslova \u00a7 19-2 blir det innvilga dispensasjon fr\u00e5 byggjegrense mot kommunal veg. 3. Det blir overlate til Plan- og bygningsetaten \u00e5 utferdiga l\u00f8yve til r\u00f8mmingsstige og plattform, med n\u00f8dvendige vilk\u00e5r, herunder branntekniske krav/godkjenning. 4. Klagen blir teken til f\u00f8lgje. Dato: 23. mai 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: 1) Fagetaten sitt notat datert 15.04.2024 med f\u00f8lgjande vedlegg: 1. Oversiktskart som lokaliserer tiltaket i forhold til omgivelser 2. Oversiktsfoto som supplement til oversiktskart 3. Situasjonsplan 4. Tegninger 5. S\u00f8knad 6. Uttalelse fra Bymilj\u00f8etaten 7. Uttalelse fra Byantikvaren 8. Vedtak av 08.03.2024 9. Klage 2) Byggetillatelse datert 24.02.1982 Side 4 av 4 "
}