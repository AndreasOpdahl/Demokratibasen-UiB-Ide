{
  "dokument_id": "e8b906c5-79ee-5bdf-88be-102d6ad1c0cf",
  "doc_type": "case_minutes",
  "kommune": 4601,
  "tittel": "Saksprotokoll UFKN, 24042024, Sak 65/24, Representantforslag fra Joel Ysteb\u00f8 (KrF) og Per-Erik G\u00e5skjenn (KrF) om innf\u00f8ring av aktivitetskort for alle byens barn",
  "url": "https://bergen.kommune.no/politikere-utvalg/api/fil/bk360/10336361/Innstilling-vedtak-Representantforslag-fra-Joel-Ystebo-KrF-og-Per-Erik-Gaskjenn-KrF-om-innforing-av-aktivitetskort-for-alle-byens-barn",
  "tekst": "Representantforslag fra Joel Ysteb\u00f8 (KrF) og Per-Erik G\u00e5skjenn (KrF) om innf\u00f8ring av aktivitetskort for alle byens barn Utvalg for finans, kultur og n\u00e6ring behandlet saken i m\u00f8tet 24.04.2024 sak 65/24 og avga f\u00f8lgende innstilling: Representantforslaget avvises med bakgrunn i byr\u00e5dets svar. Utvalg for finans, kultur og n\u00e6rings behandling F\u00f8lgende representanter tok ordet: Rune Bakervik (A), Martin Virkesdal Jonsterhaug (FrP), Eira Vilde Martinsen Garrido (SV), Heine Johansen (V), Anette Strand (H). Forslag fremsatt i utvalget: Martin Virkesdal Jonsterhaug (FrP) fremsatte p\u00e5 vegne av H, FrP og Sp, f\u00f8lgende alternative forslag Representantforslaget avvises med bakgrunn i byr\u00e5dets svar. Rune Bakervik (A) fremsatte p\u00e5 vegne av A f\u00f8lgende alternative forslag i to punkt: 1. Aktivitetskortet for barn og unge utvides til \u00e5 omfatte alle barn med bakgrunn fra husstander med lav inntekt. Etter SSBs definisjon svarer det til husstandene med inntekt p\u00e5 60 prosent eller mindre av median. 2. Aktivitetskortet b\u00f8r p\u00e5 sikt utvides aktivitetskort til aldersgruppen 18-21 \u00e5r, for \u00e5 legge til rette for utforskende, eksperimentell og inkluderende kulturdeltakelse blant byens unge voksne og nye studenter. Eira Vilde Martinsen Garrido (SV) fremsatte p\u00e5 vegne av SV f\u00f8lgende alternative forslag i to punkt: 1. Bystyret ber byr\u00e5det om \u00e5 utarbeide en sak som utforsker muligheten for \u00e5 utvide aktivitetskortet for barn og unge til \u00e5 fungere som et rabatt- og betalingskort for alle aktivitetene kortet gjelder for, der kommunen subsidierer aktiviteter for barn og unge i familier med lav inntekt. 2. Bystyret ber byr\u00e5det om \u00e5 gjennomf\u00f8re en gjennomgang av kultur- og aktivitetsarenaer for \u00e5 sikre bedre tilgjengelighet ved bruk av aktivitetskortet. Votering: Alternativt forslag fra H, FrP og Sp, fremsatt av Martin Virkesdal Jonsterhaug (FrP) ble tiltr\u00e5dt md 10 stemmer (H, FrP, BL, V, INP, Sp). Alternativt forslag fra A fremsatt av Rune Bakervik (A) fikk 5 stemmer (A, SV, MDG). Alternativt forslag punkt 1-2 fra SV, fremsatt av Eira Vilde Martinsen Garrido (SV) fikk 5 stemmer (A, SV, MDG). Forslag til vedtak: Bystyret ber byr\u00e5det utvide ordningen med aktivitetskort til \u00e5 gjelde alle byens barn og unge under 18 \u00e5r 2 "
}