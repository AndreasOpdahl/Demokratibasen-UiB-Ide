{
  "dokument_id": "a9c759bf-8796-5409-bfca-deb6ca10bd50",
  "doc_type": "case_attachment",
  "kommune": 4601,
  "tittel": "H\u00f8ring av s\u00f8knad om tillatelse etter forurensningsloven til opprydding i V\u00e5gen i regi av Renere ",
  "url": "https://bergen.kommune.no/politikere-utvalg/api/fil/bk360/11946290/Horing-av-soknad-om-tillatelse-etter-forurensningsloven-til-opprydding-i-Vagen-i-regi-av-Renere-",
  "tekst": " V\u00e5r dato: V\u00e5r ref: 24.01.20255 2020/13760 Deres dato: Deres ref: Bergen kommune Saksbehandler, innvalgstelefon Postboks 7700 Magne Nesse, 5557 2335 5020 BERGEN H\u00f8ring av s\u00f8knad om tillatelse etter forurensningsloven til opprydding i V\u00e5gen i regi av Renere havn Bergen- h\u00f8ringsfrist 28. februar 2025. Bergen kommune, ved Renere havn Bergen, \u00f8nsker \u00e5 gjennomf\u00f8re tiltak i V\u00e5gen for \u00e5 hindre spredning av forurensning fra sedimentene p\u00e5 sj\u00f8bunnen. Kartlegginger gjennomf\u00f8rt viser sv\u00e6rt h\u00f8ye forurensningsniv\u00e5er av tungmetaller og organiske milj\u00f8gifter i V\u00e5gen samt risiko for spredning av milj\u00f8gifter og negative effekter p\u00e5 \u00f8kologi og human helse. Bergen bystyre vedtok1 \u00e5 gjennomf\u00f8re tiltak mot forurenset sj\u00f8bunn i havneomr\u00e5det i 2013. Det er gjennomf\u00f8rt opprydding i Puddefjorden (2018) og Store Lungeg\u00e5rdsvann (2024) og V\u00e5gen st\u00e5r n\u00e5 for tur. For \u00e5 oppn\u00e5 en forbedret milj\u00f8tilstand er det planlagt en rekke tiltak som er vist i detalj i figur 1: \u2022 Skrotrydding: Hele tiltaksomr\u00e5det, ca. 275 000 m2, skal ryddes for skrot. Dette er viktig for \u00e5 sikre et heldekkende tildekkingslag. \u2022 Mudring: Det er planlagt \u00e5 mudre ca. 33 000 m2 av sj\u00f8bunnen. N\u00f8yaktig areal og volum vil bli avklart i detaljprosjekteringsfasen. Mudringen vil bli utf\u00f8rt i de omr\u00e5dene hvor det er behov for \u00e5 opprettholde seilingsdybden. Estimert massevolum er ca. 20 000 m3. \u2022 Tildekking: Ca. 266 000 m2 av sj\u00f8bunnen skal tildekkes med et 40 cm tykt lag rene masser. Materialet vil enten v\u00e6re TBM-masser eller velgraderte masser (0-32 mm eller 0-64 mm). Estimert volum masser er 106 000 m3. \u2022 Erosjonssikring: I omr\u00e5der som er utsatt for erosjon fra propellstr\u00f8m, vil tildekkingslaget bli forsterket. Dette inneb\u00e6rer bruk av grovere masser, 20 cm med stein, eventuelt betongmadrasser i et avgrenset omr\u00e5de. Estimert erosjonssikringsareal er 194 000 m2 og mengde masser er ca. 39 000 m3. \u2022 Gr\u00f8nnestaken - samarbeid med Kystverket: Kystverket planlegger et utdypingsprosjekt ved Gr\u00f8nnestaken ytterst i V\u00e5gen. Prosjektene \"Renere Havn Bergen\" og Kystverkets prosjekt vil koordineres i tid og l\u00f8sninger. Mengdeangivelsene for tildekking inkluderer ogs\u00e5 arealet til Gr\u00f8nnestaken, i tilfelle Kystverkets tiltak ikke blir gjennomf\u00f8rt. 1 Bergen kommune, Bystyre saksnr. 53-13, 2013 E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 Figur 1 Foresl\u00e5tt tiltaksl\u00f8sning for V\u00e5gen. Dybdekoter med 0,5 m ekvidistanse er vist (Cowi) Ytterligere tiltak: \u2022 Forunders\u00f8kelser: F\u00f8r tiltaket starter skal det gjennomf\u00f8res unders\u00f8kelser av blant annet ledningsnett, dybdeforhold, skrot, geoteknikk og eventuelle eksplosiver. \u2022 Marine kulturminner: Hele V\u00e5gen er vernet2 etter kulturminneloven fordi det er store mengder marine kulturminner der. Det m\u00e5 gjennomf\u00f8res en omfattende 2 V\u00e5gen / B.Sj.4717, Havneomr\u00e5de. Kulturminne \u2013 ID 89237 Side: 3/5 unders\u00f8kelse/utgraving i utvalgte omr\u00e5der av Bergens Sj\u00f8fartsmuseum f\u00f8r V\u00e5gen blir frigitt for mudring/tildekking. \u2022 Kontroll og overv\u00e5king: Det skal utarbeides en detaljert kontroll- og overv\u00e5kingsplan for \u00e5 sikre at tiltaket gjennomf\u00f8res i henhold til tillatelsene og at milj\u00f8p\u00e5virkningen minimeres. [ \u2022 Informasjon og medvirkning: Prosjektet vil involvere og informere relevante interessenter for \u00e5 sikre en smidig tiltaksgjennomf\u00f8ring. Tidsplan og finansiering: Finansiering av tiltaket er avhengig av tilskudd fra Milj\u00f8direktoratet fra den etablerte tilskuddsordningen3 for denne type tiltak. Prosjektet er i starten av detaljprosjekterings fasen, og tiltakene er estimert \u00e5 starte tidligst i 2027 dersom tilskudd innvilges. Varighet av anleggsarbeidene er ansl\u00e5tt til 1 \u2013 2 \u00e5r. Milj\u00f8m\u00e5l: Milj\u00f8m\u00e5l for tiltaket i V\u00e5gen er vedtatt av Bergen bystyre: \u2022 Spredning av milj\u00f8gifter fra sedimentene i V\u00e5gen skal reduseres med 80% \u2022 Ny tilf\u00f8rsel av milj\u00f8gifter fra land skal minimeres. \u2022 Tiltak skal utf\u00f8res sk\u00e5nsomt for \u00e5 bidra til bevarelse av kulturminner i omr\u00e5det \u2022 Tiltak skal planlegges og gjennomf\u00f8res p\u00e5 en m\u00e5te som er minst mulig til hinder for daglig havnedrift og til minst mulig sjenanse for n\u00e6rmilj\u00f8et. Ved m\u00e5lkonflikter skal milj\u00f8 prioriteres foran marin arkeologi og havnedrift. (Bergen bystyre, bystyresak 131-15, 2015) Forventet effekt: Tiltakene forventes \u00e5 ha en betydelig positiv effekt p\u00e5 milj\u00f8tilstanden i V\u00e5gen. Dette vil blant annet bidra til \u00e5 redusere oppvirvling og spredning av forurensning, reetablere bunnfauna, og redusere innholdet av milj\u00f8gifter i fisk og sj\u00f8mat. Milj\u00f8giftbudsjettet viser at totalt 15 400 kg bly, 180 kg kvikks\u00f8lv, 1 865 kg PAH-16 og 7 kg PCB vil isoleres ved gjennomf\u00f8ring av tiltaket i V\u00e5gen. Om tillatelsen Tillatelse etter forurensningsloven \u00a7 11 vil gi vilk\u00e5r for dimensjonering, utf\u00f8relse, overv\u00e5king og sluttkontroll av tiltaket for bl.a. \u00e5 sikre at: \u2022 Det etableres ett varig tett tildekkingslag som isolerer milj\u00f8gifter p\u00e5 tildekket sj\u00f8bunn i samsvar med milj\u00f8m\u00e5l. \u2022 Anleggsarbeidet under vann (mudring og tildekking) utf\u00f8res p\u00e5 en m\u00e5te som sikrer minst mulig spredning fra sedimentene og fra tildekkingsmaterialet. \u2022 Langsiktig overv\u00e5king av sj\u00f8bunn og vannmasser for \u00e5 unders\u00f8ke oppn\u00e5else av milj\u00f8m\u00e5l, tilstand og funksjon av tildekkingslaget 3 Midler til oppryddingstiltak i forurenset grunn og sj\u00f8bunn, Kapittel 1420, post 69 i Klima- og milj\u00f8departementets budsjett Side: 4/5 Statsforvalteren har f\u00e5tt nyttig erfaring fra gjennomf\u00f8ring av oppryddingsprosjektene i Puddefjorden og Store Lungeg\u00e5rdsvann til hvordan regulere slike oppryddingsprosjekter slik at risiko for forurensning og negativ p\u00e5virkning fra anleggsarbeidene i sj\u00f8 blir redusert til et akseptabelt niv\u00e5. S\u00f8knadsdokumentene 1. S\u00f8knad til Statsforvalteren om tiltak i sj\u00f8 \u2013 V\u00e5gen, Bergen kommune. Cowi 17. desember 2024 2. Tiltaksplan for forurenset sj\u00f8bunn i V\u00e5gen, Bergen. Cowi 17. desember 2024 S\u00f8knadsdokumentene er vedlagt dette brevet. Ber om uttaler til s\u00f8knaden innen fredag 28. februar 2025 Statsforvalteren ber om uttale fra Bergen kommune om hvordan tiltakene vurderes \u00e5 v\u00e6re i samsvar med reguleringsplaner og hvordan tiltaket skal h\u00e5ndteres etter plan- og bygningsloven og merknader fra andre ber\u00f8rte kommunale avdelinger. Vi ber Bergens Sj\u00f8fartsmuseum, Fiskeridirektoratet og Mattilsynet om \u00e5 vurdere tiltaket ut fra hensyn til marine kulturminner og fiskeriinteresser. Vi sender ogs\u00e5 s\u00f8knaden til milj\u00f8vernorganisasjoner og interesseforeninger i tilegg til at s\u00f8knaden med vedlegg og Statsforvalterens brev i saka blir lagt ut til h\u00f8ring p\u00e5 Statsforvalterens hjemmeside: https://www.statsforvalteren.no/nb/vestland/hoyringar/. Statsforvaltaren ber om eventuelle uttaler til vedlagte s\u00f8knad innen 28. februar 2025. Uttaler kan sendes til sfvlpost@statsforvalteren.no merket 2020/13760. Med hilsen Magne Nesse senioringeni\u00f8r Dokumentet er elektronisk godkjent Vedlegg: S\u00f8knad om tillatelse og tiltaksplan Kopi til: Renere havn Bergen Cowi Side: 5/5 Mottakerliste: Bergen kommune Postboks 7700 5020 BERGEN Fiskeridirektoratet Postboks 185 Sentrum 5804 BERGEN Mattilsynet Postboks 383 2381 BRUMUNDDAL Kystverket Postboks 1502 6025 \u00c5LESUND Bergen havn Stiftelsen Bryggen Norges Milj\u00f8vernforbund Naturvernforbundet i Hordaland Natur og Ungdom Kystverket Postboks 1502 6025 \u00c5LESUND Vestland fylkeskommune Postboks 7900 5020 BERGEN "
}