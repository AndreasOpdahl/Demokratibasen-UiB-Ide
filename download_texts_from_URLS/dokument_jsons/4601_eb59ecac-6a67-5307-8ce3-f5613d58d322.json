{
  "dokument_id": "eb59ecac-6a67-5307-8ce3-f5613d58d322",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 08052024, Sak 166/24, H\u00f8ringsuttalelse til endringer i Rammeplan for kulturskolen",
  "url": "https://bergen.kommune.no/politikere-utvalg/api/fil/bk360/10437848/Innstilling-vedtak-Horingsuttalelse-til-endringer-i-Rammeplan-for-kulturskolen",
  "tekst": "H\u00f8ringsuttalelse til endringer i Rammeplan for kulturskolen Bergen bystyre behandlet saken i m\u00f8tet 08.05.2024 sak 166/24 og fattet f\u00f8lgende vedtak: Bergen kommune avgir h\u00f8ringsuttalelse til \u00abEndringer i Rammeplan for kulturskolen\u00bb slik den fremkommer av byr\u00e5dets forslag. Bergen bystyres behandling F\u00f8lgende representanter tok ordet: Rune Bakervik (A), Lillian Blom (SV), Marte Stadheim Teigen (R), Eivind Hermansen (H), Per Arne Larsen (V), Anette Strand (H), Andreas Madsen Berg (SV), Mailiss Solheim-\u00c5kerblom (R). Forslag fremsatt i bystyret: Lillian Blom (SV) fremsatte p\u00e5 vegne av SV f\u00f8lgende tilleggsforslag: Bystyret ber byr\u00e5det prioritere styrkingen av kulturskolen i kommunens levek\u00e5rsomr\u00e5der og i de bydelene som i dag har den laveste andelen barn som deltar i kulturskolen. Marte Stadheim Teigen (R) fremsatte p\u00e5 vegne av R f\u00f8lgende tilleggsforslag: Bergen kommune mener det er viktig \u00e5 gj\u00f8re kulturskoletilbudet tilgjengelig for flest mulig. Derfor b\u00f8r m\u00e5let v\u00e6re at tilbudet blir gratis, og inntil det er mulig at egenandelen settes s\u00e5 lavt som mulig. Merknader fremsatt i bystyret: Marte Stadheim Teigen (R) fremsatte p\u00e5 vegne av R f\u00f8lgende merknader: Merknad 1 Bystyret er sv\u00e6rt bekymret for den \u00f8konomiske situasjonen Bergen Kulturskole st\u00e5r i. Alle forestillinger v\u00e5ren 2024 ble f\u00f8rst avlyst pga. de \u00f8konomiske rammene, selv om dette g\u00e5r p\u00e5 bekostning av deltakernes tilbud. Heldigvis ser det ut til at de fleste forestillingene likevel kan g\u00e5 som planlagt, men bystyret er likevel sv\u00e6rt bekymret for fremtiden til Kulturskolen. Bystyret st\u00f8tter byr\u00e5dets h\u00f8ringsforslag, der det gis st\u00f8tte til den foresl\u00e5tte rammeplanen for kulturskolen, men vil bemerke at dagens \u00f8konomiske situasjon vil gj\u00f8re det vanskelig for Bergen kulturskole \u00e5 oppfylle m\u00e5lene i den nye planen. Merkand 2 Bystyret ber byr\u00e5det innarbeide \u00f8kte midler til Bergen Kulturskole i 1.tertialrapport 2024. Votering: Innstillingen ble enstemmig vedtatt. Tilleggsforslag fra SV, fremsatt av Lillian Blom (SV) fikk 16 stemmer (SV, MDG, R, KrF) og var dermed falt. Tilleggsforslag fra R, fremsatt av Marte Stadheim Teigen (R) fikk 16 stemmer (SV, MDG, R, KrF) og var dermed falt. Merknad 1 fra R, fremsatt av Marte Stadheim Teigen (R) fikk 32 stemmer (A, SV, MDG, V, R, KrF) og var dermed falt. Merknad 2 fra R, fremsatt av Marte Stadheim Teigen (R) fikk 19 stemmer (SV, MDG, V, R, KrF) og var dermed falt. Utvalg for finans, kultur og n\u00e6ring behandlet saken i m\u00f8tet 24.04.2024 sak 67/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 04.04.2024 sak 101/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 2 "
}