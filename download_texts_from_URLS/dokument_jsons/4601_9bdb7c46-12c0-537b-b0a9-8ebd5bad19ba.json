{
  "dokument_id": "9bdb7c46-12c0-537b-b0a9-8ebd5bad19ba",
  "doc_type": "case_attachment",
  "kommune": 4601,
  "tittel": "Kommunalt r\u00e5d for personer med funksjonsnedsettelses innspill til representantforslag om utredning av utvidelse av hovedbiblioteket og nytt sentrumsbibliotek. ",
  "url": "https://bergen.kommune.no/politikere-utvalg/api/fil/bk360/11285617/Kommunalt-rad-for-personer-med-funksjonsnedsettelses-innspill-til-representantforslag-om-utredning-av-utvidelse-av-hovedbiblioteket-og-nytt-sentrumsbibliotek-",
  "tekst": " Kommunalt r\u00e5d for personer med funksjonsnedsettelse Til Intern korrespondanse Bystyret V\u00e5r referanse: 2024/05173-128 Saksbehandler: Ragnhild Hvoslef Kr\u00fcger Fra Dato: 9. oktober 2024 Kommunalt r\u00e5d for personer med funksjonsnedsettelse Kommunalt r\u00e5d for personer med funksjonsnedsettelses innspill til representantforslag om utredning av utvidelse av hovedbiblioteket og nytt sentrumsbibliotek. KRPF hadde dessverre ikke anledning til \u00e5 behandle representantforslaget f\u00f8r det ble behandlet i utvalg for finans, kultur og n\u00e6ring 18. september. Ettersom forslaget ble utsatt fra bystyrem\u00f8tet 2. oktober valgte r\u00e5det \u00e5 behandle saken i sitt m\u00f8te 4. oktober. KRPF \u00f8nsker \u00e5 gi et innspill om at de st\u00f8tter forslagsstillers forslag i saken. R\u00e5det var p\u00e5 befaring p\u00e5 hovedbiblioteket 29. august og anerkjenner at det er gjort veldig mye godt arbeid for \u00e5 tilrettelegge biblioteket s\u00e5 godt som mulig. Det er likevel et bygg som ikke kan bli universelt utformet og som n\u00e5 er for lite til det form\u00e5let det skal oppfylle. R\u00e5det mener derfor at det trengs et nytt og bedre sentrumsbibliotek i Bergen. Det n\u00e5v\u00e6rende hovedbiblioteket ligger sv\u00e6rt sentralt og det har ogs\u00e5 en stor verdi for tilgjengelighet. Ideelt sett burde derfor dette bygget utvides med en moderne og universelt utformet del. Eventuelt suppleres med ett nytt bygg i en annen del av sentrum. KRPF vil ogs\u00e5 be om at det vurderes bydelsbiblioteker i de to bydelene som ikke har universelt utformede bibliotek i dag, Arna og \u00c5rstad. Gode og tilgjengelige bibliotek er et viktig tiltak b\u00e5de for folkehelse og for kompetanseheving i hele befolkningen. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: "
}