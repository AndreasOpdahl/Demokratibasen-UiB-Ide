{
  "dokument_id": "804cded9-1cfd-59eb-a44c-93b7e63da2c4",
  "doc_type": "case_attachment",
  "kommune": 4601,
  "tittel": "Svar p\u00e5 Skriftlig sp\u00f8rsm\u00e5l nr. 10 fra Elin Brandt \u00c5dlandsvik (INP) om sikkerhetstiltak hos sykehjemmene - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/9982789/Svar-pa-Skriftlig-sporsmal-nr-10-fra-Elin-Brandt-Adlandsvik-INP-om-sikkerhetstiltak-hos-sykehjemmene-Utvalg-for-helse-og-sosial-2024",
  "tekst": " BEHO \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/33013-3 Saksbehandler: Bj\u00f8rn Eivind Berge Fra Dato: 26. februar 2024 Byr\u00e5d for eldre helse og omsorg Svar p\u00e5 Skriftlig sp\u00f8rsm\u00e5l nr. 10 fra Elin Brandt \u00c5dlandsvik (INP) om sikkerhetstiltak hos sykehjemmene - Utvalg for helse og sosial 2024 Representanten Elin Brandt \u00c5dlandsvik har stilt f\u00f8lgende sp\u00f8rsm\u00e5l: (INP) \u00abOnsdag kveld hadde Inger Lill Johansen (91) og hennes mann Edvard (92) v\u00e6rt i Harmonien, slik de ofte er. Edvard sitter i rullestol, og de to ble derfor hentet av en taxi da de skulle hjem til Fyllingsdalen. Inger Lill ble sluppet av hjemme, mens hennes mann ble kj\u00f8rt videre til L\u00f8v\u00e5sen sykehjem, hvor han bor. Men der kom han seg ikke inn. Han ble sittende ute i over en time, men ingen \u00e5pnet for han. Etter \u00e5 ha kommet hjem, ringte kona sykehjemmet for \u00e5 h\u00f8re om alt var bra med mannen, men uten \u00e5 komme gjennom. De har forklart at telefonsystemet deres var nede. Kona ringte fem numre uten \u00e5 komme gjennom. Ogs\u00e5 knappen ved d\u00f8ren, som Edvard tidligere pleide \u00e5 trykke p\u00e5 for \u00e5 komme inn, skal ha v\u00e6rt nede. Heldigvis var taxisj\u00e5f\u00f8ren fortsatt p\u00e5 stedet, og til slutt hadde han tatt med Edvard inn i bilen for at han skulle holde varmen. \u2018 Kona ringte til slutt politiet for \u00e5 sikre at mannen kom seg inn og at personalet ble klar over at mannen satt utenfor. Enhetsleder ved L\u00f8v\u00e5sen sykehjem, Beate Trellevik, forklarte at sykehjemmet ble rammet av et telefonbrudd den aktuelle natten. Det medf\u00f8rte at beboeren m\u00e5tte vente lenge utenfor hovedinngangen f\u00f8r de fikk kontakt med sykehjemmet.\u00bb - Det er meldt om samme feil ved flere institusjoner og andre enheter i Bergen. Telecom ble kontaktet, men enhetslederen visste ikke hva \u00e5rsaken var, da BA kontaktet henne. Kan byr\u00e5den redegj\u00f8re for om det er iverksatt tiltak som kan hjelpe i slike situasjoner n\u00e5r det tekniske svikter? Finnes det en beredskapsplan? Hvordan sikres det at beboere kommer seg inn etter at nattevaktene har kommet p\u00e5 jobb, hvis det tekniske ikke fungerer som det skal? Det st\u00e5r \u00abansvarshavende sykepleier\u00bb p\u00e5 en knapp ved inngangsd\u00f8ren i dag, s\u00e5 det er ikke oppgitt alternative m\u00e5ter \u00e5 n\u00e5 personalet p\u00e5 hvis ikke denne knappen fungerer. Har de ulike sykehjemmene i Bergen en oversikt over beboere som er ute p\u00e5 aktiviteter p\u00e5 kveldstid, slik at nattevaktene vet hvem som ventes tilbake etter at ytterd\u00f8ren er l\u00e5st? Svar fra byr\u00e5den: Sp\u00f8rsm\u00e5l 1: Kan byr\u00e5den redegj\u00f8re for om det er iverksatt tiltak som kan hjelpe i slike situasjoner n\u00e5r det tekniske svikter? Svar: Rutiner og tiltak som er i iverksatt: Ved teknisk svikt av fasttelefon, sykesignalanlegg eller Porttelefon (telekommunikasjon) kontakter sykehjemmet eller behandlingssenteret Tele- Com Bergen slik at man kommer i gang med sjekk av hendelse og starter aktuelle tiltak. Kommunen har tjenesteavtale med leverand\u00f8r \u00abTele-Com Bergen\u00bb som dekker hele d\u00f8gnet, alle dager i uken, og hele \u00e5ret. Ut over overnevnte rutine og tiltak er det satt i gang flere, oppdaterte tiltak: 1.Oppdatert varslingsrutine: Ved teknisk svikt av lengre varighet skal alle p\u00e5r\u00f8rende bli informert av sykehjemmet eller behandlingssenteret pr. SMS. evt. telefon. Kommunen har utarbeidet rutine for \u00e5 kunne ta ut kontakt info til p\u00e5r\u00f8rende for \u00e5 kunne sende ut SMS. Denne oppdaterte rutinen aktiviseres medio mars 2024. 2. Oppdatert kartlegging: BEHO har i februar 2024 gjennomf\u00f8rt kartlegging av tekniske l\u00f8sninger av type \u00abPorttelefon\u00bb for alle sykehjem og behandlingssenter i Bergen kommune. BEHO har p\u00e5 bakgrunn av kartleggingen under utarbeidelse forsterket l\u00f8sning ved brudd eller bortfall av tekniske tjenester av type \u00abPorttelefon\u00bb. Endringen er at ved teknisk svikt i telekommunikasjonen, vil ringesignal sendes til mobilnettet. a. Forbedret ringesl\u00f8yfe for lokasjoner som ny type Porttelefon, ferdigstilling l\u00f8pet av april 2024: \u2022 Fantoft SH \u2022 \u00c5stveit SH \u2022 L\u00f8v\u00e5sen SH \u2022 Lyngb\u00f8tunet SH \u2022 Midtbygda SH \u2022 Storetveit SH \u2022 Frieda Fasmer Minne \u2022 S\u00f8reide SH \u2022 \u00c5saheimen BS o F\u00f8rste telefonnummer i ringesl\u00f8yfe f.eks. en avdeling ringes opp. Om ikke anrop besvares neste steg i ringesl\u00f8yfe. \u25aa Neste avdeling ringes opp. Om ikke anrop besvares neste steg i ringesl\u00f8yfe \u2022 Ansvarsvakt ringes opp, Om ikke anrop besvares neste steg i ringesl\u00f8yfe o Mobiltelefon Om ikke anrop besvares neste steg i ringesl\u00f8yfe b. Bytte ut eldre type Porttelefoner p\u00e5 lokasjoner som i dag ikke kan viderekobles til mobilnettet. Ferdigstilling l\u00f8pet av mai 2024: \u2022 Ladeg\u00e5rden SH \u2022 \u00c5stveit SH \u2022 Engensenteret SH \u2022 Kalfaret SH \u2022 Kolstihagen SH \u2022 Fyllingsdalen BS \u2022 Arna helseheim \u2022 \u00d8vsttunheimen SH \u2022 Skjoldtunet BS \u2022 Mildeheimen SH \u2022 Gullst\u00f8ltunet \u2022 Ulseth SH Sp\u00f8rsm\u00e5l 1.1: Finnes det en beredskapsplan? Svar: Etat for sykehjem har beredskapsplan og aksjonskort. Aksjonskort for bortfall av Internett/telefoni er under oppdatering og etaten forventer at aksjonskort vil ferdigstilles innen 30. april 2024. Sp\u00f8rsm\u00e5l 2: Hvordan sikres det at beboere kommer seg inn etter at nattevaktene har kommet p\u00e5 jobb, hvis det tekniske ikke fungerer som det skal? Det st\u00e5r \u00abansvarshavende sykepleier\u00bb p\u00e5 en knapp ved inngangsd\u00f8ren i dag, s\u00e5 det er ikke oppgitt alternative m\u00e5ter \u00e5 n\u00e5 personalet p\u00e5 hvis ikke denne knappen fungerer. Svar: Det er heldigvis sv\u00e6rt sjeldent at sykehjemmene har tekniske problemer som gj\u00f8r at b\u00e5de telefoner og Porttelefon ikke virker, men vi skal raskt f\u00e5 p\u00e5 plass l\u00f8sninger viderekobling mot mobil. Tiltak inntil ny teknisk l\u00f8sning er p\u00e5 plass er at sykehjem og behandlingssenter henger opp oppslag med telefonnummer til mobiltelefon som skal benyttes n\u00e5r Porttelefon ikke fungerer. Sp\u00f8rsm\u00e5l 4: Har de ulike sykehjemmene i Bergen en oversikt over beboere som er ute p\u00e5 aktiviteter p\u00e5 kveldstid, slik at nattevaktene vet hvem som ventes tilbake etter at ytterd\u00f8ren er l\u00e5st? Svar: Nattevaktene f\u00e5r rapport om hvilke beboere som er ute og ventet tilbake til sykehjemmet eller behandlingssenteret. Erfaringsmessig s\u00e5 kommer sykehjemsbeboere tilbake i f\u00f8lge med p\u00e5r\u00f8rende, taxisj\u00e5f\u00f8r eller ambulanse. Marte Joan Monstad -\u2013 Byr\u00e5d for eldre, helse og omsorg Dokumentet er godkjent elektronisk. "
}