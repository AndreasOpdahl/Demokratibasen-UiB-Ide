{
  "dokument_id": "fbf90641-d41e-5572-9285-8fb42603dfac",
  "doc_type": "case_presentation",
  "kommune": 5501,
  "tittel": "Evaluering av helsetjenestens h\u00e5ndtering av koronapandemien i Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001807088",
  "tekst": "Arkivsaksnr. 24/14173-1 Saksbehandler Trond Brattland Saksgang M\u00f8tedato Helse- og velferdsutvalget 25.09.2024 Evaluering av helsetjenestens h\u00e5ndtering av koronapandemien i Troms\u00f8 kommune Kommunedirekt\u00f8rens innstilling til vedtak: Evalueringen tas til orientering Stig Tore Johnsen Magne Nikolaisen Kommunedirekt\u00f8r Avdelingsdirekt\u00f8r helse og omsorg 1 Hva saken gjelder Denne saken inneholder en rapport med gjennomgang av helsetjenestens h\u00e5ndtering av koronapandemien i Troms\u00f8 kommune samt forslag til forbedringstiltak med tanke p\u00e5 kommende pandemier. Saksutredning Koronapandemien (2020 \u2013 2022) var den mest krevende pandemien \u00e5 h\u00e5ndtere p\u00e5 minst hundre \u00e5r. I l\u00f8pet av de rundt to \u00e5rene som den varte, ble helsetjenesten i kommunen satt p\u00e5 betydelige pr\u00f8ver. B\u00e5de n\u00e5r det gjelder h\u00e5ndtering av smittsom sykdom, men ogs\u00e5 evne til dynamisk strategisk ledelse og evne til raske omstillinger. Det er noks\u00e5 sikkert at det i framtida vil komme nye pandemier. Det er derfor viktig \u00e5 sikre l\u00e6rdom fra h\u00e5ndteringen av denne pandemien for \u00e5 v\u00e6re bedre forberedt p\u00e5 neste. Avdeling for helse og omsorg har gjennomf\u00f8rt en evaluering av h\u00e5ndteringen. Evalueringen har begrenset seg til det arbeidet som helse- og omsorgstjenesten selv har gjort. Gjennom pandemien ble det tatt mange beslutninger p\u00e5 kort varsel og tidvis p\u00e5 usikkert kunnskapsgrunnlag. Det er derfor ikke s\u00e5 lett \u00e5 si i etterkant hvilke beslutninger som var rett og hvilke som var gal. Hovedfokuset i evalueringen har derfor v\u00e6rt \u00e5 lage en beskrivelse av hva som skjedde og hvordan de ulike hendelsene ble h\u00e5ndtert. Dette vil nok i seg selv kunne gi l\u00e6rdom ved senere pandemier. Men det er ogs\u00e5 fors\u00f8kt \u00e5 lage noen konklusjoner p\u00e5 hva man b\u00f8r ha med seg i arbeidet med revidering av pandemiplanen. Samt noen f\u00e5 enkeltforslag til st\u00e5ende tiltak som kommunen kan gjennomf\u00f8re. Konklusjon Saken legges fram som en orienteringssak. Vedtakskompetanse Helse- og velferdsutvalget. Vedlegg Evaluering av helsetjenestens h\u00e5ndtering av pandemien 2 "
}