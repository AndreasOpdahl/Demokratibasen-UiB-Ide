{
  "dokument_id": "3b087658-bb2c-5cc1-9af8-17a3ec6838c0",
  "doc_type": "case_presentation",
  "kommune": 5501,
  "tittel": "Sykefrav\u00e6r 2023",
  "url": "https://innsyn.tromso.kommune.no/application/getMoteDokument?dokid=2001607556",
  "tekst": "Arkivsaksnr. 24/02417-1 Saksbehandler Daniel Brox Saksgang M\u00f8tedato Arbeidsmilj\u00f8utvalget 27.02.2024 Administrasjonsutvalget 22.02.2024 Sykefrav\u00e6r 2023 Kommunedirekt\u00f8rens innstilling til vedtak: Rapport om sykefrav\u00e6ret for Troms\u00f8 kommune 2023 tas til orientering Mari Enoksen Hult Konstituert kommunedirekt\u00f8r 1 Hva saken gjelder Presentasjon av sykefrav\u00e6rsstatistikken for 2023 Saksutredning Sykefrav\u00e6ret i Troms\u00f8 kommune er noe lavere enn i fjor, men fortsatt h\u00f8yt sammenlignet med m\u00e5ltallene for 2023 og sammenlignet med andre ASSS kommuner. I tabellen nedenfor vises sykefrav\u00e6rstallet totalt, samt tallene for hver enkelt avdeling og stab, rundet opp til n\u00e6rmeste desimal: Avdeling/stab Sykefrav\u00e6rsprosent 2023 Troms\u00f8 kommune 10,9% Kommunedirekt\u00f8r 2% Stab for samfunn 7,4% Stab for organisasjon 6,5% Stab for \u00f8konomi og finans 8,9% Avdeling for oppvekst, utdanning og kultur 11,2% Avdeling for helse og omsorg 12% Avdeling for bymilj\u00f8 8,1% Tallene viser at de to st\u00f8rste avdelingene, helse og omsorg og oppvekst, utdanning og kultur fortsatt har de h\u00f8yeste sykefrav\u00e6rstallene. Sammenlignet med fjor\u00e5rets tall er det ingen signifikante endringer. Seksjon for barnehage, sykehjem og hjemmetjenester er blant de med h\u00f8yest sykefrav\u00e6r og samtidig st\u00f8rst antall \u00e5rsverk. Viser til vedlegg for fordeling mellom korttids- og langtidsfrav\u00e6r, samt kj\u00f8nn, alder og sykefrav\u00e6rstall per seksjon. Tiltak Noen av tiltakene som er p\u00e5begynt er opprettelsen av n\u00e6rv\u00e6rsteamet. Per dags dato f\u00f8lger vi to barnehager tett opp, og jobber med b\u00e5de leder, HMS gruppe og ansatte. Tema her er riktig sykefrav\u00e6rsoppf\u00f8lging, identifisere risikofaktorer og lage handlingsplaner for \u00e5 forebygge og redusere de risikofaktorene som gjelder for barnehagen. Da mange av avvikene i Troms\u00f8 kommune gjelder vold og trusler, har vi et spesielt fokus p\u00e5 oppl\u00e6ring i pliktene til arbeidsgiver i henhold til forskrift for utf\u00f8relse av arbeid, kapittel 23a. Blant annet med kurs i KS L\u00e6ring, og en egen del i gjenoppfriskningskurset for HMS grupper. Vi har ogs\u00e5 i samarbeid med NAV Arbeidslivssenter lagt opp en kursrekke som heter \u00abSees i morgen \u2013 Om arbeid og psykisk helse\u00bb. F\u00f8rste kurs er fullsatt med 80 p\u00e5meldte, s\u00e5 det virker som det er et stort behov for mer informasjon rundt det \u00e5 v\u00e6re i arbeid p\u00e5 tross av psykiske plager. Enhet for personal og organisasjon har ogs\u00e5 v\u00e6rt tilgjengelig for kurs oppdrag ved foresp\u00f8rsel rundt sykefrav\u00e6rs- og n\u00e6rv\u00e6rsarbeid. Det er ogs\u00e5 laget en egen veileder for sykefrav\u00e6rsoppf\u00f8lging, der ledere har lett og enkel tilgang til alt av verkt\u00f8y og informasjon om hvordan man b\u00f8r g\u00e5 frem i sykefrav\u00e6rsprosessen. Konklusjon Sykefrav\u00e6ret er p\u00e5 vei ned, men fortsatt h\u00f8yt. Det er utarbeidet flere tiltak som har til hensikt \u00e5 redusere sykefrav\u00e6ret, samt \u00f8ke n\u00e6rv\u00e6rsarbeidet i 2024. 2 Vedtakskompetanse Administrasjonsutvalget Arbeidsmilj\u00f8utvalget Vedlegg Presentasjon sykefrav\u00e6r 2023 3 "
}