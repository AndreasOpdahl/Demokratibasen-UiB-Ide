{
  "dokument_id": "8fd94598-ba26-5b9e-b53f-b21c5e9d915a",
  "doc_type": "case_attachment",
  "kommune": 4601,
  "tittel": "\u00c5rsmelding 2022/2023",
  "url": "https://bergen.kommune.no/politikere-utvalg/api/fil/bk360/8764996/Arsmelding-2022-2023",
  "tekst": " Havbyen Bergen - \u00c5rsmelding 2022/2023 1. Oppstart Prosjekt Havbyen Bergen ble startet opp ved at byr\u00e5dsleder i Bergen kommune, p\u00e5 vegne av byr\u00e5det, i august 2020 inviterte sentrale n\u00e6rings\u2010, kunnskaps\u2010 og forvaltningsmilj\u00f8er knyttet til havn\u00e6ringene marin, maritim, reiseliv og energiproduksjon til en rundebordskonferanse for \u00e5 diskutere hvilke grep som b\u00f8r tas for \u00e5 beholde Bergens unike posisjon som havby, og for \u00e5 sikre videre vekst og utvikling av regionen. Bakgrunnen for rundebordskonferansen var at byr\u00e5det \u00f8nsker \u00e5 ta en ledende rolle i arbeidet med \u00e5 utvikle, koordinere og profilere Havbyen Bergen. I m\u00f8tet ble det konkludert med at det skulle nedsettes en arbeidsgruppe som, i samarbeid med en bredt sammensatt referansegruppe, skulle utarbeide forslag til en situasjonsbeskrivelse, definisjon av Havbyen Bergen, mandat for en kommunikasjonsstrategi, samt forslag til visjon, misjon, fokusomr\u00e5der, m\u00e5l og tiltak. Det skulle ogs\u00e5 utarbeides en plan for hvordan det videre arbeidet burde organiseres for \u00e5 sikre videre vekst og utvikling av havbyen. Arbeidsgruppens sluttrapport og hovedtrekkene i denne fikk tilslutning fra akt\u00f8rene i rundebords-konferansen. De st\u00f8rste n\u00e6rings\u2010, kunnskaps\u2010 og forvaltningsmilj\u00f8ene knyttet til hav i Bergensregionen var enige om at Havbyen Bergen skulle lede an for et b\u00e6rekraftig hav. Det var ogs\u00e5 en enighet om at b\u00e5de private og offentlige akt\u00f8rer som er tilknyttet havet p\u00e5 Vestlandet burde samarbeide i et prosjekt for \u00e5 fremme samhandling, attraktivitet, b\u00e6rekraftig vekst og kompetanse i havn\u00e6ringene. 2. Etablering Prosjektet ble etablert 1. januar 2022 etter vedtak i Bergen bystyre og Vestland fylkesting. Begge partene forpliktet seg til 1 000 000 kroner \u00e5rlig i 2022, 2023 og 2024. Oppstarten av prosjektet ble ytterligere forsterket ved at Universitetet i Bergen forpliktet seg til \u00e5 bidra med 500 000 kroner \u00e5rlig i 2022, 2023 og 2024. Interimstyre Interimstyret konstituerte seg selv p\u00e5 m\u00f8te 14. januar 2022. \u2022 Jon Askeland, Vestland fylkeskommune (styrets leder) \u2022 Per Arne Larsen, Bergen kommune (styrets nestledet) \u2022 Gottfried Greve, Universitetet i Bergen (styremedlem) \u2022 Marit Warncke, Bergen n\u00e6ringsr\u00e5d (styremedlem) \u2022 Owe Hages\u00e6ther, GCE Ocean Technology (styremedlem) Sentrale oppgaver var f\u00f8lgende: \u2022 Sikre at prosjekt Havbyen Bergen er i stand til \u00e5 l\u00f8se oppgavene sine. \u2022 Ta avgj\u00f8relser og gi avklaringer for det strategiske arbeidet i prosjektet. \u2022 Forberede prosjektets f\u00f8rste \u00e5rsm\u00f8te, deriblant: o Fastsette dato for \u00e5rsm\u00f8te og utarbeide sakspapir til m\u00f8tet. o Legge frem forslag til finansieringsmodell p\u00e5 prosjektet. o Utarbeide forslag til samarbeidsavtale om prosjekt Havbyen Bergen. Vestland fylkeskommune og Bergen kommune ivaretok sekretariatsfunksjonen for interimstyret da det i denne perioden ikke var ansatte i prosjektet. Den midlertidige valgkomiteen 2 Den midlertidige valgkomiteen konstituerte seg selv p\u00e5 m\u00f8te 21. januar 2022 med tre ordin\u00e6re medlemmer: \u2022 Aslak Sverdrup, Akvariet i Bergen \u2022 Gro Anita Fonnes Flaten, H\u00f8gskulen p\u00e5 Vestlandet \u2022 Stine Fiksdal, VIS Den midlertidige valgkomiteen valgte Stine Fiksdal som leder av komiteen. Sentrale oppgaver var \u00e5 anbefale f\u00f8lgende for \u00e5rsm\u00f8tet: \u2022 Styremedlemmer \u2022 Personlig vara for det enkelte styremedlem \u2022 Medlemmer til valgkomiteen \u2022 Om det skal v\u00e6re syv eller ni personer i det ordin\u00e6re styret \u00c5rsm\u00f8te 2022 Det f\u00f8rste \u00e5rsm\u00f8tet i prosjekt Havbyen Bergen ble gjennomf\u00f8rt 20. mai 2022 i Universitetets aula og ble ledet av byr\u00e5dsleder Roger Valhammer. Det var 34 av totalt 40 stemmeberettigede partnere tilstede. Det ble av flere saker vedtatt vedtekter, finansieringsmodell og valgt styre og valgkomite. \u00c5rsm\u00f8tet valgte f\u00f8lgende styre, personlige varamedlemmer og valgkomite: Styre Havbyen Bergen: Navn Stilling Organisasjon \u00c5r Styreleder Jon Askeland Fylkesordf\u00f8rer Vestland fylkeskommune 2 \u00e5r Nestleder Per-Arne Hvidsten Larsen N\u00e6ringsbyr\u00e5d Bergen kommune 2 \u00e5r Styremedlem Margareth Hagen Rektor UiB 2 \u00e5r Styremedlem Marit Warncke Administrerende direkt\u00f8r Bergen n\u00e6ringsr\u00e5d 2 \u00e5r Styremedlem Marianne Wik S\u00e6tre Plassjef DnB 1 \u00e5r Styremedlem Beate Myking SVP Renewables Equinor 1 \u00e5r Styremedlem Nils Gunnar Kvamst\u00f8 Administrerende direkt\u00f8r Havforskningsinstituttet 1 \u00e5r Styremedlem Kenneth Bruvik Kommunikasjonsansvarlig Stiftelsen Framtidshavet 1 \u00e5r Styremedlem Aslak Heining Daglig leder Pure Lobster 1 \u00e5r Personlig vara til: Navn Stilling Organisasjon \u00c5r Jon Askeland Kikki Kleiven Direkt\u00f8r Bjerknessenteret 1 \u00e5r Per-Arne Hvidsten Larsen Nina Stangeland Managing Director NCE Seafood Innovation 1 \u00e5r Margareth Hagen Gunnar Yttri Rektor HVL 1 \u00e5r Marit Warncke Helene Frihammer Regiondirekt\u00f8r NHO Vestland 1 \u00e5r Marianne Wik S\u00e6tre Anders Nyland CEO Visit Bergen 2 \u00e5r Beate Myking Mette Rokne Hanestad Finansdirekt\u00f8r Corvus Energy 2 \u00e5r Nils Gunnar Kvamst\u00f8 Per Sandberg Direkt\u00f8r ved statistsikkavd. Fiskeridirektoratet 2 \u00e5r Kenneth Bruvik Siv Rem\u00f8y-Wangen Daglig leder Maritime Bergen 2 \u00e5r Aslak Heining Tasha Prest\u00f8-He Key Account Manager Ler\u00f8y Seafood 2 \u00e5r Valgkomite: Navn Stilling Organisasjon \u00c5r Owe Hages\u00e6ther CEO GCE Ocean Technology 2 \u00e5r Katrine Trovik Styreleder Bergen n\u00e6ringsr\u00e5d 2 \u00e5r Gunn Mangerud Dekan UiB 2 \u00e5r 3 3. Operativt prosjekt Prosjektet ble operativt 1. august 2022 ved at det ble ansatt en prosjektleder (Vidar Aarhus) og en kommunikasjonsansvarlig (Helene Myking) til \u00e5 lede prosjektet. Bergen kommune tok p\u00e5 seg arbeidsgiveransvaret. 4. Overordnede leveranser og resultater 2022/2023 Fra august og frem til \u00e5rsm\u00f8te i mai 2023 har prosjektet hatt f\u00f8lgende overordnede leveranser og resultater: Overordnede leveranser \u2022 Etablere prosjektorganisasjon og utarbeide en prosjektplan \u2022 M\u00f8te styremedlemmer og partnere (1-1) \u2022 Etablere og koordinere arbeidsgrupper \u2022 Identifisere og konkretisere potensielle fellesprosjekter \u2022 Utarbeide midlertidig nettside og utsendelse av nyhetsbrev \u2022 Gjennomf\u00f8re anbud og utarbeide merkevare\u2010/kommunikasjonsstrategi. \u2022 Gjennomf\u00f8re \u00e5rsm\u00f8te, styrem\u00f8ter, partnersamlinger og aktiviteter. \u2022 Delta p\u00e5 messer og arrangementer. \u2022 Rekruttere nye partnere. \u2022 Bidra i planleggingen og gjennomf\u00f8ringen av One Ocean Week \u2022 Utarbeide strategi for fremtidig organisering og finansiering Overordnede resultater \u2022 Utarbeidet og lansert en merkevare for prosjekt Havbyen Bergen \u2022 Identifisert over 10 potensielle fellesprosjekter \u2022 Gjennomf\u00f8rt 3 partnersamlinger, + 50 partnerm\u00f8ter og + 30 arbeidsgruppem\u00f8ter, med h\u00f8y deltagelse og engasjement \u2022 Bidratt aktivt i arbeidet med One Ocean Week 2023 og tilrettelagt for over 30 partnerarrangementer ombord i b\u00e5ten Vision of the fjords \u2022 \u00d8kt antall partnere fra 40 til 66 (+26) i perioden Prosjektet har lykkes med \u00e5 l\u00f8se ut et betydelig \u00f8konomiske bidrag og egeninnsats fra partnere i prosjektet. Prosjekt Havbyen Bergen sine 66 partnere har i 2023 forpliktet seg til \u00e5 bidra med over 3 000 timer i egeninnsats og 550 000 kroner. 4 "
}