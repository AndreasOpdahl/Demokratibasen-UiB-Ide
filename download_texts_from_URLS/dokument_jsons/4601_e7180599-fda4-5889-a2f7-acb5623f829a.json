{
  "dokument_id": "e7180599-fda4-5889-a2f7-acb5623f829a",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 06032024, Sak 9/24, Interpellasjon nr. 9 (tidligere nr.6) fra Eira Martinsen Garrido (SV) \"Kampen mot partnerdrap m\u00e5 styrkes n\u00e5\" Bergen bystyre 06.03.2024",
  "url": "https://bergen.kommune.no/politikere-utvalg/api/fil/bk360/10060441/Innstilling-vedtak-Interpellasjon-nr-9-tidligere-nr-6-fra-Eira-Martinsen-Garrido-SV-Kampen-mot-partnerdrap-ma-styrkes-na-Bergen-bystyre-06-03-2024",
  "tekst": "Interpellasjon nr. 9 (tidligere nr. 6) fra Eira Martinsen Garrido (SV) \"Kampen mot partnerdrap m\u00e5 styrkes n\u00e5\" Bergen bystyre 06.03.2024 Bergen bystyre behandlet saken i m\u00f8tet 06.03.2024 sak 9/24: Det ble ikke fattet vedtak i saken. Bergen bystyres behandling F\u00f8lgende representanter tok ordet: Eira Martinsen Garrido (SV), Julie Helset Balgobin (H), Fauzia Hussain-Wiik (A), Mikkel Gr\u00fcner (SV), Katrine Berg N\u00f8dtvedt (MDG), Mailiss Solheim-\u00c5kerblom (R), Christian Emil Haugen (FrP). Sp\u00f8rsm\u00e5l: Hvordan vil byr\u00e5det jobber for \u00e5 sikre at politiet f\u00f8lger opp kvinner som har varslet om vold og s\u00f8rge for deres beskyttelse? Byr\u00e5d Charlotte Spurkeland (H) besvarte sp\u00f8rsm\u00e5let Forslag fremsatt i bystyret: Eira Vilde Martinsen Garrido (SV) fremsatte p\u00e5 vegne av A, SV, MDG og R f\u00f8lgende forslag i 6 punkt: 1. Bystyret ber byr\u00e5det legge fram en sak om hvordan kommunen skal jobbe med oppf\u00f8lging og hjelpetiltak etter innf\u00f8ringen av nye regler for omvendt voldsalarm. 2. Bystyret ber byr\u00e5det opprette en egen koordinatorstilling i Bergen kommune som skal f\u00f8lge opp ved anmeldelse om vold i n\u00e6re relasjoner. Koordinatoren skal ivareta alle byr\u00e5kratiske prosesser og innkaller til samarbeidsm\u00f8ter med alle involverte etater. Etter modellen \u201cNye m\u00f8nstre\u201d. Stillingen b\u00f8r ligge under enhet for koordinering i kommunen. 3. Bystyret ber byr\u00e5det jobbe opp mot politiet for \u00e5 f\u00e5 etablert RISK (risikoanalyse og kriminalitetsforebygging av vold i n\u00e6re relasjoner), etter modell fra Oslo politidistrikt, i Bergen f\u00f8r 2025. 4. Bystyret ber byr\u00e5det jobbe for \u00e5 styrke samarbeidet mellom politi og barnevern ved mistanke om vold. Bystyret ber videre byr\u00e5det jobbe for at det etableres egne team som er spesialisert p\u00e5 vold i hjemmet etter modell fra RISK. 5. Bystyret ber byr\u00e5det styrke krisesentrene for voldsutsatte. 6. Bystyret ber byr\u00e5det ta initiativ til \u00e5 sette ned en tverrfaglig arbeidsgruppe best\u00e5ende av representanter fra Bergen kommune, Vest politidistrikt, frivillige organisasjoner og storbynettverket til KS som kan identifisere s\u00e6rskilte utfordringer for voldsutsatte kvinner bosatt i st\u00f8rre byer og utarbeide forslag til tiltak p\u00e5 lokalt, regionalt og nasjonalt niv\u00e5 Votering: Ingen motsatte seg at forslaget ble realitetsbehandlet. Forslag til vedtak punkt 1, 5 og 6 fra A, SV, MDG og R, fremsatt av Eira Vilde Martinsen Garrido (SV) fikk 32 stemmer (A, SV, MDG, V, R, KrF) og var dermed falt. Forslag til vedtak punkt 2 - 4 fra A, SV, MDG og R, fremsatt av Eira Vilde Martinsen Garrido (SV) fikk 29 stemmer (A, SV, MDG, R, KrF) og var dermed falt. 2 "
}