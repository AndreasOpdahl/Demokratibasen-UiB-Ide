{
  "dokument_id": "ae10de66-1940-5294-97aa-142ad54dccc5",
  "doc_type": "case_attachment",
  "kommune": 4601,
  "tittel": "2024_156483-9 Ytrebygda, gnr. 106, bnr. 16, Gamle Synningavegen 37",
  "url": "https://bergen.kommune.no/politikere-utvalg/api/fil/bk360/12197528/2024-156483-9-Ytrebygda-gnr-106-bnr-16-Gamle-Synningavegen-37",
  "tekst": " Byr\u00e5d for byutvikling Fullmaktssak /25 Saksframstilling V\u00e5r referanse: 2024/156483-9 Ytrebygda, gnr. 106, bnr. 16, Gamle Synningavegen 37. Klage over avslag p\u00e5 s\u00f8knad om oppf\u00f8ring av takoverbygg/veranda, takoverbygg/hovedinngang, garasje, uthus, steinmur mot nordvest og fylling, samt eldre bod mot s\u00f8rvest Kva saka gjeld: Ly Arkitekter AS klagar p\u00e5 vegner av tiltakshavar Jens Harald Moos. Klagen gjeld vedtak datert 20.09.2024. Avslagsheimlar er pbl. \u00a7 29-2 (visuelle kvalitetar). KPA 2018 \u00a7 3.1 (plankrav) og \u00a7 6.1.1 (byggjegrense langs sj\u00f8). Ansvarleg s\u00f8kjar er Se-Arkitektur AS. N\u00f8dvendige dispensasjonar er oms\u00f8kt. Eigedomen er uregulert. I KPA 2018 er eigedomen avsett til \u00abBebyggelse og anlegg\u00bb i \u00ab\u00d8vrig byggesone\u00bb. Eigedomen ligg i omsynssone funksjonell strandsone og flyst\u00f8y gul sone. Foto til venstre under viser eigedomen og p\u00e5 foto til h\u00f8gre er bustaden markert: S\u00f8knaden gjeld tiltak som vist til venstre. Tiltak 1 og 2 vart godkjent i rammel\u00f8yve datert 20.09.2024. 1 Dronefoto av eigedomen nedanfor, henta fr\u00e5 dispensasjonss\u00f8knaden, tatt fr\u00e5 s\u00f8r (landsida) og nord (sj\u00f8sida): Eigedomsgrensa ligg p\u00e5 det kortaste ca 23 m fr\u00e5 strandkanten. I p\u00e5klaga vedtak vart f\u00f8lgjande tiltak avsl\u00e5tt: - Takoverbygg over veranda (nr. 3) - Takoverbygg over hovudinngang (nr.4) - Garasje (nr. 5) - Uthus (nr. 6) - Steinmur mot nordvest og fylling av terreng (nr. 7) - Eldre bod mot s\u00f8rvest (nr. 8). Historikk Eigedomen har lang byggjesakshistorikk som er gjort greie for i fagnotatet p\u00e5 side 2. Saka gjeld legalisering av oppf\u00f8rte tiltak. 2 Nabomerknader Etter nabovarsling har det ikkje kome inn merknader. Bymilj\u00f8etaten Bymilj\u00f8etaten har den 23.08.2024 m.a. uttalt f\u00f8lgjande: \u00abTiltaket som er omtalt som takoverbygg over veranda (tiltak 3) og en garasje (tiltak 5) er etter Bymilj\u00f8etaten sin vurdering, tiltakene som kan skape negativ fjernvirkning fra sj\u00f8 og f\u00f8lgelig for forvaltningsm\u00e5l for strandsonen og vern av denne. Det er s\u00e6rlig tiltak 5 som skiller seg ut, ved \u00e5 v\u00e6re et relativt stort frittst\u00e5ende bygg vendt mot sj\u00f8en. Vi vektlegger ogs\u00e5 u\u00f8nsket presedensvirkning for lignende saker i fremtiden. Vi bemerker imidlertid at tiltakene er etablert p\u00e5 allerede opparbeidet grunn innenfor den private sf\u00e6re, og at de ikke vurderes \u00e5 v\u00e6re av betydning for friluftslivsverdier eller biologisk mangfold.\u00bb Konklusjon: \u00abBymilj\u00f8etaten vil p\u00e5 bakgrunn av overst\u00e5ende vurdering under tvil frar\u00e5 at det gis dispensasjon for tiltak 5. Vi vil ikke frar\u00e5 at det gis dispensasjon for oms\u00f8kte tiltak 1- natursteinmur, 2 bod/carport, 3 takoverbygg over veranda, 4 takoverbygg over inngangen, 6 uthus, 7 mur mot nord/vest og 8 bod med referanse til illustrasjonen over.\u00bb Andre merknader S\u00f8knaden vart oversendt Statsforvaltaren i Vestland og Vestland fylkeskommune som ikkje har kome med merknader. Klagaren sine merknader Klagaren viser til at terrengfylling av mur mot nordvest er gjort p\u00e5 eiga innmark, og at tiltaket ikkje vil p\u00e5verke \u00e5lmenta si ferdsle i strandsona. Muren er erstatning av tidlegare mur som var i d\u00e5rleg forfatning. Muren er n\u00f8dvendig for \u00e5 halde den opparbeida tomta p\u00e5 plass. Muren er heller ikkje s\u00e6rleg synleg sett fr\u00e5 sj\u00f8en i f\u00f8lgje klagaren. Klagaren hevdar at tiltaka har gode visuelle kvalitetar, og at det er variert bygningsmasse i omr\u00e5det. Tiltaket er elles plassert p\u00e5 tidlegare godkjente tiltak sine plasseringar. Klagaren viser til at einebustaden opprinneleg hadde takoverbygg, og at den ikkje skil seg fr\u00e5 andre bustader i omr\u00e5det. Garasjen skil seg heller ikkje fr\u00e5 samanliknbare garasjar og er ikkje dominerande samanlikna med bustaden. Garasjen er oms\u00f8kt med saltak, d\u00e5 det tidlegare har blitt gitt avslag p\u00e5 s\u00f8knad om flatt tak. Klagaren viser til at arkitekturen i omr\u00e5det ikkje er einsarta og at kommunen har lagt seg p\u00e5 ei altfor streng linje i dette tilfellet. Uthus har tidlegare vore godkjent i 2004. Tilsvarande er den eldre boden innteikna i kart fr\u00e5 1967. Klagaren viser til at det er gitt dispensasjon til atskilleg st\u00f8rre byggverk p\u00e5 naboeigedomane Hjellestadvegen 242 og Hjellestadvegen 305, ogs\u00e5 byggverk n\u00e6rare sj\u00f8en enn oms\u00f8kte tiltak. Fagetaten si vurdering og tilr\u00e5ding: Fagetaten viser til at tiltaket ligg innanfor byggjegrensa mot sj\u00f8 og at det gjeld plankrav for tiltaka. Fagetaten tar ikkje stilling til om mur i nordvest og utebod er lovleg etablert, men tiltaka m\u00e5 vurderast som om dei ikkje er oppf\u00f8rt p\u00e5 s\u00f8knadstidspunktet, jf. Pedersen si l\u00e6rebok i plan- og bygningsrett og Sivilombodet sine saker 2011/1482 og 2015/1370. Fagetaten viser til at dispensasjonsvurderinga er strengare innanfor den funksjonelle strandsona. Fagetaten viser og til seinare tids nasjonale innstrammingar av byggjeforbodet i strandsona. Fagetaten viser til at tiltaka kvar for seg ikkje n\u00f8dvendigvis er problematiske, men at den sama belastninga har uheldig innverknad p\u00e5 dei interessene som byggjegrensa mot sj\u00f8 skal ivareta. Fagetaten har kome til at vilk\u00e5ra for \u00e5 innvilge dispensasjon for 3 takoverbygg, garasje og uthus ikkje er oppfylt. Fagetaten meiner at visuelle kvalitetar ikkje er tilstrekkjeleg ivaretatt n\u00e5r det gjeld utforming og materialval p\u00e5 takoverbygg og garasje. Vidare er uthus plassert p\u00e5 kanten av ei h\u00f8gde, og vil framst\u00e5 dominerande. N\u00e5r det gjeld mur i nordvest og eldre bod, meiner fagetaten etter ei ny vurdering at tiltaka kan godkjennast etter pbl. \u00a7 29-2. Fagetaten tilr\u00e5r at avslag for mur i nordvest og eldre bod blir omgjort til l\u00f8yve. Dei andre delane av avslaget blir tilr\u00e5dd heldt oppe. Byr\u00e5den si vurdering og konklusjon: Byr\u00e5den har vurdert dei samla opplysningane i saka og har kome til at klagen kan takast til f\u00f8lgje. 1. Visuelle kvalitetar: Det f\u00f8lgjer av pbl. \u00a7 29-2 at Vurderinga etter paragrafen er underlagt skj\u00f8nn. Slik byr\u00e5den ser saka, har det skjedd ei noko tilfeldig utbygging av eigedomen over tid, tilsynelatande utan ein klar overordna plan for materialval og utforming. Det heilskaplege inntrykket framst\u00e5r s\u00e5leis noko uryddig. Samstundes er det ein relativt stor bustadtomt p\u00e5 1323 m2, som i utgangspunktet ligg til rette for \u00e5 kunne vidareutviklast med mindre byggjetiltak i \u00ab\u00d8vrig byggesone\u00bb. Takoverbygg (nr. 3 og 4) N\u00e5r det gjeld takoverbygget over inngangen m\u00e5 byr\u00e5den gi klagaren rett i at dette ikkje tar seg spesielt d\u00e5rlegare ut p\u00e5 tiltakshavar sin eigedom i h\u00f8ve til andre eigedomar i omr\u00e5det. Overbygget er tilpassa utforminga og takvinkelen av saltaket p\u00e5 den eldste delen av einebustaden. Overbygget p\u00e5 verandaen er i s\u00e5 m\u00e5te meir problematisk, det framst\u00e5r noko overdimensjonert og flatare i h\u00f8ve til den eldste delen av bustaden som har relativt liten grunnflate. Bustaden har likevel eit eldre godkjent tilbygg mot vest med mindre takvinkel som med litt godvilje kan seiast \u00e5 balansere heilskapsinntrykket av bustaden sitt fotavtrykk. Elles er det varierande grad av takvinklar i omr\u00e5det, t.d. har n\u00e6rliggjande einebustad og garasje i Gamle Synningavegen 28, gbnr. 106/874, relativt flatt tak. Garasje (nr. 5) Garasjen pr\u00f8ver ikkje \u00e5 ta opp i seg element fr\u00e5 hovudhuset, har relativt flatt tak og framst\u00e5r noko overdimensjonert og \u00abkasseaktig\u00bb. Kontrasten til n\u00e6rliggjande bygg er dermed stor. Byr\u00e5den vil likevel hevde at om ein ser garasjen i samanheng med eit st\u00f8rre omr\u00e5de, framst\u00e5r den ikkje unik, jf. det nemnde d\u00f8met fr\u00e5 Synningavegen 28, som rett nok er betre tilpassa bustaden. Uthus, steinmur og eldre bod (nr. 6, 7 og 8) Uthuset vart i f\u00f8lgje klagaren opprinneleg godkjent av kommunen som meldingssak i 2004. Vedtaket vart oppheva av d\u00e5verande Fylkesmannen i 2006, men tiltakshavar vart ikkje merksam p\u00e5 dette f\u00f8r i 2022. Uthuset erstatta i f\u00f8lgje klagaren ein bygning med tilsvarande plassering. Byr\u00e5den viser til f\u00f8lgjande uttale fr\u00e5 Bymilj\u00f8etaten den 23.08.2024 som byr\u00e5den sluttar seg til: \u00abSelv om uthuset i tiltak nummer 6 er et litt st\u00f8rre bygg som vender mot sj\u00f8en, er det lite 4 synlig. Dette fordi det er integrert i terrenget. Det samme gjelder for muren (tiltak 7) da vi ser at ogs\u00e5 denne er lite synlig fra sj\u00f8en. Langs eiendommens vestside, er det etablert en bod (tiltak 8). I s\u00f8knad om tiltak beskrives det vi ogs\u00e5 kan se av ortofoto, et lavt bygg som ikke p\u00e5virker verdiene vi skal ivareta her i nevneverdig grad. Boden er lite synlig fra sj\u00f8en.\u00bb Byr\u00e5den viser til at heile omr\u00e5det er prega av mangearta bygningstypar og at omr\u00e5det har utvikla seg over lang tid. Tiltakshavaren sin eigedom er i f\u00f8lgje matrikkelen ein av dei eldste opprinnelege bustadtomtene i omr\u00e5det, og ber preg av gradvis modernisering og tilpassing til moderne standard, samstundes som den opprinnelege bustadkroppen tilsynelatande er intakt. Dei visuelle kvalitetane ved tiltaka ovanfor kunne blitt betre ved ei meir samordna arkitektfagleg planlegging. P\u00e5 bakgrunn av det arkitektoniske mangfaldet i omr\u00e5det meiner byr\u00e5den likevel det blir for strengt \u00e5 ikkje godkjenne tiltaka. Byr\u00e5den viser til at strandsona i omr\u00e5det allereie er tett utbygd og at dei oms\u00f8kte tiltaka ikkje skiljer seg vesentleg ut. Einebustaden p\u00e5 gbnr. 106/11, Gamle Synningavegen 45, ligg t.d. kun ca 15 meter fr\u00e5 strandlinja og er betydeleg meir eksponert og dominerande fr\u00e5 sj\u00f8sida. Eigedomen fekk rammel\u00f8yve for p\u00e5bygg og tilbygg i 2021, med dispensasjon fr\u00e5 plankrav og avstand til sj\u00f8. Fagetaten har i aktuell sak vektlagt tiltaka sin dominerande verknad fr\u00e5 sj\u00f8sida. Omsyn til likebehandling tilseier at det ville vere ei for streng tolking av pbl. \u00a7 29-2 \u00e5 ikkje godkjenne klagaren sine tiltak. Byr\u00e5den finn etter dette at tiltaka oppfyller lova sitt krav til visuell kvalitet. 2. Dispensasjon Det f\u00f8lgjer av pbl. \u00a7 19-2 at kommunen kan gi varig eller mellombels dispensasjon fr\u00e5 f\u00f8resegner fastsett i eller i medhald av denne lova. Det kan setjast vilk\u00e5r for dispensasjonen. Dispensasjon kan ikkje gjevast dersom omsyna bak f\u00f8resegna det blir dispensert fr\u00e5, lova sitt f\u00f8rem\u00e5l eller nasjonale eller regionale interesser, blir vesentleg tilsidesett. Fordelane ved \u00e5 gi dispensasjon skal vere klart st\u00f8rre enn ulempene. Det kan ikkje dispenserast fr\u00e5 saksbehandlingsreglar. Tiltaka treng dispensasjon fr\u00e5 plankrav (KPA 2018 \u00a7 3.1) og byggjegrense p\u00e5 50 m langs sj\u00f8 (KPA 2018 \u00a7 6.1.1). Plankrav og byggjegrense mot sj\u00f8en Byr\u00e5den sluttar seg til fagetaten si vurdering i det p\u00e5klaga vedtaket p\u00e5 side 6, om at omfang og storleik p\u00e5 tiltaka gjer at dei ikkje kjem innunder unntaket \u00abmindre tiltak p\u00e5 bebygd eigedom\u00bb, jf. KPA 2018 \u00a7 3.2.1 som viser til pbl. \u00a7 20-4. Tiltaka krev alts\u00e5 dispensasjon. I den samanhengen vil byr\u00e5den vise til fagetaten si dispensasjonsvurdering for Gamle Synningavegen 45, datert 17.08.2021: \u00abI denne konkrete saken vurderer bygningsmyndigheten at tiltaket vil medf\u00f8re minimal \u00f8kning av privatisering i strandsonen. Tiltaket er ikke til videre hinder for allmennhetens tilkomst til sj\u00f8, da det er plassert vendt bort fra sj\u00f8 i tilknytning eksisterende bygningskropp. Tiltaket vurderes til ikke \u00e5 p\u00e5virke verdifull natur eller kulturmilj\u00f8 videre negativt. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra kommuneplanens arealdel 6.1 med hensyn til byggegrenser langs sj\u00f8 vurderes til at i tillegg til \u00e5 v\u00e6re av privat karakter, vil fordeler v\u00e6re at den estetiske opplevelsen av bebyggelsen sett fra sj\u00f8 vil \u00f8kes. Bygningen blir oppgradert og utrykket tilstreber tradisjonell v\u00e5ningshustypologi med mur i naturstein og ikke-reflekterende tak. Ulempene vil v\u00e6re en eventuell presedens i forhold til st\u00f8rrelse og boareal, da tiltaket skiller seg noe fra omkringliggende bygninger. Bygningsmyndigheten vurderer likevel at tiltaket ikke medf\u00f8rer vesentlig \u00f8kning av areal og tilpasses eksisterende volum p\u00e5 en hensynsfull m\u00e5te. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene.\u00bb 5 Sakene er ikkje direkte samanliknbare, men byr\u00e5den vil likevel hevde at avvisningseffekten for \u00e5lmenta i strandsona er vesentleg st\u00f8rre ved det godkjente tiltaket som ligg i umiddelbar n\u00e6rleik til stranda og mykje l\u00e5gare i terrenget, noko h\u00f8gdekotane p\u00e5 foto til venstre nedanfor viser. P\u00e5 foto nedanfor er Synngavegen 45 markert med raudt kryss og klagaren sin bustad med bl\u00e5tt kryss, sett fr\u00e5 h\u00f8vesvis s\u00f8r og nord. Klagaren sin eigedom ligg tilbaketrekt p\u00e5 ein knaus utan direkte tilknyting til strandsona og tiltaka vil i liten grad p\u00e5verke naturmilj\u00f8 eller \u00e5lmenta sine interesser slik byr\u00e5den vurderer det. Dette framg\u00e5r og av Bymilj\u00f8etaten sin uttale. Om plankravet uttalte fagetaten i vedtaket fr\u00e5 2021: \u00abFordelene ved \u00e5 dispensere fra KPA punkt 3.1 ang\u00e5ende Plankrav vurderes til \u00e5 i tillegg til \u00e5 v\u00e6re av privat karakter, v\u00e6re at bygningsmasse oppgraderes p\u00e5 en b\u00e6rekraftig m\u00e5te. Tilst\u00f8tende grunneiere har ikke negative tilbakemeldinger til oms\u00f8kt tiltak, og saken har blitt sendt til relevante instanser for tilbakemelding. Det er ikke mottatt tilbakemeldinger som taler sterkt mot en dispensasjon. Ulempene vil v\u00e6re en eventuell presedens i forhold til st\u00f8rrelse og boareal, da tiltaket skiller seg noe fra omkringliggende bygninger. Bygningsmyndigheten vurderer likevel at tiltaket ikke medf\u00f8rer vesentlig \u00f8kning av areal og tilpasses eksisterende volum p\u00e5 en hensynsfull m\u00e5te.\u00bb Sakene er som nemnd ovanfor ikkje direkte samanliknbare, men samstundes er det likskapstrekk n\u00e5r det kjem til dei overordna vurderingane. Omsynet til likebehandling tilseier og at dispensasjonsvurderinga ikkje b\u00f8r bli strengare i klagaren si sak. Oppsummert kan ikkje byr\u00e5den i dette tilfellet sj\u00e5 at dei omsyn som ligg bak plankravet blir vesentleg tilsidesett ved ein dispensasjon. Byr\u00e5den meiner og at fordelane ved ein dispensasjon er klart st\u00f8rre enn ulempene. Byr\u00e5den har kome til at dei rettslege vilk\u00e5ra for \u00e5 dispensere er oppfylte, jf. pbl. \u00a7 19-2 annet ledd. Etter pbl. \u00a7 19-2 f\u00f8rste ledd er det d\u00e5 opp til forvaltninga sitt frie skj\u00f8nn om det skal dispenserast, jf. formuleringa om at kommunen \u00abkan\u00bb gi varig eller mellombels dispensasjon. I dette tilfellet meiner byr\u00e5den at det kan givast dispensasjon Vedtakskompetanse: Byr\u00e5d for byutvikling har mynde til \u00e5 treffa vedtak i enkeltsaker eller typer av saker som ikkje er av prinsipiell betydning, jf. byr\u00e5dssak 1282/23. Alle viktige saker eller saker av prinsipiell betydning skal leggjast fram for byr\u00e5det til avgjerd. 6 Byr\u00e5d for byutvikling gjer f\u00f8lgjande vedtak: 1. Med heimel i forvaltningslova \u00a7 33, andre ledd, opphevar byr\u00e5den fagetaten sitt vedtak datert 20.09.2024. 2. Med heimel i plan- og bygningslova \u00a7 20-1, jf. \u00a7 21-4, blir det gitt l\u00f8yve til oppf\u00f8ring av dei oms\u00f8kte tiltaka. 3. Med heimel i plan- og bygningslova \u00a7 19-2, blir det innvilga dispensasjon fr\u00e5 KPA 2018 \u00a7 3.1 og \u00a7 6.1.1 om plankrav og byggjegrense langs sj\u00f8. 4. Plan- og bygningsetaten utferdigar rammel\u00f8yve med n\u00f8dvendige vilk\u00e5r. 5. Klagen vert teken til f\u00f8lgje. Dato: 27. februar 2025 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagetaten sitt notat datert 11.12.2024 med f\u00f8lgjande vedlegg: 7 "
}