{
  "dokument_id": "0da69765-fd3a-5645-9a58-dffa1522ef2f",
  "doc_type": "meeting_minutes",
  "kommune": 4601,
  "tittel": "Protokoll r\u00e5det for byforming og arkitektur (rba) 17.12.2024",
  "url": "https://bergen.kommune.no/politikere-utvalg/api/fil/bk360/11769620/Protokoll-radet-for-byforming-og-arkitektur-rba-17-12-2024",
  "tekst": " BERGEN KOMMUNE Protokoll R\u00e5det for byforming og arkitektur (RBA) Den 17. des. 2024 holdt r\u00e5det for byforming og arkitektur (RBA) m\u00f8te i Johannes Bruuns gate 12. Til stede: Julia M. Frotveit Torstein Gya Gudrun Molden Simon Dai Ragni Helweg Petter Bergerud Forfall: Ann Kristin Ramstr\u00f8m Inhabilitet: Ragni Helweg og Gudrun Molden fratr\u00e5dte m\u00f8tet i sak nr. 60/24. Fra administrasjonen: \u00c5ge Vallestad M\u00f8teleder: Julia M. Frotveit Sekret\u00e6r: \u00c5ge Vallestad M\u00f8tet startet kl. 15:30 og ble hevet kl. 18:30. 1 Saksliste Saksnr. Arkivsak Sakstittel 57/24 2017/11808-356 Godkjenning av saksprotokoll 25.11.2024 - R\u00e5det for byforming og arkitektur 58/24 2017/11811-338 Grunngitte sp\u00f8rsm\u00e5l - R\u00e5det for byforming og arkitektur 59/24 2022/56734-76 Fana, Gnr.43, Bnr.1072, Fondveggen, Nesttun, Reguleringsplan 60/24 2022/115054- \u00c5rstad. Gnr. 159, Bnr. 81, mfl., delfelt S19 og S20, 147 Mindemyren 61/24 2024/63999-18 Vetrlidsallmennigen 10, ny st\u00f8yskjerm og ballfangernett 62/24 2022/56671-81 Fana. Gnr. 40, Bnr. 24 mfl., Steinerskolen Skjold, Reguleringsplan 63/24 2017/11811-340 Eventuelt - R\u00e5det for byforming og arkitektur 2 57/24 Godkjenning av saksprotokoll 25.11.2024 - R\u00e5det for byforming og arkitektur Forslag til vedtak: Godkjennes som fremlagt. 58/24 Grunngitte sp\u00f8rsm\u00e5l - R\u00e5det for byforming og arkitektur Representanten Simon Dai viste til at b\u00e5de Trondheim og Oslo kommune har utearbeidet en fargeveileder. Bak veilederen i Trondheim st\u00e5r blant annet en faggruppe for farge for arkitekter p\u00e5 NTNU, og I Oslo sitt tilfelle har prosjektgruppen blant annet best\u00e5tt av arkitekturhistorikere, sosiologer og arkitekter. Byer som R\u00f8ros og Rena har ogs\u00e5 fargeveilederes, som ogs\u00e5 er koblet p\u00e5 materialitet. Voss har ogs\u00e5 utarbeidet en fargeplan Som en inngang til en diskusjon \u00f8nsker representanten \u00e5 vite hvordan Bergen kommune stiller seg til om vi trenger en fargeveileder i byen v\u00e5r. I s\u00e5 fall trengs det fagkompetanse, og hvordan skal denne eventuelt innhentes og settes sammen eller bygges opp? Hvem i kommunen tar saken? 59/24 Fana, Gnr.43, Bnr.1072, Fondveggen, Nesttun, Reguleringsplan R\u00e5det for byforming og arkitektur (RBA) behandlet saken i m\u00f8tet 17.12.2024 sak 59/24 og fattet f\u00f8lgende vedtak: Naturgitte forutsetninger: Nesttun har en historie som tidligere kommunesenter for Fana. R\u00e5det ser at det er \u00f8nskelig med boligfortetting n\u00e6r sentrumskjernen der det er et bredt tilbud av ulike funksjoner, og det foreliggende planforslaget pr\u00f8ver utgangspunktet \u00e5 dra nytte av flere gode naturgitte forutsetninger. Planomr\u00e5det er vestvendt, ikke st\u00f8yutsatt og har gode solforhold. Dagens bebyggelse ligger foran en h\u00f8y gr\u00f8nn vegg mot \u00f8st som reflekterer sollyset p\u00e5 en fin m\u00e5te, og s\u00e5ledes definerer Nesttuns s\u00e6rpreg som Byantikvaren p\u00e5peker. Den gr\u00f8nne fondveggen demper ogs\u00e5 effekten av all den andre bebyggelsen som har kommet til i s\u00f8r de siste \u00e5rene. Nesttun-vassdraget som i dag ligger i r\u00f8r under parkeringshuset er et flott vassdrag med b\u00e5de laks og \u00f8rret, og b\u00f8r l\u00f8ftes fram i tr\u00e5d med dagens bevissthet om betydningen av gode bl\u00e5gr\u00f8nne l\u00f8sninger. Det har tidligere v\u00e6rt planer for en utbygging av et boligprosjekt p\u00e5 samme omr\u00e5de for om lag 30 \u00e5r siden. Da var forutsetningen var at parkeringshuset skulle vekk, og at elven skulle l\u00f8ftes fram. Her var det snakk om en bebyggelse p\u00e5 3 - 4 etasjer, som ikke hadde p\u00e5virket fondveggen. 3 Hovedutfordringer: Slik som R\u00e5det ser det, er det to hovedutfordringer man st\u00e5r overfor ved en utbygging av fondveggen. Den f\u00f8rste er at preget som Nesttun har i dag med en beliggenhet under en gr\u00f8nn fondvegg og et sammenhengende gr\u00f8ntdrag vil bli borte. Med dagens fokus p\u00e5 bevaring av natur og s\u00e6rpreg er dette sv\u00e6rt problematisk, og det representerer et betydelig tap av s\u00e6rpreg. Den andre utfordringen er at om man aksepterer dette som et fortettingsomr\u00e5de som skal bygges ut, fremst\u00e5r adkomsten som b\u00e5de kronglete, trang, ulogisk og lite inviterende. Det eksisterende parkeringshuset en barriere mot ny bakenforliggende bebyggelse. Man er derfor avhengig av \u00e5 finne mer attraktive m\u00e5ter \u00e5 komme til omr\u00e5det p\u00e5 enn det som er vist i planforslaget. Adkomst og tilknytning til Nesttun En bebyggelse av dette omfanget forutsetter at det sikres en god tilgang til planomr\u00e5det. For at dette skal kunne fungere, m\u00e5 det legges opp til en fremtidig kobling til Nesttun sentrum. Her ligger parkeringshuset som en barriere, og stenger for adkomsten. For at tilkomsten til skal kunne fungere, anbefaler R\u00e5det at planomr\u00e5det utvides til \u00e5 ogs\u00e5 omfatte parkeringshuset for \u00e5 oppn\u00e5 en god p\u00e5kobling til Nesttun sentrum. R\u00e5det ser p\u00e5 en riving av dette som en forutsetning for \u00e5 kunne realisere et p\u00e5koblingspunkt som hovedadkomst fra hovedgaten. Her b\u00f8r det legges inn et offentlig gateform\u00e5l for \u00e5 sikre en attraktiv adkomst. Dette kan enten gj\u00f8res gjennom ekspropriasjon av n\u00f8dvendige arealer for allmennyttig form\u00e5l, herunder en offentlig forbindelse til \u00f8vre plan av Fondveggen, eller s\u00e5 m\u00e5 det legges opp til en fremtidig kobling til Nesttun sentrum uavhengig av denne planen. Et forslag til p\u00e5kobling er vist i skissen i \u00abUtredning om gangveier i Nesttun Sentrum\u00bb. Den gr\u00f8nne forbindelsen bak b\u00f8r ogs\u00e5 utvides i bredden, og det b\u00f8r sees p\u00e5 l\u00f8sninger med trapper og ramper som ikke n\u00f8dvendigvis begrenser seg til 1:15, men heller pr\u00f8ver \u00e5 l\u00f8se en trinnfri tilkomst som er mindre omfattende enn det som er vist i planforslaget. L\u00f8sningene her fremst\u00e5r som lite brukervennlige og sv\u00e6rt dominerende. USF p\u00e5 Verftet et eksempel p\u00e5 et nytt boligomr\u00e5de der man med trapper og bratte ramper har gjort omr\u00e5det s\u00e5 tilgjengelig som mulig gitt forutsetningene til den lokale topografien. Uteoppholdsareal R\u00e5det st\u00f8tter fagetatens anbefaling og\\m at bebyggelsen i felt BB1, BB2 og BB3 blir trukket ned slik at felles takterrasser blir p\u00e5 samme niv\u00e5 som gatetunet. Dette vil muliggj\u00f8re at disse kan medregnes i felles uteoppholdsareal, noe som vil gi en bedre kvalitet p\u00e5 uteoppholdsarealene p\u00e5 tak, og skape et mer helhetlig og sammenhengende areal for opphold Gr\u00f8nnstruktur og \u00f8kologisk korridor R\u00e5det ser at arealet avsatt til friomr\u00e5de er for smalt og for tett p\u00e5 bebyggelsen. Denne b\u00f8r trekkes lengre bort og at bredden til korridoren \u00f8kes, og foresl\u00e5tt plangrep er for omfattende i forhold til tomtens t\u00e5leevne. Foresl\u00e5tt utbygging m\u00e5 reduseres for \u00e5 bevare mer av eksisterende gr\u00f8nnstruktur og sikre en funksjonell \u00f8kologisk korridor. Arkitektur: RBA ser at det er sikret variasjon i byggeh\u00f8yder og arkitektonisk uttrykk for hvert felt. Maksimale h\u00f8yder p\u00e5 de ulike delene av bebyggelsen er fastsatt, samt tilbaketrekninger og inndelinger i fasaden. Den h\u00f8yeste delen av bebyggelsen skal ha saltak. Resten av bebyggelsen skal ha flate tak og takterrasser som skal benyttes til uteoppholdsareal. 4 Bygningstypologien i planforslaget er s\u00f8kt tilpasset omr\u00e5det, og R\u00e5det ser at man har anstrengt seg \u00e5 for \u00e5 lage et bygningsmilj\u00f8 i et bratt terreng. Snittene viser en todeling av bebyggelsen; en brattere del nederst mot Nesttun, og en noe slakere del over det gjennomg\u00e5ende gatetunet. Snittene er opplagte, og viser en god terrengtilpasning, men R\u00e5det stiller sp\u00f8rsm\u00e5l ved hvor attraktivt er det med bolig direkte mot gatetunet. Videre fremst\u00e5r tilknytningen til sentrum er svak. Bebyggelsen i fondveggen b\u00e6rer preg av \u00e5 \u00abhenge i luften\u00bb i og med at den ikke lander p\u00e5 gateniv\u00e5. R\u00e5det st\u00f8tter videre fagetatens bekymringer for store murer og skj\u00e6ringer. Om planomr\u00e5det utvides og parkeringshuset fjernes, ville man kunne etablere en bebyggelse som ogs\u00e5 vil kunne n\u00e5 gateplanet. Imidlertid vil en slik bebyggelse v\u00e5re ensidig, og ikke ha tilgang til uteareal p\u00e5 bakkeplan, noe som fagetaten ogs\u00e5 p\u00e5peker. bebyggelsen b\u00f8r i snitt maksimum strekke seg 2. etasjer under gangniv\u00e5. (kote +43,00) R\u00e5det vurderer p\u00e5 lik linje med fagetaten at blokkbebyggelsen mot vest fremst\u00e5r sv\u00e6rt dominerende og massiv i landskapet. Byggetiltak etter planforslaget vil medf\u00f8re vesentlige terrenginngrep og endring av det naturlige landskapet. Konklusjon: Oppsummert ser RBA det slik at fondveggen bak Nestun sentrum er en vegetasjonsvegg av stor verdi som er tiln\u00e6rmet loddrett, og det strider derfor mot praktiske hensyn, naturstrategi, arkitektonisk kvalitet og bokvalitet \u00e5 skulle bygge ut fondveggen. I denne sammenheng burde det ogs\u00e5 revurderes om den bratteste delen av terrenget i det hele tatt egner seg som en del av en fortettingssone. RBA kan ikke anbefale planforslaget i sin n\u00e5v\u00e6rende form. 5 60/24 \u00c5rstad. Gnr. 159, Bnr. 81, mfl., delfelt S19 og S20, Mindemyren R\u00e5det for byforming og arkitektur (RBA) behandlet saken i m\u00f8tet 17.12.2024 sak 60/24 og fattet f\u00f8lgende vedtak: Representanten Ragni Helweg bar om \u00e5 f\u00e5 sin habilitet vurdert, da hun arbeider i firmaet som er ansvarlig for landskapsprosjekteringen i planforslaget. RBA fant henne inhabil, og hun fratr\u00e5dte m\u00f8tet. Representanten Gudrun Molden bar om \u00e5 f\u00e5 sin habilitet vurdert, da hun da hun arbeider i firmaet som er ansvarlig for arkitekturprosjekteringen i planforslaget. RBA fant henne inhabil, og hun fratr\u00e5dte m\u00f8tet. Mindemyren ligger i en dalstekk midt i Bergensdalen som har alltid vind, og med L\u00f8vstakken som begrenser sollys fra mot vest. Dette er forutsetninger som gir begrensninger som utforming av bebyggelsen b\u00f8r forholde seg til. R\u00e5det st\u00f8tter planens hovedgrep om \u00e5 organisere boligene i store kvartaler mot \u00f8st. \u00c5pningen av kvartalet KBA2 mot s\u00f8r vil gi et attraktivt uteareal for barnehagen og gi gode solforhold. I bydeler som Torshov i Oslo med samme typologi over et stort sammenhengende omr\u00e5de er det skapt flere flotte byrom. P\u00e5 Kronstad finnes det to store byg\u00e5rdskvartaler som har disse kvalitetene. Videre er det et godt grep \u00e5 etablere en allmenning som er orientert nord-s\u00f8r. Dette vil kunne gi gode solforhold, og et sentralt byrom med potensiale for bydelen. Planforslaget legger opp til en sv\u00e6rt urban situasjon, RBA st\u00f8tter fagetaten i kravet om sikres minst 4 meter etasjeh\u00f8yder i hele planomr\u00e5de. Dette kan sikre at dette omr\u00e5det om 50 \u00e5r kan transformeres til utadrettede n\u00e6ringer. RBA st\u00f8tter videre fagetaten innstiling om av det skal v\u00e6re publikumsrettede funksjoner i f\u00f8rste etasje mot allmenningen og ikke \u00e5pnes for boligform\u00e5l her. Boligform\u00e5l mot allmenningen kan medf\u00f8re privatisering av det som skal v\u00e6re offentlige arealer. R\u00e5det st\u00f8tter ogs\u00e5 at det angis at der hvor det er boligform\u00e5l kan gulvniv\u00e5et heves med 70\u2013100 cm innenfor den totale etasjeh\u00f8yden. Slik kan bedre bokvalitet sikres ved \u00e5 hindre innsyn, og private forhager kan heves tilsvarende. R\u00e5det presiserer verdien av \u00e5 sette av nok uteareal til at man kan lage en bydel med gode bokvaliteter for alle aldersgrupper. R\u00e5det st\u00f8tter det fagetatens generelle bekymringer for byggeh\u00f8ydene i planomr\u00e5det. I etatens fagnotat er byggeh\u00f8ydene et resultat av \u00f8nske om variasjon som kan bryte opp en flat gesims. I omr\u00e5dereguleringen er det satt maksimalt 5-6-7 etasjer byggeh\u00f8yde. Med de foresl\u00e5tte byggeh\u00f8ydene i planforslaget vil allmenningen lett kunne bli vindfull b\u00e5de n\u00e5r det bl\u00e5ser fra nord og s\u00f8r. De h\u00f8yeste punkthusene, p\u00e5 bygg 8A og 10 er vist med henholdsvis 11 og 10 etasjer. Illustrasjonen under viser byggene som overstiger anbefalt byggeh\u00f8yde i plan for F/K/T og KBA2. 6 I henhold til byplanleggeren Camillo Sittes teorier om en bygrammatikk, er de viktigste bygningene i en by er dem som er for offentligheten, og de h\u00f8yeste bygningene markerer et sted (omr\u00e5de). P\u00e5 Kronstad fremst\u00e5r H\u00f8gskolen p\u00e5 Vestlandet (HVL) som den bygningen av st\u00f8rst betydning i kraft av sin offentlige funksjon. Denne bygningen er ni etasjer h\u00f8y. Etter R\u00e5dets vurdering er det derfor naturlig \u00e5 la den v\u00e6re det h\u00f8yeste p\u00e5 Kronstad, og la den v\u00e6re omr\u00e5dets tyngdepunkt (jamf\u00f8r knutepunktfortetting). R\u00e5det stiller derfor som fagetaten sp\u00f8rsm\u00e5l om det n\u00f8dvendig med 10 etasjer i Bergensdalen, og anbefaler at man ser p\u00e5 kan man redusere h\u00f8ydene her. Dette ogs\u00e5 av hensyn til un\u00f8dig generering av turbulens rundt h\u00f8ye bygninger, og tap av lys p\u00e5 utearealene. N\u00e5r man setter sammen ulike typologier, h\u00f8yhus som punkthus med 2- og 3- spennre, kan overgangen by p\u00e5 utfordringer n\u00e5r det gjelder \u00e5 f\u00e5 tilstrekkelig med dagslys. Dette er en problemstilling som b\u00f8r belyses med flere typologier i same bygningskropp. 7 For Felt KBA 1: Fabrikkgaten 5, st\u00f8periet er basen i tegl over 2 etasjer er et positiv for \u00e5 f\u00e5 bebyggelsen til \u00e5 avsluttes mot bakken, og f\u00e5r denne til \u00e5 fremst\u00e5 som en helhet, samt reduserer h\u00f8ydevirkningen av bebyggelsen sett fra gateplan. Dette forutsetter imidlertid at bebyggelsen trekkes tilbake henholdsvis 1 meter over fasader som skal bevares for bygg 6, og at den trekkes minimum 0,5 meter tilbake over fasade p\u00e5 bygg 8 som skal bevares. R\u00e5det vurderer som fagetaten at tilbaketrekningen er for knapp til \u00e5 ivareta konstruksjonene som historiefortellende elementer. For felt F/K/T vurderer R\u00e5det det nye kontorbygget F/K/T som et fremmedelement, og anbefaler at det utg\u00e5r. Dette siden det sammen med det eksisterende bygget vil fremst\u00e5 som et stort og volumin\u00f8st bygningsvolum. RBA st\u00f8tter videre fagetaten anbefaling om \u00e5 redusere h\u00f8yden p\u00e5 bygg 6 (nord\u00f8st i planomr\u00e5det) av hensyn til nabobebyggelsen p\u00e5 Krohnhaugen. Foresl\u00e5tt h\u00f8yde er \u00e5tte etasjer (GH k+50,5), mens tilgrensende n\u00e6ringsbebyggelse i \u00f8st ligger p\u00e5 2\u20133 etasjer og boligbebyggelsen p\u00e5 opp mot 5 etasjer. Det anbefales en st\u00f8rre \u00e5penhet i bebyggelsen mot Krohnhaugen slik at kvaliteten p\u00e5 nabobebyggelsens uteareal ikke forringes, men ogs\u00e5 av hensyn til uteareal i g\u00e5rdsrommet (felt f_UTE1) som f\u00e5r h\u00f8ye bygg b\u00e5de mot \u00f8st og vest. I planens bestemmelse 3.1.2.6 er det foresl\u00e5tt at \u00abSummen av balkongenes samlede lengde per etasje skal v\u00e6re maksimalt 2/3 av byggets fasadelengde\u00bb. Dette vil ta vekk inntrykket av fasadene, og RBA anbefaler at dette endres til maksimalt 1/3 del av byggets fasadelengde. R\u00e5det kan anbefale planforslaget med de justeringer som beskrives over. 61/24 Vetrlidsallmennigen 10, ny st\u00f8yskjerm og ballfangernett R\u00e5det for byforming og arkitektur (RBA) behandlet saken i m\u00f8tet 17.12.2024 sak 61/24 og fattet f\u00f8lgende vedtak: RBA ser at tiltaket er justert i henhold til r\u00e5dene som ble gitt, og kan anbefale tiltaket. 8 62/24 Fana. Gnr. 40, Bnr. 24 mfl., Steinerskolen Skjold, Reguleringsplan R\u00e5det for byforming og arkitektur (RBA) behandlet saken i m\u00f8tet 17.12.2024 sak 62/24 og fattet f\u00f8lgende vedtak: RBA viser til at planmaterialet er litt lite kommunikativt, og med fordel kunne hatt noe mer illustrative kvaliteter. Hovedgrepet ved utformingen av UN2 er l\u00f8st godt i skala og terrengtilpasning, og det er positivt at man satser p\u00e5 \u00e5 fullf\u00f8re sirkelens geometri med plasseringen av UN2. Volumets dybde b\u00f8r justeres noe og smalnes inn til \u00e5 til \u00e5 i st\u00f8rre grad tilsvare UN4. Tilbyggene til UN3 som vist i planforslaget danner til sammen et bygg p\u00e5 mer enn 90 meter, som er lengre enn makslengden for et kvartal i Kommuneplanens arealdel. Utvidelsen av UN3 blokkerer i tillegg barnetr\u00e5kket; det desto viktigere \u00e5 ha fine barnetr\u00e5kk n\u00e5r man skal legge opp til et godt n\u00e6rmilj\u00f8 for skolen. R\u00e5det st\u00f8tter derfor fagetatens innstilling om at dette sammen med p\u00e5bygget blir for massivt, og anbefaler at det b\u00f8r deles opp i flere deler, samt at h\u00f8yden b\u00f8r trappe seg ned i forhold til det bakenforliggende terrenget. Her kunne de samme metodene v\u00e6r brukt til \u00e5 l\u00f8se UN3 ved \u00e5 enten dele det opp eller flytte dert et annet sted, vri det litt, og gitt det en mer organisk form. RBA ser heller ikke helt den romlige sammenhengen i forl\u00f8pet i skoleg\u00e5rden. Fotballbanen b\u00f8r vurderes flyttes. RBA kan anbefale planforslaget med overnevnte justeringer. 63/24 Eventuelt - R\u00e5det for byforming og arkitektur R\u00e5det for byforming og arkitektur (RBA) behandlet saken i m\u00f8tet 17.12.2024 sak 63/24 og fattet f\u00f8lgende vedtak: Ingen saker fremlagt. 9 "
}