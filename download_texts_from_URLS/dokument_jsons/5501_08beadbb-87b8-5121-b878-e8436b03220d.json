{
  "dokument_id": "08beadbb-87b8-5121-b878-e8436b03220d",
  "doc_type": "case_presentation",
  "kommune": 5501,
  "tittel": "Behovsmelding Troms\u00f8hallen",
  "url": "https://innsyn.tromso.kommune.no/application/getMoteDokument?dokid=2001352591",
  "tekst": "Arkivsaksnr. 23/07659-1 Saksbehandler Elisabeth S\u00f8rvin Kristensen Saksgang M\u00f8tedato Milj\u00f8-, idrett-, kultur- og 24.01.2024 1/24 samfunnsutviklingsutvalget Behovsmelding Troms\u00f8hallen Kommunedirekt\u00f8rens innstilling til vedtak: - Behovsmeldingen for Troms\u00f8hallen godkjennes. Mari Enoksen Hult Mette Moh\u00e5g Konst. kommunedirekt\u00f8r Avdelingsdirekt\u00f8r for Bymilj\u00f8 1 Hva saken gjelder I tr\u00e5d med Troms\u00f8 kommunes investeringsreglement er det utarbeidet en behovsmelding for \u00e5 avklare fremtiden til Troms\u00f8hallen. Behovsmeldingen tar for seg dagens bruk av Troms\u00f8hallen med sine positive og negative sider, samt hvilke behov og krav som m\u00e5 stilles til det videre arbeidet. Saksutredning Bakgrunn: Troms\u00f8hallen er Troms\u00f8 kommunes st\u00f8rste idrettsanlegg for innend\u00f8rsidretter og huser flere sentrale funksjoner. Blant annet fungerer Troms\u00f8hallen som hjemmearenaen for BKT og Troms\u00f8 Storm, som gjennomf\u00f8rer arrangementer her. Friidrettsmilj\u00f8et i Troms\u00f8, ved BUL Troms\u00f8, benytter Troms\u00f8hallen som sitt eneste anlegg for innend\u00f8rs friidrettsaktivitet. Hallen er ogs\u00e5 treningsarena for flere innend\u00f8rsidretter som h\u00e5ndball, innebandy etc. Hallen best\u00e5r av tre fullverdige idrettsflater og utgj\u00f8r dermed en fjerdedel av Troms\u00f8 kommunes kapasitet p\u00e5 idrettsflater for innend\u00f8rsidrett. Hallen er imidlertid fra 1979 og b\u00e6rer sterkt preg av tidens tann. Dette medf\u00f8rer en rekke utfordringer, b\u00e5de for brukerne og de som drifter og forvalter hallen. Fremtiden til Troms\u00f8hallen har v\u00e6rt gjenstand for diskusjoner i lang tid. Fra f\u00f8r av har det blitt utarbeidet to tilstandsrapporter for hallen og kostnadsestimater for istandsetting, riving og nybygging. De tidligere prosessene har v\u00e6rt preget av betydelig engasjement, men de har manglet n\u00f8dvendig forankring og tydelig ansvarsfordeling. For \u00e5 komme frem til en beslutning er det avgj\u00f8rende med solid forankring og n\u00f8ye styring. Prosessen skal f\u00f8lge investeringsreglementet til Troms\u00f8 kommune og inkludere f\u00f8lgende punkter: - Behovsmelding - Alternativsvurdering - Forprosjekt for valgt alternativ - Gjennomf\u00f8ring Det er stor politisk vilje for \u00e5 f\u00e5 avklart framtiden til Troms\u00f8hallen, noe som fremg\u00e5r av Romssa- erkl\u00e6ringen i punktet \u00abBygge ny Troms\u00f8hall\u00bb. Behovsmeldingen: I utarbeidelsen av behovsmeldingen har det blitt gjennomf\u00f8rt en medvirkningsprosess. Her deltok representanter fra BUL Troms\u00f8, Troms\u00f8 Storm og BKT, samt Troms\u00f8 idrettsr\u00e5d og kommunens ungdomsr\u00e5d. Troms\u00f8 H\u00e5ndballklubb har ogs\u00e5 deltatt aktivt i prosessen. I tillegg har det v\u00e6rt gjennomf\u00f8rt en prosess med relevante enheter for drift og forvaltning av idrettsanlegg i Troms\u00f8 kommune. Behovsmeldingen viser at Troms\u00f8hallen er i bruk av ulike akt\u00f8rer fra morgen til kveld gjennom hele uka og \u00e5ret. Bruken varierer fra bredde- til toppidrett, med lokale ungdomstreninger s\u00e5 vel som internasjonale arrangementer som EM-kvalifiseringskamper. Positive aspekter med dagens hall inkluderer nylige forbedringer, som nytt scoreboard, oppgradert str\u00f8mforsyning, og internett-tilgang. Kapasiteten og plassering anses ogs\u00e5 som god. 2 Det eksisterer et veletablert idrettsmilj\u00f8 i omr\u00e5det med etablerte brukere, noe som bidrar til at oppgavene l\u00f8ses i samarbeid med hverandre. Som kjent er det dessverre en god del mangler og utfordringer med hallen, og disse oppsummeres i f\u00f8lgende punkter: - Driftsmessige utfordringer p\u00e5 grunn av plass og utforming av hallen - Utfordringer p\u00e5 grunn av teknisk og fysisk utdatert bygningsmasse - Utdaterte og manglende tilpassede flater til idrettene - Rigg og drift av anlegget - Sikkerhet ved drift Fremtidige behov, m\u00e5lsettinger og krav: Av fremtidige behov gir idretten klart uttrykk for at det er n\u00f8dvendig \u00e5 tilpasse anleggets fasiliteter til b\u00e5de treninger og arrangementer, b\u00e5de n\u00e5 og i fremtiden. I behovsmeldingen er de ulike utfordringene nevnt ovenfor satt i sammenheng med m\u00e5lsettinger og krav som m\u00e5 oppfylles av en fremtidig Troms\u00f8hall: Veien videre: Det er avsatt planleggingsmidler til prosjektet i kommunens handlingsprogram for 2024. Troms\u00f8hallen er videre prioritert som nr. 6 (nr. 2 av ikke-realiserte kommunale idrettsanlegg) i det oppdaterte handlingsprogrammet tilknyttet kommunedelplanen for idrett og friluftsliv 2023- 2026. 3 Det videre arbeidet skal f\u00f8lge investeringsreglementet, og det opprettes derfor et prosjektsstyre med en prosjektleder fra utbyggingstjenesten. Prosjektlederen vil ha den daglige oppf\u00f8lgingen av prosjektet og rapportere til prosjektsstyret. I tillegg vil det opprettes et sentralt brukerutvalg som ledes av enhet for park, idrett og friluft. Neste steg er \u00e5 utrede alternative l\u00f8sninger for Troms\u00f8hallen. M\u00e5lsettingene og kravene nevnt ovenfor skal ivaretas og beskrives for de ulike l\u00f8sningsalternativene: - Renovere Troms\u00f8hallen - Rive dagens Troms\u00f8hall og bygge ny hall p\u00e5 samme sted - Bygge ny hall p\u00e5 samme sted f\u00f8r riving av Troms\u00f8hallen - Bygge ny hall p\u00e5 alternativt sted - Dekke behovene i annen tilgjengelig bygningsmasse I l\u00f8pet av utredningsarbeidet har det ogs\u00e5 kommet opp muligheten for \u00e5 samarbeide med skilagene, Troms\u00f8 skiklubb langrenn og Troms\u00f8 skiskytterlag, som \u00f8nsker et klubbhus/aktivitetshus p\u00e5 Templarheimen. Skilagene har selv sendt inn en kartlegging med de behovene de har i et eventuelt samarbeidsprosjekt. Behovskartleggingen ligger vedlagt og dette vil f\u00f8lges opp videre. Konklusjon Troms\u00f8hallen fra 1979 utgj\u00f8r med sine tre idrettsflater en betydelig del av kommunens kapasitet for innend\u00f8rsidrett. Hallen b\u00e6rer preg av tidens tann, og det er derfor n\u00f8dvendig \u00e5 avklare fremtiden for dagens anlegg. I samsvar med investeringsreglementet er det n\u00e5 utarbeidet en behovsmelding for prosjektet. Behovsmeldingen tar for seg dagens bruk av Troms\u00f8hallen, de sentrale brukernes behov og krav for gjennomf\u00f8ring av trening og arrangementer, samt drifts- og forvaltningsleddene i Troms\u00f8 kommunes behov for \u00e5 drifte og ivareta idrettsanlegget. Behovsmeldingen skal danne grunnlaget for videre arbeid med en alternativsutredning som vurderer ulike l\u00f8sningsalternativer. Alternativsutredningen vil bli presentert for politisk behandling. Vedtakskompetanse Kommunestyret. Vedlegg Behovskartlegging nytt aktivitetshus TSKL og TSSL Behovsmelding Troms\u00f8hallen 4 "
}