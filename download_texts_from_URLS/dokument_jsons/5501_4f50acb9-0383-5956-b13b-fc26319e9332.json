{
  "dokument_id": "4f50acb9-0383-5956-b13b-fc26319e9332",
  "doc_type": "case_attachment",
  "kommune": 5501,
  "tittel": "Vedlegg 1. Utslippstillatelse",
  "url": "https://innsyn.tromso.kommune.no/application/getMoteDokument?dokid=2001567321",
  "tekst": " V\u00e5r dato: V\u00e5r referanse 07.08.2023 2018/1759 Deres dato: Deres referanse TROMS OG FINNMARK FYLKESKOMMUNE Telefonnummer til saksbehandler Postboks 701 Ida Gi\u00e6ver Tveter, +4777642217 9815 VADS\u00d8 Tillatelse til forurensende virksomhet p\u00e5 lokalitet Finnvik i Troms\u00f8 kommune Statsforvalteren i Troms og Finnmark har gitt tillatelse etter forurensningsloven til et sj\u00f8basert anlegg for oppdrett av laks, \u00f8rret og regnbue\u00f8rret p\u00e5 lokalitet Finnvik i Troms\u00f8 kommune, med en maksimal tillatt biomasse p\u00e5 5670 tonn MTB. For \u00e5 overv\u00e5ke resipienten har vi satt krav om milj\u00f8unders\u00f8kelse i samsvar med Norsk Standard NS9410:2016. Neste milj\u00f8unders\u00f8kelse skal tas etter den f\u00f8rste produksjonssyklusen. Statsforvalteren vedtar gebyr for behandling av s\u00f8knaden p\u00e5 kr. 37 400,- Statsforvalteren viser til oversendelse fra Troms og Finnmark fylkeskommune, datert 13. februar 2023, med s\u00f8knad fra SalMar Oppdrett AS, samt oversendelse den 26. juni med kommunal uttalelse. S\u00f8knaden gjelder endring av akvakulturtillatelse for matfisk av laks, \u00f8rret og regnbue\u00f8rret p\u00e5 lokalitet Finnvik i Troms\u00f8 kommune. Vedtak SalMar Oppdrett AS f\u00e5r tillatelse i samsvar med forurensningsloven \u00a7\u00a7 11 og 16, til utslipp til vann og luft fra oppdrettslokaliteten Finnvik i Troms\u00f8 kommune. Maksimal tillatt biomasse p\u00e5 lokaliteten er 5670 tonn. Det er satt krav om milj\u00f8unders\u00f8kelser i samsvar med Norsk Standard NS9410:2016. Vilk\u00e5r for tillatelsen er gitt i vedlegget. Tillatelsens ramme Tillatelsen gjelder fra vedtakets dato. Vilk\u00e5rene i vedlagte utslippstillatelse skal til enhver tid v\u00e6re oppfylt. Redegj\u00f8relse for saken SalMar Oppdrett AsS s\u00f8ker om endring av areal. Det s\u00f8kes om utvides til to rekker med 2x6 bur, hvor hvert bur m\u00e5ler 100x100 m, og med et samlet overflateareal p\u00e5 600x217 m. Det planlegges etablert en 15 m bred servicekorridor midt i anlegget. I tillegg kommer endringer i fort\u00f8yningsarrangement p\u00e5 lokaliteten. Anlegget skal flyttes litt lenger s\u00f8r og vris litt mot vest fra dagens posisjon. Fem av de tolv tiltenkte burene overlapper med gammel anleggsplassering i nordlige rekke. Allerede etablert f\u00f4rfl\u00e5te E-postadresse: Postadresse: Bes\u00f8ksadresse: Telefon: 78 95 03 00 sftfpost@statsforvalteren.no Postboks 700 Strandvegen 13, Troms\u00f8 www.statsforvalteren.no/tf Sikker melding: 9815 Vads\u00f8 Damsveien 1, Vads\u00f8 www.statsforvalteren.no/melding Org.nr. 967 311 014 Side: 2/5 blir liggende p\u00e5 dagens plassering. S\u00f8knaden inneb\u00e6rer ikke utvidelse av maksimalt tillatt biomasse (MTB) som forblir uendret p\u00e5 5670 tonn MTB. Troms\u00f8 Kommune ved kommune- og byutviklingsutvalget har behandlet saken i m\u00f8te 11. mai 2023. Tiltaket anses \u00e5 v\u00e6re i tr\u00e5d med gjeldende arealplan, jf. PLAN-0143 Kystsoneplan for Troms\u00f8regionen. Troms\u00f8 kommune minner om at kommunen forventer at det i produksjonen til enhver tid benyttes beste milj\u00f8messige og tilgjengelige l\u00f8sning for \u00e5 hindre utslipp, lus og r\u00f8mming. Milj\u00f8-klima og samferdselsutvalget (MKS) har i vedtak av 9. mai 2023 anbefalt at s\u00f8knaden ikke im\u00f8tekommes av fylkeskommunen. Vedtaket begrunnes med st\u00f8rre spredning av overskuddsf\u00f4r og gj\u00f8dsel i Kvalsundet. Kvalsundet har hatt sv\u00e6rt stor \u00f8king som farled etter oppgradering, ikke minst av st\u00f8rre turistskip, men ogs\u00e5 annen skipstrafikk Breddeutvidelsen av arealet, og nye fort\u00f8yninger innsnevrer farleden i ytre del av Kvalsundet. Offentlig h\u00f8ring Det kom inn \u00e9n merknad under offentlig h\u00f8ring fra Nord Fiskarlag. Nord Fiskarlag stiller seg positiv til at tiltakshaver \u00f8nsker \u00e5 tilrettelegge for dialog med lokale fiskere for \u00e5 unng\u00e5 konflikt mellom redskaper og anleggets nye fort\u00f8yningsposisjoner. Nord Fiskerlag har ellers ingen s\u00e6rskilte merknader til foreliggende s\u00f8knad. Kunnskapsgrunnlaget for vedtaket Bunntopografi Oppdrettslokaliteten Finnvik ligger p\u00e5 nordsiden av Kvalsundet, mot Ringvass\u00f8ya i Troms\u00f8 kommune, Troms og Finnmark fylke. Havbunnen skr\u00e5ner nedover fra land til anleggets plassering. Under anlegget er bunnen relativt flat med dybder p\u00e5 45-70 meter, mens den p\u00e5 vestsiden av anlegget skr\u00e5ner mot Kvalsundets dypomr\u00e5der med dybder p\u00e5 over 200 meter. Det er ingen terskel mellom anleggsomr\u00e5det og disse dypomr\u00e5dene Sedimentunders\u00f8kelser og bunnfauna Det har v\u00e6rt utf\u00f8rt B-unders\u00f8kelse i oktober 2021. Unders\u00f8kelsen ble utf\u00f8rt i forbindelse med s\u00f8knad om endring av areal. Unders\u00f8kelsen ble utf\u00f8rt p\u00e5 brakklagt lokalitet og ga lokaliteten tilstandsklasse 1 \u00abMeget god\u00bb. Unders\u00f8kelsen viste ingen tegn til organisk belastning i form av lukt, farge, gass, konsistens eller slam p\u00e5 de 10 unders\u00f8kte stasjonene. Det ble registrert bunngravende b\u00f8rstemark p\u00e5 alle unders\u00f8kte stasjoner. Sedimentet best\u00e5r hovedsakelig av sand og skjellsand, med innslag av grus. P\u00e5 tidligere lokalitet ble det utf\u00f8rt B-unders\u00f8kelse ved maks belastning i 2015, 2017, 2019 og 2021. Alle unders\u00f8kelsene ga en samlet lokalitetstilstand 1 \u00abMeget god\u00bb. C-unders\u00f8kelse ble utf\u00f8rt 6. september og 30. oktober 2021. Stasjon C-1, C-5, C-6 og C-ref ble pr\u00f8vetatt oktober 2021, og C-2, C-3 og C-4 ble pr\u00f8vetatt i september 2021. Unders\u00f8kelse med C-metodikk viste god \u00f8kologisk tilstand i resipienten. Klassifisering av \u00f8kologisk tilstand viste klasse I \u00ab Sv\u00e6rt god\u00bb for ytterkant av overgangssonen (C-2), og overgangssonen (C-3, C-4, C-5 og C-6). NS9410:20161 vurdering av bunndyrsamfunnet i anleggssonen ga milj\u00f8tilstand 1 \u00abMeget god\u00bb. Ved stasjon C-1 var det totalt 900 individer fordelt p\u00e5 147 arter. Ingen av artene utgjorde mer enn 65 % av det totale individantallet. Kjemisk analyse av sediment viser at nTOC varierte fra \u00abGod\u00bb til \u00abSv\u00e6rt d\u00e5rlig\u00bb i hele omr\u00e5det. For stasjon C-1 og C-4 ble nTOC klassifisert til \u00abGod\u00bb. Ved stasjon C-3, C-6 og C-Ref ble nTOC klassifiert til \u00abModerat\u00bb. Ved stasjon C-2 og C-5 ble nTOC klassifisert til henholdvis \u00abD\u00e5rlig\u00bb og \u00abSv\u00e6rt d\u00e5rlig\u00bb. 1 Norsk standard 9410 (2016) Milj\u00f8overv\u00e5kning av bunnp\u00e5virkning fra marine akvakulturanlegg. Standard Norge. Side: 3/5 Kobberniv\u00e5et var lavt p\u00e5 alle stasjonene og i tilstandsklassen 1 \u00abBakgrunn\u00bb. Surhetsgrad og reduksjonspotensiale i \u00f8verste sediment lag ble m\u00e5lt til tilstand 1 \u00abMeget god\u00bb, noe som indikerer at bunndyrsamfunnet mottar tilstrekkelig med oksygen. Det ble ikke registrert oksygenkritiske forhold i vanns\u00f8ylen p\u00e5 dypstasjonen C-2. Oksygenmetningen i bunnvannet var 90 %, som tilsvarer tilstandsklasse I \u00absv\u00e6rt god\u00bb, i henhold til veileder 02:20182. Str\u00f8mforhold og vannutskiftning Str\u00f8mm\u00e5ling ble utf\u00f8rt i september-november 2022. For vannutskiftningsstr\u00f8m (15 m) var gjennomsnittlig str\u00f8mhastighet i m\u00e5lt periode 17 cm/s. Gjennomsnitt str\u00f8mhastighet for spredningsstr\u00f8m (43 m) og bunnstr\u00f8m (67 m) var \u00abSv\u00e6rt sterk\u00bb med henholdsvis 15 og 14 cm/s. M\u00e5lt nullstr\u00f8m for spredningsdyp og bunnstr\u00f8m var lav, og ble m\u00e5lt til henholdsvis 0,6 og 0,7 %. Neumann parameter var sv\u00e6rt lite stabil for spredningsstr\u00f8m og bunnstr\u00f8m, med m\u00e5lt verdi mellom 0,03-0,08. Hovedstr\u00f8mretning for spredningsstr\u00f8mmen er mot s\u00f8r\u00f8st, med en ganske sterk returstr\u00f8m mot vestnordvest. Anlegget ligger i et sund med sterk tidevannsstr\u00f8m i begge retninger. Naturmangfold For avgj\u00f8relse av s\u00f8knad om utslippstillatelse, vil de naturverdier som kan p\u00e5virkes av forurensning i form av st\u00f8y, lys og utslipp til vann v\u00e6re relevante. Statsforvalterens vurderinger Forutsetninger for spredning og omsetning av utslippene Milj\u00f8m\u00e5lene for bunnp\u00e5virkning under et oppdrettsanlegg er at organisk avfall ikke skal akkumuleres over tid, og at gravende bunndyr kan leve under merdene. Lokalitetens b\u00e6reevne oppfattes gjerne som lokalitetens kapasitet til \u00e5 motta og omsette organisk stoff. St\u00f8rst betydning for denne b\u00e6reevnen har spredningsstr\u00f8mmen som sprer partiklene fra anlegget, bunnstr\u00f8mmen som bringer oksygen til nedbrytningsprosessene, dypet og bunntopografien. Gjennomsnittsstr\u00f8mmen ved Finnvik er relativt lik i hele vanns\u00f8ylen, fra 18-17 cm/s ved 5 og 15 m dybde, til 15 og 14 cm/s ved henholdsvis 43 og 67 meters dybde (bunn). Det er sv\u00e6rt f\u00e5 perioder med str\u00f8mhastigheter under 1 cm/s. F\u00e5 str\u00f8mstille perioder vurderes som gunstig for akvakultur. Oksygeninnholdet i vanns\u00f8ylen viste homogene vannmasser og ble klassifisert som \u00abSv\u00e6rt bra\u00bb. Statsforvalteren vurderer at lokaliteten har sv\u00e6rt gode str\u00f8mforhold og vannutskiftning ved bunnen. P\u00e5virkning p\u00e5 naturmangfold Oppdrettsanlegget utgj\u00f8r en matkilde for enkelte arter av vilt. Dette kan f\u00f8re til konflikt, og skade fisken i oppdrettsanlegget. De mest konfliktskapende artene er oter, skarv, gr\u00e5hegre og ulike m\u00e5kearter. Oppdrettsanlegget kan ogs\u00e5 utgj\u00f8re en trussel, f.eks. for dykkende fugl som kan sette seg fast og drukne. Viltnemda/kommunen kan etter s\u00f8knad gi fellingstillatelse for nevnte m\u00e5kearter, toppskarv og storskarv utenom jakttiden, og for gr\u00e5hegre. Naturmangfoldlovens \u00a7 18 bokstav b, gir hjemmel til felling vilt som gj\u00f8r skade i bl.a. oppdrettsanlegg. Det er imidlertid en forutsetning for \u00e5 innvilge skadefellingstillatelse at skade faktisk har skjedd, og at den skadelidte i rimelig utstrekning har pr\u00f8vd andre tiltak for \u00e5 motvirke skade. 2 Veileder 02:2018 (2018). Klassifisering av milj\u00f8tilstand i vann. \u00d8kologisk og kjemisk klassifiseringssystem for kystvann, grunnvann, innsj\u00f8er og elver. Direktoratgruppen for gjennomf\u00f8ring av vanndirektivet/Milj\u00f8standardprosjekt. Side: 4/5 Det kan v\u00e6re vanskelig \u00e5 forebygge alle oterskader. Dette fordi de forebyggende tiltak som finnes i dag, ikke gir en fullgod beskyttelse. Vi vil imidlertid presisere at det er ulovlig \u00e5 felle oter uten at Statsforvalteren har gitt fellingstillatelse. Overtredelser vil bli anmeldt. Vi gj\u00f8r ogs\u00e5 oppmerksom p\u00e5 at oppdrettere ikke automatisk kan regne med fellingstillatelse for oter ved oterskader. Vurdering av kunnskapsgrunnlaget S\u00f8knaden er vedlagt dokumentasjon om milj\u00f8forholdene p\u00e5 lokaliteten, delvis fremskaffet av s\u00f8ker gjennom feltunders\u00f8kelse. Kravet til kunnskapsgrunnlaget vil som hovedregel v\u00e6re oppfylt dersom man har lagt til grunn tilgjengelig vitenskapelig og erfaringsbasert kunnskap. F\u00f8re-var-prinsippet Det vil alltid foreligge en viss grad av usikkerhet n\u00e5r det gjelder effekter av utslipp fra akvakulturanlegg. F\u00f8re-var-prinsippet tilsier at effektene m\u00e5 overv\u00e5kes, jf. naturmangfoldloven \u00a7 9. Effekter av overgj\u00f8dsling er i stor gradantatt \u00e5 v\u00e6re reversible, og risikoen kan ivaretas ved \u00e5 fastsette grenseverdier for milj\u00f8tilstand, samtidig som det stilles vilk\u00e5r om overv\u00e5kning. Dersom overv\u00e5kningen viser overtredelse av grenseverdiene, vil tillatelsen kunne endres. Samlet belastning jf. naturmangfoldloven \u00a7 10 Lokaliteten ligger i vannforekomsten St\u00f8nnesbotnen-ytre (IDnr: 0402010402-C). Den \u00f8kologiske tilstanden er \u00abGod\u00bb. Den kjemiske tilstanden er \u00abUdefinert\u00bb. Det er ingen andre oppdrettsvirksomheter i denne vannforekomsten. Statsforvalteren regner det ikke som sannsynlig at arealendring ved Finnvika vil f\u00f8re til at tilstanden i vannforekomsten som helhet vil forringes til \u00abModerat\u00bb. Kostnader ved milj\u00f8forringelse Virksomheten m\u00e5 b\u00e6re kostnadene ved \u00e5 hindre eller begrense skade p\u00e5 naturmangfoldet, jf. forurensningsloven \u00a7 2 og naturmangfoldloven \u00a7 11. Dette inneb\u00e6rer kostnader ved milj\u00f8overv\u00e5kning, men ogs\u00e5 tiltak ved \u00f8kt forurensningsfare, og eventuelt erstatningsansvar, jf. forurensningsloven \u00a7 56. Milj\u00f8forsvarlige teknikker og driftsmetoder All forurensning fra bedriften, herunder utslipp til luft og vann, samt st\u00f8y og avfall, er isolert sett u\u00f8nsket. Selv om utslippene holdes innenfor fastsatte utslippsgrenser, plikter bedriften \u00e5 redusere sine utslipp, herunder st\u00f8y, s\u00e5 langt dette er mulig uten urimelige kostnader. Dette f\u00f8lger av forurensningsloven \u00a7 2 og naturmangfoldloven \u00a7 12. Vedtak om saksbehandlingsgebyr Statsforvalterens arbeid ved vurdering av denne tillatelsen medf\u00f8rer innkreving av gebyr til statskassen, jf. \u00a7 39-3 i forskrift om begrensning av forurensning. Som varslet i epost 5. januar 2022 skal det med hjemmel i forurensningsforskriften \u00a7 39-4 betales et saksbehandlingsgebyr etter gebyrsats 6, p\u00e5 kr. 37 400,-. Det ble ikke mottatt merknader til varselet om gebyr. Konklusjon Dokumentasjonen vedlagt s\u00f8knaden sannsynliggj\u00f8r at endring av akvakulturtillatelse p\u00e5 lokaliteten Finnvik kan skje uten at det oppst\u00e5r uakseptabel forurensning. Virksomheten gis utslippstillatelse som oms\u00f8kt. Neste C-unders\u00f8kelse skal utf\u00f8res etter f\u00f8rste produksjonssyklus. Erstatningsansvar Utslippstillatelsen fritar ikke for erstatningsansvar for forurensningsskade etter forurensningsloven \u00a7 10 og kapittel 8. Side: 5/5 Klageadgang mv. Vedtaket kan p\u00e5klages til Milj\u00f8direktoratet i henhold til forvaltningsloven kapittel VI av sakens parter, eller andre med rettslig klageinteresse, innen 3 uker fra det tidspunktet underretning om dette vedtaket er kommet fram til vedkommende part. Klagen b\u00f8r begrunnes og skal angi det vedtak som det klages over, og den eller de endringer som \u00f8nskes. Klagen skal sendes til Statsforvalteren i Troms og Finnmark. En eventuell klage f\u00f8rer ikke til at iverksettelsen av vedtaket utsettes. Dersom vedtaket blir p\u00e5klaget, kan Statsforvalteren eller Milj\u00f8direktoratet bestemme at vedtaket ikke skal iverksettes f\u00f8r klagefristen er ute eller klagen er endelig avgjort, jamf\u00f8r forvaltningsloven \u00a7 42. Avgj\u00f8relsen av sp\u00f8rsm\u00e5let om iverksettelse kan ikke p\u00e5klages jamf\u00f8r forvaltningslovens \u00a7 2 bokstav b, jamf\u00f8r \u00a7 28. Vi ber om at v\u00e5r referanse oppgis ved henvendelse til oss. Med hilsen Anne Fl\u00f8gstad Smeland (e.f.) Ida Gi\u00e6ver Tveter seksjonsleder fisk og vann seniorr\u00e5dgiver Dokumentet er elektronisk godkjent Vedlegg: 1 Vilk\u00e5r til tillatelse-lokalitet Finnvik i Troms\u00f8 kommune Kopi til: KYSTVERKET Postboks 1502 6025 \u00c5LESUND FISKERIDIREKTORATET Postboks 185 Sentrum 5804 BERGEN SALMAR OPPDRETT AS Industriveien 51 7266 KVERVA TROMS\u00d8 KOMMUNE Postboks 6900 9299 TROMS\u00d8 MATTILSYNET Felles postmottak Postboks 383 2381 BRUMUNDDAL "
}