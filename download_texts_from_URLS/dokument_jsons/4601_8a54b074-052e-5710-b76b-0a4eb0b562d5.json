{
  "dokument_id": "8a54b074-052e-5710-b76b-0a4eb0b562d5",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 65 fra Linn Kristin Eng\u00f8 (A) om Fyllingsdalen idrettshall - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/11034148/Svar-pa-skriftlig-sporsmal-nr-65-fra-Linn-Kristin-Engo-A-om-Fyllingsdalen-idrettshall-Utvalg-for-barnehage-skole-og-idrett",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/131561-3 Saksbehandler: Gerd Nilsen Fra Dato: 11. september 2024 Byr\u00e5d for n\u00e6ring, kultur og idrett Svar p\u00e5 skriftlig sp\u00f8rsm\u00e5l nr. 65 fra Linn Kristin Eng\u00f8 (A) om Fyllingsdalen idrettshall - Utvalg for barnehage, skole og idrett Representanten Linn Kristin Eng\u00f8 (A) har 26.08.2024 sendt inn f\u00f8lgende skriftlige sp\u00f8rsm\u00e5l: Fyllingsdalen idrettshall er planlagt utvidet med et tilbygg for styrketrening og bordtennis. Prosjektet inneb\u00e6rer i tillegg universell utforming av tribuner. Arbeidet med prosjektutvikling ble p\u00e5begynt i 2023 og har etter sp\u00f8rrers kjennskap fortsatt inn i 2024. I 2025 er det ikke avsatt midler til prosjektet, men det er omtalt i Handlings- og \u00f8konomiplan 2024-27 p\u00e5 f\u00f8lgende vis: \u00abMidler til gjennomf\u00f8ring av prosjektet er satt av p\u00e5 sekkeposten Idrett \u2013 rehabilitering og nybygg\u00bb med totalt 55,1 millioner kroner i perioden 2026-2028. Sp\u00f8rsm\u00e5l: 1. Er prosjektutvikling for Fyllingsdalen idrettshall i rute og fortsatt planlagt ferdigstilt i 2024? 2. Dersom prosjektutviklingen er ferdig i 2024, vil byr\u00e5det vurdere \u00e5 sette i gang med bygging f\u00f8r 2026? Svar fra byr\u00e5den: F\u00f8lgende informasjon om fremdrift er gitt i revidert budsjett / tertial I for 2024: \u00abDet er satt av totalt 6 millioner kroner til prosjektutvikling. Budsjettposten skal dekke kostnader for planlegging og utvikling av prosjektet, mens budsjett for gjennomf\u00f8ringsfasen inng\u00e5r i sekkepost inntil videre. Det foresl\u00e5s en forskyvning av midler med bakgrunn i oppdatert fremdriftsplan.\u00bb Nytt estimat for ferdigstillelse av prosjektering ble oppgitt \u00e5 v\u00e6re 1. kvartal 2025. Oppdatert prognose vil bli lagt frem i revidert budsjett / tertial II. Byr\u00e5dets forslag til ny handlings- og \u00f8konomiplan blir lagt frem 2. oktober. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}