{
  "dokument_id": "0dcbba0a-b653-5702-8dcd-a3824a216d72",
  "doc_type": "case_attachment",
  "kommune": 4601,
  "tittel": "Vedtak",
  "url": "https://bergen.kommune.no/politikere-utvalg/api/fil/bk360/10865524/Vedtak",
  "tekst": " Plan- og bygningsetaten VESTLAND EIENDOM OG V\u00e5r referanse: BYGG-2023/18165-12 BOLIGUTVIKLING AS Saksbehandler: Remi Iversen Dato: 16.04.2024 Skogvegen 57 5306 ERDAL Deres referanse: Martin Skotnes AVSLAG P\u00c5 S\u00d8KNAD Eiendom : Gnr 88 Bnr 71 Adresse : Sm\u00f8r\u00e5svegen Tiltakshaver : Bymann Og Stril Eiendom AS Tiltaket : Nybygg tomannsbolig med tilh\u00f8rende utomhusanlegg Vi viser til s\u00f8knad om rammetillatelse som mottatt 26.12.2023. 1. S\u00f8knaden gjelder: Det er s\u00f8kt om tillatelse til f\u00f8lgende tiltak: \u2022 Nybygg av tomannsbolig, oppgitt til 374,9 m2BRA \u2022 Etablering av tilh\u00f8rende utomhusanlegg med parkering, murer og utv. trappel\u00f8p mv. F\u00f8lgende andre forhold som ogs\u00e5 anses s\u00f8knadspliktig er ikke oppgitt som del av denne s\u00f8knaden*: \u2022 Riving av garasje med tilh\u00f8rende takoverbygg, ca. 100m2BYA, bygningsnr. 9456953 Det er s\u00f8kt om f\u00f8lgende dispensasjoner/unntak: \u2022 S\u00f8knad om unntak fra plankrav iht. KPA \u00a7 3.3.2 Tiltaket vil ogs\u00e5 kunne fordre f\u00f8lgende dispensasjoner som ikke er oms\u00f8kt*: \u2022 Plan- og bygningsloven \u00a7 29-4 med hensyn til plassering av bolig 3 meter fra-, samt uteareal og trappel\u00f8p over grense mot naboeiendom 88/34. \u2022 Plan- og bygningsloven \u00a7 29-4 med hensyn til plassering av fyllingsfot ca. 2,5 meter fra naboeiendom 88/44. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Tiltaket vil ogs\u00e5 kunne fordre f\u00f8lgende dispensasjoner som m\u00e5 gis av annen myndighet*: \u2022 Vegloven \u00a7 29, med hensyn til plassering av fylling, ca. 4,5 meter fra-, parkeringsplasser hhv. ca. 4,2 og 5,9 meter fra-, og murer ca. 11,5 og 14,7 meter fra midtlinje av kommunal vei. (Vi viser til at gitte dispensasjon ikke er dekkende for oms\u00f8kte tiltak, jf. Bymilj\u00f8etatens vedtak av 15.12.2022 med ref. 2022/196896-2). *Den tid tiltaket avsl\u00e5s, har vi valgt \u00e5 ikke ettersp\u00f8rre dokumentasjon som nevnt over. 2. VEDTAK S\u00f8knad om tillatelse til nybygg av tomannsbolig med tilh\u00f8rende utomhusanlegg, avsl\u00e5s, jf. kommuneplanens \u00a7 3.1 med hensyn til plankrav, plan- og bygningsloven \u00a7 29-4 med hensyn til plassering, \u00a7 28-7 med hensyn til uteareal, og \u00a7 29-2 med hensyn til visuelle kvaliteter. 2.1. Vedtak - dispensasjon/unntak S\u00f8knad om unntak fra plankrav med hjemmel i kommuneplanens \u00a7 3.3.2, avsl\u00e5s jf. kommuneplanens \u00a7 3.1 3. BEGRUNNELSE FOR VEDTAKET 3.1. Relevant historikk: \u2022 BYGG-2023/11173 \u2013 Avslag p\u00e5 s\u00f8knad om rammetillatelse, mht. utforming og uteareal \u2022 BYGG-2023/13538 \u2013 Forh\u00e5ndskonferanse, tiltak ikke anbefalt \u2022 202106505 \u2013 Avslag p\u00e5 s\u00f8knad om deling/ sletting av klausul \u2022 202122427 \u2013 Forh\u00e5ndskonferanse, tiltak ikke anbefalt \u2022 201909603 \u2013 Forh\u00e5ndskonferanse, gjort oppmerksom p\u00e5 naturmilj\u00f8 3.2. Planstatus Kommuneplanens arealdel (KPA2018), vedtatt i Bystyret 19.06.2019, viser tiltaket plassert innenfor areal avsatt til bebyggelse og anlegg, \u00f8vrig byggesone. Eiendommen ber\u00f8res av hensynssonene H530_4 Byfjellsgrense \u2013 s\u00f8r, og H560_86 Naturmilj\u00f8 \u2013 naturtyper. Tiltaket er plassert 0 meter til hensynsonene. Deler av eiendommen omfattes av reguleringsplan nr. 30100000 - FANA.SM\u00d8R\u00c5SVEGEN, APELTUNVEGEN, som vedattt 13.11.1968. Arealet er vist som sideareal til veigrunn. Eiendommen er i all hovedsak uregulert. Tiltaket etableres i all hovedsak innenfor uregulert grunn. Saksnummer BYGG-2023/18165 Side 2 av 12 3.3. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og har bekreftet at det ikke er mottatt merknader. 3.4. Vannforsyning og avl\u00f8p Bergen Vann har gitt positiv uttalelse av 18.01.2023 med ref. 2023/05872-2. 3.5. Atkomst og avkj\u00f8rsel Eiendommen har sammen med eiendom 88/34 avkj\u00f8rsel til kommunal vei KV5777 \u2013 Sm\u00f8r\u00e5svegen. Bymilj\u00f8etaten har i vedtak av 14.06.2022 godkjent ny utforming/plassering og \u00f8kt bruk av avkj\u00f8rsel til eiendommen, for to boenheter. 3.6. Skredfare - mangel Tiltaket etableres i bratt terreng og vil medf\u00f8re store inngrep i terrenget med utsprengning av h\u00f8ye skj\u00e6ringer/ utgraving av l\u00f8smasser og etablering av fyllinger. Tiltaket kan utgj\u00f8re en fare med hensyn til stabilitet og ras. Av kommuneplanens \u00a7 19.6 fremg\u00e5r det ved tiltak i- og ved brattere terreng enn 27 grader, skal det redegj\u00f8res for sikkerhet mot ras. Det er i denne saken ikke inngitt dokumentasjon p\u00e5 at fare er utredet og/eller at det kan oppn\u00e5s tilstrekkelig sikkerhet for tiltaket. Den tid tiltaket avsl\u00e5s, har vi valgt \u00e5 ikke ettersp\u00f8rre dokumentasjon som nevnt over. 3.7. Plassering \u2013 mangel Plan- og bygningsloven \u00a7 29-4 fastsetter blant annet at tiltak skal ha en minste avstand til eiendomsgrense p\u00e5 4 meter, hvor annet ikke er fastsatt i plan. Bestemmelsen \u00e5pner for \u00e5 tillatte plassering n\u00e6rmere grense ved hhv. mindre tiltak, eller etter samtykke fra nabo. I dette tilfellet er ny bolig plassert med en minste avstand p\u00e5 ca. 3 meter fra gjeldende grense mot naboeiendom 88/34. Videre er ogs\u00e5 deler av boligens uteareal, inklusive murer og utvendige trappel\u00f8p, plassert b\u00e5de 0 meter til-, s\u00e5 vel som over samme grense. Forholdet krever samtykke til plassering etter lovens \u00a7 29-4, alternativt dispensasjon etter lovens \u00a7 19-2. I de tilfeller nabogrunn benyttes burde det ogs\u00e5 foreligge tinglyst avtale om disponering av nabogrunn. Tiltakshaver er eier av begge eiendommene, (88/34 og 88/71). Vi registrerer at s\u00f8knaden skisserer ny plassering av eiendomsgrense mellom de aktuelle eiendommene (88/34 og 88/71), og at ny bolig iht. slik grense vil overholde krav p\u00e5 4 meter avstand, hva gjelder selve boligen. Utomhusanlegget med uteareal, murer og trapper vil fortsatt ligge 0 meter til skisserte grense. I saksbehandlingen m\u00e5 vi ta utgangspunkt i de til enhver tid gjeldende forhold, f\u00f8lgelig kreves det enten samtykke til plassering eller dispensasjon som nevnt over. Da dette ikke foreligger, Saksnummer BYGG-2023/18165 Side 3 av 12 utgj\u00f8r forholdet en mangel ved s\u00f8knaden, men er ogs\u00e5 avslagshjemmel den tid vi ikke kan se at plasseringen vil kunne godkjennes. Til opplysning bemerker vi \u00e5 ha registrert at det i delesak nr. 202106505 er gitt avslag p\u00e5 s\u00f8knad om deling, med samme utkast til ny eiendomsgrense, slik den ogs\u00e5 er skissert i denne byggesaken. Videre bemerker vi at lovens \u00a7 29-4 ogs\u00e5 fastsetter at kommunen skal p\u00e5se at veglovas bestemmelser om byggegrense og frisikt blir fulgt. Som nevnt under vedtakets pkt. 1, er flere deler av tiltaket plassert innenfor gjeldende byggegrense mot kommunal vei KV5777- Sm\u00f8r\u00e5svegen. Deler av den kommunale veien er regulert med 12,5 meter byggegrense, gjeldende fra veiens midtlinje. For resterende deler, hvor veien er uregulert, er det dagens krav p\u00e5 15 meter fra midtlinje som gjelder, jf. vegloven \u00a7 29. Forholdet m\u00e5 l\u00f8ses ved dispensasjoner gitt av Bymilj\u00f8etaten (myndighet p\u00e5 kommunal vei). Kopi av slikt vedtak m\u00e5 foreligge i byggesak, skal plasseringen kunne godkjennes. Den tid tiltaket avsl\u00e5s, har vi valgt \u00e5 ikke ettersp\u00f8rre all den manglende dokumentasjon som er nevnt over. 3.8. Visuelle kvaliteter og uteareal Tiltaket best\u00e5r av en tomannsbolig med tilh\u00f8rende utomhusanlegg. Boligen s\u00f8kes oppf\u00f8rt p\u00e5 en eiendom med store h\u00f8ydeforskjeller, noe som med valgt utforming og plassering, utl\u00f8ser et omfattende behov for terrenginngrep med terrasseringer, skj\u00e6ringer, trappearrangement, murer og fyllinger mv. Vi mener at det omfattende behovet for terrasseringer, med fyllinger, murer og trapper indikerer at eiendommen er mindre egnet for utbygging. Dette har ogs\u00e5 v\u00e6rt v\u00e5r vurdering b\u00e5de ved behandlingen av tidligere byggesak (BYGG-2023/11173) og tidligere delesak (202106505). I forbindelse med sistnevnte ble det s\u00f8kt om sletting av tinglyst ur\u00e5dighet / klausul mer f\u00f8lgende ordlyd: \u00abBnr 34 og 71 kan bare overdras/ pantsettes samlet\u00bb (dagboknr. 1970/304107-2/106). Av vedtaket fremg\u00e5r det at bakgrunnen for ur\u00e5digheten som ble satt allerede ved fradeling av parsellen i 1970, er at bnr. 71 ikke fremst\u00e5r som en egen eiendom. Alts\u00e5 er bnr 71 ment til \u00e5 ligge inn under-/ v\u00e6re tilleggsareal til boligeiendom 88/34, fremfor \u00e5 v\u00e6re en selvstendig boligeiendom. Det ble i delesaken ikke tilstrekkelig synliggjort at 88/71 ville v\u00e6re egnet til bebyggelse. S\u00f8knaden ble derfor avsl\u00e5tt, blant annet med bakgrunn i plan- og bygningsloven \u00a7 26-1 som fastsetter at det ikke m\u00e5 opprettes eiendommer som p\u00e5 grunn av sin st\u00f8rrelse, form eller plassering er uegnet til bebyggelse. Terrengets beskaffenhet stod her sentralt i vurderingen, sammenholdt med forholdet til naturmilj\u00f8. Dette ettersom deler av parsellen ligger innenfor hensynssonene for naturmilj\u00f8 (H560) og byfjellsgrense (H530). I delesaken ble det anbefalt \u00e5 f\u00e5 vurdert muligheten for utbygging i byggesak. Saksnummer BYGG-2023/18165 Side 4 av 12 I byggesak (BYGG-2023/11173), ble det gitt avslag p\u00e5 s\u00f8knad om nybygg av tomannsbolig, ikke veldig ulikt hva som er oms\u00f8kt i denne saken. Avslaget hadde igjen bakgrunn i terrengets beskaffenhet og behandlingen av dette. Men ogs\u00e5 forholdet til de visuelle kvalitetene (utformingen) og uteareal, var ogs\u00e5 problematisk. Tiltaket er n\u00e5 omprosjektert etter at det ogs\u00e5 er avhold forh\u00e5ndskonferanse (BYGG- 2023/13538) for tilsvarende tiltak (nybygg av tomannsbolig). Til forh\u00e5ndskonferansen var det gjort mindre endringer fra tidligere oms\u00f8kt og avsl\u00e5tt tiltak. Fortsatt var tilbakemeldingen knyttet til utfordringer med tomtens beskaffenhet, og omfattende behov for terrenginngrep. Videre var ogs\u00e5 forholdet til- og p\u00e5virkningen p\u00e5 naturmilj\u00f8et problematisert, da man valgte \u00e5 etablere seg 0 meter fra gjeldende hensynssoner. Og igjen ble den visuelle utforming problematisert. Til denne s\u00f8knaden er det igjen gjort sm\u00e5 endringer for tidligere s\u00f8knad og forh\u00e5ndskonferanse, blant annet med hensyn til den visuelle utformingen, l\u00f8sninger for uteareal og terrengbehandling. Men de st\u00f8rste utfordringene anses i hovedsak \u00e5 forbli uendret. Vi anser fortsatt at oms\u00f8kte tiltak bryter med kommunens overordnede f\u00f8ringer for utforming, den tid tiltaket enda viser et omfattende behov for terrenginngrep med terrasseringer, skj\u00e6ringer, trappearrangement, murer og fyllinger mv, jf. illustrasjoner under. Vi viser til kommuneplanens arealdel, som i paragraf 8.2.9, fastsetter at nye tiltak skal ha god terrengtilpasning, med minst mulig bruk av slike store skj\u00e6ringer, fyllinger og murer. Bystyret har alts\u00e5 ved vedtak av kommuneplanen tatt stilling til at tiltak av oms\u00f8kte karakter ikke representerer en \u00f8nsket byutvikling. Utklipp av tiltaket slik det n\u00e5 er oms\u00f8kt, vises her med omfattende behov for terrengbehandling: I det videre, anser vi ogs\u00e5 det slik at terrengbehandlingen bryter med plan- og bygningsloven, som i \u00a7 29-2 fastsetter at alle tiltak skal prosjekteres og utf\u00f8res slik at de etter kommunens skj\u00f8nn innehar gode visuelle kvaliteter, b\u00e5de i seg selv, i forhold til dets funksjon og i forhold til dets omgivelser og plassering (b\u00e5de bygde- og naturlige). Oms\u00f8kte terrengbehandling kan etter v\u00e5rt skj\u00f8nn ikke sies \u00e5 inneha gode visuelle kvaliteter, hverken i seg selv eller i forhold til sine omgivelser. Saksnummer BYGG-2023/18165 Side 5 av 12 N\u00e5r det kommer til utformingen av selve bygningsvolumet, s\u00e5 fremst\u00e5r dette noe mer avdempet ift. tidligere utkast. I stor grad takket v\u00e6re valg av takform og terrassering. Men selv om formspr\u00e5ket er blitt noe bedre, og boligen har f\u00e5tt noe mer til felles med omkringliggende bebyggelse, s\u00e5 er fortsatt bygningsvolumet av betydelig st\u00f8rrelse. Boligen har tre fulle etasjer med god etasjeh\u00f8yde. M\u00f8neh\u00f8yden ligger ca. 11 meter over niv\u00e5 p\u00e5 terreng utenfor sokkeletasje. Fasadene preges av store flater med store vindusformat, men enkelt flater er ogs\u00e5 helt lukket, uten noen form for dynamikk, d\u00f8r- eller vindus\u00e5pninger. Alt i alt fremst\u00e5r tiltaket sv\u00e6rt massivt. Vi mener at utformingen er uheldig og at boligene hverken innehar gode nok visuelle kvaliteter i seg selv, eller i forhold til deres omgivelser og plassering. Hva uteoppholdsarealet ang\u00e5r, mener vi at det er uheldig at dette er s\u00e5 fragmentert. I alt etableres det uteoppholdsareal p\u00e5 fire ulike niv\u00e5er. Det etableres ett niv\u00e5 bak boligen mot s\u00f8r, som er nedsenket fra parkeringsflaten. Det etableres et nytt niv\u00e5 mot vest, mellom ny bolig og eksisterende bolig p\u00e5 eiendom 88/34. Det etableres et tredje niv\u00e5 foran boligen mot nord, s\u00e5 vel som et fjerde niv\u00e5 p\u00e5 balkong/altan. N\u00e5r totalarealet fordelt p\u00e5 alle disse niv\u00e5ene er under 130 m2 pr enhet, er det ikke store arealene man sitter igjen med, p\u00e5 hvert av disse niv\u00e5ene. Plan- og bygningsloven, fastsetter i \u00a7 28-7 at tomta gjennom st\u00f8rrelse, utforming og beliggenhet mv. skal muliggj\u00f8re b\u00e5de lek og rekreasjon mv. Videre heter det ogs\u00e5 av kommuneplanens \u00a7 14 at nye boenheter skal ha tilgang til gode og hensiktsmessige utenoppholdsarealer. Samt at barn og unges behov for lekeomr\u00e5der m\u00e5 ivaretas i utformingen. I dette tilfellet anser vi at barn- og unge behov for utearealer til lek er s\u00e6rlig viktig ettersom det her s\u00f8kes om \u00e5 etablere familieboliger med hele 5 soverom i hver av de to enhetene. I et slikt perspektiv blir gjerne de st\u00f8rste utearealene som ligger p\u00e5 rett over 60 m2 \u2013 for sm\u00e5 for \u00e5 tjene som arealer til barns lek. De vil etter v\u00e5rt syn i stor grad begrense barns muligheter for utfoldelse. S\u00f8knaden avsl\u00e5s derfor ogs\u00e5 med hjemmel i lovens \u00a7 28-7. Ut over dette anser vi ogs\u00e5 at terrasseringen i seg er uheldig, rent estetisk. Da i hovedsak p\u00e5 grunn av behovet for forst\u00f8tningsmurer og trapper mv. Selv om omr\u00e5det har varierende topografi, og er preget av h\u00f8ydeforskjeller, er det likefult ikke mulig \u00e5 finne sammenlignbar utforming ved naboeiendommer. Med dette mener vi den Saksnummer BYGG-2023/18165 Side 6 av 12 utstrakte bruken av murer og terrasseringer. Tiltaket bryter med omr\u00e5dekarakteren og oppfyller derfor ikke kravene i lovens \u00a7 29-2, slik vi ser det. Ellers mener vi ogs\u00e5 at etableringen av en sammenhengende asfaltert eller gruset flate p\u00e5 2- 300 m2, for \u00e5 tilrettelegge for samlet avkj\u00f8ring og parkering, for eiendommene 88/34 og 88/71, er sv\u00e6rt uheldig. Omr\u00e5det preges av frittliggende bolighus med mye gr\u00f8ntareal rundt hvert av husene. Det er ikke karakteristisk for omr\u00e5det \u00e5 samlokalisere parkering p\u00e5 denne m\u00e5ten, og vi mener det helt klart bryter med str\u00f8kskarakteren, s\u00e5 vel som at det er i seg selv ikke er s\u00e6rlig heldig rent estetisk. Ogs\u00e5 dette forholdet anses \u00e5 bryte med kravene i lovens \u00a7 29-2. Samlet er vurderingen at tiltaket som helhet, fremst\u00e5r det for bygningsmyndigheten som helt klart, at tiltaket ikke oppfyller lovens krav til gode visuelle kvaliteter, hverken i seg selv- eller sett i forholdt til sine omgivelser og sin plassering. S\u00f8knaden avsl\u00e5s ogs\u00e5 derfor med hjemmel i plan- og bygningslovens \u00a7 29-2. 3.9. Unntak fra plankrav Tiltaket er underlagt plankravet (krav om detaljregulering) iht. kommuneplanens \u00a7 3.1. Dette da tiltaket etableres innenfor en uregulert eiendom. Likefult er det i kommuneplanens \u00a7\u00a7 3.3 og 3.3.2 gitt en \u00e5pning for at tiltak i \u00f8vrig byggesone, som samsvarer med kommuneplanens arealdel for \u00f8vrig, kan unntas plankravet. Den tid dette er en kan-bestemmelse, ligger vurderingen om bruk av unntaket til kommunen. Tiltakshaver har alts\u00e5 ikke et rettskrav p\u00e5 \u00e5 f\u00e5 innvilget unntak, selv om vilk\u00e5rene for unntak etter \u00a7 3.3.2 skulle v\u00e6re innfridd. Bygningsmyndigheten m\u00e5 i slike tilfeller foreta en vurdering av om det b\u00f8r gis unntak fra plankravet. I dette tilfellet har vi sendt s\u00f8knaden p\u00e5 h\u00f8ring til relevante myndigheter og faginstanser slik det fremg\u00e5r av vedtakets pkt. 3.10 under. Vi har i dette tilfellet mottatt svar fra Bymilj\u00f8etaten, b\u00e5de ved vei- og ved natur- og milj\u00f8- forvaltningsseksjon. Veiforvaltningen har p\u00e5pekt behovet for dispensasjoner knyttet til gjeldende byggegrense langs kommunal vei. Natur- og milj\u00f8forvaltningen har p\u00e5 sin side frar\u00e5dd at det gis unntak fra plankravet. Dette da de anser at tiltaket vil kunne f\u00e5 store, negative konsekvenser, b\u00e5de for tilgrensende naturomr\u00e5de og ber\u00f8rt naturtype. Som angitt under vedtakets pkt. 3.2 ber\u00f8res eiendommen av hensynssonene H530_4 Byfjellsgrense \u2013 s\u00f8r, og H560_86 Naturmilj\u00f8 \u2013 naturtyper (rik sump- og kildeskog). Tiltaket er plassert 0 meter til aktuelle hensynssoner. Saksnummer BYGG-2023/18165 Side 7 av 12 Hensynsonene har til hensikt \u00e5 verne om naturtyper og omr\u00e5der av s\u00e6rlig verdi, i dette tilfellet naturtypen rik sump- og kildeskog, s\u00e5 vel som frilufts- og marka-omr\u00e5dene Kr\u00e5k\u00e5sen, og Sm\u00f8r\u00e5sfjellet mv. Baser p\u00e5 de forhold Bymilj\u00f8etaten tar opp i sin uttale gjengitt under vedtakets pkt. 3.10, sammenholdt med det faktum at parsellen gjentatte ganger har blitt vurdert som uegnet for bebyggelse, ref. vedtakets pkt. 3.8 mv. \u2013 kan vi ikke finne grunnlag for \u00e5 innvilge oms\u00f8kte unntak fra plankrav. Hensyn til tilgrensende s\u00e5rbar naturtype, s\u00e5 vel som friluftsomr\u00e5de, er forhold som best sikres ivaretatt i et planarbeid. Det samme gjelder en endelig vurdering av eiendommens egnethet for utbygging. N\u00e5 det er sagt, kan vi ikke anbefale oppstart av et planarbeid for denne eiendommen alene. 3.10. Andre uttalelser eller vedtak S\u00f8knaden er oversendt b\u00e5de States Vegvesen og Vestland Fylkeskommune, s\u00e5 vel som Bergen Kommune v/Bymilj\u00f8etaten for uttalelse. Det er kun mottatt svar fra sistnevnte. Bymilj\u00f8etaten v/veiforvaltningsseksjonen har gitt uttale av 10.04.2024 med ref. 2023/286629-10. Uttalen er gjengitt under. Saksnummer BYGG-2023/18165 Side 8 av 12 Bymilj\u00f8etaten v/natur- og milj\u00f8forvaltningsseksjonen har gitt uttale av 08.04.2024 med ref. 2023/286629-9. Uttalen er gjengitt under. Saksnummer BYGG-2023/18165 Side 9 av 12 Saksnummer BYGG-2023/18165 Side 10 av 12 3.11. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse VESTLAND EIENDOM Ansvarlig s\u00f8ker \u2013 922352305 Ansvarlig s\u00f8ker OG BOLIGUTVIKLING AS Tiltaksklasse 1 Ansvarlig AASEB\u00d8 SAG AS 987701455 prosjekterende \u2013 Hele tiltaket Tiltaksklasse 1 Ansvarlig utf\u00f8rende \u2013 AASEB\u00d8 SAG AS 987701455 Hele tiltaket Tiltaksklasse 1 Ansvarlig Fuktsikring og RAVNANGER HUS AS 885779522 kontrollerende \u2013 lufttetthet Tiltaksklasse 1 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Remi Iversen saksbehandler Hanne Karin Broch Konstituert avdelingssjef Dette dokumentet er godkjent elektronisk. Kopi til Bymann Og Stril Eiendom AS Fj\u00f8sangerveien 70A 5068 BERGEN Saksnummer BYGG-2023/18165 Side 11 av 12 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21- utstedes n\u00e5r det foreligger n\u00f8dvendig sluttdokumentasjon fra ansvarlig 10 og byggesaksforskriften s\u00f8ker. kapittel 8) Er tiltaket ikke satt i gang senest innen 3 \u00e5r etter at tillatelse er gitt, Bortfall av tillatelse: faller tillatelsen bort. Tillatelsen faller ogs\u00e5 bort hvis tiltaket innstilles i (plan- og bygningsloven \u00a7 21-9) lengre tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og (forvaltningslovens \u00a7 28) bygningsetaten, Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og frem krav om dette innen klagefristen utl\u00f8p. 25) Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige kostnader, f. eks advokatbistand, i forbindelse med klagesaken der Kostnader ved klagen: vedtaket er endret til gunst for klager. Kravet m\u00e5 v\u00e6re fremsatt innen (forvaltningslovens \u00a7 36) tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som Vilk\u00e5r for \u00e5 reise sak for f\u00f8lge av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. domstolene om vedtaket: S\u00f8ksm\u00e5l kan likevel reises n\u00e5r det er g\u00e5tt 6 m\u00e5neder fra klage f\u00f8rste (forvaltningsloven \u00a7 27 b) gang ble fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/18165 Side 12 av 12 "
}