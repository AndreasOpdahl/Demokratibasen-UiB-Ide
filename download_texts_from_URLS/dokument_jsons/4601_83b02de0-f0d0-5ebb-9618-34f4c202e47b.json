{
  "dokument_id": "83b02de0-f0d0-5ebb-9618-34f4c202e47b",
  "doc_type": "case_attachment",
  "kommune": 4601,
  "tittel": "Protokoll kommunalt r\u00e5d for personer med funksjonsnedsettelse 14.05.2024",
  "url": "https://bergen.kommune.no/politikere-utvalg/api/fil/bk360/10515942/Protokoll-kommunalt-rad-for-personer-med-funksjonsnedsettelse-14-05-2024",
  "tekst": " BERGEN KOMMUNE Protokoll Kommunalt r\u00e5d for personer med funksjonsnedsettelse Den 14. mai. 2024 holdt kommunalt r\u00e5d for personer med funksjonsnedsettelse m\u00f8te i Bergen r\u00e5dhus, m\u00f8terom Store Milde. Til stede: Alexander Lunde Petersen Kari Tungesvik Bj\u00f8rn Greve Ellinor Hj\u00f8rnevik Geir Ivar Kavlie \u00c5slaug Kalstad Michael S\u00f8nnesyn Sonja Ljostveit S\u00e6bj\u00f8rn S\u00e6bj\u00f8rnsen Olaug Nilssen Fra administrasjonen: Seniorr\u00e5dgiver Eileen Langedal, seniorarkitekt Christian Hjelle, prosjektleder Lars Nedrelid (til sak 79/24), r\u00e5dgiver Torill Kvamme (til sak 79/24), leder Lars Ove Breivik (til sak 81/24), seniorr\u00e5dgiver Ann Kristin Berge (til sak 82/24), byombud Erik Dahl (til sak 83/24) M\u00f8teleder: Sonja Ljostveit Sekret\u00e6r: Ragnhild Hvoslef Kr\u00fcger M\u00f8tet startet kl. 13:00 og ble hevet kl. 16:30 1 Saksliste Saksnr. Arkivsak Sakstittel Side 74/24 2023/280752-24 Godkjenning av innkalling og saksliste 3 75/24 2023/280752-25 Godkjenning av protokoll 3 76/24 2023/280756-49 M\u00f8te med arbeidsutvalget i utvalg for barnehage, 3 skole og idrett 77/24 2023/280754-28 \u00c5pen halvtime 3 78/24 2023/280754-25 Skriftlige orienteringer 3 79/24 2023/280756-47 Digitalt ledsagerbevis 6 80/24 2023/280756-48 H\u00f8ring av inkorporering av CRPD i norsk lovverk 7 81/24 2023/283884-81 Prosjekt arealkartlegging NAV i Bergen 8 82/24 2023/283884-82 Oppstart av arbeidet med strategi for eldre 9 83/24 2023/280756-26 Informasjon fra byombudet 9 84/24 2023/283884-79 Omr\u00e5dereguleringsplan for Kristiansholm, 10 Sandvikstorget og Rosegrenden. H\u00f8ring og offentlig ettersyn. 85/24 2023/283884-80 H\u00f8ring av strategi for rehabilitering 10 86/24 2023/283884-86 Omorganiseringer - iverksetting av vurderinger 11 og prosesser 87/24 2023/280754-27 Innspill fra r\u00e5dets medlemmer 12 88/24 2023/280756-46 R\u00e5dets arbeid og revidering av \u00e5rsplan for 2024 12 89/24 2023/280754-26 Eventuelt 12 2 74/24 Godkjenning av innkalling og saksliste Kommunalt r\u00e5d for personer med funksjonsnedsettelse behandlet saken i m\u00f8tet 14.05.2024 sak 74/24 og fattet f\u00f8lgende vedtak: Innkalling og saksliste godkjennes 75/24 Godkjenning av protokoll Kommunalt r\u00e5d for personer med funksjonsnedsettelse behandlet saken i m\u00f8tet 14.05.2024 sak 75/24 og fattet f\u00f8lgende vedtak: Godkjenning utsatt til neste m\u00f8te fordi protokollen kom for sent p\u00e5 nett. 76/24 M\u00f8te med arbeidsutvalget i utvalg for barnehage, skole og idrett Kommunalt r\u00e5d for personer med funksjonsnedsettelse behandlet saken i m\u00f8tet 14.05.2024 sak 76/24 og fattet f\u00f8lgende vedtak: Informasjonen og samtalen i r\u00e5det tas til orientering Kommunalt r\u00e5d for personer med funksjonsnedsettelses behandling Even S\u00f8rland (A), Mikkel Gr\u00fcner (SV) og Thor Haakon Bakke (Mdg) m\u00f8tte r\u00e5det til dialog om aktuelle saker. 77/24 \u00c5pen halvtime Kommunalt r\u00e5d for personer med funksjonsnedsettelse behandlet saken i m\u00f8tet 14.05.2024 sak 77/24 og fattet f\u00f8lgende vedtak: Informasjonen og samtalen i r\u00e5det tas til orientering Kommunalt r\u00e5d for personer med funksjonsnedsettelses behandling Lill Eren Kolloen, hovedtillitsvalgt Ergoterapeutene og \u00c5se Tillier, hovedtillitsvalgt Fysioterapeutene informerte om de ansattes bekymringer ved omorganisering av vurdering og rehabilitering. 78/24 Skriftlige orienteringer Kommunalt r\u00e5d for personer med funksjonsnedsettelse behandlet saken i m\u00f8tet 14.05.2024 sak 78/24 og fattet f\u00f8lgende vedtak: \u2022 Ang\u00e5ende folkehelseoversikt for Bergen kommune. F\u00f8lgende brev sendes til byr\u00e5dsavdeling for eldre, helse og omsorg 3 I avsnittet om folkehelseunders\u00f8kelsen st\u00e5r det f\u00f8lgende \u00abGode gjennomsnittstall for helse og livskvalitet i Bergen kommune som helhet, skjuler dessuten store forskjeller innad i kommunen som f\u00f8lge av sosio\u00f8konomisk bakgrunn, geografi, alder, funksjonsevne, kj\u00f8nn og seksuell orientering\u00bb, men KRPF kan ikke finne dette igjen i resten av oversikten n\u00e5r det gjelder personer med nedsatt funksjonsevne. Funksjonsnedsettelse er kun nevnt i forhold til ulykker som \u00e5rsak til funksjonsnedsettelse og helserelatert arbeid, sistnevnte med fokus p\u00e5 eldre, men er ikke nevnt under befolkningssammensetning, oppvekst og levek\u00e5r, milj\u00f8, helsetilstand og livskvalitet. KRPF savner et mer nyansert bilde der en ogs\u00e5 inkluderer funksjonsnedsettelse, spesielt i forhold til barn, unge og voksne. KRPF ser ogs\u00e5 at standardavviket i de unders\u00f8kte punktene for personer med lav utdannelse i helsetilstandskapittelet har st\u00f8rre standardavvik enn de andre kategoriene og lurer i den forbindelse p\u00e5 om dette er unders\u00f8kt noe videre utover utdanningsniv\u00e5 som \u00e5rsak for forskjellene. Det virker unyansert \u00e5 bare plukke ut en variant av mange og fokusere p\u00e5 denne, f.eks. er det i de fleste tilfellene slik at personer med lavere utdannelse ofte har et mer fysisk tyngre yrke enn personer med h\u00f8yere utdannelse og dette kan igjen f\u00f8re til at denne gruppen f\u00e5r mer muskel- og skjelettplager enn personer med h\u00f8yere utdannelse. KRPF h\u00e5per p\u00e5 bakgrunn av dette at det er mulig \u00e5 gj\u00f8re neste helseoversikt for Bergen mer nyansert. Skriftlige orienteringer Brev fra r\u00e5det og eventuell oppf\u00f8lging \u2022 Retningslinjer for salgs- og skjenkebevillinger i Bergen kommune 2024-2028. o H\u00f8ringsinnspill til kontor for skjenkesaker \u2022 Forvaltningsrevisjon av tenestetilbodet til menneske med kompliserte diagnosar og samansette lidingar. o Innspill til kontrollutvalget \u2022 Handlingsplan for trafikksikkerhet 2024-2025. o Uttalelse til utvalg for milj\u00f8 og byutvikling o Vedtaksskriv fra utvalget \u2022 Innbyggerforslag. Bibiliotek i Bunnprisbygget. o Forslag til utvalg for finans, kultur og n\u00e6ring o Vedtaksskriv fra utvalget \u2022 Langhaugen vgs. Sluttbehandling av reguleringsplan o Uttalelse til utvalg for milj\u00f8 og byutvikling o Vedtaksskriv fra utvalget \u2022 Storaneset, Arna. Fastsetting av planprogram. o Uttalelse til utvalg for milj\u00f8 og byutvikling o Vedtakskriv fra utvalget \u2022 Strategi for fastlegeordningen o Forslag til utvalg for helse og sosial o Vedtaksskriv fra utvalget \u2022 Utredning av hundeparker i Bergen kommune. o Forslag til utvalg for milj\u00f8 og byutvikling o Vedtaksskriv fra utvalget 4 \u2022 H\u00f8ringsuttalelse til endringer i skiltforskriften o Forslag til utvalg for milj\u00f8 og byutvikling o Vedtaksskriv fra utvalget 2 \u2022 M\u00f8llendal \u00d8st, undervisningsform\u00e5l. Detaljreguleringsplan til 2. gangs behandling o Forslag til utvalg for milj\u00f8 og byutvikling o Vedtaksskriv fra utvalget \u2022 Ulriken. Oppgradering av uteareal. o Uttalelse til utvalg for milj\u00f8 og byutvikling o Vedtaksskriv fra utvalget \u2022 Kutt i kulturtilbudet Scenedr\u00f8m. o Sp\u00f8rsm\u00e5l til kulturskolen \u2022 Ang\u00e5ende svar p\u00e5 skriftlig sp\u00f8rsm\u00e5l om oppgradering av brosteingater. o Innspill til byr\u00e5dsavdeling for byutvikling \u2022 Tiltaksliste for naturstrategien. o Innspill til bymilj\u00f8etaten \u2022 Endring av kommunedelplan Bergenhus sentrum. Gatesalg og servering Innspill til plan- og bygningsetaten \u2022 Omorganisering av fysio-/ergoterapitjenesten. o Innspill til Etat for vurdering og rehabilitering \u2022 Byr\u00e5dets arbeid med ny kommuneplan og kommunal planstrategi. Innspill til byr\u00e5dsleders avdeling \u2022 Statlige planretningslinjer for arealbruk og mobilitet. o H\u00f8ringsinnspill til byr\u00e5dsaveling for byutvikling \u2022 Fornyelse av salgs- og skjenkebevillinger 2024-2028 o o Innspill til kontor for skjenkesaker \u2022 H\u00f8ringsuttalelse til rapporten Et jevnere utdanningsl\u00f8p \u2013 barnehage og skole/SFO som innsats mot ulikhet blant barn. o Innspill til byr\u00e5dsavdeling for barnehage og skole. \u2022 Svar p\u00e5 henvendelse om skriftlig sp\u00f8rsm\u00e5l nr 3 fra Thor Haakon Bakke om tilgjengeliggj\u00f8ring av skolens lokaler til fritidsaktiviteter o Brev fra byr\u00e5dsavdeling for barnehage og skole \u2022 Svar p\u00e5 sp\u00f8rsm\u00e5l fra KRPF ang\u00e5ende skriftlig sp\u00f8rsm\u00e5l nr 4 om tilgjengelige l\u00e6remidler o Brev fra byr\u00e5dsavdeling for barnehage og skole \u2022 Svar p\u00e5 KRPF sitt oppf\u00f8lgingssp\u00f8rsm\u00e5l til svar p\u00e5 skriftlig sp\u00f8rsm\u00e5l nr 11 fra Diane Berbain om ventetid for vurdering av ergoterapeut. o Brev fra byr\u00e5dsavdeling for eldre, helse og omsorg 5 Saker fra byr\u00e5det med innstilling til bystyret \u2022 Folkehelseoversikt for Bergen kommune 2024 Svar p\u00e5 skriftlige sp\u00f8rsm\u00e5l \u2022 Svar p\u00e5 skriftlig sp\u00f8rsm\u00e5l nr 19 fra Even S\u00f8rland (A) om ressurssituasjonen i Etat for spesialpedagogiske tjenester \u2013 utvalg for barnehage, skole og idrett \u2022 Svar p\u00e5 skriftlig sp\u00f8rsm\u00e5l nr 27 fra Rune Bakervik (A) om konkurranseutsetting av to kommunale sykehjem \u2013 utvalg for finans, kultur og n\u00e6ring \u2022 Svar p\u00e5 skriftlig sp\u00f8rsm\u00e5l nr 29 fra Diane Berbain (SV) ang\u00e5ende konkurranseutsetting av sykehjem \u2013 utvalg for helse og sosial \u2022 Svar p\u00e5 skriftlig sp\u00f8rsm\u00e5l nr 27 fra Christian Haugen (FrP) til helsebyr\u00e5den ang\u00e5ende parkeringsmuligheter for ansatte. \u2013 utvalg for helse og sosial Andre orienteringer \u2022 Referat fra plansmie for Griegkvartalet 5. mars 79/24 Digitalt ledsagerbevis Kommunalt r\u00e5d for personer med funksjonsnedsettelse behandlet saken i m\u00f8tet 14.05.2024 sak 79/24 og fattet f\u00f8lgende vedtak: F\u00f8lgende brev sendes til byr\u00e5dsavdeling for eldre, helse og omsorg Slik r\u00e5det oppfattet informasjonen har Bergen kommune \u00f8nsket \u00e5 vente med en eventuell innf\u00f8ring av digitalt ledsagerbevis. Begrunnelsen for dette er at dagens l\u00f8sning er for dyr og for arbeidskrevende. KRPF har forst\u00e5else for disse argumentene, men vil gjerne be om svar p\u00e5 noen oppf\u00f8lgingssp\u00f8rsm\u00e5l. \u2022 Hvorfor blir saksbehandlingen mer omfattende/arbeidskrevende med denne ordningen? \u2022 Hvordan er informasjonen om ledsagerbevisordningen organisert? \u2022 Vil kommunen prioritere en kontakt med private organisasjoner/arrang\u00f8rer for \u00e5 arbeide for at ogs\u00e5 disse vil gi tilgang til ledsagerordning? Kommunalt r\u00e5d for personer med funksjonsnedsettelses behandling Lars Nedrelid fra byr\u00e5dsavdeling for eldre, helse og omsorg og Torill Kvamme fra Etat for tjenester til utviklingshemmede informerte. 6 80/24 H\u00f8ring av inkorporering av CRPD i norsk lovverk Kommunalt r\u00e5d for personer med funksjonsnedsettelse behandlet saken i m\u00f8tet 14.05.2024 sak 80/24 og fattet f\u00f8lgende vedtak: F\u00f8lgende h\u00f8ringsinnspill sendes til departementet med kopi til byr\u00e5dsavdeling for barnevern, sosiale tjenester og mangfold Kommunalt r\u00e5d for personer med funksjonsnedsettelse i Bergen kommune \u00f8nsker med dette h\u00f8ringssvaret \u00e5 belyse hvorfor vi mener det er viktig \u00e5 ta inn CRPD i menneskerettighetslovgivningen og vil samtidig benytte anledningen til \u00e5 gi v\u00e5r st\u00f8tte til Bergen kommune sitt h\u00f8ringssvar i forhold til \u00f8nske om inkorporering i menneskerettighetsloven. Det er mange gode grunner til hvorfor CRPD m\u00e5 tas inn i menneskerettighetsloven der en av de viktigste \u00e5rsakene er signaleffekten det sender n\u00e5r det gjelder likestilling og inkludering. Denne konvensjonen er pr. n\u00e5 den eneste av FNs kjernekonvensjoner som omhandler minoritetsgrupper Norge \u00abbare\u00bb har ratifisert uten \u00e5 ta den inn i det norske lovverket. Signalet det sender er at andres menneskerettigheter er viktigere enn rettighetene til personer med funksjonsnedsettelse. Barnekonvensjonen ble inntatt i menneskerettsloven i 2003 og 2009 ble FNs kvinnekonvensjon innlemmet i samme lov. Hurdalserkl\u00e6ringen sier at regjeringen ogs\u00e5 skal inkorporere CRPD i norsk lov. R\u00e5det st\u00f8tter flertallet i CRPD-utvalget som uttaler: \u00abFlertallet anser det som naturlig at FNs kjernekonvensjoner likebehandles i norsk rett hvis det ikke er gode grunner til ulik behandling. Det er vanskelig \u00e5 begrunne manglende inkorporering av konvensjonen om funksjonshemmedes rettigheter i menneskerettsloven, i lys av de begrunnelsene som ble gitt for \u00e5 inkorporere FNs barnekonvensjon og FNs kvinnediskrimineringskonvensjon.\u00bb Samme argumentasjonen som ble brukt bed innlemmelsene av barnekonvensjonen og kvinnekonvensjonen i menneskerettsloven vil i aller h\u00f8yeste grad ogs\u00e5 gjelde CRPD. I Ot.prp. nr. 45 (2002-2003) Om lov om endring i menneskerettsloven mv. (innarbeiding av barnekonvensjonen i norsk lov) skriver departementet: \u00abEtter Justisdepartementets syn b\u00f8r barnekonvensjonen ha forrang foran annen norsk lovgivning, p\u00e5 lik linje med de allerede inkorporerte menneskerettskonvensjoner. En inkorporering av barnekonvensjonen uten en slik forrangsregel, vil f\u00f8re til et uheldig skille mellom de allerede inkorporerte konvensjoner og barnekonvensjonen. Det kan oppfattes som et signal om at barnekonvensjonen ikke er like viktig som disse.\u00bb Norge har i lang tid v\u00e6rt ledende og hatt stor tyngde innen menneskerettighetsarbeid b\u00e5de nasjonalt og internasjonalt. Denne tyngden vil svekkes betydelig dersom Norge ikke inkluderer CRPD i menneskerettighetsloven og det vil bli vanskelig for Norge \u00e5 tale for inkorporering FN`s kjernekonvensjoner i andre land. I Ot.prp. nr. 93 (2008-2009) Om lov om endringar i menneskerettsloven mv. (inkorporering av kvinnediskrimineringskonvensjonen), uttaler departementet f\u00f8lgende: \u201cInkorporering med forrang vil sende eit sterkt signal b\u00e5de nasjonalt og internasjonalt om kor viktig det er \u00e5 styrkje og sikre kvinner sine rettar samt likestilling som verdi. [...] Inkorporering av sentrale menneskerettskonvensjonar medverkar i stor grad til \u00e5 styrkje rettsstillinga til enkeltmenneske overfor styresmaktene og gir den enkelte eit sterkare vern mot overgrep. Dette er grunnleggjande prinsipp i ein moderne rettsstat og i demokratiet. Kvinnediskrimineringskonvensjonen er i dag inkorporert i likestillingsloven. Ved \u00e5 inkludere kvinnediskrimineringskonvensjonen i menneskerettsloven med forrang sikrar ein at likestilling og forbodet mot diskriminering av kvinner vil vere eit sentralt omsyn i lovgivingsarbeid og forvaltning ogs\u00e5 i framtida.\u201d 7 NOU 2023:13 P\u00e5 h\u00f8y tid anbefaler ogs\u00e5 at CRPD inkorporeres i menneskerettsloven. Det samme gj\u00f8r LDO i sin rapport \u201cInkorporering av CRPD - Likestillings- og diskrimineringsombudets anbefalinger om norsk rett og praksis\u201d (2023) og sivilt samfunn i sin \u201cAlternativ rapport til FN-komiteen for rettighetene til mennesker med nedsatt funksjonsevne\u201d (2019). Det har g\u00e5tt 11 \u00e5r siden Norge ratifiserte CRPD. Det har dermed v\u00e6rt god tid til \u00e5 inkorporere eventuelle endringer ratifiseringen medf\u00f8rte i forhold til lovverket og det er n\u00e5 p\u00e5 tide at Norge ogs\u00e5 anerkjenner menneskerettighetene til personer med funksjonsnedsettelse ved \u00e5 inkorporere CRPD i menneskerettighetsloven. Inkorporering i annet lovverk vil svekke Norge sin posisjon nasjonalt og ikke minst internasjonalt i forhold til fremtidig menneskerettighetsarbeid 81/24 Prosjekt arealkartlegging NAV i Bergen Kommunalt r\u00e5d for personer med funksjonsnedsettelse behandlet saken i m\u00f8tet 14.05.2024 sak 81/24 og fattet f\u00f8lgende vedtak: F\u00f8lgende brev sendes til byr\u00e5dsavdeling for barnevern, sosiale tjenester og mangfold KRPF har forst\u00e5else for at NAV \u00f8nsker \u00e5 redusere kostnader og milj\u00f8p\u00e5virkning ved \u00e5 ha ubrukte kontorlokaler, men vil likevel understreke at det er viktig at det er mulig \u00e5 m\u00f8te NAV flere steder i en stor by som Bergen. Dersom man \u00f8nsker \u00e5 redusere antall lokaler ber r\u00e5det om at man har en god vurdering av befolkningen i aktuelle bydeler og i hvor stor grad det er grupper her som trenger et NAV kontor som er lett tilgjengelig. R\u00e5det vil gjerne be om en tilbakemelding ogs\u00e5 p\u00e5 om dette kommer til \u00e5 p\u00e5virke \u00e5pningstider og mulighet for drop-in bes\u00f8k. Over hvor lang tid skal kartleggingen gj\u00f8res? Dersom kartleggingen bare foreg\u00e5r i for eksempel en m\u00e5ned vil den da gi et godt nok hel\u00e5rlig bilde p\u00e5 situasjonen? KRPF er stekt bekymret for de dramatiske kuttene Nav har f\u00e5tt i sine budsjetter. De m\u00e5 kutte i stillinger og dette vil g\u00e5 utover tjenestetilbudet og de s\u00e5rbare brukerne, blant dem personer med ulike funksjonsnedsettelser. I den vedlagte presentasjonen fra Nav Bergen fremg\u00e5r det at noen tjenester skal samlokaliseres, hvilke tjenester er dette snakk om? Der er mange personer med psykiske lidelser som har ulike utfordringer og dette b\u00f8r det virkelig tas p\u00e5 alvor. Klienter opplever i dag at m\u00f8tene med deres veileder i NAV foreg\u00e5r ute p\u00e5 f.eks. g\u00e5tur, kafe eller lignende. For mange kan dette v\u00e6re en god l\u00f8sning, men KRPF lurer i den forbindelse p\u00e5 om slike alternativer vil bli mer brukt dersom man reduserer kontorlokalene og hvordan en da sikrer taushetsplikten og personvern. I en situasjon der man i stadig st\u00f8rre grad g\u00e5r over til aktivitetsbaserte arbeidsplasser er det spesielt viktig at NAV har god tilgang til gode og hensiktsmessige m\u00f8terom. Kommunalt r\u00e5d for personer med funksjonsnedsettelses behandling Lars Ove Breivik fra byr\u00e5dsavdeling for barnevern, sosiale tjenester og mangfold og Kjersti Voll fra Etat for sosiale tjenester informerte. 8 82/24 Oppstart av arbeidet med strategi for eldre Kommunalt r\u00e5d for personer med funksjonsnedsettelse behandlet saken i m\u00f8tet 14.05.2024 sak 82/24 og fattet f\u00f8lgende vedtak: F\u00f8lgende brev sendes til byr\u00e5dsavdeling for eldre, helse og omsorg R\u00e5det mener at det er positivt at man lager en samlet strategi for eldre og at man pr\u00f8ver \u00e5 se helheten i den eldre gruppen av befolkningen i dette. I arbeidet h\u00e5per vi at man ogs\u00e5 vil se p\u00e5 hvordan eldre er en ressurs i samfunnet. N\u00e5r det gjelder den gruppen som r\u00e5det spesielt representerer er det viktig \u00e5 ta hensyn til at personer som lever med funksjonsnedsettelser hele livet ogs\u00e5 ofte f\u00e5r aldersrelaterte funksjonsnedsettelser tidligere enn andre. God oppf\u00f8lging tidligere i livet kan gj\u00f8re dette problemet mindre, eller i hvert fall lettere \u00e5 m\u00f8te. Et ofte oversett problem er situasjonen til personer som blir h\u00f8rselshemmede med alderen. B\u00e5de den det gjelder og helsevesenet kan overse dette lenge, og det kan ogs\u00e5 v\u00e6re vanskelig \u00e5 f\u00e5 riktig hjelp til riktig tid. For mange kan dette f\u00f8re til at man faller ut av arbeidslivet tidligere enn man ellers ville gjort og det kan f\u00f8re til feildiagnostisering. R\u00e5det vil derfor be om at man har et spesielt fokus p\u00e5 h\u00f8rselshemmede og oppf\u00f8lging av h\u00f8rselshemmede i strategien. For \u00e5 kunne ivareta eldre som blir hjelpetrengende er det ogs\u00e5 viktig at man har nok ansatte med riktig kompetanse. En strategi for eldre m\u00e5 ogs\u00e5 ta inn i seg hvordan kommunen kan samarbeide med utdanningsinstitusjonene for \u00e5 sikre at man utdanner nok folk til eldreomsorg i fremtiden. KRPF vil sette pris p\u00e5 \u00e5 bli trukket inn i det videre arbeidet med strategien. Kommunalt r\u00e5d for personer med funksjonsnedsettelses behandling Ann Kristin Berge fra byr\u00e5dsavdeling for eldre, helse og omsorg informerte. 83/24 Informasjon fra byombudet Kommunalt r\u00e5d for personer med funksjonsnedsettelse behandlet saken i m\u00f8tet 14.05.2024 sak 83/24 og fattet f\u00f8lgende vedtak: Informasjonen og samtalen i r\u00e5det tas til orientering Kommunalt r\u00e5d for personer med funksjonsnedsettelses behandling Byombud Erik Dahl informerte 9 84/24 Omr\u00e5dereguleringsplan for Kristiansholm, Sandvikstorget og Rosegrenden. H\u00f8ring og offentlig ettersyn. Kommunalt r\u00e5d for personer med funksjonsnedsettelse behandlet saken i m\u00f8tet 14.05.2024 sak 84/24 og fattet f\u00f8lgende vedtak: F\u00f8lgende h\u00f8ringsinnspill sendes til Plan- og bygningsetaten KRPF setter stor pris p\u00e5 at det legges opp til 15% HC-parkeringsplasser og at det beregnes ut fra det totale antall parkeringsplasser f\u00f8r fratrekk til bildeling og vi h\u00e5per det legges opp til at noen av disse er lokalisert p\u00e5 gateplan. KRPF vil gi en positiv tilbakemelding n\u00e5r det gjelder beskrivelsen av universell utforming i avsnitt 5.6 som er betydelig bedre enn det vi ofte ser i slike planer. P\u00e5 den annen side savner vi en beskrivelse av hvordan dette skal sikres i det videre arbeidet, f.eks. universell utforming skal sikres ved \u00e5 sette krav til god beskrivelse av dette i bestillingen til utbyggerne/anbudsvinnerne. I tillegg savner vi at bredden i forhold til universell utforming kommer fram, her inkl. allergivennlig beplantning, ledelinjer osv. KRPF vil ogs\u00e5 p\u00e5peke at balkongene angitt i Neumanntomten \u2013 Formingsveileder m\u00e5 utformes og ha en st\u00f8rrelse som gj\u00f8r at ogs\u00e5 personer med funksjonsnedsettelse kan bruke dem. Det er ogs\u00e5 viktig \u00e5 legge opp til noen boliger p\u00e5 bakkeplan med egen inngang da mange med funksjonsnedsettelse vil foretrekke slike boliger b\u00e5de p\u00e5 grunn av selve funksjonsnedsettelsen, men ogs\u00e5 av sikkerhetshensyn. KRPF er skeptisk til at det i samme dokument er et avsnitt om vegetasjon uten \u00e5 nevne at det m\u00e5 brukes allergivennlige planter for at omr\u00e5det skal v\u00e6re reelt universelt utformet. I mobilitetsplan for Neumannstomten under bilhold og bilbruk er det ikke nevnt noe om HC- parkering i forbindelse med arbeidsplasser i omr\u00e5det. KRPF har tidligere p\u00e5pekt viktigheten av \u00e5 ha tilgjengelige HC-parkeringsplasser i n\u00e6rheten av arbeidsplasser for at flere funksjonshemmede skal kunne delta i arbeidslivet. Det vil v\u00e6re en stor barriere for en funksjonshemmet \u00e5 s\u00f8ke en jobb der det ikke allerede er en HC-parkeringsplass tilgjengelig. KRPF setter stor pris p\u00e5 at mobilitetsplanen \u00f8nsker \u00e5 plassere HC-parkeringsplassene p\u00e5 de mest tilgjengelige og oversiktlige plassene. 85/24 H\u00f8ring av strategi for rehabilitering Kommunalt r\u00e5d for personer med funksjonsnedsettelse behandlet saken i m\u00f8tet 14.05.2024 sak 85/24 og fattet f\u00f8lgende vedtak: F\u00f8lgende h\u00f8ringsuttalelse sendes til byr\u00e5dsavdeling for eldre, helse og omsorg Innledningsvis b\u00f8r det v\u00e6re en definisjon p\u00e5 habilitering og rehabilitering. Det er viktig med klart spr\u00e5k. Her er det lange setninger med uendelig mange komma. Eksempel p\u00e5 side 5 og 7. IP og koordinator. Her b\u00f8r man styrke koordinatortjenesten. For \u00e5 f\u00e5 en god IP m\u00e5 en ha en god koordinator. 10 Planen har lite fokus p\u00e5 unge voksne. Det er s\u00e6rdeles viktig \u00e5 ha fokus p\u00e5 de unge i et rehabiliteringsl\u00f8p slik at de kan mestre sine utfordringer, b\u00e5de n\u00e5r det gjelder skole, arbeid og det sosiale liv. Her har nok Bergen Kommune en lang vei \u00e5 g\u00e5 f\u00f8r de ser viktigheten av at denne gruppen blir satt s\u00f8kelyset p\u00e5. Helsefellesskapet er ikke nevnt i planen. Kommunen b\u00f8r ta aktivt del i helsefellesskapet for \u00e5 oppn\u00e5 et godt samarbeid p\u00e5 tvers av sektorer. Slik som man n\u00e5 legger opp til rehabiliteringsprosessen f\u00e5r den enkelte bruker hjelp i bolker/ rehabilitering i en periode og s\u00e5 f\u00e5r de et opphold f\u00f8r de blir tatt inn igjen. For personer som har en kronisk lidelse eller store senskader med mer er dette en sv\u00e6rt d\u00e5rlig l\u00f8sning. All forskning tilsier at personer som har en kronisk lidelse trenger rehabilitering av en varig karakter gjennom livet for at de skal fungere i alle livets faser s\u00e5 lenge som overhodet mulig. Men s\u00e5 lenge det ikke blir satt av tilstrekkelig med ressurser og midler vil rehabiliteringen i Bergen kommune bli sv\u00e6rt d\u00e5rlig for de gruppene som trenger dette mest. Intensjonen er nok god. Hvordan skal dette l\u00f8ses? KRPF har kjempet gjennom flere \u00e5r for at antall fysioterapeuter med driftstilskudd skal \u00f8kes uten \u00e5 bli h\u00f8rt og her ligger nok deler av l\u00f8sningen 86/24 Omorganiseringer - iverksetting av vurderinger og prosesser Kommunalt r\u00e5d for personer med funksjonsnedsettelse behandlet saken i m\u00f8tet 14.05.2024 sak 86/24 og fattet f\u00f8lgende vedtak: F\u00f8lgende brev sendes til byr\u00e5d for finans I forbindelse med denne saken nevnes blant annet samfunnssikkerhetens hus, voksenoppl\u00e6ringen og overf\u00f8ring av boligetaten. KRPF ser hensikten med \u00f8nsket om \u00e5 redusere/fjerne samfunnssikkerhetens hus p\u00e5 grunn av de endrede forutsetningene og KRPF stiller seg bak dette s\u00e5 lenge det ikke g\u00e5r utover beredskapen og sikkerheten til befolkningen i Bergen kommune, spesielt n\u00e5r det gejlder s\u00e5rbare grupper som for eksempel personer med funksjonsnedsettelse. R\u00e5det ser tanken bak \u00f8nsket om \u00e5 flytte voksenoppl\u00e6ringen, men vil uttrykke v\u00e5r bekymring n\u00e5r det gjelder flytting av logopeditjenesten for grunnskolen. Personer som f\u00e5r denne tjenesten har ofte ogs\u00e5 behov for andre spesialpedagogiske tjenester og det er da viktig at det er ett tett og n\u00e6rt samarbeid mellom de ulike tjenestene. Fra erfaring vet vi at dette samarbeidet blir best om tjenestene holder til i samme enhet/etat og vi frykter en d\u00e5rligere logopeditjeneste for elever i grunnskolen om denne flyttes vekk fra spesialpedagogiske tjenester. R\u00e5det ber derfor om at denne tjenesten forblir i Etat for spesialpedagogiske tjenester. KRPF forst\u00e5r bakgrunnen for tanken om overf\u00f8ring av boligetaten, men er bekymret for hvordan dette vil sl\u00e5 ut for personer som ikke har andre kommunale tjenester. For noen kan det v\u00e6re vanskeligere \u00e5 g\u00e5 til NAV enn \u00e5 g\u00e5 til boligkontoret. I tillegg er det snakk om \u00e5 redusere areal/kontor samt kortere \u00e5pningstid p\u00e5 NAV kontorene som vil gj\u00f8re det vanskeligere for mange \u00e5 komme til kontorene for \u00e5 f\u00e5 r\u00e5dgivning/hjelp. Dersom det blir en sammensl\u00e5ing med NAV er det viktig at det arbeidet ses i sammenheng med arealkartleggingen av NAV i Bergen. 11 87/24 Innspill fra r\u00e5dets medlemmer Kommunalt r\u00e5d for personer med funksjonsnedsettelse behandlet saken i m\u00f8tet 14.05.2024 sak 87/24: Informasjonen og samtalen i r\u00e5det tas til orientering Kommunalt r\u00e5d for personer med funksjonsnedsettelses behandling Kari Tungesvik informerte om medvirkningsm\u00f8te for universell utforming p\u00e5 DNS Kari Tungesvik informerte om arbeidsgruppen for nye bygg i byr\u00e5dsavdeling for eldre, helse og omsorg. Hun \u00f8nsker \u00e5 bli erstattet i arbeidsgruppen Ellinor Hj\u00f8rnevik informerte om m\u00f8te mellom leder og nestleder i KRPF og AU i utvalg for helse og sosial Michael S\u00f8nnesyn informerte om arbeid med nye ledelinjer i Olav Kyrresgate. 88/24 R\u00e5dets arbeid og revidering av \u00e5rsplan for 2024 Kommunalt r\u00e5d for personer med funksjonsnedsettelse behandlet saken i m\u00f8tet 14.05.2024 sak 88/24: Kommunalt r\u00e5d for personer med funksjonsnedsettelses behandling Fra og med neste m\u00f8te og ut \u00e5ret pr\u00f8ver r\u00e5det ut en ordning med saksordf\u00f8rere for de ulike sakene. 89/24 Eventuelt Kommunalt r\u00e5d for personer med funksjonsnedsettelse behandlet saken i m\u00f8tet 14.05.2024 sak 89/24: 12 "
}