{
  "dokument_id": "6aa67013-e429-5c83-a361-885a7ccc8c5a",
  "doc_type": "case_attachment",
  "kommune": 4601,
  "tittel": "Fagnotat, datert 05.12.2023.",
  "url": "https://bergen.kommune.no/politikere-utvalg/api/fil/bk360/9507772/Fagnotat-datert-05-12-2023-",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2022/27773-57 Saksbehandler: Line Thuen Waage Dato: 05.12.2023 Fra Plan- og bygningsetaten Fastsetting av planprogram for omr\u00e5deregulering med konsekvensutredning Arna. Gnr. 286, bnr. 107 mfl. Storaneset, Offentlig reguleringsplan, arealplan-ID 71190000 Om forslag til planprogram Forslag til planprogram er utarbeidet av Henning Larsen p\u00e5 vegne av Bergen kommune og Storaneset N\u00e6ringspark AS, Frode Johnsen Holding AS og Storaneset Eiendom AS, og er knyttet til omr\u00e5deregulering med konsekvensutredning for Arna, Gnr. 286, bnr. 107 mfl. Storaneset. Planomr\u00e5det er lokalisert i Arna bydel langs Arnav\u00e5gen, og ligger vestvendt, ca. 1,3- 2,3 km nord for Arna stasjon. Figur 1 (venstre): Planomr\u00e5dets utstrekning. Figur 2 (h\u00f8yre): Foto av Storaneset sett fra nord. Form\u00e5let med planarbeidet er \u00e5 legge til rette for en transformasjon av Storaneset fra et kompakt industriomr\u00e5de til et attraktivt nabolag, med varierte boliger og differensiert servicetilbud. Transformasjon av Storaneset skal skje trinnvis, og skal sees i sammenheng med utvikling innenfor omr\u00e5dereguleringsplan for Indre Arna. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN For omr\u00e5deregulering av Storaneset er det satt et overordnet m\u00e5l; planen skal bidra til \u00e5 utvikle og styrke Arna som en b\u00e6rekraftig og selvstendig bydel. Dette konkretiseres med f\u00f8lgende delm\u00e5l: \u2022 Utvikle Storaneset som et attraktivt boligomr\u00e5de med fellesskapsl\u00f8sninger og inkluderende m\u00f8teplasser. \u2022 Utvikling av Storaneset skal supplere sentrumsomr\u00e5det Indre Arna og samlet sett skal omr\u00e5dene ha et godt tilbud av bolig, servicefunksjoner og eventuelle virksomheter. \u2022 Knytte \u00d8yrane og Storaneset sammen ved \u00e5 etablere en ny forbindelse for g\u00e5ende og syklende med god kvalitet. \u2022 Ivareta naturkvaliteter og utvikle deler av Storaneset som rekreasjonsomr\u00e5de med tilgang til sj\u00f8fronten for alle. \u2022 Utvikle gode koblinger til omkringliggende boligomr\u00e5der og andre viktige m\u00e5lpunkt. \u2022 Utvikle et b\u00e6rekraftig omr\u00e5de med en gjennomg\u00e5ende bl\u00e5gr\u00f8nn struktur og lavt klimafotavtrykk. Et avgj\u00f8rende premiss for planarbeidet er \u00e5 legge til rette for et godt tilbud for myke trafikanter mellom Storaneset og \u00d8yrane. Koblinger p\u00e5 tvers mot omkringliggende omr\u00e5der er viktig \u00e5 l\u00f8se gjennom planarbeidet. Trafikksikkerhet med tanke p\u00e5 kryssing av jernbanen er et sentralt tema som skal avklares i samarbeid med Bane Nor, og inn/utkj\u00f8ring til planomr\u00e5det vil v\u00e6re del av koordineringen opp mot Vestland fylkeskommunes p\u00e5g\u00e5ende planarbeid for Garnesvegen. Relokalisering av eksisterende virksomheter p\u00e5 Storaneset er en forutsetning for transformasjon av omr\u00e5det, samtidig som det er viktig at arbeidsplasser opprettholdes i bydelen. Parallelt med utarbeidelsen av forslag til omr\u00e5dereguleringsplan skal Bergen kommune og grunneierne p\u00e5 Storaneset samarbeide om \u00e5 identifisere passende omr\u00e5der i Arna for relokalisering av eksisterende virksomheter p\u00e5 Storaneset. Bakgrunn og organisering av planarbeidet I Byr\u00e5dssak 1248/20 (17.09.2020) ble det besluttet \u00e5 starte arbeid med omr\u00e5deregulering, og at prosjektet kunne gjennomf\u00f8res som et offentlig-privat samarbeid, under forutsetning av tett samarbeid med Bergen kommune. Samarbeidet er forankret gjennom samarbeidsavtale, der private tiltakshavere er ansvarlig for gjennomf\u00f8ring av arbeidet. Begge parter er representert i en arbeidsgruppe og en styringsgruppe for planarbeidet. Bakgrunnen for planarbeidet er knyttet til prosess ved vedtak av KPA2018, der b\u00e5de V\u00e5rheia og sj\u00f8fylling i Indre Arna ble tatt ut av KPA som framtidige utviklingsomr\u00e5der i Arna bydel. Byr\u00e5dssaken til 2. gangs behandling diskuterer p\u00e5 bakgrunn av dette muligheter og potensiale i Arna, der det er uttalt: N\u00e5r det gjelder Arna vil planlagt utbygging p\u00e5 sentrumsareal og i Mjeldheimomr\u00e5det forel\u00f8pig kunne gi god mulighet for boligbygging og grunnlag for videre utvikling av folketall, n\u00e6ringsvirksomhet og servicetilbud ... I videre perspektiv ser byr\u00e5det behov for at sentrumsomr\u00e5det utvides nordover og inkluderer n\u00e6ringsomr\u00e5det p\u00e5 Storaneset ved \u00e5 tilrettelegge for transformasjon til bolig- og serviceform\u00e5l. For \u00e5 f\u00f8lge opp dette perspektivet foresl\u00e5s Storaneset \u00e5 omfattes av Hensynssone for Omforming ... [Dette vil] gi Arnav\u00e5gen tilbake til bydelen som omr\u00e5de for fortetting rundt senteret innerst i v\u00e5gen og rekreasjon og gang/sykkelvei langs \u00f8stre bredde. I kombinasjon med innlemming av Storaneset i transformasjonsomr\u00e5det, samt en mulig utvidelse av strandpromenaden rundt hele v\u00e5gen, vil dette gi spennende muligheter Saksnummer PLAN-2022/27773 Side 2 av 11 for urban utvikling med stort bolig- og rekreasjonspotensial. Etter byr\u00e5dets vurdering er det i dette utviklingsperspektivet ikke behov for utfylling i Arnav\u00e5gen utover behov til strandpromenade og tildekking av forurenset sj\u00f8bunn. Omr\u00e5dereguleringen er dermed en oppf\u00f8lging av bystyrets vedtak for KPA2018, og utviklingspotensialet for Storaneset skal som del av planarbeidet utforskes gjennom konsekvensutredning og andre planfaglige vurderinger. Utredningsprogram Planprogrammet skiller mellom tema som skal konsekvensutredes og de tema som skal unders\u00f8kes som en del av planarbeidet. For flere tema vil ogs\u00e5 utviklingsfasen innenfor planomr\u00e5det vurderes. I planarbeidet skal konsekvenser for klima som f\u00f8lge av transformasjonen p\u00e5 Storaneset v\u00e6re et eget KU-tema, og klimagassberegningene vil utgj\u00f8re en del av konsekvensutredningen. Plan- og utredningstema Tema som Tema som skal skal konsekvensutredes unders\u00f8kes Samordnet bolig-, areal og transport X Overordnet stedsutvikling Forhold til tilgrensende byomr\u00e5der X Landskapsbilde X Bebyggelse og form Bebyggelsesstruktur X Utnyttelse og h\u00f8yder X Arealbruk og form\u00e5l X Typologi, byform og arkitektur X Teknisk infrastruktur Trafikk, mobilitet og transportbehov X Infrastruktur og overvannsh\u00e5ndtering X Avfallsh\u00e5ndtering X Parkering X Sosial infrastruktur Skole X Barnehage X Idrett og kultur X Boligsosialt X Kulturminner og kulturmilj\u00f8 X Naturverdier og bl\u00e5gr\u00f8nnstruktur Strandsone X Bl\u00e5gr\u00f8nn struktur X Naturmangfold X Urbant landbruk X Klima og milj\u00f8 Saksnummer PLAN-2022/27773 Side 3 av 11 Klima (og klimanorm) (X) X Milj\u00f8 og energi X Klimatilpasning X Transformasjon og gjenbruk X Folkehelse St\u00f8yforhold og luftforurensning X Friluftsliv og byliv X Universell utforming X Barn og unges interesser X Samfunnssikkerhet Fareomr\u00e5der X Risiko og s\u00e5rbarhet, inkl. utviklingsfase X Sikkerhet og fremkommelighet i farvannet X Grunnforhold X Realisering av planen Stegvis gjennomf\u00f8ring X Tabell 1: Oversikt over tema som skal konsekvensutredes og/eller vurderes som en del av planbeskrivelse (unders\u00f8kes). Alternativer Planomr\u00e5det ligger i dag i ytre forttingssone i KPA2018, sone 3. Alternativene skal dr\u00f8fte hvilken bystruktur som skal utvikles p\u00e5 Storaneset for \u00e5 oppn\u00e5 m\u00e5lsettingene i KPA2018. Planarbeidet skal dr\u00f8fte ulike m\u00e5ter omr\u00e5det kan transformeres, og dette skal ses i sammenheng med omr\u00e5deplan for Indre Arna. L\u00f8sningen for mobilitet vil bli styrende for hvordan omr\u00e5det kan transformeres. I den videre planfasen skal vi ha god dialog med ulike myndigheter, faginstanser og ber\u00f8rte parter n\u00e5r planforslaget skal utarbeides innenfor rammen av konsekvensutredningen. Planprogrammet legger opp til fire utviklingsalternativ for utbygging av planomr\u00e5det, der plassering av ulike funksjoner og ulikt fortettingsgrunnlag skal vurderes opp mot et 0- alternativ/sammenligningsalternativ, som er dagens situasjon. Utviklingsalternativene er beskrevet mer detaljert i planprogrammet. 1) Utviklingsalternativ 1 tar utgangspunkt i handlingsrom og kvalitetskrav i ytre fortettingssone (sone 3) fra KPA2018. Det vil utredes et eget bykonsept innenfor disse rammene. 2) Utviklingsalternativ 2 tar utgangspunkt i handlingsrom og kvalitetskrav i byfortettingssone (sone 2) fra KPA2018. Det vil utredes et eget bykonsept innenfor disse rammene. 3) Utviklingsalternativ 3 har de samme forutsetningene som alternativ 1, men det skal i tillegg tilrettelegges for plassering av en skole. Skolebygg kan vurderes i samlokalisering med barnehage. Det skal vurderes mulig kobling over v\u00e5gen, og konsekvenser av dette med hensyn til kulturminner, ulike interesser og merverdi. Saksnummer PLAN-2022/27773 Side 4 av 11 4) Utviklingsalternativ 4 har de samme forutsetningene som alternativ 2, men i tillegg legge til rette for plassering av en skole. Skolebygg kan vurderes i samlokalisering med barnehage. Det skal vurderes mulig kobling over v\u00e5gen, og konsekvenser av dette med hensyn til kulturminner, ulike interesser og merverdi. Medvirkning For \u00e5 skaffe oversikt over hvem som b\u00f8r delta i medvirkningsprosessene for omr\u00e5deregulering Storaneset er det utarbeidet en interessentanalyse, som er benyttet som et utgangspunkt for involvering og medvirkning. I interessentanalysen er det kartlagt hvilke grupper og/eller parter omr\u00e5dereguleringen f\u00e5r konsekvenser for, hvilken relasjon de har til planen og planomr\u00e5det, i hvilken grad grupper/parter har interesse og innflytelse i fremtidig utvikling av Storaneset, og hvor stort utbytte den enkelte gruppen/parten vil ha av \u00e5 delta i medvirkningsprosessen. P\u00e5 bakgrunn av interessentanalysen er det valgt ulike metodikker for medvirkning i planprogram-fasen. Det er gjennomf\u00f8rt dybdeintervju, workshops, g\u00e5tur/befaring og utekino. I tillegg til dette har planen v\u00e6rt dr\u00f8ftet i regionalt planforum sammen med omr\u00e5dereguleringsplan for Indre Arna. Planprogrammet oppsummerer medvirkning som har v\u00e6rt gjennomf\u00f8rt i l\u00f8pet av 2021-2023. Det skal i videre planprosess gjennomf\u00f8res ytterligere medvirkning. I tidlig fase av planarbeidet er det gjennomf\u00f8rt medvirkning etter f\u00f8lgende metoder: \u2022 Februar-mars 2021: Telefonintervjuer med et representativt utvalg av befolkningen i Arna \u2022 April 2021: 3 digitale workshops med lokale ildsjeler, lokalt n\u00e6ringsliv, lokal ungdom, fagpersoner og Bergen kommune \u2022 H\u00f8stferien 2021: 3 dager med utekino sammen med Bergen kino for \u00e5 vise ny bruk av omr\u00e5det \u2022 Mai 2022: Felles befaring og infom\u00f8te med offentlige etater, grunneiere og lokale akt\u00f8rer \u2013 Vossebanen i et byutviklingsperspektiv \u2022 Mai 2022: Workshop for Storaneset omr\u00e5deplan \u2022 Juni 2022: Regionalt planforum sammen med Omr\u00e5deplan for Indre Arna. \u2022 Mai 2023: Informasjonsm\u00f8te i forbindelse med h\u00f8ring av planprogrammet \u2022 August 2023: Befaring og informasjonsm\u00f8te for Utvalg for milj\u00f8 og byutvikling (UMBY). \u2022 August 2023: Planprogram og visjon presentert for Arna Rotary og i folkem\u00f8te i forbindelse med kommunevalget \u2022 September 2023: Dialogm\u00f8te med Vestland fylkeskommune (VLFK) I neste planfase vil medvirkning sikres gjennom blant annet: \u2022 Opprettelse av referansegruppe med bred deltakelse \u2022 Invitere fagetatene inn til samhandling etter behov \u2022 Gjennomf\u00f8re sp\u00f8rreunders\u00f8kelse via kommunen sine nettsider \u2022 Invitere til dialog med grunneiere og parter \u2022 Invitere til \"fremtidsdugnad\", eventuelt eget opplegg for ungdom \u2022 Temabaserte medvirkningsopplegg, herunder for tema universell utforming, barn og unges interesser, kulturmilj\u00f8/kulturminner og trafikksikkerhet/mobilitet Saksnummer PLAN-2022/27773 Side 5 av 11 Merknader og uttalelser ved offentlig ettersyn av planprogram Planprogrammet l\u00e5 ute til offentlig ettersyn i tidsrommet 29.04.2023\u201313.06.2023. Det kom inn 10 private merknader, 3 merknader fra lag og organisasjoner og 14 uttalelser fra offentlige h\u00f8ringsinstanser. Merknadene og uttalelsene er oppsummert og kommentert av plankonsulenten i merknadsskjema datert 30.11.2023. Materialet er gjennomg\u00e5tt og vurderes som dekkende av prosjektgruppen. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Trafikksikkerhet og tilkomst til planomr\u00e5det \u2022 Vossebanen som kulturminne \u2022 Variert boligtilbud \u2022 Kollektivtilbud \u2022 Et tilfredsstillende godt tilbud for myke trafikanter mellom Storaneset og Indre Arna \u2022 Koblinger for myke trafikanter til tilgrensende omr\u00e5der p\u00e5 tvers av Vossebanen \u2022 Skole- og barnehagetilbud \u2022 Naturmangfold \u2022 Sj\u00f8linjen \u2022 Unng\u00e5 inngrep i private eiendommer langs Garnesvegen \u2022 Sammenheng med omr\u00e5deplan for Indre Arna For oppsummering av alle innspill til planprogrammet, se vedlagt merknadsskjema. Endringer i forslag til planprogram etter offentlig ettersyn Noen av merknadene har medf\u00f8rt behov for \u00e5 justere planprogrammet. Blant annet har byr\u00e5dsavdelingen bedt om at medvirkningsopplegget utdypes. I revidert planprogram er metoder og opplegg i neste fase tydeligere beskrevet, det samme er hvem som er sentrale akt\u00f8rer. I h\u00f8ringsperioden har flere offentlige instanser meldt inn at de \u00f8nsker \u00e5 v\u00e6re koblet p\u00e5 i videre prosess, blant disse er Vestland fylkeskommune, Bane Nor, Kystverket og R\u00e5d for personer med funksjonsnedsettelse. I revidert planprogram er det presisert at det m\u00e5 v\u00e6re tett samarbeid med disse rundt aktuelle tema. Tabellen for konsekvensutredning (KU) er oppdatert b\u00e5de innenfor tema og metodikk. Vestland fylkeskommune har spilt inn at planomr\u00e5det ikke er konsekvensutredet p\u00e5 kommuneplanniv\u00e5, spesielt med tanke p\u00e5 samordnet bolig, areal og transport. Tema som boligbehov, \u00f8kt trafikkmengde, mobilitet og kobling til viktige m\u00e5lpunkt skal utredes. Dette blir steg 1 i en konsekvensutredning, der en f\u00e5r oversikt over omr\u00e5det og ser det i sammenheng med Arna generelt. Byarkitekten ga innspill om at alternativene b\u00f8r utredes som to ulike bykonsept. Dette er tatt til f\u00f8lge, og valg av typologier, byform og utforming av bykonseptene skal gj\u00f8res etter retningslinjene i Arkitektur+ i det videre planarbeidet. Det skal utarbeides en overordnet formingsveileder eller et kvalitetsprogram for utvikling av Storaneset som helhet. Omfang og innhold vil vurderes videre i planprosessen. Det kom flere innspill til tema som b\u00f8r konsekvensutredes. Flere av disse l\u00e5 allerede inne i planprogrammet som unders\u00f8kelsestema, men er endret til KU-tema. Dette gjelder for tema Saksnummer PLAN-2022/27773 Side 6 av 11 som klima og bl\u00e5gr\u00f8nn struktur. Tema trafikk og transportbehov er endret slik at det ogs\u00e5 inneholder mobilitet. Etter innspill fra Statsforvalter er tema stegvis gjennomf\u00f8ring endret til \u00e5 bli KU-tema. Det skal ogs\u00e5 utf\u00f8res en helsekonsekvensutredning av etappevis utvikling av Storaneset, i tr\u00e5d med innspill fra Helsevernenheten. Etter innspill fra Kystverket er det tatt inn to nye punkt under tema samfunnssikkerhet, sikkerhet/ fremkommelighet i sj\u00f8 og grunnforhold. Oppsummering: H\u00f8ringsinstans Merknad som har medf\u00f8rt endring i planprogrammet Kystverket Ber om at sikkerhet og fremkommelighet i sj\u00f8 m\u00e5 inng\u00e5 som utredningstema. Dette er innarbeidet som utredningstema. Bane NOR Presiserer at det er generelt byggeforbud innenfor 30 meter fra n\u00e6rmeste spors midtlinje, og har merknader til kryssing av jernbanelinje. Teksten er endret i tr\u00e5d med innspill fra Bane NOR. R\u00e5d for personer med Har innspill til at medvirkning fra foreldre/barn/ungdom med funksjonsnedsettelser funksjonsnedsettelser b\u00f8r ha et s\u00e6rskilt fokus. Medvirkningsopplegg i revidert planprogram legger opp til slik medvirkning i neste planfase. Helsevernenheten Ber om at det blir utarbeidet en helsekonsekvensutredning som f\u00f8lge av at omr\u00e5det skal ha en gradvis utvikling/transformasjon fra n\u00e6ring til bolig. Dette er tatt inn i utredningstabell under tema stegvis gjennomf\u00f8ring. Vestland Har merknader og innspill til flere KU-tema og KU-metode. Har fylkeskommune merknad til n\u00e6ringsflyttekjede, og utviklingsplan som utredningstema. \u00d8nsker \u00e5 delta/medvirke i planprosessen. KU- tema og metodikk i revidert planprogram f\u00f8lger opp innspillene fra fylkeskommunen. Nye KU-tema er samordnet bolig, areal og transportplanlegging p\u00e5 KPA-niv\u00e5, KU for bl\u00e5gr\u00f8nn struktur og KU for stegvis utvikling. Mobilitet og trafikkavvikling er sl\u00e5tt sammen som KU-tema. Medvirkning fra fylkeskommunen skal sikres i prosessen videre. Statsforvaltaren Har merknad til etappevis utvikling av planomr\u00e5det. Dette vil bli utredet b\u00e5de med hensyn til bokvalitet og trivsel, sameksistens mellom n\u00e6ring og bolig i en overgangsfase og trygg trafikkavvikling. Byantikvaren Har innspill til KU-metodikk. Dette er fulgt opp i revidert planprogram. Byarkitekten Har innspill til utviklingsalternativene som skal KU-vurderes, og til at disse utvikles til to ulike bykonsepter. Har innspill om formingsveileder/ kvalitetsprogram. Dette er fulgt opp i revidert planprogram. Vurdering av forslag til planprogram \u2022 Fagetaten vurderer at planen, det ber\u00f8rte omr\u00e5det og de problemstillingene som anses som viktige for milj\u00f8 og samfunn, er dekkende beskrevet. \u2022 Planprogrammet er justert i henhold til innspillene. Saksnummer PLAN-2022/27773 Side 7 av 11 \u2022 Planprogrammet skiller mellom tema som skal konsekvensutredes og de tema som skal unders\u00f8kes som en del av planarbeidet. Metode og datagrunnlag som skal brukes er dekkende beskrevet i kapittel 7 i planprogrammet. \u2022 Plan for medvirkning er oppdatert og dekkende beskrevet i planprogrammet. \u2022 Relevante og realistiske alternativer, og hvordan disse skal vurderes i konsekvensutredningen, er dekkende beskrevet. Overordnet planlegging Vestland fylkeskommune p\u00e5peker i sin uttale til planoppstart at omforming/transformasjon av Storaneset ikke ble konsekvensutredet som del av planarbeidet til KPA2018. Med bakgrunn i dette, mener fylkeskommunen at det er n\u00f8dvendig at planprogrammet utvides til \u00e5 omfatte konsekvenser for arealbruk og transport. Plan- og bygningsetaten (PBE) er enig med fylkeskommunen i at transformasjon av Storaneset m\u00e5 bli vurdert p\u00e5 kommuneplanniv\u00e5 i dette planarbeidet. Samordnet bolig, areal og transportplanlegging er i revidert planprogram lagt til som nytt tema som skal konsekvensutredes. Det skal ses n\u00e6rmere p\u00e5 blant annet boligbehovet i Arna bydel, og hvilke konsekvenser transformasjonen av Storaneset kan f\u00e5 for arealbruk og transportbehov. Mobilitet, frekvens p\u00e5 kollektivtilbud og avstand til ulike m\u00e5lpunkt, blant annet til Indre Arna sentrum, er sentrale tema i denne sammenhengen. I tillegg skal konsekvenser for flytting av eksisterende virksomheter belyses i utviklingsalternativene. Her vil det bli et s\u00e6rlig fokus p\u00e5 arealkonsekvenser og trafikale konsekvenser. Plan- og bygningsetaten er opptatt av at utviklingen av Storaneset ses i sammenheng med omr\u00e5dereguleringsplan for Indre Arna, og hvordan Storaneset kan bli et supplement til Indre Arna som region- og bydelssenter. Gjennom reguleringsarbeidet m\u00e5 det innenfor rammen av nullvekstm\u00e5let gj\u00f8res gode vurderinger av hvilke funksjoner som er egnet for lokalisering til Storaneset, sammenlignet med hva som er egnet for lokalisering til Indre Arna. Samlet sett skal omr\u00e5dene ha et godt og variert tilbud av boliger, servicefunksjoner, sosial infrastruktur, n\u00e6ringsvirksomhet, natur og friluftsomr\u00e5der. Sp\u00f8rsm\u00e5l om lokalisering og samordnede l\u00f8sninger for arealbruk og transportl\u00f8sninger blir viktige for \u00e5 sikre en god byutvikling med levende sentrumsomr\u00e5der, gode og varierte bomilj\u00f8, lavt transportbehov og reduserte klimagassutslipp. Omr\u00e5dereguleringsplan for Indre Arna legger til rette for blant annet bolig, service, n\u00e6ring og kultur, men det er ikke funnet areal til sosial infrastruktur som skole eller sykehjem i det planforslaget. To av utviklingsalternativene i omr\u00e5deplan for Storaneset skal se p\u00e5 mulighet for \u00e5 legge til rette for plassering av en skole. Skolebygg skal i tillegg vurderes i samlokalisering med barnehage. Behov og lokalisering for annen sosial infrastruktur, som sykehjem, skal vurderes og avklares som del av planarbeidet. Plan- og bygningsetaten er opptatt av \u00e5 legge til rette for variasjon og mangfold av boligtyper i planforslaget. Det skal vurderes en variert bebyggelsesstruktur, og tilrettelegges for et mangfold av boliger som er attraktive for ulike grupper, som barnefamilier, seniorer, aleneboere og andre demografiske grupper. Garnesvegen Vestland fylkeskommune (VLFK) overtok arbeidet med planlegging av gang- og sykkelanlegg langs fv. 5454 Garnesvegen etter Statens vegvesen i 2021. Fylkeskommunen Saksnummer PLAN-2022/27773 Side 8 av 11 har utarbeidet forprosjekt til ny plan, der omfanget av planlagte tiltak er redusert. Det inneb\u00e6rer et smalere gatetverrsnitt med tosidig fortau, men uten eget areal for sykling. Forslaget tar utgangspunkt i dagens situasjon og trafikkmengde, men med redusert fartsgrense. Det gir ogs\u00e5 mindre inngrep i tilst\u00f8tende boligomr\u00e5der. I sin uttale til planoppstart og planprogram for Storaneset peker VLFK p\u00e5 at omr\u00e5dereguleringen m\u00e5 unders\u00f8ke om eventuell \u00f8kt trafikk fra Storaneset vil medf\u00f8re behov for tiltak p\u00e5 fylkesvegen utover det de legger opp til i sitt planarbeid. VLFK understreker at de ikke har tatt h\u00f8yde for en transformasjon av Storaneset i sitt arbeid, men vurderer at det kan utl\u00f8se mer omfattende krav til utforming av fylkesvegen enn det som n\u00e5 er lagt til grunn. Vestland fylkeskommune ber i sin uttale om at plangrensen for Storaneset blir utvidet \u00f8st for Fv5454 Garnesvegen. Fylkeskommunen vil ogs\u00e5 ha en utvidelse av plangrensen b\u00e5de nord og s\u00f8r for krysset til Storaneset. Utvidelse av plangrensen ble diskutert i m\u00f8te med VLFK i august, og det ble konkludert med at det skal gjennomf\u00f8res n\u00f8dvendige trafikkanalyser og mobilitetsanalyser i den videre planprosessen for omr\u00e5deplan for Storaneset. Disse analysene skal gi grunnlag for \u00e5 vurdere hvordan utviklingen av Storaneset p\u00e5virker dimensjoneringen og arealbehov i Garnesvegen for alle trafikantgrupper. Det m\u00e5 jobbes tett sammen med fylkeskommunen i det videre planarbeidet. L\u00f8sningen for g\u00e5ende og syklende vil bli styrende for hvordan Storaneset kan transformeres. I dag er tilbud for g\u00e5ende og syklende mellom Storaneset og Indre Arna hverken tilrettelagt for, eller universelt utformet, og det er heller ikke dimensjonert for \u00e5 takle en vekst i andel g\u00e5ende og syklende. Det er helt avgj\u00f8rende at utviklingen p\u00e5 Storaneset tilrettelegges slik at nye beboere g\u00e5r, sykler eller bruker kollektivtransport i hverdagen. Omr\u00e5deplanen for Storaneset m\u00e5 se p\u00e5 tiltak som lav parkeringsdekning og delebilordninger for \u00e5 begrense privatbilisme fra Storaneset. Dette kan v\u00e6re sentrale grep for \u00e5 minimimere behov for personbiltrafikk i en framtidsrettet utvikling av Storaneset. Gamle Vossebanen Gamle Vossebanen er et fredet kulturminne som omr\u00e5dereguleringsplanen b\u00e5de skal ta hensyn til og ivareta. For \u00e5 komme kj\u00f8rende til Storaneset i dag, m\u00e5 jernbanelinjen til Vossebanen krysses. Bane Nor p\u00e5peker at dagens planovergang ikke er opparbeidet etter teknisk regelverk, og at dersom Storaneset skal transformeres fra n\u00e6ring til bolig, m\u00e5 planovergangen legges ned og erstattes med planfri kryssing. Kryssing av jernbanen er et sentralt tema i planarbeidet og det vil v\u00e6re viktig med god dialog med Bane Nor om dette gjennom planprosessen. Bane Nor understreker at det er et stort sikkerhetsproblem at jernbanelinjen brukes som gangveg. Koblinger p\u00e5 tvers mot omkringliggende omr\u00e5der er ogs\u00e5 viktig \u00e5 l\u00f8se i planarbeidet. Etablering av gang- og sykkeltrase mellom Storaneset og Indre Arna er en viktig del av planarbeidet. I tillegg skal planarbeidet se n\u00e6rmere p\u00e5 mulighet for en turveg langs Arnav\u00e5gen mot \u00d8yrane. Stegvis gjennomf\u00f8ring Utvikling av Storaneset vil kreve en gradvis utbygging i et lengre tidsperspektiv. Dette medf\u00f8rer at bedrifter som er lokalisert p\u00e5 Storaneset i dag vil sameksistere med transformeringen av omr\u00e5det til et byutviklingsomr\u00e5de med boliger og servicetilbud. Det blir Saksnummer PLAN-2022/27773 Side 9 av 11 derfor viktig \u00e5 ha fokus p\u00e5 \u00e5 redusere mulige konflikter og risiko mellom de ulike funksjonene og behovene i utviklingsfasen. Rekkef\u00f8lgekrav vil v\u00e6re viktig for \u00e5 sikre opparbeidelse av teknisk og sosial infrastruktur innenfor omr\u00e5det. Dette vil v\u00e6re en forutsetning for videre detaljregulering og gradvis transformasjon av Storaneset gjennom flere utbyggingsprosjekter og en lengre tidshorisont. Konklusjon Planprogrammet er oppdatert etter h\u00f8ring. Plan- og bygningsetaten vurderer at planprogrammet er tilfredsstillende i henhold til forskriftens krav og anbefales fastsatt. Anbefalt vedtak: 1. I medhold av plan- og bygningsloven \u00a7 12-9 fastsettes forslag til planprogram datert 29.11.2023 for Arna Gnr. 286, Bnr. 107 mfl., Storaneset, nasjonal arealplanID 4601_71190000. Plan- og bygningsetaten Aslaug Aalen Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2022/27773 Side 10 av 11 Vedlegg: Forslag til planprogram for Storaneset omr\u00e5deplan datert 29.11.2023 Merknadsskjema datert 30.11.2023 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/27773 Saksnummer PLAN-2022/27773 Side 11 av 11 "
}