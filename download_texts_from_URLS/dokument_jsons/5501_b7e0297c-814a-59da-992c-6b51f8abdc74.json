{
  "dokument_id": "b7e0297c-814a-59da-992c-6b51f8abdc74",
  "doc_type": "case_attachment",
  "kommune": 5501,
  "tittel": "PLAN 1965 notat naboskapsm\u00f8te april 2024",
  "url": "https://innsyn.tromso.kommune.no/application/getMoteDokument?dokid=2002053704",
  "tekst": "Deres ref. V\u00e5r ref. Saksbehandler Dato PLAN-22/01476-17 Roy Fossum 28.04.2024 +47 47610087 PLAN 1965 - DETALJREGULERINGSPLAN CO2-FANGSTANLEGG. NOTAT FRA NABOSKAPSM\u00d8TE 24. 04.2024. Kl. 1400-1530. Det var kalt inn til m\u00f8tet ved brev av 10. april 2024. M\u00f8tet fant sted i Kvitebj\u00f8rn Varmes lokaler i Ringvegen 184, Troms\u00f8. Det var ogs\u00e5 mulig \u00e5 delta p\u00e5 m\u00f8tet via TEAMS. Til stede: Rune Madsen, grunneier (tomt 666) Daniel Nyhagen, Troms\u00f8 Skipsverft (via TEMAS) Torstein S\u00f8rensen, Roy Leding, Remiks AS Olav Andreassen (via TEAMS) Jon Egil S\u00f8rensen (via TEAMS) Martin Amundsen, GraffBrygg (via TEAMS) Frank Mathillas, Kvitebj\u00f8rn Varme AS (forslagsstiller/tiltakshaver) Erik Ditlefsen, Henning Larsen Ark, (konsulent) Roy Fossum, Troms\u00f8 kommune, Byplan (referent) Stikkordmessig oppsummering fra m\u00f8tet. Frank Mathillas \u00e5pnet m\u00f8tet ved \u00e5 \u00f8nske velkommen. Roy Fossum redegjorde for Troms\u00f8 kommunes praksis med et naboskapsm\u00f8te tidlig i planprosesser etter plan- og bygningsloven. Sentralt er kommunens ansvar som plan- og bygningsmyndighet. Sentrale stikkord er \u00e5 legge til rette for medvirkning fra naboer/ber\u00f8rte, ivaretakelse av krav til planprosesser etter plan- og bygningsloven, og sikre vurdering/utredning av konsekvenser for milj\u00f8 og samfunn av planforslag og tiltak, herunder ROS-analyse. Presentasjonen lagt fram i m\u00f8tet, f\u00f8lger vedlagt referatet. Frank Mathillas redegjorde for Kvitebj\u00f8rn Varme sin bakgrunn for sitt initiativ om CO2-fangst. Sentrale stikkord; global oppvarming, Norges ambisi\u00f8se klimam\u00e5l, forventninger om \u00f8kt CO2-avgift. Avfallsforbrenningsanlegget p\u00e5 Skatt\u00f8ra er det st\u00f8rste punktutslippet av CO2 i Troms\u00f8. Det er utbredt enighet om at for \u00e5 begrense global oppvarming er fangst av CO2 fra atmosf\u00e6ren og p\u00e5f\u00f8lgende permanent lagring n\u00f8dvendig. Det er ulike teknologier for absorpsjon/binding av CO2, gruppert i hhv. Amin-teknologier og Karbonat-teknologier. Valg av teknologi er ikke gjort, og reguleres ikke ved plan- og bygningsloven, men gjennom utslippstillatelse med Milj\u00f8direktoratet som myndighet. Oppstart av karbonfangst er planlagt til 2030. Utfylling i sundet for etablering av kaianlegg er tidskritisk i og med behovet for at massene m\u00e5 sette seg over tid f\u00f8r selve utbyggingen kan ta til. Presentasjonen lagt fram i m\u00f8tet er vedlagt dette referatet. Erik Ditlefsen (Henning Larsen ark) redegjorde for planlagte tiltak, planoppstart og planprosess. Det vil bli utarbeidet et planprogram. Tiltaket best\u00e5r i utvidelse av avfallsforbrenningsanlegget, karbonfangstanlegget og kai-anlegg. utskiping av fanget CO2 til permanent underjordisk/undersj\u00f8isk Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 lagring. Mulig planomr\u00e5de omfatter tilst\u00f8tende arealer hvor det er aktuelt \u00e5 videref\u00f8re gjeldende arealform\u00e5l. Sentrale utredningstemaer er blant annet utslipp til luft, landskap. Det ble skissert framdrift og etapper/milep\u00e6ler i hhv. utredningsprosessen og planprosessen. Presentasjonen lagt fram i m\u00f8tet vedlegges dette referatet. Kommentarer/sp\u00f8rsm\u00e5l. Rune Madsen: Man b\u00f8r unng\u00e5 \u00abknekk-punktene\u00bb i et kai-anlegg som oppst\u00e5r som f\u00f8lge av den skisserte planavgrensningen mot sundet. Ei rett \u00abkai-linje\u00bb er langt \u00e5 foretrekke ogs\u00e5 vurdert ut fra tilst\u00f8tende n\u00e6ringsareal og MIO-Nord-planen Plan 1815). Svar: Ei kailinje uten knekkpunkter har fordeler. Kvitebj\u00f8rn har imidlertid skjelet til at det er avsatt fiskefelt/gyteomr\u00e5de kloss inntil omr\u00e5det (jf. Kystsoneplanen). Vurderinger av dette og et planforslag og dets forhold til godkjent kystsoneplan tas med videre i prosessen. Ytterligere utfyllinger i sundet vil p\u00e5 generelt grunnlag kunne bli omstridt. Torstein S\u00f8rensen: Ringvegen b\u00f8r senkes, den ligger jo som en h\u00f8y voll med lavereliggende terreng b\u00e5de p\u00e5 \u00f8st- og vestsiden av Ringvegen. Senking b\u00f8r v\u00e6re aktuelt ifbm. at Ringvegen skal krysses med r\u00f8rledninger som skal f\u00f8re CO2 fra avfallsforbrenningsanlegget til CO2.fangstanlegget. Svar: \u00c5 senke Ringvegen vil v\u00e6re et meget omfattende prosjekt. Kryssingen av Ringvegen er tenkt \u00e5 skje med r\u00f8r-ledninger over vegbanen, slik denne er i dag. Roy Leding, Remiks, har ikke vesentlige merknader til skissert utfylling Daniel Nyhagen, Nye Troms\u00f8 Skipsverft, har ikke vesentlige merknader til skissert utfylling/kai-anlegg. Martin Amundsen; GraffBrygg, har ikke merknader til skissert utfylling/kai-anlegg. Roy Fossum, Troms\u00f8 kommune/Byplan. (sign). 2 "
}