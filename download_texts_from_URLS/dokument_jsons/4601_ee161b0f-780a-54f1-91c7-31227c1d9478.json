{
  "dokument_id": "ee161b0f-780a-54f1-91c7-31227c1d9478",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 32 fra Amina Amin (AP) til finansbyr\u00e5den ang\u00e5ende mobildatadekningen p\u00e5 Aurdalslia skole - Utvalg for finans, n\u00e6ring og kultur",
  "url": "https://bergen.kommune.no/politikere-utvalg/api/fil/bk360/10318787/Svar-pa-skriftlig-sporsmal-nr-32-fra-Amina-Amin-AP-til-finansbyraden-angaende-mobildatadekningen-pa-Aurdalslia-skole-Utvalg-for-finans-naering-og-kultur",
  "tekst": " Byr\u00e5dsavdeling for finans Til Intern korrespondanse Bystyrets kontor v/ Frank Wessels V\u00e5r referanse: 2024/65017-3 Saksbehandler: Mette Kristin Gjerde Fra Dato: 2. mai 2024 Byr\u00e5d for finans. Svar p\u00e5 skriftlig sp\u00f8rsm\u00e5l nr. 32 fra Amina Amin (AP) til finansbyr\u00e5den ang\u00e5ende mobildatadekningen p\u00e5 Aurdalslia skole - Utvalg for finans, n\u00e6ring og kultur Jeg er gjort oppmerksom p\u00e5 at deler av Aurdalslia skole mangler mobildatadekning, noe som er til stor ulempe for skolen og andre som bruker skolen. Sp\u00f8rsm\u00e5l til byr\u00e5den: Mitt sp\u00f8rsm\u00e5l til byr\u00e5den er om han kjenner til dette problemet? Tenker byr\u00e5den at dette er sv\u00e6rt problematisk for sikkerheten i omr\u00e5det? Og hva som eventuelt kan gj\u00f8res for \u00e5 forbedre dette? Svar fra byr\u00e5den: Finansbyr\u00e5den har innhentet informasjon internt fra Etat for bygg og eiendom, og fra Byr\u00e5dsavdeling for barnehage og skole (BBS). Den delen av skolens arealer som omfattes av sp\u00f8rsm\u00e5let, er arealer bygget som tilfluktsrom. Disse arealene har tykke vegger og tak av betong, noe som begrenser mobildekningen i disse arealene. Den resterende delen av skolen, og omr\u00e5det rundt skolen for \u00f8vrig, har ikke manglende mobildekning. De omspurte arealene benyttes ikke i undervisnings\u00f8yemed, men byr\u00e5den er kjent med at arealene delvis er tatt i bruk i forbindelse med serveringen av SFO-m\u00e5ltid og som SFO-base for enkelte trinn. Finansbyr\u00e5den er i den forbindelse ogs\u00e5 blitt opplyst om at skolen for neste skole\u00e5r jobber med \u00e5 finne alternative l\u00f8sninger for SFO som ikke inkluderer bruk av tilfluktsrom. Det er ogs\u00e5 inng\u00e5tt avtaler med musikkorps og den tamilske l\u00f8rdagsskolen om bruk av en st\u00f8rre del av skolens rom og arealer (inkludert, men ikke begrenset til nevnte tilfluktsrom) p\u00e5 ettermiddags- og kveldstid, og i helgene. Eivind K. N\u00e6vdal-Bolstad - Byr\u00e5d for finans. Dokumentet er godkjent elektronisk. "
}