{
  "dokument_id": "2be78f1e-4468-53ee-bcfe-f0b53bb6ea11",
  "doc_type": "case_attachment",
  "kommune": 4601,
  "tittel": "Fagnotat, datert 1.september 2023",
  "url": "https://bergen.kommune.no/politikere-utvalg/api/fil/bk360/8314856/Fagnotat-datert-1-september-2023",
  "tekst": " Bergen Vann Til Fagnotat BKMB - Seksjon \u00d8konomi (Arbeidssted) V\u00e5r referanse: 2019/32973-27 Saksbehandler: Oddbj\u00f8rn Laurits Andersen Fra Dato: 1. september 2023 Bergen Vann Nytt gjennomf\u00f8ringsvedtak for Fanahammeren avl\u00f8pssanering Hva saken gjelder: Saken gjelder forslag til nytt gjennomf\u00f8ringsvedtak for Fanahammeren avl\u00f8pssanering i henhold til revidert kostnadsestimat og eksternt gjennomf\u00f8rt usikkerhetsanalyse. Gjeldende vedtak om gjennomf\u00f8ring var i utvalg for finans, kultur og n\u00e6ring den 10.06.2020 i sak 65/20, dokument 2019/32973-13 med 25,5 mill. kr. I sluttfasen av detaljprosjekteringen ble det laget ny grunnkalkyle for prosjektet p\u00e5lydende 55 mill.kr. som inkluderer medg\u00e5tt og generelle kostnader. Ny kalkyle viser en stor \u00f8kning i forhold til vedtatt budsjett I tillegg til \u00f8kning i grunnkalkylen har ogs\u00e5 avsetninger til uforutsatte tillegg og usikkerhetsavsetning \u00f8kt vesentlig. Dette har gitt en n\u00e6r tredobling av totalramme i prosjektet. Gjennomf\u00f8rt ekstern usikkerhetsanalyse anbefaler en ny kostnadsramme p\u00e5 71 mill. kr (P85). \u00d8kningen i nytt gjennomf\u00f8ringsvedtak skyldes i hovedsak f\u00f8lgende faktorer: Grunnkalkyle. \u2022 Materialkostnader har \u00f8kt vesentlig, som f.eks. PE-ledningen (sj\u00f8ledning) som er en av de store innsatsfaktorene i dette prosjekt. \u2022 Budsjettet var et tidlig estimat og at det i ettertid erkjennes at budsjettet var for lavt og planlagt tidsbruk til grunnerverv var for kort. \u2022 L\u00f8nns og prisstigning er p\u00e5 ca. 17% fra 2020 \u2013 2023 Usikkerhetsavsetning. \u2022 \u00d8kt usikkerhet avsetning i forhold til entrepren\u00f8renes gjennomf\u00f8ringsevne. \u2022 Koronapandemien og andre forhold har bidratt til \u00e5 skape st\u00f8rre markedsmessig usikkerhet og uforutsigbarhet i bygg- og anleggsmarkedet. \u2022 Anleggsgjennomf\u00f8ring \u2022 Markedsfaktoren, prosjektorganisasjon og ledelse Fagetatens anbefaling: 1. Planlagt tiltak p\u00e5 Fanahammeren / indre del av Fanafjorden gjennomf\u00f8res i henhold til revidert saksutredning. 2. Det stilles til disposisjon 72,0 mill. kr. eks mva. til prosjektet fra investerings-budsjettet post 918060 Fanahammeren avl\u00f8pssanering fordelt p\u00e5 f\u00f8lgende tjenester: Punkt Bel\u00f8p 1 66,0 mill. kr tjeneste 35310 Avl\u00f8psnett / Innsamling av avl\u00f8psvann 2 6,0 mill. kr tjeneste 34510 Distribusjon av vann Ny totalprognose 72,0 mill. kr er innarbeidet i forslag til tertialrapport 1/2023. Med hilsen Bergen Vann Magnar Sekse Per Lasse Reinertsen Etatsdirekt\u00f8r Avdelingsleder prosjekt Dokumentet er godkjent elektronisk. Saksfremstilling: Bakgrunn: I Hovedplan for avl\u00f8p og vannmilj\u00f8 er det medtatt tiltak for vurdering av sanering av eksisterende utslipp til s\u00e5rbare vannforekomster. Dette gjelder blant annet utslipp til indre del av Fanafjorden. Avl\u00f8psvannet fra omr\u00e5det f\u00f8res i dag til utslipp i sj\u00f8. Avl\u00f8psvannet fra indre del av Fanafjorden er planlagt f\u00f8rt i nyetablert avl\u00f8pssystem til eksisterende avl\u00f8pstunnel ved Nord\u00e5s, og videre til Flesland avl\u00f8psrenseanlegg. Prosjektet omfatter etablering av nytt avskj\u00e6rende spillvannssystem, fra de enkelte utslippspunktene i indre del av Fanafjorden, til eksisterende spillvannssystem ved Hordnesvegen (jf. vedlagte oversiktskart fra forprosjekt). Det etableres flere pumpestasjoner med tilh\u00f8rende ledningsnett samt overf\u00f8ringsledninger i sj\u00f8. I tillegg m\u00e5 det etableres vanntilf\u00f8rsel til avl\u00f8pspumpestasjonene. Fremdrift: Prosjektet er ferdig planlagt og klart for utlysning. Rammes\u00f8knad er sendt inn til behandling. Byggearbeider forventes \u00e5 v\u00e6re ferdig i 4. kvartal 2025. Byggeledelse: Byggeleder for utf\u00f8relse er inkludert i budsjettet og vil bli anskaffet dersom nytt gjennomf\u00f8ringsvedtak blir vedtatt. Fremtredende usikkerheter og bakgrunn for forsinkelse og kostnads\u00f8kning i prosjektet: 1. Det har tatt lang tid og f\u00e5 p\u00e5 plass grunnavtaler for nye avl\u00f8pspumpestasjoner. Fremdeles er det en grunnavtale som ikke er kommet p\u00e5 plass. Dette har medf\u00f8rt forsinkelser i prosjektet. 2. For \u00e5 f\u00e5 i gang prosjektet har vi gjort om p\u00e5 planene slik at prosjektet kan startes uavhengig av den siste grunnavtalen. Den siste avl\u00f8pspumpestasjonen med tilh\u00f8rende grunnarbeider har vi tatt med som opsjon i prosjektet. Opsjonen er medtatt i nytt kostnadsestimat. 3. Det har v\u00e6rt en betydelig \u00f8kning p\u00e5 materialpriser fra 2020 til 2023. Budsjett per \u00e5r (tertialrapport 1/2023) og regnskap tidligere \u00e5r, (avrundet): Tidligere \u00e5r kr 2,4 mill. regnskap 2023 kr 4,5 mill. 2024 kr 21,7 mill. 2025 kr 13,5 mill. 2026 kr 29,9 mill. reserver Totalt kr 72,0 mill. Ny totalprognose: Gjeldende vedtak om gjennomf\u00f8ring var i utvalg for finans, kultur og n\u00e6ring den 10.06.2020, sak 65/20, dokument 2019/32973-13 med budsjett 25,5 mill. kr. Budsjettet var et tidlig estimat. Videre prosjektering og planlegging har vist at budsjettet m\u00e5 \u00f8kes. Fra 2020 til i \u00e5r har det v\u00e6rt en vesentlig \u00f8kning i b\u00e5de materialkostnader og generell usikkerhet i markedet. I \u00e5r er det utarbeidet en ekstern usikkerhetsanalyse av Holte Consulting AS som gav en oppjustert totalprognose. Prosjekteringen er utf\u00f8rt av Sweco AS. Ny totalprognose for prosjektet er 72,0 mill. kr i 2023-priser. Det er lagt til 1,0 mill. kr for prisvekst i \u00e5r f\u00f8r oppstart byggearbeider, jamf\u00f8r prognose 71 mill. kr (P85) i vedlagte rapport usikkerhetsanalyse. Besluttende organ: Bystyret. Vedlegg: \u2022 Rapport usikkerhetsanalyse datert 18.04.2023 \u2022 Oversiktsplan datert 28.02.2021 "
}