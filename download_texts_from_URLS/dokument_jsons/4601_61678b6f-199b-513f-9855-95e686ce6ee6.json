{
  "dokument_id": "61678b6f-199b-513f-9855-95e686ce6ee6",
  "doc_type": "case_attachment",
  "kommune": 4601,
  "tittel": "Ny s\u00f8knad om fradeling",
  "url": "https://bergen.kommune.no/politikere-utvalg/api/fil/bk360/10607763/Ny-soknad-om-fradeling",
  "tekst": "Bergen kommune v/Etat for landbruk sendt til: seksjonfornaeringoglandbruk@bergen.kommune.no V\u00e5r referanse: Ansvarlig advokat: Dato: 1121828501/2822633 Olav Pedersen 14. desember 2023 S\u00d8KNAD OM SAMTYKKE TIL DELING \u2013 GNR. 203 BNR. 14 \u2013 YTRE ARNA-VEGEN 73 OG 79 1. Innledning Harris Advokatfirma AS bist\u00e5r eierne av gnr. 203 bnr. 14, H\u00e5kon og Lars Ytre-Arne, i forbindelse med s\u00f8knad om fradeling av ene boligen og naustet st\u00e5ende p\u00e5 eiendommen. Utvalg for milj\u00f8 og byutvikling gav dispensasjon til deling av Ytre Arna-vegen 73 med tilh\u00f8rende naust som begge st\u00e5r p\u00e5 gnr. 203 bnr. 14. Eiendommen best\u00e5r i dag av to boliger, to naust, garasjer og driftsbygning. Kommunen gav i vedtak datert 21.11.2023 rammetillatelse til deling, p\u00e5 vilk\u00e5r om at dokumentasjon p\u00e5 tillatelse etter jordloven \u00a7\u00a7 9 og 12 blir sendt inn senest samtidig med s\u00f8knad om igangsettingstillatelse. Kommunen avslo s\u00f8knad etter jordloven \u00a7\u00a7 9 og 12 i vedtak datert 20.11.2023. Vedtaket ble p\u00e5klaget av oss den 07.12.2023. I klagen ble det gjort endringer p\u00e5 arealet. Basert p\u00e5 dette har kommunen i brev datert 13.12.2023 informert om at klagen m\u00e5 gjelde avslaget slik det ble gitt den 20.11.2023, og at endret areal ikke kan behandles i klagen. \u00d8nskes arealet endret m\u00e5 det sendes inn ny s\u00f8knad etter jordloven. Tiltakshaverne \u00f8nsker \u00e5 redusere arealet slik at fradeling ikke kommer i konflikt med areal registrert som dyrket mark, slik som vist p\u00e5 kartet under: Harris Advokatfirma AS Dreggsallmenningen 10/12 Postboks 4115 Sandviken Den norske advokatforening 5003 Bergen 5835 Bergen Global Advocaten NO 921 027 583 MVA Tlf.:55 30 27 00 1121828501/2822633 harris.no Side 1 av 5 Basert p\u00e5 endringen ber vi kommunen om \u00e5 behandle dette som en ny s\u00f8knad om deling etter jordloven \u00a7 12. Klage datert 07.12.2023 trekkes herved. 2. Vilk\u00e5rene for deling etter jordloven \u00a7 12 er oppfylt Ved \u00e5 redusere arealet med ca. 493 m2 omfatter ikke s\u00f8knaden areal registrert som fulldyrket. S\u00f8knaden forutsetter dermed ikke omdisponering etter jordloven \u00a7 9. Basiskartet ser med endret forslag til grenser slik ut, se ogs\u00e5 revidert kart vedlagt: 1121828501/2822633 harris.no Side 2 av 5 Ved avgj\u00f8relse av om samtykke til deling skal gis, \u00abskal\u00bb det vektlegges om delingen \u00ablegg til rette for ein tenleg og variert bruksstruktur i landbruket\u00bb, herunder hensynet til vern av arealressursene, om delingen f\u00f8rer til \u00abei driftsmessig god l\u00f8ysing\u00bb, og om delingen kan f\u00f8re til \u00abdrifts- eller milj\u00f8messige ulemper for landbruket i omr\u00e5det\u00bb, jf. jordlova \u00a7 12 tredje ledd. Etter fjerde ledd kan samtykke ogs\u00e5 gis dersom deling vil \u00abvareta omsynet til busetjinga i omr\u00e5det\u00bb. De ulempene som kommunen viser til i sitt vedtak datert 20.11.2023 er i all hovedsak knyttet til s\u00f8knad om omdisponering av dyrket mark slik vi ser det. Fradeling, under forutsetning av at fulldyrket areal blir liggende p\u00e5 hovedbruket, vil helt klart legge til rette for en \u00abtenleg og variert bruksstruktur i landbruket.\u00bb Ingen arealressurser g\u00e5r tapt ved fradelingen. Arealet som s\u00f8kes fradelt er registrert som bebygd i dag, og det er ved s\u00f8knad om tillatelse til oppf\u00f8ring av boligen tatt stilling til at arealet kunne brukes til bolig. Hovedbruket mister dermed ikke areal som er dyrket i dag, eller egnet til dyrking i fremtiden. Videre vil ikke delingen f\u00f8re til drifts- eller milj\u00f8messige ulemper for landbruket i omr\u00e5det. Det vises for det f\u00f8rste til at mellom tunet til landbrukseiendommen og oms\u00f8kt areal ligger det en tidligere fradelt boligeiendom. Det er dermed god avstand mellom oms\u00f8kt areal og landbrukseiendommen sin driftsbygning. Det er heller ikke n\u00f8dvendig \u00e5 kj\u00f8re over tunet til landbrukseiendommen for tilkomst til oms\u00f8kt areal. N\u00e5r det gjelder fare for \u00f8kt tr\u00e5kk og slitasje p\u00e5 jordbruksareal slik kommunen viser til i vedtak datert 20.11.2023, s\u00e5 kan vi ikke se at dette er reelt. Fradelt eiendom vil bruke den samme stien ned til naustet som han alltid har brukt. Det vil dermed ikke skje en forandring for jordbruksarealet med tanke p\u00e5 tilkomst til naustet. Oms\u00f8kt bolig er heller ikke v\u00e5ningshuset p\u00e5 eiendommen, slik kommunen skriver i sitt vedtak. Det er bolig nr. 2 p\u00e5 eiendommen. Oms\u00f8kt fradeling vil s\u00f8rge for at reell eier av boligen, Lars Ytre-Arne, kan fortsette \u00e5 bo der og alene bli eier av arealet rundt boligen. Tilsvarende vil reell eier av eksisterende v\u00e5ningshus, H\u00e5kon Ytre-Arne, kunne overta resten av landbrukseiendommen. Da blir br\u00f8drene hjemmelshaver til areal tilh\u00f8rende de boligene de i dag er reelle eiere av. Dette er hensiktsmessig b\u00e5de for egen del og for senere generasjoner. Videre vises det til at landbrukseiendommen sin st\u00f8rrelse ikke tilsier at det er, eller vil bli, behov for en k\u00e5rbolig p\u00e5 eiendommen. Tvert imot vil en fradeling av denne boligen n\u00e5 v\u00e6re til fordel for eventuell fremtidig drift av neste generasjon. Eiendommen eies i dag av to br\u00f8dre, med 1\u20442 andel hver. Hver av de er reell eier av hver sin bolig p\u00e5 eiendommen. Hvis neste generasjon skal overta hele eiendommen, med to boliger, kan dette medf\u00f8re at overf\u00f8ring blir s\u00e5 krevende \u00f8konomisk sett at hele eiendommen m\u00e5 selges ut av familien. I tillegg vil det v\u00e6re krevende for neste generasjon \u00e5 overta hele eiendommen, med to boliger, og skulle vedlikeholde to boliger, to naust, garasjer og driftsbygningen samlet sett. Fordelen med oms\u00f8kt deling er at bygningsmassen p\u00e5 landbrukseiendommen reduseres i slik grad at fremtidig vedlikehold er overkommelig for neste generasjon, b\u00e5de for de som skal overta oms\u00f8kt areal med enebolig, garasje og naust, og de som skal overta landbrukseiendommen. Hvis det skal legges til rette for fremtidig, og b\u00e6rekraftig, drift av landbrukseiendommen, m\u00e5 det gis samtykke til oms\u00f8kt deling slik som oms\u00f8kt. Med grunnlag i dette vil fradeling sikre \u00abei driftsmessig god l\u00f8ysing\u00bb for fremtidig og mulig drift av landbrukseiendommen. 1121828501/2822633 harris.no Side 3 av 5 Videre har det aldri v\u00e6rt konflikt mellom allerede fradelt bolig, med gnr. 302 bnr. 191, og landbruksdrift p\u00e5 eiendommen. Til tross for at den eiendommen ligger n\u00e6rmere driftsbygningen enn oms\u00f8kt bolig. Bildene under viser avstanden fra oms\u00f8kt areal og mot tunet til landbrukseiendommen med v\u00e5ningshus (Ytre-Arnavegen 79) og driftsbygning, som ligger nedenfor det bl\u00e5 huset som er fradelt og har gnr. 302 bnr. 191: Det er dermed langt fra tunet til landbrukseiendommen og til oms\u00f8kt areal. I tillegg har Utvalg for milj\u00f8 og byutvikling gitt dispensasjon fra LNF-form\u00e5let fordi vilk\u00e5rene for dette var oppfylt, jf. pbl \u00a7 19-2 andre ledd. 3. Avslutning Med grunnlag i det ovennevnte anmoder vi kommunen om \u00e5 gi samtykke til deling etter jordloven \u00a7 12. Samlet fradeling av de to parsellene vil utgj\u00f8re ca. 1,5 daa. 1121828501/2822633 harris.no Side 4 av 5 Endring av gitt rammetillatelse til deling vil bli oms\u00f8kt n\u00e5r s\u00f8knad etter jordloven er endelig behandlet. Med vennlig hilsen Harris Advokatfirma AS Marianne Aadland Sandvik Advokat mas@harris.no 911 17 651 1121828501/2822633 harris.no Side 5 av 5 "
}