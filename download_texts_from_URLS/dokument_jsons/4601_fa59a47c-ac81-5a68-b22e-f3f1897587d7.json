{
  "dokument_id": "fa59a47c-ac81-5a68-b22e-f3f1897587d7",
  "doc_type": "case_attachment",
  "kommune": 4601,
  "tittel": "TILLEGGSNOTAT TIL UMBY-Sak 53/24. Arna gnr 287 bnr 217 Arnatveitvegen 137. Klage over avslag p\u00e5 s\u00f8knad om anlegging av 18 bilparkeringsplasser m.m.",
  "url": "https://bergen.kommune.no/politikere-utvalg/api/fil/bk360/9874837/TILLEGGSNOTAT-TIL-UMBY-Sak-53-24-Arna-gnr-287-bnr-217-Arnatveitvegen-137-Klage-over-avslag-pa-soknad-om-anlegging-av-18-bilparkeringsplasser-m-m-",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2023/250952-14 Postboks 7700 Saksbehandler: J\u00f8rgen Alr\u00e6k 5020 BERGEN Dato: 13. februar 2024 Deres ref.: TILLEGGSNOTAT TIL UMBY-Sak 53/24. Arna gnr 287 bnr 217 Arnatveitvegen 137. Klage over avslag p\u00e5 s\u00f8knad om anlegging av 18 bilparkeringsplasser m.m. F\u00f8lgende sp\u00f8rsm\u00e5l er meddelt i sak 53/24: Sak 53/24 gjelder s\u00f8knad om anleggelse av 18 parkeringsplasser p\u00e5 n\u00e6ringstomten tilh\u00f8rende Arna Bruk. Parkeringsplassene forutsetter avkj\u00f8rsel ut i kommunal veg, nemlig Arnatveitlia, se kart under. Under befaring uttalte tiltakshavers representant at det var sendt s\u00f8knad til Bymilj\u00f8etaten om avkj\u00f8rsel ut i kommunal veg \u2013 men at denne s\u00f8knaden ikke var realitetsbehandlet. Supert om man kunne unders\u00f8ke om det stemmer at slik s\u00f8knad er sendt \u2013 og dersom den er sendt hvorfor s\u00f8knaden ikke er realitetsbehandlet. Av saksdokumentene fremg\u00e5r det ogs\u00e5 at innvilgelse av s\u00f8knaden forutsatte disp. fra vegloven mht byggegrense mot fylkeskommunal veg. S\u00e5 langt vi kan se av kartene, og kunne konstatere p\u00e5 befaring, s\u00e5 var det mer enn 18 meter fra de oms\u00f8kte parkeringsplassene til fylkeskommunal veg. Etter KPA \u00a7 6.3.1 er byggegrense mot fylkesvei Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 18 meter i ytre fortetningssone og \u00f8vrig byggesone. Sp\u00f8rsm\u00e5let er da hvorfor byggegrense mot fylkeskommunal veg er problematisert i dennes saken. Det fremgikk ogs\u00e5 av saksdokumentene samt opplysninger p\u00e5 befaring at det var forutsatt at innvilgelse av s\u00f8knaden krevde tillatelse til \u00f8kt bruk av avkj\u00f8rsel ut i den fylkeskommunal vegen. Stemmer dette ? Pbl. \u00a7 27-4 og vegloven inneb\u00e6rer at det kun s\u00f8kes om avkj\u00f8rsel ut i n\u00e6rmeste offentlige veg. I dette tilfellet er det den kommunale vegen i Arnatveitlia. Kan det da stemme at innvilgelse av s\u00f8knad forutsetter tillatelse til \u00f8kt bruk av avkj\u00f8rselen ut i fylkeskommunal veg? Bergen kommune har utarbeidet egne retningslinjer for samordning mellom kommunal vegmyndighet og kommunal plan- og bygningsmyndighet \u2013 se vedlegg. Disse ble revidert i etterkant av Sivilombudsmannssak der Bergen kommunes koordinering mellom vegmyndighet og plan- og bygningsmyndighet ble tatt opp ( https://www.sivilombudet.no/uttalelser/samordning-mellom-vei-og-bygningsmyndighet-i- bergen-kommune/ ). S\u00e5 langt jeg kan se tilsier retningslinjene at der innvilgelse av tillatelse etter plan- og bygningslov forutsetter tillatelse etter veglov, s\u00e5 skal vegmyndighet behandle s\u00f8knad f\u00f8rst \u2013 og plan- og bygningsmyndighet skal realitetsbehandle sist. Sp\u00f8rsm\u00e5let er da hvorfor denne saken realitetsbehandles etter plan- og bygningslov, f\u00f8r saksbehandling etter veglov er ferdigbehandlet? Har tiltakshaver f\u00e5tt orientering om rekkef\u00f8lgen i saksbehandlingen og veiledning om at det m\u00e5 s\u00f8kes om avkj\u00f8rselstillatelse ut i offentlig kommunal veg f\u00f8rst? Svar: 1. Byr\u00e5den har gjennomg\u00e5tt arkivet og kan ikke finne at Bymilj\u00f8etaten har mottatt s\u00f8knad om avkj\u00f8rsel. Byr\u00e5den har for ordens skyld ogs\u00e5 unders\u00f8kt saken med Bymilj\u00f8etaten v/ veiforvaltningsseksjonen, som heller ikke finner at det er mottatt s\u00f8knad som beskrevet. 2. Temaet om byggegrense langs veg var et av innsigelsespunktene i forbindelse med planprosessen for KPA 2018. Forhenv\u00e6rende byr\u00e5d oppdaterte forslag til bestemmelse om byggegrense langs veg etter samordningsm\u00f8tet 04.12.2018, jf. m\u00f8teprotokoll vedlagt bystyrets sak 190/19. Som beskrevet i brev til Fylkesmannen i Vestland datert 07.05.2019, skal bestemmelsen sikre en minimum byggegrense p\u00e5 hhv. 12 og 18 meter i reguleringsplaner vedtatt f\u00f8r 2010 som har snevrere byggegrense, jf. ordlyden i \u00a7 6.3.1: \u00abLangs riks- og fylkesveger er byggegrensen minimum: - 12 meter i Sentrumskjerne og Byfortettingssoner (unntatt S1 og By1) - 18 meter i Ytre fortettingssone og \u00d8vrig byggesone. Byggegrensen gjelder foran mindre byggegrenser i reguleringsplaner vedtatt f\u00f8r 1.1.2010.\u00bb Bestemmelsen gjelder ikke for uregulerte omr\u00e5der, omr\u00e5der regulert etter 2010 eller omr\u00e5der regulert f\u00f8r 2010 som har videre byggegrenser. Hva gjelder uregulerte omr\u00e5der som i denne sak, gjelder de generelle byggegrensen i vegloven. Tiltaket er dermed avhengig av dispensasjon fra veglova \u00a7 29 vedr\u00f8rende byggegrense mot fylkesveg p\u00e5 uregulert eiendom. 3. Byr\u00e5den har gjennomg\u00e5tt saksdokumentene og kan ikke finne dokumentasjon som tilsier at tillatelse til oms\u00f8kte tiltak forutsetter tillatelse til \u00f8kt bruk av avkj\u00f8rsel ut i den fylkeskommunale veien. Byr\u00e5den opprettholder med dette innholdet i saksframstillingen fra byr\u00e5det (byr\u00e5dens utheving): \u00abByr\u00e5det finner det tilstrekkelig \u00e5 vise til manglende tillatelse fra veimyndigheten til ny avkj\u00f8rsel eller tillatelse til utvidet bruk av eksisterende avkj\u00f8rsel til kommunal vei, jf. Side 2 av 3 pbl. \u00a7 27-4, jf. veglova (vegl.) \u00a7 40. Det foreligger heller ikke dispensasjon fra byggegrense langs fylkeskommunal vei, jf. vegl. \u00a7 29. [...]\u00bb 4. Byr\u00e5den viser til Plan- og bygningsetatens begrunnelse for at s\u00f8knaden er tatt til behandling slik den foreligger, meddelt s\u00f8ker per e-post datert 13.09.2023: \u00abViser til mottatt s\u00f8knad vedr\u00f8rende tiltak p\u00e5 gnr 287 bnr 217, samt foresp\u00f8rsel om \u00e5 stille s\u00f8knad i bero mottatt 09.09.2023. Vi har gjort f\u00f8lgende vurdering av mottatt henvendelse om \u00e5 stille s\u00f8knad i bero: S\u00f8knad om anlegging av parkeringsplasser ble mottatt 13.05.2022, p\u00e5 bakgrunn av negativ uttale fra veimyndigheter sommeren 2022, ble det gitt anledning til \u00e5 bearbeide mottatt s\u00f8knad med frist til 01.09.2022. Denne fristen ble forlenget 3 ganger (til 01.11.2022, 01.03.2023 og til slutt 15.05.2023). Vi mottok s\u00e5 revidert s\u00f8knad 16.05.2023 som ble sendt til ny h\u00f8ringsuttalelse fra veimyndihetene. P\u00e5 bakgrunn av ny negativ uttale fra veimyndighetene fikk dere en ny mulighet til \u00e5 innhente positiv uttalel fra Veimyndighetene, men en endelig frist til 10.09.2023. Det er innen den endelige fristen ikke mottatt et bearbeidet tiltak som er akseptert av de ber\u00f8rte veimyndighetene. Etter v\u00e5r vurdering har vi i denne saken strukket oss veldig langt for \u00e5 gi dere mulighet for \u00e5 bearbeide tiltaket. N\u00e5r man n\u00e5 har g\u00e5tt over 1 \u00e5r fra s\u00f8knaden ble mottatt og med en rekke fristforlengelser, mener vi at ytterligere fristforlengelse ikke b\u00f8r gis. Vi vil derfor ta s\u00f8knaden til behandling slik s\u00f8knaden foreligger.\u00bb Med hilsen Christine Kahrs Byr\u00e5d for byutvikling Dokumentet er godkjent elektronisk. Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Side 3 av 3 "
}