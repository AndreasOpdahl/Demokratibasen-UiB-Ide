{
  "dokument_id": "8dce4906-baa2-5416-a4ac-e32711acbf0c",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 55 fra Katrine N\u00f8dtvedt (MDG) om oversikt over parkeringsb\u00f8ter - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/9987615/Svar-pa-skriftlig-sporsmal-nr-55-fra-Katrine-Nodtvedt-MDG-om-oversikt-over-parkeringsboter-Utvalg-for-miljo-og-byutvikling",
  "tekst": " Byr\u00e5dsavdeling for byutvikling Til Intern korrespondanse Bystyrets kontor V\u00e5r referanse: 2024/33387-4 Saksbehandler: Malene Nesse Gr\u00f8nningen Fra Dato: 1. mars 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 55 fra Katrine N\u00f8dtvedt (MDG) om oversikt over parkeringsb\u00f8ter - Utvalg for milj\u00f8 og byutvikling Bakgrunn: NRK Stor-Oslo har en sak ute med oversikt over parkeringsb\u00f8ter. Her kommer det frem hvor man b\u00f8ter en og samme person har mottatt. Variasjonen er stor, og en h\u00e5ndfull mennesker f\u00e5r over 50 b\u00f8ter. Se lenke: https://www.nrk.no/stor-oslo/bileiere-i-oslo-far-gjentatte-parkeringsboter-_-sv-vil- ha-tiltak-1.16766551 Sp\u00f8rsm\u00e5l til byr\u00e5den: Representanten ber om en slik oversikt, som viser hvor mange personer som har f\u00e5tt 1, 2-4, 5-10, 11-20, 21-50 og over 50 b\u00f8ter, ref. oversikten fra NRK vedr. situasjonen i Oslo. Representanten \u00f8nsker ogs\u00e5 \u00e5 vite hvor mange b\u00f8ter den enkeltpersonen med flest b\u00f8ter mottok i 2023. Svar fra byr\u00e5den: Byr\u00e5den har v\u00e6rt i kontakt med Bymilj\u00f8etaten, som opplyser om at det ikke er mulig \u00e5 hente ut de tallene som ettersp\u00f8rres, fra det IT-systemet de bruker for oppf\u00f8lging av ileggelser (\u00abparkeringsb\u00f8ter\u00bb). Det m\u00e5 eventuelt gj\u00f8res manuelt. I 2023 ble det ilagt over 40 000 \u00abparkeringsb\u00f8ter\u00bb, s\u00e5 det vil v\u00e6re veldig ressurskrevende \u00e5 hente ut disse tallene. Vi m\u00e5 derfor melde at vi ikke kan levere de tallene som ettersp\u00f8rres. Christine Kahrs \u2013 Byr\u00e5d for byutviklimg Dokumentet er godkjent elektronisk. "
}