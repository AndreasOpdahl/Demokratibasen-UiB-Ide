{
  "dokument_id": "14a39bc3-ae62-58a7-9a98-8850ecfd4f75",
  "doc_type": "case_attachment",
  "kommune": 4601,
  "tittel": "Vedtak - omgj\u00f8r til avslag - dispensasjon fra KPA pkt. 32.9 forbud mot faste installasjoner",
  "url": "https://bergen.kommune.no/politikere-utvalg/api/fil/bk360/12591158/Vedtak-omgjor-til-avslag-dispensasjon-fra-KPA-pkt-32-9-forbud-mot-faste-installasjoner",
  "tekst": " V\u00e5r dato: V\u00e5r ref: 25.04.2025 2025/1514 Deres dato: Deres ref: 28.11.2024 KLAGE-2024/16542-4 BERGEN KOMMUNE PLAN- OG BYGNINGSETATEN Kontakt saksbehandler Postboks 7700 Knut Ragnar Sletteb\u00f8, 51568951 5020 BERGEN knut.slettebo@statsforvalteren.no Klageavgj\u00f8relse i byggesak \u2013 gnr. 41 bnr. 330, Bergen kommune \u2013 tiltakshaver: Jostein Hauken Statsforvalteren i Vestland har klaget p\u00e5 kommunens vedtak om dispensasjon og tillatelse til etablering av flytebrygge. Statsforvalteren tar klagen til f\u00f8lge og omgj\u00f8r kommunens vedtak, slik at s\u00f8knaden om dispensasjon og tillatelse blir avsl\u00e5tt. Digitaliserings- og forvaltningsdepartementet oppnevnte Statsforvalteren i Rogaland til settestatsforvalter i brev datert 28.01.2025. Vi mottok saksdokumentene 03.02.2025. Sakens bakgrunn Saken gjelder s\u00f8knad om utlegging av en flytebrygge med landgang. Tiltaket er s\u00f8kt plassert i forkant av eksisterende naust. Flytebryggen med landgang vil ha en samlet lengde p\u00e5 12,0 meter og en bredde p\u00e5 1,0 meter. I forbindelse med s\u00f8knaden om tillatelse er det s\u00f8kt om dispensasjon fra kommuneplanens forbud mot faste installasjoner i omr\u00e5der avsatt til Kombinerte form\u00e5l i sj\u00f8 og vassdrag. Det har kommet inn en nabomerknad til s\u00f8knaden. Merknaden er kommentert av s\u00f8ker. Statsforvalteren i Vestland r\u00e5det kommunen Figur 1 Vegbilde (2024), tiltakshavers naust til venstre til \u00e5 ikke gi dispensasjon i brev datert 19.12.2023. Bymilj\u00f8etaten i Bergen kommune har ogs\u00e5 frar\u00e5det dispensasjon i brev datert 12.01.2024. E-postadresse: Postadresse: Bes\u00f8ksadresse: Telefon: 51 56 87 00 sfropost@statsforvalteren.no Postboks 59 Lag\u00e5rdsveien 44 www.statsforvalteren.no/ro Sikker melding: 4001 Stavanger www.statsforvalteren.no/melding Org.nr. 974 763 230 Side: 2/4 Bergen kommune avslo s\u00f8knaden administrativt i vedtak av 30.01.2024. Vedtaket ble p\u00e5klaget av Part Arkitektur AS p\u00e5 vegne av tiltakshaver i brev datert 20.02.2024. Det anf\u00f8res at det er f\u00e5 ulemper med tiltaket, og at det har klare, objektive fordeler. Vilk\u00e5rene for dispensasjon var derfor oppfylt. Bergen kommune ved Utvalg for milj\u00f8 og byutvikling behandlet klagen i m\u00f8te 22.08.2024, sak 257/24, og fattet f\u00f8lgende vedtak: \u00ab1. Plan- og bygningsetatens vedtak av 30.01.2024 oppheves med hjemmel i forvaltningsloven \u00a7 33 andre ledd. 2. Med hjemmel i plan- og bygningsloven \u00a7 19-2 innvilges dispensasjon fra KPA 2018 \u00a7 32.9.1 Kombinerte form\u00e5l i sj\u00f8 og vassdrag 3. Med hjemmel i plan- og bygningslovens \u00a7 20-1, jfr. \u00a7 20-2 gis tillatelse til oppf\u00f8ring av flytebrygge p\u00e5 gnr. 41 bnr. 330 p\u00e5 Hopsneset. 4. Klagen tas til f\u00f8lge.\u00bb Statsforvalteren i Vestland klaget p\u00e5 vedtaket i brev datert 25.09.2024. Klager anf\u00f8rer i det vesentlige at tiltaket ligger i et omr\u00e5de med h\u00f8yt press for nedbygging og privatisering, hvor hensynet til \u00e5 sikre tilkomst og muligheter for opphold for allmennheten gj\u00f8r seg gjeldende med styrke. Klager ser det slik at tiltaket vil ha en privatiserende effekt og vanskeliggj\u00f8r tilkomst og opphold i strandsonen for allmennheten. Vilk\u00e5rene for dispensasjon er derfor ikke oppfylt etter klagers syn. Bergen kommune behandlet klagen 28.11.2024 og opprettholdt kommunens tidligere vedtak. Statsforvalteren viser ellers til sakens dokumenter. Statsforvalterens vurdering Klager har klagerett, og klagen er sendt til kommunen innen klagefristen, se forvaltningsloven (fvl.) kapittel VI og plan- og bygningsloven (pbl.) \u00a7 1-9. Statsforvalteren kan pr\u00f8ve alle sider av saken og kan ta hensyn til nye omstendigheter, se fvl. \u00a7 34 andre avsnitt. Vi kan opprettholde kommunens vedtak, treffe nytt vedtak i saken eller oppheve vedtaket, se fvl. \u00a7 34 fjerde avsnitt. Etablering av flytebryggen krever tillatelse \u00c5 etablere oms\u00f8kt flytebrygge med landgang krever tillatelse av kommunen etter pbl. \u00a7 20-2 andre avsnitt, se \u00a7 20-1 f\u00f8rste avsnitt bokstav a. Kommunen skal gi tillatelse dersom tiltaket ikke er i strid med plan- og bygningslovgivningen, se pbl. \u00a7 21-4 f\u00f8rste avsnitt. Plangrunnlaget som gjelder for eiendommen Eiendommen er i kommunedelplanen for Ny-Paradis, Hop, Nesttun og Nesttun Vest, vedtatt 15.01.2001, avsatt til Naust p\u00e5 land og Sm\u00e5b\u00e5thavn i sj\u00f8. I reguleringsplan for Fana gnr. 41 bnr. 100, 425, 805 mfl., Hopsneset/Catrineholm, stadfestet 17.06.2005, er arealform\u00e5let Naust videref\u00f8rt for landarealet, mens sj\u00f8arealet falt utenfor plangrensen. I kommuneplanens arealdel 2018-2030, vedtatt 19.06.2019, er eiendommen avsatt til Naust p\u00e5 land og Kombinerte form\u00e5l i sj\u00f8 og vassdrag i sj\u00f8. Det fremg\u00e5r av kommuneplanbestemmelsene punkt 2.3 at kommuneplanen gjelder foran eldre kommunedelplaner ved motstrid. Siden det er motstrid mellom arealform\u00e5lene Sm\u00e5b\u00e5thavn og Kombinerte form\u00e5l i sj\u00f8 og vassdrag, vil arealform\u00e5let i Side: 3/4 gjeldende kommuneplan \u2013 Kombinerte form\u00e5l i sj\u00f8 og vassdrag \u2013 v\u00e6re styrende for arealutnyttelsen i sj\u00f8. Tiltaket krever dispensasjon fra forbudet mot faste installasjoner Det f\u00f8lger av kommuneplanbestemmelsene punkt 32.9.1 at det ikke tillates \u00abinngrep og faste installasjoner\u00bb i omr\u00e5der som er avsatt til Kombinerte form\u00e5l i sj\u00f8 og vassdrag. Siden denne saken gjelder oppf\u00f8ring av en fast installasjon i form av en flytebrygge i et omr\u00e5de som er vist med dette arealform\u00e5let, vil tiltaket kreve dispensasjon fra bestemmelsens forbud mot faste installasjoner. Etter grunngitt s\u00f8knad kan det bli gitt dispensasjon, se pbl. \u00a7 19-1. Part Arkitektur AS har p\u00e5 vegne av tiltakshaver sendt inn en grunngitt s\u00f8knad om dispensasjon i brev datert 17.11.2023. Vilk\u00e5rene for \u00e5 kunne gi dispensasjon De to rettslige vilk\u00e5rene for dispensasjon st\u00e5r i pbl. \u00a7 19-2 andre avsnitt. Det f\u00f8rste vilk\u00e5ret er at det ikke kan gis dispensasjon dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Det andre vilk\u00e5ret er at fordelene ved \u00e5 gi dispensasjon m\u00e5 v\u00e6re klart st\u00f8rre enn ulempene etter en samlet vurdering. Terskelen for at vilk\u00e5rene er oppfylt, er h\u00f8y. Vilk\u00e5rene i andre avsnitt er rettslige vurderinger og ikke kommunalt fritt skj\u00f8nn. Det inneb\u00e6rer at vurderingene ikke styres av et politisk skj\u00f8nn, men av loven. Er vilk\u00e5rene i andre avsnitt oppfylt, \u00abkan\u00bb kommunen gi dispensasjon hvis kommunen vurderer det som hensiktsmessig, se pbl. \u00a7 19-2 f\u00f8rste avsnitt. Vurdering av dispensasjon fra forbudet mot faste installasjoner Statsforvalteren vil i det f\u00f8lgende ta stilling til om fordelene ved dispensasjon fra forbudet mot faste installasjoner i kommuneplanbestemmelsene punkt 32.9.1 til etablering av oms\u00f8kt flytebrygge med landgang er klart st\u00f8rre enn ulempene etter en samlet vurdering. Ordlyden i pbl. \u00a7 19-2 legger opp til at det i vurderingen av om fordel-/ulempevilk\u00e5ret er oppfylt, m\u00e5 foretas en interesseavveining der fordeler og ulemper ved dispensasjonen veies opp mot hverandre. De fordelene som er relevante i vurderingen, m\u00e5 ha sammenheng med de hensynene plan- og bygningsloven med tilh\u00f8rende arealplaner er ment \u00e5 ivareta. Dette inneb\u00e6rer at det f\u00f8rst og fremst er areal- og ressursdisponeringshensyn som er relevante i interesseavveiningen, se SOM-2019-4028. Hvis tiltaket vil f\u00f8re til en kvalitetsheving av eiendommen \u2013 for eksempel ved \u00e5 avhjelpe en mangel eller dekke et behov ved den \u2013 vil det kunne v\u00e6re en relevant fordel i vurderingen, se SOM-2019- 4028. For at fordel-/ulempevilk\u00e5ret skal v\u00e6re oppfylt, m\u00e5 fordelene v\u00e6re \u00abklart st\u00f8rre\u00bb enn ulempene, se pbl. \u00a7 19-2 andre avsnitt. Det er dermed ikke tilstrekkelig for \u00e5 innvilge dispensasjon at ulempene ved dispensasjonen er beskjedne. Vurderingen m\u00e5 vise at det foreligger relevante, klare og positive fordeler som er klart st\u00f8rre enn ulempene dispensasjonen f\u00f8rer til. De relevante fordelene m\u00e5 ha stor vekt for at vilk\u00e5ret skal v\u00e6re oppfylt, se SOM-2015-3269. Hvilke fordeler og ulemper dispensasjon har i et areal- og ressursdisponeringsperspektiv, m\u00e5 som nevnt ses i lys av f\u00f8ringene i relevante arealplaner. Saken her gjelder tiltak i et omr\u00e5de hvor kommunen har fastsatt et eksplisitt forbud mot faste installasjoner i sj\u00f8. Forbudet inneb\u00e6rer at allmennhetens interesser knyttet til blant annet friluftsliv og landskap skal ha prioritet. Vi er enige med Bymilj\u00f8etaten i at tiltaksomr\u00e5det er en del av en sammenhengende bl\u00e5gr\u00f8nn struktur med gode strandsonekvaliteter, og hvor det er et h\u00f8yt press p\u00e5 arealene. Oppf\u00f8ring av en st\u00f8rre flytebrygge Side: 4/4 her vil utgj\u00f8re en ikke ubetydelig fysisk barriere mot ferdsel som vil kunne svekke omr\u00e5dets landskapskvaliteter. Statsforvalteren er p\u00e5 denne bakgrunn enig med administrasjonen i at det er en klar ulempe ved dispensasjon at strandsone og sj\u00f8speil bygges ned, se avslagsvedtak datert 30.01.2024 punkt 3.6. N\u00e5r det gjelder fordelene s\u00f8ker har vist til, er v\u00e5r vurdering at disse f\u00f8rst og fremst er av privat karakter. Statsforvalteren kan heller ikke se at oms\u00f8kt flytebrygge er n\u00f8dvendig for at nausteiendommen skal kunne brukes i samsvar med sitt form\u00e5l. Fordelene det er vist til, kan p\u00e5 denne bakgrunn ikke veie opp for ulempene for allmennhetens interesser som vi har pekt p\u00e5 ovenfor. Statsforvalteren er med dette kommet til at fordelene ved dispensasjon fra forbudet mot faste installasjoner i kommuneplanbestemmelsene punkt 32.9.1 til etablering av oms\u00f8kt flytebrygge med landgang ikke er klart st\u00f8rre enn ulempene etter en samlet vurdering. De rettslige vilk\u00e5rene for dispensasjon er da ikke oppfylt, og s\u00f8knaden om dispensasjon m\u00e5 derfor avsl\u00e5s. Statsforvalteren omgj\u00f8r p\u00e5 denne bakgrunn kommunens vedtak, slik at s\u00f8knaden om dispensasjon og tillatelse blir avsl\u00e5tt. Klagen fra Statsforvalteren i Vestland tas til f\u00f8lge. Vedtak: Statsforvalteren gj\u00f8r om kommunens vedtak av 22.08.2024, sak 257/24, og 07.11.2024. Det blir ikke gitt tillatelse og dispensasjon til etablering av flytebrygge p\u00e5 eiendommen gnr. 41 bnr. 330 slik oms\u00f8kt. Klagen blir tatt til f\u00f8lge. Vedtaket kan ikke p\u00e5klages til overordnet forvaltningsorgan, se fvl. \u00a7 28. Svein Undheim (e.f.) Knut Ragnar Sletteb\u00f8 juridisk seniorr\u00e5dgiver seniorr\u00e5dgiver Dokumentet er elektronisk godkjent Kopi til: Statsforvaltaren i Vestland Nj\u00f8savegen 2 6863 LEIKANGER Jostein Hauken Hops\u00e5sen 13 5232 Paradis PART ARKITEKTUR AS Domkirkegaten 11 5017 BERGEN Sidsel Gjerding Postboks 316 Nesttun 5853 Bergen Harald Gjerding \u00c5stveitskogen 13 5113 Tertnes "
}