{
  "dokument_id": "4c14f9ba-b109-50c4-9e8d-6178a9cf4f4b",
  "doc_type": "case_minutes",
  "kommune": 4601,
  "tittel": "Saksprotokoll UMBY, 25042024, Sak 123/24, Representantforslag fra Ann Jorun Hillers\u00f8y (INP) om tryggere skolevei ved Kaland skole",
  "url": "https://bergen.kommune.no/politikere-utvalg/api/fil/bk360/10353825/Innstilling-vedtak-Representantforslag-fra-Ann-Jorun-Hillersoy-INP-om-tryggere-skolevei-ved-Kaland-skole",
  "tekst": "Representantforslag fra Ann Jorun Hillers\u00f8y (INP) om tryggere skolevei ved Kaland skole Utvalg for milj\u00f8 og byutvikling behandlet saken i m\u00f8tet 25.04.2024 sak 123/24 og avga f\u00f8lgende innstilling: Bystyret ber byr\u00e5det om \u00e5 prioritere trafikksikkerhet og tiltak som kan bedre dette ved Kaland Skole og vurdere bevilgning under behandling av revidert budsjett i 2024. Dersom det er \u00f8konomisk \u00e5pning for det ber bystyret om at byr\u00e5det iverksetter alle de tiltak som anses som hensiktsmessig, med spesielt fokus p\u00e5 en mulig utbedring av enfeltsvei til en tofeltsvei med fortau p\u00e5 strekningen mellom Osvegen og skolens parkerings- og hjertesone. Utvalg for milj\u00f8 og byutviklings behandling F\u00f8lgende representanter tok ordet: Ingrid Nergaard Fjeldstad (V), Kjartan Moi Andreassen (Sp), Lillian Blom (SV), Trond Tystad (BL), Didrik Lexau (INP), Andreas Madsen Berg (SV), Rebekka Helle Stensb\u00f8 (H). Forslag fremsatt i utvalget: Lillian Blom (SV) fremsatte p\u00e5 vegne av SV f\u00f8lgende utsettelsesforslag: Forslag om utsettelse. Begrunnelse: Saken b\u00f8r ses i sammenheng med kommunens \u00f8vrige trafikksikkerhetsprioriteringer. Utvalget \u00f8nsker derfor \u00e5 utsette saken i p\u00e5vente av behandling av Handlingsplan for trafikksikkerhet 2024-2025, kommunale veier. Utsettelsesforslag fra SV, fremsatt av Lillian Blom (SV), fikk 8 stemmer (A, SV, MDG, V, R), og var dermed falt. Didrik Lexau (INP) fremsatte p\u00e5 vegne av H, FrP, BL, INP og Sp f\u00f8lgende forslag: Bystyret ber byr\u00e5det om \u00e5 prioritere trafikksikkerhet og tiltak som kan bedre dette ved Kaland Skole og vurdere bevilgning under behandling av revidert budsjett i 2024. Dersom det er \u00f8konomisk \u00e5pning for det ber bystyret om at byr\u00e5det iverksetter alle de tiltak som anses som hensiktsmessig, med spesielt fokus p\u00e5 en mulig utbedring av enfeltsvei til en tofeltsvei med fortau p\u00e5 strekningen mellom Osvegen og skolens parkerings- og hjertesone. Andreas Madsen Berg (SV) fremsatte p\u00e5 vegne av SV f\u00f8lgende forslag: Bystyret ber byr\u00e5det vurdere innbyggerforslag opp mot gjeldende trafikksikkerhets prioriteringer og innarbeidet innbyggerforslag i kommunens trafikksikkerhetsplan. Votering: Forslag fra SV, fremsatt av Andreas Madsen Berg (SV), fikk 8 stemmer (A, SV, MDG, V, R). Forslag fra H, FrP, BL, INP og Sp, fremsatt av Didrik Lexau (INP), ble tiltr\u00e5dt med 9 stemmer (H, FrP, BL, INP, Sp). Forslagstillers forslag til vedtak: 1) Bystyret ber byr\u00e5det om \u00e5 s\u00f8rge for at veien inn til skolen utbedres med belysning, fortau og to felt. 2) Bystyret ber byr\u00e5det om \u00e5 s\u00f8rge for bedret belysning p\u00e5 hele omr\u00e5det rundt skolen og for at hjertesoneskilt og droppsoneskilt fungerer etter hensikten. 3) Bystyret ber byr\u00e5det \u00e5 samarbeide med Vestland Fylkeskommune om \u00e5 senke farten p\u00e5 FV583 utenfor skolen til 40 km/ t og gj\u00f8re gangfeltene opph\u00f8yde. 2 "
}