{
  "dokument_id": "57b867b1-4cd1-5088-af53-688d74fe6f49",
  "doc_type": "case_presentation",
  "kommune": 4601,
  "tittel": "Fyllingsdalen gnr 26 bnr 171 J. L. Mowinckels vei 104. Klage p\u00e5 rammetillatelse til tilbygg, bruksendring, terrenginngrep, trapp og murer",
  "url": "https://bergen.kommune.no/politikere-utvalg/api/fil/bk360/9517394/Framstilling-Fyllingsdalen-gnr-26-bnr-171-J-L-Mowinckels-vei-104-Klage-pa-rammetillatelse-til-tilbygg-bruksendring-terrenginngrep-trapp-og-murer",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/247309-7 Fyllingsdalen gnr 26 bnr 171 J. L. Mowinckels vei 104. Klage p\u00e5 rammetillatelse til tilbygg, bruksendring, terrenginngrep, trapp og murer Hva saken gjelder: Saken gjelder klage p\u00e5 vedtak datert 25.09.2023, der det gis rammetillatelse til tilbygg p\u00e5 enebolig (soverom 19 m2 BRA og altan ca. 50 m2), bruksendring i underetasje (fra tilleggsdel til hoveddel totalt 46,6 m2), underbygging (fra blindkjeller til entr\u00e9 og bod p\u00e5 32,7 m2 BRA), vesentlig terrenginngrep (senking av terreng foran mur og heving av terreng bak mur), trapp og murer (ca. lengde p\u00e5 mur 7,45 m2) og fasadeendring (innsetting av d\u00f8rer og vindu p\u00e5 fasade mot s\u00f8r). Plan- og bygningsetaten har i den forbindelse innvilget dispensasjon fra KPA 2018 \u00a7 3.1 om plankrav og avstandsbestemmelsen i pbl. \u00a7 29-4, jf. pbl. \u00a7 19-2. Tiltakshaver er John Tore Madsen og ansvarlig s\u00f8ker er Bergen Takstsenter AS v/ Trygve Berg. Vedtaket er p\u00e5klaget den 06.10.2023 av Harris Advokatfirma AS v/ Silje Herheim Eriksen p\u00e5 vegne av nabo Rigmor og Bjarte Hj\u00f8rnevik Gjerde (hjemmelshavere til J. L. Mowinckels vei 106) og den 12.10.2023 av nabo Tore Nils \u00c5rdal (hjemmelshaver til Nils Langhelles vei 7). Eiendommen er ikke regulert. Kommuneplanens arealdel (KPA 2018), vedtatt i Bystyret 19.06.2019, viser eiendommen som Ytre fortettingssone og den ligger innenfor hensynssonene Veist\u00f8y \u2013 Gul sone. Det er oms\u00f8kt og innvilget dispensasjon fra KPA 2018 \u00a7 3.1 og pbl. \u00a7 29-4, jf. pbl. \u00a7\u00a7 19-1 og 19-2. Ansvarlig s\u00f8ker opplyser at det foretatt nabovarsling i samsvar med bestemmelsene i pbl. \u00a7 21-3, og det er mottatt merknader fra ovennevnte klagere. Merknadene g\u00e5r i hovedsak p\u00e5 plassering av mur i forhold til VA-ledning, bekymring for innsyn, st\u00f8rrelse p\u00e5 tilbygg og brannspredning mot nabotomt ved oppf\u00f8ring av tilbygg og fasadeendring. Det vises til rammetillatelsens pkt. 3.2. for nabomerknader, s\u00f8kers tilsvar og Plan- og bygningsetatens kommentarer. Klage: Klage og tilsvar er omfattende, og kun hovedpunktene gjengis i det f\u00f8lgende. Det vises for \u00f8vrig til klagene og tilsvaret i sin helhet. Se ellers punkt 2 i vedlagt fagnotat for mer omfattende sammendrag. Klage fra Harris Advokatfirma AS p\u00e5 vegne av nabo Rigmor og Bjarte Hj\u00f8rnevik Gjerde Klager presiserer at klagen kun gjelder oms\u00f8kte vesentlig terrenginngrep, trapp og murer. Klager p\u00e5peker at tiltaket tilrettelegger for ferdsel og opphold i nabogrensen som resulterer i betydelig innsyn p\u00e5 naboeiendommen. Klager anf\u00f8rer videre at det er en reell fare for at vedtaket bygger p\u00e5 feil faktisk grunnlag med hensyn til om hvorvidt mur/trapp plasseres over VA-ledninger. Klager mener i den sammenheng at det ikke er fremlagt tilstrekkelig dokumentasjon som underbygger disse forhold. Ellers mener klager at 1 dispensasjonsvurderingen er mangelfull, og det anf\u00f8res at vilk\u00e5rene for dispensasjon i pbl. \u00a7 19-2 ikke er oppfylt. Tiltaket medf\u00f8rer betydelige ulemper for klagerne. Dessuten har tiltakshaver trapp mot nord som sikrer atkomst til hagearealene. Klagerne Rigmor og Bjarte Hj\u00f8rnevik Gjerde oversendte den 11.12.2023 supplerende kommentarer til Plan- og bygningsetatens notat i brev datert 09.12.2023. Klagerne mener fagetaten bagatelliserer naboulempene. Klagerne mener videre at tiltakets plassering med hensyn til VA-ledninger, medf\u00f8rer en kvalifisert ulempe som tilsier annen plassering av st\u00f8ttemur. Fagetaten har heller ikke vurdert alle relevante opplyser. Det vises til tilleggsopplysningene i sin helhet. Tilleggsopplysningene er ikke oversendt tiltakshaver for tilsvar. Klage fra Tore Nils \u00c5rdal Klager mener tiltaket g\u00e5r over VA-ledninger. Klager stiller seg dessuten \u00abundrende til at det her er foretatt en total snuoperasjon. Fra kommunens krav om tilbakef\u00f8ring til opprinnelig situasjon, til n\u00e5 og f\u00e5 gr\u00f8nt lys uten at noen endringer er gjort, slik vi ser det\u00bb. Klager krever at \u00abden skal tilbakef\u00f8res til slik den var, ref. deres f\u00f8rste vedtak om riving<\u00bb. Tilsvar fra tiltakshaver Tilsvar p\u00e5 klage fra Harris Advokatfirma er omfattende. En vesentlig del av tilsvaret g\u00e5r p\u00e5 uenigheter om faktum og om klagers bildebruk. Tiltakshaver mener bildene fremstiller saken feil, s\u00e6rlig hva gjelder terrengniv\u00e5er og grad av innsyn. Tiltaket slik det er oms\u00f8kt begrenser innsynet og tilrettelegger i st\u00f8rre grad for en gunstig utnyttelse av egen tomt. Overfor klager \u00c5rdal, p\u00e5peker tiltakshaver at egen tomt \u00abikke representerer noen byggverk over r\u00f8r eller andre hindringer for fremtidig vedlikehold\u00bb. Det er kun klagerens tilbygg som representerer hindringer for tilkomst med maskinelle hjelpemidler for oppgraving av r\u00f8r for utskiftning. Fagetatens vurdering og anbefaling: Plan- og bygningsetaten som fagetat opprettholder tillatelsesvedtaket datert 25.09.2023. Innledningsvis om tiltakets plassering med hensyn til VA-ledningene, p\u00e5peker fagetaten at dokumentasjonen viser at ledningene ikke overbygges. Det er s\u00f8kers ansvar at tiltaket er i samsvar med tegningene. Fagetaten finner videre ikke at en i rammetillatelsen har lagt til grunn uriktig faktum hva gjelder omfang av terrenginngrep. N\u00e5r det gjelder vurderingen av ulempene i form av innsyn viser fagetaten til at det etter forarbeider, Sivilombudets praksis og departementets rundskriv H-8/15, m\u00e5 foreligge kvalifiserte naboulemper f\u00f8r bygningsmyndighetene har hjemmel til \u00e5 endre tiltakshavers \u00f8nsker. Det skal s\u00e6rlige mye til i tettbygde str\u00f8k. Klager har bygget ut egen tomt inntil tiltakshavers eiendom, og det m\u00e5 v\u00e6re p\u00e5regnelig at denne del av uteoppholdsarealer vil f\u00e5 innsyn. Arealene fremst\u00e5r heller ikke som et punkt p\u00e5 tiltakshavers eiendom som gir fare for s\u00e6rlig mye innsynspotensiale. Det er for \u00f8vrig umulig \u00e5 utelukke alt innsyn i tettbygd str\u00f8k. Det foreligger f\u00f8lgelig ikke kvalifiserte naboulemper som gir grunnlag for \u00e5 kreve endring av tiltakene. I dispensasjonsvurderingen viser en i all hovedsak til likelydenes momenter n\u00e5r det gjelder ulemper i form av innsyn. Tiltaket medf\u00f8rer for \u00f8vrig ingen vesentlig betydning for luft, lys, brannsmittefare og utsiktsforhold. At den aktuelle eiendommen f\u00e5r objektivt gode og tilgjengelige uteoppholdsarealer, er videre en tungtveiende fordel. Trapp og murer medf\u00f8rer dessuten at eiendommen f\u00e5r hensiktsmessig vedlikehold og bedre tilkomst til hagearealer. Det vises til fagetatens notat av 23.11.2023 i sin helhet. \u00d8konomiske konsekvenser: Ikke relevant. 2 Byr\u00e5dets vurdering og anbefaling/konklusjon: Byr\u00e5det har vurdert saken p\u00e5 nytt med bakgrunn i mottatt s\u00f8knad og sakens dokumenter for \u00f8vrig, og er kommet til at klagen ikke kan tas til f\u00f8lge. Byr\u00e5det tiltrer fagetatens vurderinger i sin helhet. Det vises s\u00e6rskilt til at konstruksjonene mot naboeiendommen er ment \u00e5 bedre forholdene for vedlikehold av eiendommen og i hovedsak sikrer bedre atkomst til oppholdsarealer. Byr\u00e5det har forst\u00e5else for at det kan medf\u00f8re innsyn til klagers eiendom, men finner ikke at dette tilsier en annen konklusjon med hensyn til fagetatens dispensasjonsvurderinger og vurderinger av relevante naboulemper. Eiendommene er plassert i et relativt tettbygd str\u00f8k, og byr\u00e5det mener at noen grad av innsyn vil m\u00e5tte v\u00e6re p\u00e5regnelig. Det vises for \u00f8vrig til utklipp fra skr\u00e5foto datert 01.07.2022: Tiltakshavers Ca. plassering av Klagers eiendom trapp og murer Eiendom Hva gjelder \u00f8vrige forhold i klagene og s\u00e6rskilt problematikk knyttet til plassering av VA- ledninger, vises det til fagetatens vurderinger i pkt. 3.1 og 3.2 i vedlagt fagnotat. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 25.09.2023 opprettholdes. Klagen tas ikke til f\u00f8lge. Dato: 23. januar 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. 3 Vedlegg: Fagetatens notat av 23.11.2023 med f\u00f8lgende vedlegg: 1. Situasjonskart 2. Situasjonsplan 3. Flyfoto 4. Klage fra Nils \u00c5rdal 5. Klage fra Harris advokatfirma AS 6. Rammetillatelse 7. Dokumentasjon, trases\u00f8k VA-ledning 8. Tilsvar til nabomerknader 9. Nabomerknader 10. S\u00f8knad 11. Tegninger 12. Tilsvar p\u00e5 klage rammetillatelse BYGG-202311664-17 13. Kommentarer til fagnotat 4 "
}