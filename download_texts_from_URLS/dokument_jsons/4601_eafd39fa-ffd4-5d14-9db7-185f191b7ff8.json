{
  "dokument_id": "eafd39fa-ffd4-5d14-9db7-185f191b7ff8",
  "doc_type": "case_attachment",
  "kommune": 4601,
  "tittel": "Uttalelse fra etat for landbruk, Bergen kommune.PDF",
  "url": "https://bergen.kommune.no/politikere-utvalg/api/fil/bk360/8034209/Uttalelse-fra-etat-for-landbruk-Bergen-kommune-PDF",
  "tekst": " BERGEN Etat for landbruk KOMMUNE Til Intern korrespondanse PBE Administrasjon (Arbeidssted) V\u00e5r referanse: 2022/142865-11 Saksbehandler: Svanhild Kambestad Fra Dato: 8. desember 2022 Etat for landbruk Gnr 48 bnr 296 - S\u00f8knad om opprettelse og fradeling av eiendom - Uttalelse fra Etat for landbruk Eiendom: Gnr 48 Gnr48 bnr 296 bnr296 Adresse: Sm\u00f8r\u00e5svegen 110 Tiltakets art: S\u00f8knad om opprettelse og endring av eiendom Hjemmelshaver/ s\u00f8ker: Sigbj\u00f8rn Str\u00f8mme og Eirunn Torvik Torvik// Helge Thomas N\u00f8kling Hva saken gjelder: Etat for landbruk viser til oversendelse for uttale fra Plan- og bygningsetaten, datert 11.11.2022. Saken gjelder s\u00f8knad om fradeling av en bebygd parsell m\u00e5lt til ca. 1,4 dekar fra gnr. 48, bnr. 296. Oms\u00f8kte parsell er bebygd med en bolig- /v\u00e5ningshus. Tiltaket er avhengig av dispensasjon fra kommuneplanens arealdel \u00a7 31, \u00abLandbruks-, natur- og friluftsform\u00e5l\u00bb. Vurdering: Eiendommen er uregulert og vises som LNF-omr\u00e5de, i hensynssone Angitt kulturmilj\u00f8 og Angitt friluftsliv i kommuneplanen. Gnr. 48 bnr. 296 totale areal er i dag p\u00e5 4,9 dekar, fordelt p\u00e5 0,8 dekar overflatedyrket jord, 1,6 dekar innmarksbeite og 2,5 dekar bebygd/ annet. Den oms\u00f8kte parsellen er m\u00e5lt i kartet til 1,4 dekar, og er i g\u00e5rdskartet klassifisert som bebygd/ annet. Det eneste v\u00e5ningshuset p\u00e5 eiendommen ligger p\u00e5 den oms\u00f8kte parsellen. Driftsbygningen ligger p\u00e5 \u00abrest-eiendommen\u00bb. En fradeling som oms\u00f8kt f\u00f8rer til at arealbruken endres fra landbruksform\u00e5l til noe annet i et LNF-omr\u00e5de, der bestemmelsene for hensynssonen tilsier en restriktiv praksis i fradelingsaker. Etat for landbruk vurderer en slik bruksendring til \u00e5 v\u00e6re uheldig, og mener at dette \u00f8ker risikoen for driftsulemper for fremtidige eiere av landbrukseiendommen som skal skj\u00f8tte de tilgrensende jordbruksarealene. Rest-eiendommen blir s\u00e5 liten at den blir lite drivverdig som selvstendig eiendom og vil blir uten v\u00e5ningshus. Dette reduserer det mulige inntektsgrunnlaget for eiendommen. Konklusjon Tiltaket er i strid med bestemmelsene i kommuneplanens arealdel. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Etat for landbruk vil ut fra landbruksfaglige vurderinger, frar\u00e5 at det gis dispensasjon for fradeling og bruksendring av det oms\u00f8kte arealet. Dersom det blir gitt tillatelse til fradeling, m\u00e5 s\u00f8ker sende s\u00f8knad til Etat for landbruk om fradeling etter jordloven \u00a7 12. Med hilsen Etat for landbruk Helene Dahl - leder Svanhild Kambestad - r\u00e5dgiver/jurist Dokumentet er godkjent elektronisk. Kopi: PBE Kart og oppm\u00e5ling Deling og seksjonering (Arbeidssted) - Anne Lise Fjelde Skjelvik "
}