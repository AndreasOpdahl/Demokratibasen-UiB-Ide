{
  "dokument_id": "789ace78-85d9-5cb9-a4f3-6968aea696d9",
  "doc_type": "case_attachment",
  "kommune": 4601,
  "tittel": "Fagnotat datert 14.06.2024 - Christies gate, EM p\u00e5 Festplassen (Beck Sports AS). S\u00f8knad om serveringsbevilling, samt ny alminnelig skjenkebevilling for alkoholholdig drikk gruppe 1 og 2 for perioden 14.06.24 - 14.07.24",
  "url": "https://bergen.kommune.no/politikere-utvalg/api/fil/bk360/10634557/Fagnotat-datert-14-06-2024-Christies-gate-EM-pa-Festplassen-Beck-Sports-AS-Soknad-om-serveringsbevilling-samt-ny-alminnelig-skjenkebevilling-for-alkoholholdig-drikk-gruppe-1-og-2-for-perioden-14-06-24-14-07-24",
  "tekst": " Kontor for skjenkesaker Til Fagnotat BNKI - stab V\u00e5r referanse: 2024/97371-2 Saksbehandler: Terje Gjertsen Fra Dato: 14. juni 2024 Kontor for skjenkesaker Fagnotat datert 14.06.2024 - Christies gate, EM p\u00e5 Festplassen (Beck Sports AS). S\u00f8knad om serveringsbevilling, samt ny alminnelig skjenkebevilling for alkoholholdig drikk gruppe 1 og 2 for perioden 14.06.24 - 14.07.24 Hva saken gjelder: Kontor for skjenkesaker mottok 3. april 2024 s\u00f8knad om ny alminnelig skjenkebevilling for alkoholholdig drikk gruppe 1 og 2 utend\u00f8rs for perioden 14.06.2024 \u2013 14.07.2024, ved EM p\u00e5 Festplassen, Christiesgate. Bevillingss\u00f8ker er Beck Sport AS, org. nr. 933 295 613. Totalt oms\u00f8kt skjenkeareal er 2 160 kvm, fordelt p\u00e5 telt 1 600 kvm og ute 560 kvm. Stedet beskrives som et sted med liten eller ingen matomsetning. N\u00e5r det gjelder vandelsvurderingen foreligger det ikke merknader av nyere dato, som vurderes \u00e5 ha betydning for s\u00f8knaden. Etat for sosiale tjenester har merknader. Saken ble avgjort av byr\u00e5det den 06.06.24 hvor saken ble innvilget slik oms\u00f8kt. Skjenketiden ble satt til kl. 22.30, basert p\u00e5 en \u00e5pningstid til kl. 23.00. Kontor for skjenkesaker mottok den 12.06.24 en ny s\u00f8knad hvor det s\u00f8kes om lenger skjenketid, og da frem til kl. 23.15, og da med en \u00e5pningstid frem til kl. 23.45. Fagetatens anbefaling: S\u00f8knaden om ny alminnelig skjenkebevilling for alkoholholdig drikk gruppe 1-3, ved ute areal i perioden 14.06.24-14.07.24, ved EM p\u00e5 Festplasen, Christiesgate, innvilges slik det er gjort i vedtak fra Byr\u00e5det den 06.06.24, med den endring at skjenketiden settes fra kl. 12.00 til kl. 23.15. Fagetatens vurdering: For fagetatens vurdering vises det i all hovedsak til det opprinnelige fagnotatet datert 30.04.24. Dette gjelder b\u00e5de reglene knyttet til delegasjon, s\u00f8knaden for \u00f8vrig med unntak av skjenketiden, alkohollovens regler med hensyn til vandel m.v. I den foreliggende s\u00f8knad er det s\u00f8kt om en utvidelse av skjenketiden fra kl. 22.30 til kl. 23.15. Grunnen for s\u00f8knaden er at det i l\u00f8pet av fotball em kan oppst\u00e5 kamper som ikke er ferdig innen ordin\u00e6r tid grunnet eventuelle ekstraomganger og straffespark konkurranse. Det er med dette grunnlag at s\u00f8knaden om utvidet skjenketid er s\u00f8kt om. Da saken ble sendt til politiet for uttalelse gjaldt dette en skjenketid til kl. 22.30. Undertegnede har v\u00e6rt i dialog med politiet og f\u00e5tt svar om at det ikke hadde medf\u00f8rt noen endring dersom det hadde v\u00e6rt s\u00f8kt om en skjenketid frem til kl. 23.15. Kontor for skjenkesaker foresl\u00e5r at Byr\u00e5det endrer skjenketiden frem til kl. 23.15. Begrunnelsen for dette er at dette harmoniserer bedre med kampprogrammet og lengden p\u00e5 kampene. Det vil ikke v\u00e6re forsvarlig og for eksempel \u00e5 samle inn all alkoholen etter fort\u00e6ringstiden, min under ekstraomganger og straffesparkkonkurranser. Dette kan medf\u00f8re uante konsekvenser. Med hilsen Kontor for skjenkesaker Terje Gjertsen Leder Dokumentet er godkjent elektronisk. "
}