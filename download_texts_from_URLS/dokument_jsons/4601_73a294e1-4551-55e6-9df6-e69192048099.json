{
  "dokument_id": "73a294e1-4551-55e6-9df6-e69192048099",
  "doc_type": "case_attachment",
  "kommune": 4601,
  "tittel": "S\u00f8knad om dispensasjon",
  "url": "https://bergen.kommune.no/politikere-utvalg/api/fil/bk360/8436932/Soknad-om-dispensasjon",
  "tekst": "Plan- og bygningsetaten P.b. 7700 5020Bergen. Hamre 01.10.2022. Dispensajonss\u00f8knad. Det s\u00f8kes herved om dispensasjon for deling fra kommuneplanens LNF omr\u00e5de, og opprettelse og endring av eiendom. G.nr. 83, B.nr. 5, \u00f8nskes fradelt og oppm\u00e5lt, slik at bygningsmassen med en del omkringliggende areal blir beholdt av dagens eier, mens hovedarealet \u00f8nskes solgt til nabobruk, 83/14, Fana Skoganlegg. Fana Skoganlegg ble stiftet i 1906 av fremsynte fanab\u00f8nder, med form\u00e5l \u00e5 utvikle og \u00f8ke skogproduksjon og produksjon av trevirke. Laget har gjennom \u00e5rene kj\u00f8pt opp og satt i gang skogplanting p\u00e5 en rekke omr\u00e5der i og omkring Bergen. 11963, ble G.nr. 83/4 delt, og skoganlegget kj\u00f8pte 232 m\u00e5l og plantet gran. Nederste del av b.nr.4 har flere eiere og parseller, og det er ikke mulig \u00e5 ta ut t\u00f8mmer som n\u00e5 er hogstmodent over disse eiendommene. Undertegnede, som ogs\u00e5 har mye hogstmoden skog, og Fana Skoganlegg har i den anledning satt i gang et felles prosjekt for \u00e5 f\u00e5 opp skogsbilvei p\u00e5 b.nr.83/5. Bruk 83/5 har en slik topografi at det er mulig \u00e5 komme opp p\u00e5 Hamrefjellet uten for mye stigninger og svinger. Det vil da bli lett tilgang til all skogen p\u00e5 Hamrefjellet mot Hatlestad og Valle, ved en seinere forlengelse av veien. En slik vei vil jo ogs\u00e5 gi allmuen en fin inngang til Hamrefjellet, Valle, Sm\u00f8r\u00e5s og Titlestad. Flotte turomr\u00e5der og utsikt langt ut forbi Marsteinen. Under dette veisamarbeidet har det kommet frem at Fana Skoganlegg sv\u00e6rt gjerne vil kj\u00f8pe tilleggsjord fra b.nr. 5, ta ut ferdig skog, plante inn nytt, samt utvide plantet omr\u00e5de i st\u00f8rre deler av fjellsidene og omr\u00e5det ovenfor bebyggelsen. Nevnte kj\u00f8p og planer er allerede vedtatt i \u00e5rsm\u00f8te i \u00e5r, (se vedlegg.) og det avhenger n\u00e5 av at denne delingss\u00f8knad blir godkjent. Fana Skoganlegg \u00f8nsker imidlertid ikke \u00e5 kj\u00f8pe bygninger og omr\u00e5det mellom b.nr. 30 og b.nr. 2, hvor det ogs\u00e5 ligger en br\u00f8nn som er eneste vannforsyning p\u00e5 bruket.. Dette er ikke forenlig med driftsform og eiendomsstrategi for laget. Ved en deling slik at v\u00e5ningshus, redskapshus, litt utmark og beite opprettholdes som b.nr. 5, f\u00e5r dagens eiere, naboer og allmuen, en milj\u00f8riktig og langsiktig drift p\u00e5 Hamre. G\u00e5rdene p\u00e5 Hamre har lagt brakk i n\u00e6rmere 50 \u00e5r, og det er rett og slett ikke mulig \u00e5 opprettholde en b\u00e6rekraftig drift p\u00e5 disse sm\u00e5 jordene. Mesteparten av de flate jordene er i dag ogs\u00e5 gjennombl\u00f8te, og m\u00e5 dyrkes og gr\u00f8ftes helt p\u00e5 nytt, for produksjon og maskinell drift. Dette er ikke \u00f8konomisk mulig for noen. Ingen vil eller kan h\u00f8ste gras eller opparbeide \u00e5ker p\u00e5 Hamre, uten store kostnader og mye arbeid. Ved \u00e5 dele fra ca. 25-30 m\u00e5l som anvist p\u00e5 kart, og tillegge b.nr. 14 resterende 365-370 m\u00e5l, kan Fana Skoganlegg utvide sin skogsdrift som vil gi langsiktig\u00bb gr\u00f8nn\u00bb og b\u00e6rekraftig produksjon, og b.nr. 5 vil kunne nyttes videre av dagens eier, og ha muligheten for en \u00e5kerlapp, vedhogst m.m, samt fiske i Ka landsvannet, som i dag allerede er en fin \u00abmatauk\u00bb for oss. Det er s\u00e5 langt ikke diskutert planer og bruk av det som i dag er angitt som fulldyrka, men produksjon av juletr\u00e6r, pyntegr\u00f8nt eller parsellhager har v\u00e6r luftet, og skal vurderes n\u00e6rmere etter godkjent deling. Juletre- og pyntegr\u00f8ntproduksjon er jo godkjent produksjon p\u00e5 fulldyrka areal, og passer i Fana Skoganlegg sin driftsform. Nabovarsel er levert/sendt alle ber\u00f8rte parter, og ingen innsigelser er mottatt. Bare positive tilbakemeldinger som: \u00aben veldig god plan som gir oss en langsiktig og stabil fremtid p\u00e5 Hamre.\u00bb H\u00e5per p\u00e5 snarlig positivt svar. V.h Frode Hatlestad Hamrevegen 99, 5243 Fana. Tlf.: 93463750. Mail: frohat@outlook.com "
}