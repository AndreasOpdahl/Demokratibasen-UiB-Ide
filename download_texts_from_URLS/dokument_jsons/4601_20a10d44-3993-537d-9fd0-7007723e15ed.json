{
  "dokument_id": "20a10d44-3993-537d-9fd0-7007723e15ed",
  "doc_type": "case_attachment",
  "kommune": 4601,
  "tittel": "Rapport: Kartlegging av havnespy (Didemnum vexillum) i Bergen kommune",
  "url": "https://bergen.kommune.no/politikere-utvalg/api/fil/bk360/9964801/Rapport-Kartlegging-av-havnespy-Didemnum-vexillum-i-Bergen-kommune",
  "tekst": " KARTLEGGING AV HAVNESPY ( DIDEMNUM VEXILLUM) I BERGEN KOMMUNE ROV og milj\u00f8-DNA unders\u00f8kelser Vivian Husa (HI), Frode Foss\u00f8y NINA, Siri Aaserud Olsen, B\u00f8rge Alfstad (HI) og Even Husby Bergen havn RAPPORT FRA HAVFORSKNINGEN NR. 2024-3 Tittel (norsk og engelsk): Kartlegging av havnespy (Didemnum vexillum) i Bergen kommune [Title]Mapping of Didemnum vexillum in Bergen municipality Undertittel (norsk og engelsk): ROV og milj\u00f8-DNA unders\u00f8kelser Visual and e-DNA methods Rapportserie: \u00c5r - Nr.: Dato: Distribusjon: Rapport fra havforskningen 2024-3 28.11.2023 \u00c5pen ISSN:1893-4536 Prosjektnr: Forfatter(e): 15635-05 Vivian Husa (HI), Frode Foss\u00f8y NINA, Siri Aaserud Olsen, B\u00f8rge Alfstad (HI) og Even Husby Bergen havn Oppdragsgiver(e): Forskningsgruppeleder(e): \u00d8ivind Strand (Bentiske ressurser og Bergen Kommune prosesser) Godkjent av: Forskningsdirekt\u00f8r(er): Geir Huse Programleder(e): Jan Atle Knutsen Oppdragsgivers referanse: BME FOR 2023-01 Kartlegging Havnespy Program: Kyst\u00f8kosystemer Forskningsgruppe(r): Bentiske ressurser og prosesser Antall sider: 32 Samarbeid med Bergen havn Forord: Havforskningsinstituttet har utf\u00f8rt denne unders\u00f8kelsen som et oppdrag fra Bergen kommune for \u00e5 kartlegge forekomsten av havnespy (Didemnum vexillum) p\u00e5 kaier og i sm\u00e5b\u00e5thavner i kommunen. Oppdraget er gjennomf\u00f8rt i perioden 10. juni til 20. november i 2023. Sammendrag (norsk): Forekomsten av havnespy (Didemnum vexillum) ble unders\u00f8kt p\u00e5 kaier og i sm\u00e5b\u00e5thavner i Bergen kommune i perioden 10. juni til 20. november 2023. I unders\u00f8kelsen inng\u00e5r ogs\u00e5 en vurdering av hvilke omr\u00e5der i Bergen kommune som har st\u00f8rst risiko for etablering av havnespy med larver eller med skipstrafikk. Spredning av larver fra kjent lokalitet p\u00e5 Ask\u00f8y og potensielle lokaliteter p\u00e5 Sotra vil ha st\u00f8rst sannsynlighet for \u00e5 sl\u00e5 seg ned p\u00e5 vestsiden og nordvestlige deler av Bergen kommune, med en liten risiko for larvenedsl\u00e5ing i sentrale deler av Bergen sentrum. Det er ogs\u00e5 kaier i sentrum som mottar flest risikoanl\u00f8p av fart\u00f8y, mens kaier og sm\u00e5b\u00e5thavner mottar f\u00e5 slike anl\u00f8p. Kartlegging av havnespy ble gjennomf\u00f8rt p\u00e5 101 stasjoner med en kombinasjon av milj\u00f8-DNA, videofilming med ROV og inspeksjon av kaier og brygger fra land. Det ble funnet positive milj\u00f8-DNA signaler p\u00e5 syv stasjoner og usikre signaler p\u00e5 ytterligere 12 stasjoner. Det ble ikke observert havnespy visuelt p\u00e5 noen av stasjonene i Bergen kommune. Sammendrag (engelsk): The potential presence of introduced species Didemnum vexillum was mapped on piers and in marinas in Bergen municipality in the period 10th June to 20th of November in 2023. This study includes an assessment of the risk for introduction of the species into locations in Bergen by larvae and by vessel transport. Dispersal modelling of larvae from known location at Ask\u00f8y and potential locations on Sotra shows that the areas in western and north-western parts of Bergen is at highest risk, although there is also a small risk of larvae settlement in central parts of Bergen city. Docks in central parts of the city had the highest number of risk entries of vessels, while docks and marinas outside central parts had a low number of such entries. Mapping of D. vexillum was performed at 101 stations with a combinations of methods, including e-DNA, video transects with ROV and visual inspections of piers and floating docks from land. Results from the e-DNA analysis shows positive signal from D. vexillum at seven stations and uncertain signals at 12 stations. The visual investigations could however not verify the presence of D. vexillum at any station in Bergen municipality. Innhold 1 Bakgrunn 6 2 Metode 9 2.1 Analyser av skipstrafikk inn til kaier i Bergen kommune 11 2.2 Vannpr\u00f8ver til milj\u00f8-DNA 11 2.2.1 Analyser av vannpr\u00f8ver 11 2.3 Visuell inspeksjon 12 3 Resultat 14 3.1 Risiko for etablering av havnespy i Bergen kommune 14 3.1.1 Larvespredning 14 3.1.2 Analyser av skipstrafikk inn til kaier og sm\u00e5b\u00e5thavner i Bergen kommune 17 3.2 Milj\u00f8-DNA fra vannpr\u00f8ver 19 3.3 Visuell kartlegging 21 4 Oppsummering 24 4.1 Anbefalt oppf\u00f8lging 24 5 Referanser 25 6 Vedlegg 27 Kartlegging av havnespy (Didemnum vexillum) i Bergen kommune 1 - Bakgrunn 1 - Bakgrunn Havnespy Didemnum vexillum er en kolonidannende sj\u00f8pung med opprinnelse i Japan (Figur 1). Arten er spredd til flere omr\u00e5der i verden slik som Canada, New Zealand, Alaska og vestkysten av USA. I Europa er arten kjent fra Nederland, Frankrike, Irland, Storbritannia og Sverige. I Norge ble arten f\u00f8rste gang funnet i Stavanger i desember 2020. \u00c5ret etter ble den ogs\u00e5 registrert ved Haugesund og Egersund (Rogaland), p\u00e5 Ask\u00f8y og i Gulen (Vestland). I 2023 ble arten ogs\u00e5 funnet i Flor\u00f8. Basert p\u00e5 temperaturer i utbredelsesomr\u00e5det antas det at arten kan etablere seg langs hele norskekysten og p\u00e5 Svalbard. Arten t\u00e5ler temperaturer mellom -2 og 24 C\u00b0 og vil trives langs det meste av norskekysten. Seksuell reproduksjon er avhengig av sommertemperaturer over 11 C\u00b0 og i omr\u00e5der med lavere temperatur vil trolig arten kun formere seg ved hjelp av fragmenter, noe som kan begrense spredningen. Arten t\u00e5ler saltholdighet ned til 20 psu, men trives best over 25 psu. Figur 1. Havnespy ( Didemnum vexillum ) danner tette matter p\u00e5 bergvegg i Haugesund. Foto: Aage Wee. 6/32 Kartlegging av havnespy (Didemnum vexillum) i Bergen kommune 1 - Bakgrunn Den usammenhengende utbredelsen i Norge, med etablering i havner med h\u00f8y maritim aktivitet og fart\u00f8y som ligger lenge ved kai, tyder p\u00e5 at arten spres over st\u00f8rre strekninger med skipstrafikk. N\u00e5r kolonier f\u00f8rst er etablert i et omr\u00e5de vil arten raskt spre seg med larver eller fragmenter. Arten har kort pelagisk larvefase, og larvene bunnsl\u00e5r i n\u00e6rheten av opphavskolonien (< 250 m, Fletcher et al. 2012). Arten har derfor lav egenspredning. Imidlertid har D. vexillum b\u00e5de seksuell og aseksuell formering, og kan raskt kolonisere en stor andel av habitatet etter at arten er introdusert i et omr\u00e5de. Arten spres effektivt ved at den gror p\u00e5 fart\u00f8y og drypper biter av koloniene ned til bunnen. Arten kan ogs\u00e5 spres til nye omr\u00e5der med fiskeredskaper, flytebrygger, fendere og drivgods. Havnespy er vurdert til sv\u00e6rt h\u00f8y risiko av Artsdatabanken p\u00e5 grunn av et stort invasjonspotensial og forventet h\u00f8y \u00f8kologisk effekt (Husa mfl. 2023). Vitenskapskomit\u00e9en for mat og milj\u00f8 har ogs\u00e5 vurdert at det er h\u00f8y risiko for effekter av havnespy p\u00e5 en rekke naturtyper slik som tareskog, \u00e5legresseng og hardbunnssamfunn i grunne omr\u00e5der, samt at arten kan ha negative \u00f8konomiske effekter for akvakultur og skipsfart (VKM 2023). Arten kan vokse over og fortrenge de fleste andre fastsittende arter (hydroider, bl\u00e5skjell, \u00f8sters og sekkdyr) der den etablerer seg (Coutts og Forrest 2007). Arten kan ogs\u00e5 p\u00e5virke grunne naturtyper som stortareskog, \u00e5legressenger og ruglbunn. P\u00e5 grus- og steinbunn danner den matteformede overtrekk som kan omforme habitatet for sm\u00e5arter som er avhengige av beskyttelse og tilgang til naturlig substrat. Arten kan regnes som en '\u00f8kosystem-ingeni\u00f8r' ved sin evne til \u00e5 omforme habitater som invaderes (Bullard mfl. 2007; Auker og Oviatt 2008; Gittenberger 2007; Valentine mfl. 2007). I Vestland fylke har havnespy etablert seg p\u00e5 Han\u00f8ytangen p\u00e5 Ask\u00f8y, i Skipavika i Gulen og Flor\u00f8 havn. Ved Han\u00f8ytangen verft p\u00e5 Ask\u00f8y, der arten ble observert f\u00f8rste gang i september 2021, har den spredd seg fra verftsomr\u00e5det til omr\u00e5der vest, s\u00f8r og nord for verftet (Figur 2). 7/32 Kartlegging av havnespy (Didemnum vexillum) i Bergen kommune 1 - Bakgrunn Figur 2. Kartet viser funnsteder (gr\u00e5 punkt og omr\u00e5der) av havnespy ved Han\u00f8yna p\u00e5 Ask\u00f8y, Vestland (Kart fra Artsdatabanken). 8/32 Kartlegging av havnespy (Didemnum vexillum) i Bergen kommune 2 - Metode 2 - Metode Kartlegging av havnespy er tidligere blitt gjort ved en kombinasjon av milj\u00f8-DNA pr\u00f8ver og visuell kartlegging med videorigg eller liten ROV/undervannsdrone (Foss\u00f8y mfl. 2022, 2023, Matejusova mfl. 2021). Havnespy kan ogs\u00e5 vokse p\u00e5 flytebrygger og p\u00e5 tau i b\u00e5thavner, derfor er en rekke slike stasjoner inkludert i denne unders\u00f8kelsen. Tabell 1 viser en oversikt over kaier og b\u00e5thavner som er unders\u00f8kt i Bergen kommune. Tabell 1. Oversikt over stasjoner som er unders\u00f8kt i Bergen kommune med ulike metoder i perioden juni til november 2023. e-DNA Brygger Video Hjellestad b\u00e5thavn x x x Hjellestad kai x x Milde b\u00e5thavn x x Milde kai x Fleslandsvika kai x x x Fleslandsvika b\u00e5thavn x x Stend brygge x x Nordvik kai x Nordvik b\u00e5thavn x x Krokeide kai x x Salbuneset x x Saganeset kai x Nils N\u00f8dtvedts utleiehavn x x Hordvik b\u00e5t x x Espeland kai x x Sletten kai x x Dolvik brygge x x Dolvik kai x x x Straume kai x x H\u00e5konshella x x Kj\u00f8kkelvik kai x Kj\u00f8kkelvik brygge x x Gravdal kai x x Gravdal b\u00e5t x x Damsg\u00e5rdsalmenningen x Kirkebukta/Merkur x x Neptun b\u00e5tforening x Cruisekaien/Bontelabo x x 9/32 Kartlegging av havnespy (Didemnum vexillum) i Bergen kommune 2 - Metode Skolten nord x x Skolten s\u00f8r x x Festningskaien x x Zachariasbryggen x Bradbenken x Shetland Larsens brygge x Dreggekaien x Bryggen x x Strandkaien x Jekteviken terminal x x Havnelageret x x Jekteviken cruisekai x x Nordnesbodene x Tollboden x x Nordnes brygge x Nykirkekaien x x Holbergskaien x x Strandgaten/Admiral x Hotel Admiral x Skuteviken x Slaktehustomten x Kystmuseet x Sj\u00f8flyhavnen x x Arkitektskolen x Sandviksboder x Gjensidigeg\u00e5rden x M\u00e5seskj\u00e6ret x x Malingfabrikken/M\u00e5seskj\u00e6rsveien x Mowi/Sandviken x Elsero brygge x x Gamle Bergen x Hegreneset \u00f8st x Hegreneset vest x Hegreneset terminal x Eidsv\u00e5g x x \u00c5stveit b\u00e5thavn x Kvernevik x 10/32 Kartlegging av havnespy (Didemnum vexillum) i Bergen kommune 2 - Metode Salhus kai x x Salhus b\u00e5t x x x Tellevik x x Steinest\u00f8 x x Hordvik b\u00e5t x Hylkje kai x x Breistein kai x x Seimskaien x Garnesfj\u00e6ra x Ytre Arna kai x 2.1 - Analyser av skipstrafikk inn til kaier i Bergen kommune Det ble gjort en sammenstilling av skipstrafikk inn til kaier og b\u00e5thavner som omfattes av denne unders\u00f8kelsen. Data p\u00e5 skipstrafikk, skipets opprinnelse og siste havn f\u00f8r ankomst kai i Bergen i perioden 10. juni til 15. september 2023 ble hentet ut fra Marine Traffic (https://www.marinetraffic.com). Data ble hentet ut p\u00e5 kveldstid n\u00e5r flest skip l\u00e5 i havn. Dette gjorde at data p\u00e5 skip som kun var innom Bergen i kortere tidsrom p\u00e5 dagtid, slik som konteiner-skip og ro-ro fart\u00f8y (roll on-roll of) ikke ble med i analysen. Data p\u00e5 cruiseankomster ble hentet ut fra Bergen havns anl\u00f8psliste, dersom de ikke l\u00e5 ved kai p\u00e5 kvelden. De fleste fritidsb\u00e5ter har ikke AIS sender om bord, slik at det er vanskelig \u00e5 spore deres bevegelser. Men mange fritidsb\u00e5ter som drar over lengre strekninger og fra utenlandsk havn har AIS, disse er derfor inkludert i analysen. Anl\u00f8p av fart\u00f8y ble definert som h\u00f8yrisiko-anl\u00f8p dersom siste havn f\u00f8r Bergen var en destinasjon i Norge med etablerte forekomster av havnespy, slik som Flor\u00f8, Skipavika og Sl\u00f8v\u00e5g, Haugesund, Stavanger eller Egersund. Anl\u00f8p ble ogs\u00e5 definert som h\u00f8yrisiko dersom fart\u00f8yet kom fra andre land der havnespy er etablert. Videre ble fart\u00f8y som opererer i Nordsj\u00f8omr\u00e5det, slik som service-fart\u00f8y for oljeindustrien og cruiseb\u00e5ter, definert som h\u00f8y risiko fart\u00f8y. For kaier i Bergen sentrum og Puddefjorden ble ogs\u00e5 antall ligged\u00f8gn for risikofart\u00f8y registrert, fordi noen b\u00e5ter blir liggende lenge ved kai i Bergen. 2.2 - Vannpr\u00f8ver til milj\u00f8-DNA I juni 2023 ble det samlet inn totalt 88 vannpr\u00f8ver fra overflatevann p\u00e5 50 kaier/stasjoner i Bergen kommune (Tabell 1, Vedlegg 1). P\u00e5 de aller fleste kaier ble det tatt to parallelle pr\u00f8ver, men p\u00e5 noen n\u00e6rliggende stasjoner ble det tatt en pr\u00f8ve p\u00e5 hver. Vannpr\u00f8vene ble filtrert med hjelp av NINAs milj\u00f8-DNA kit (www.nina.no/miljoDNA/miljo-DNA-i-vann). Samtlige pr\u00f8ver ble innsamlet fra land, og 7 til 10 liter vann ble filtrert gjennom et lukket kapselfilter (NatureMetrics, GF 5.0/PES 0.8 \u03bcm), ved hjelp av en batteridrevet peristaltisk pumpe (B\u00fcrkle Vampire). Etter fullf\u00f8rt filtrering ble kapselfiltrene tilsatt ATL-buffer (Qiagen) for konservering frem til videre analyser i lab. 2.2.1 - Analyser av vannpr\u00f8ver Labanalysene ble gjennomf\u00f8rt av Senter for biodiversitetsgenetikk (NINAGEN) i Trondheim. Ekstraksjon av DNA ble startet med \u00e5 tilsette 130 \u03bcl 1:10 fortynnet Proteinase-K (Qiagen) direkte i kapselfiltrene som deretter ble inkubert ved 56\u00b0C over natt. DNA fra v\u00e6sken i filteret ble videre ekstrahert ved hjelp av NucleoSpin Plant II (Machery-Nagel) spin kolonner i kombinasjon med buffere fra Blood & Tissue kit (Qiagen). DNA ble eluert i 200 \u03bcl forvarmet AE-buffer (Qiagen) og deretter reeluert p\u00e5 samme kolonne for \u00e5 maksimere utbyttet av DNA. En 11/32 Kartlegging av havnespy (Didemnum vexillum) i Bergen kommune 2 - Metode arts-spesifikk genetisk mark\u00f8r for havnespy (Gargan mfl. 2021) ble analysert ved bruk av qPCR (quantitative Polymerase Chain Reaction). En qPCR-analyse oppformerer en liten bit av DNA, bestemt av den genetiske mark\u00f8ren man bruker ved hjelp av et varmesensitivt enzym og en PCR-maskin som justerer temperaturen opp og ned i ca. 45 sykluser. Etter en test av de publiserte PCR-betingelsene, \u00f8kte vi annealing temperaturen fra 55\u00b0C til 60\u00b0C for \u00e5 \u00f8ke effektiviteten i PCR-reaksjonen. Hver reaksjon ble utf\u00f8rt i totalt 30 \u03bcL og bestod av 15 \u03bcL TaqMan Fast Advanced Master Mix (ThermoFisher Scientific), 0.9 \u03bcM av forward og revers primer, 0.25 \u03bcM probe, 4.5 \u03bcL dH20 og 5 \u03bcL DNA-templat. PCR-programmet ble startet med 50\u00b0C i 2 min og 95\u00b0C i 10 min, etterfulgt av 45 sykluser med 95\u00b0C i 15 sekunder og 60\u00b0C i 90 sekunder. Alle analysene ble kj\u00f8rt p\u00e5 en QuantStudio 5 qPCR-maskin (ThermoFisher Scientific). En qPCR-pr\u00f8ve regnes som positiv dersom man ser en klar \u00f8kning av DNA-konsentrasjonen, m\u00e5lt ved hjelp av fluorescens under PCR-analysen. Ct-verdien viser hvor mange PCR-sykluser det tar f\u00f8r DNA-mengden gir et klart fluorescens-signal. Sammen med en standardkurve basert p\u00e5 en vevspr\u00f8ve med kjent konsentrasjon av DNA, brukes dette til \u00e5 angi konsentrasjonen av DNA i pr\u00f8vene. En lavere Ct-verdi betyr derfor h\u00f8yere konsentrasjoner av DNA. Forekomst av pr\u00f8ver med kun ett positivt replikat tolker vi som usikre, og disse kan tyde p\u00e5 behov for n\u00e6rmere unders\u00f8kelser. Vi har likevel vist pr\u00f8ver med bare ett positivt replikat, med fargen oransje i kartene som \u00abusikker\u00bb da disse pr\u00f8vene kan ligge rett under deteksjonsniv\u00e5et v\u00e5rt som f\u00f8lge av lav DNA-konsentrasjon i vannpr\u00f8vene, og som vi foresl\u00e5r b\u00f8r unders\u00f8kes p\u00e5 nytt med milj\u00f8-DNA eller ved hjelp av visuelle unders\u00f8kelser. Falske positive resultater kan forekomme i milj\u00f8-DNA analyser, men vi pr\u00f8ver \u00e5 unng\u00e5 disse ved \u00e5 sette strenge kriterier. Vi kan likevel ikke helt utelukke at noen av de positive pr\u00f8vene kan v\u00e6re falske positiver. Usikkerheten rundt en negativ pr\u00f8ve er ikke kjent. At en art ikke blir p\u00e5vist kan skyldes flere \u00e5rsaker, som for eksempel vannkvalitet i lokaliteten, temperatur, tetthet av- og avstand til arten, pr\u00f8vevolumet som ble innsamlet samt behandling og analysering av pr\u00f8ven p\u00e5 laboratoriet. En negativ milj\u00f8-DNA-pr\u00f8ve b\u00f8r derfor ikke sees p\u00e5 som et endelig bevis for at arten ikke finnes i lokaliteten. Alle ekstraksjonskontroller og PCR-kontroller var negative og viste ingen tegn til krysskontaminering p\u00e5 lab. Positive kontroller amplifiserte som forventet og produserte en tilfredsstillende standardkurve. 2.3 - Visuell inspeksjon Kaier i Bergen kommune ble unders\u00f8kt fra b\u00e5t i slutten av september/ begynnelsen av oktober 2023. Vi brukte en undervannsdrone (Blue-Eye Robotics) med p\u00e5montert GoPro kamera som var tiltet litt nedover mot bunnen for bedre bilder av bunn. Ved IPS terminalene i Bergen sentrum og p\u00e5 Laksev\u00e5g verft brukte vi Bergen havn sitt fart\u00f8y med en liten ROV med gripeklo. Det ble kj\u00f8rt horisontale transekter langs bunnen ved alle kaier, og p\u00e5 de kaiene som var dypere enn fire meter ble det ogs\u00e5 kj\u00f8rt et parallelt horisontalt transekt midtdyps. P\u00e5 kaier som sto p\u00e5 s\u00f8yler ble ogs\u00e5 et representativt antall s\u00f8yler unders\u00f8kt fra bunnen og opp til overflaten. P\u00e5 slike kaier ble det ogs\u00e5 kj\u00f8rt flere transekter fra bunnen og helt inn under kaien, da erfaringer fra Haugesund viser at havnespy trives godt under kaier. I Bergen sentrum er det for det meste rette kaier bygd av granittblokker som er relativt lett \u00e5 unders\u00f8ke med ROV. P\u00e5 strekningen Bontelabo til Tollboden ble det kj\u00f8rt minst to horisontale transekter p\u00e5 alle kaier, uavhengig av dyp. Ved mistenkelige funn stoppet vi opp og kj\u00f8rte helt n\u00e6rme flekkene for \u00e5 kunne sl\u00e5 fast om det var havnespy, br\u00f8dsvamp, saltutfelling, rustflekker eller bakteriematter. Dersom ikke dette kunne fastsl\u00e5s med video, ble det tatt pr\u00f8ver med gripeklo. Enkelte av kaiene i Bergen kommune ble ikke unders\u00f8kt i denne omgangen. Drotningsvik kai har ikke tilgang hverken fra land eller sj\u00f8siden p\u00e5 grunn av bygging av Sotrasambandet. Det ble s\u00f8kt tilgang til H\u00e5konsvern, men de vil unders\u00f8ke kaiene sine selv etter oppl\u00e6ring fra oss. Det ble gjort flere fors\u00f8k p\u00e5 \u00e5 f\u00e5 unders\u00f8kt Straume kai, men kraftig str\u00f8m gjorde at dronen ikke kunne operere her. Kaien, samt n\u00e6rliggende brygger, ble unders\u00f8kt fra land i slutten av oktober da det var klart i vannet. P\u00e5 bunkerskaien i Sk\u00e5levik ble kun kaier p\u00e5 12/32 Kartlegging av havnespy (Didemnum vexillum) i Bergen kommune 2 - Metode s\u00f8rsiden av anlegget unders\u00f8kt fordi nordre del var under ombygging og det var p\u00e5g\u00e5ende arbeid med dykkere langs hele kaien. I sm\u00e5b\u00e5thavner ble sidene av flytebryggene, bryggens ankertau og andre tau som hang ned fra bryggene unders\u00f8kt for forekomst av havnespy. I noen b\u00e5thavner ble ogs\u00e5 undersiden av flytebrygger unders\u00f8kt med ROV/drone. 13/32 Kartlegging av havnespy (Didemnum vexillum) i Bergen kommune 3 - Resultat 3 - Resultat 3.1 - Risiko for etablering av havnespy i Bergen kommune Havnespy (Didemnum vexillum) kan spre seg til lokaliteter i Bergen p\u00e5 to m\u00e5ter, enten med larvespredning fra n\u00e6rliggende etablerte kolonier eller som p\u00e5vekst p\u00e5 skip som ankommer kaier i kommunen. 3.1.1 - Larvespredning Havnespy utvikler larver i sommerhalv\u00e5ret n\u00e5r temperaturen kommer over 11-14 grader, og denne prosessen fortsetter langt utover h\u00f8sten. Larvene slippes ut fra kolonien og vil spres med str\u00f8mmen i vannmassene. De fleste larvene vil sl\u00e5 seg ned i n\u00e6rheten av morkolonien i l\u00f8pet av seks timer, mens noen kan v\u00e6re frittlevende i vannmassene i opptil 48 timer. Det er p\u00e5 det n\u00e5v\u00e6rende tidspunkt kun fastsl\u00e5tt etablerte kolonier p\u00e5 Han\u00f8y og i omr\u00e5dene rundt, slik at spredning av larver er mest sannsynlig fra dette omr\u00e5det. Det er sannsynligvis ogs\u00e5 etablerte kolonier p\u00e5 Lille Sotra og s\u00f8r p\u00e5 Sotra da det er funnet sterke milj\u00f8-DNA signaler der (Foss\u00f8y mfl. 2023). Lokaliteten p\u00e5 Kleppholmen s\u00f8r p\u00e5 Sotra og Ran Seilforening p\u00e5 Lille Sotra ble unders\u00f8kt i september 2023 uten at det ble funnet havnespy, men det er trolig etablering p\u00e5 Sotra siden signalene er s\u00e5 sterke. Ved \u00e5 modellere spredning i overflatelaget fra disse lokalitetene i l\u00f8pet av en 24 timers periode, da de fleste av larvene vil sl\u00e5 seg ned, kan vi ansl\u00e5 hvor det er mest sannsynlig at man f\u00e5r etablering av nye kolonier (Figur 3, 4 og 5). Larver fra Han\u00f8ytangen vil med st\u00f8rst sannsynlighet sl\u00e5 seg ned i n\u00e6romr\u00e5det, men vil ogs\u00e5 ha potensiale til \u00e5 n\u00e5 lokaliteter p\u00e5 Lille Sotra og i omr\u00e5dene rundt Godvik (Figur 3). 14/32 Kartlegging av havnespy (Didemnum vexillum) i Bergen kommune 3 - Resultat Figur 3. Modellert spredning av havnespylarver i overflatelaget fra Han\u00f8ytangen i l\u00f8pet av en 24 timers periode. Skalaen angir sannsynlighet fra 0 til 100. Data fra Str\u00f8mkatalogen https://stromkatalogen.hi.no/apps/ncis/v1/nb/ Selv om det ikke er p\u00e5vist havnespy p\u00e5 Sotra har vi valgt \u00e5 ta med spredningskart fra lokalitetene p\u00e5 Lille Sotra og fra Sotra s\u00f8r der det er sterke positive signaler p\u00e5 havnespy-DNA i vannpr\u00f8ver. Larver fra Lille Sotra har relativt h\u00f8y sannsynlighet for \u00e5 kunne sl\u00e5 seg ned p\u00e5 strekningen Bjor\u00f8y til Kj\u00f8kkelvik og har potensiale til \u00e5 n\u00e5 helt inn til sentrale deler av Bergen by (Figur 4). Larver fra s\u00f8rsiden av Sotra vil kunne ha potensiale til \u00e5 n\u00e5 s\u00f8rvestlige deler av Bergen kommune (Figur 5). 15/32 Kartlegging av havnespy (Didemnum vexillum) i Bergen kommune 3 - Resultat Figur 4. Modellert spredning av havnespylarver i overflatelaget fra nord p\u00e5 Lille Sotra i l\u00f8pet av en 24 timers periode. Skalaen angir sannsynlighet fra 0 til 100. Data fra Str\u00f8mkatalogen https://stromkatalogen.hi.no/apps/ncis/v1/nb/ 16/32 Kartlegging av havnespy (Didemnum vexillum) i Bergen kommune 3 - Resultat Figur 5. Modellert spredning av havnespylarver i overflatelaget fra s\u00f8rsiden av Sotra i l\u00f8pet av en 24 timers periode. Skalaen angir sannsynlighet fra 0 til 100. Data fra Str\u00f8mkatalogen https://stromkatalogen.hi.no/apps/ncis/v1/nb/ 3.1.2 - Analyser av skipstrafikk inn til kaier og sm\u00e5b\u00e5thavner i Bergen kommune Kaier utenfor Bergen sentrum hadde ingen eller relativt f\u00e5 risikoanl\u00f8p i perioden (Vedlegg 2). B\u00e5thavnen p\u00e5 Hjellestad hadde 11 risikoanl\u00f8p av utenlandske fritidsb\u00e5ter eller sm\u00e5b\u00e5ter som kom fra et omr\u00e5de med havnespy i Norge. B\u00e5thavnen i Dolvik hadde 5 slike anl\u00f8p. De 10 anl\u00f8pene som er registrert p\u00e5 Bunkerskaien i Sk\u00e5levik er bare en br\u00f8kdel av det som er innom dette anlegget i l\u00f8pet av to m\u00e5neder. De har mange anl\u00f8p hver dag, men disse er ikke registrert da det kun ble gjort registreringer en gang per dag. Gravdal kai hadde ni risikoanl\u00f8p, hovedsakelig supplyb\u00e5ter. Sandviksflaket hadde \u00e5tte oppankringer av utenlandske yachter. P\u00e5 Steinest\u00f8 kai var det seks risikoanl\u00f8p, stort sett slepeb\u00e5ter eller dykkerfart\u00f8y fra Skipavika/Sl\u00f8v\u00e5g. Her ligger ogs\u00e5 en reserveferge som settes inn i sambandet Leirv\u00e5g-Sl\u00f8v\u00e5g ved behov (Figur 6). 17/32 Kartlegging av havnespy (Didemnum vexillum) i Bergen kommune 3 - Resultat Figur 6. Antall risikoanl\u00f8p p\u00e5 kaier og i sm\u00e5b\u00e5thavner i perioden 10. juni til 15. september 2023. Data basert p\u00e5 fart\u00f8y med AIS (Automatic Identification System, hentet fra Marine Traffic, https://www.marinetraffic.com). 18/32 Kartlegging av havnespy (Didemnum vexillum) i Bergen kommune 3 - Resultat Figur 7. Antall anl\u00f8p og ligged\u00f8gn for risikofart\u00f8y p\u00e5 kaier i Bergen sentrum i perioden 10. juni til 15. september 2023. Data basert p\u00e5 fart\u00f8y med AIS (Automatic Identification System, hentet fra Marine Traffic, https://www.marinetraffic.com). I Puddefjorden er det kaien ved havnelageret p\u00e5 Dokken som har flest risikoanl\u00f8p (39) og flest risiko- ligged\u00f8gn (150) (Figur 7, Vedlegg 2). Her er det for det meste ulike servicefart\u00f8y for oljeindustrien som anl\u00f8per og de ligger der gjerne i flere dager. P\u00e5 containerkaia og p\u00e5 rampen ved havnelageret der \u2018roll on-roll off\u2019 b\u00e5tene ankommer er antall anl\u00f8p i realiteten lang h\u00f8yere, da fart\u00f8yene kommer inn de fleste dager i uken og ligger noen timer p\u00e5 dagtid. Ved registreringer p\u00e5 kveldstid blir derfor ikke dette fanget opp. P\u00e5 Laksev\u00e5g verft og Damsg\u00e5rds-allmenningen, er det f\u00e5 risikoanl\u00f8p (14), men de risikofart\u00f8yene som ankommer ligger i lang tid (148 d\u00f8gn), noe som \u00f8ker sjansen for at havnespy skal etablere seg dersom de finnes p\u00e5 fart\u00f8yene (Figur 7, vedlegg 2). De fleste kaiene i V\u00e5gen i Bergen hadde mange risikoanl\u00f8p og risiko-ligged\u00f8gn i perioden (Figur 7, Vedlegg 2). Her er det Bryggen som har flest risikoanl\u00f8p (78) og flest ligged\u00f8gn (149). Dette er hovedsakelig fritidsb\u00e5ter med AIS fra utlandet eller fra andre steder i Norge som er registrert b\u00e5de her og p\u00e5 Shetland Larsens Brygge. I sommerhalv\u00e5ret ligger det ogs\u00e5 mange fritidsb\u00e5ter uten AIS ved disse bryggene. Skoltegrunnskaien, Festningskaien, Bradbenken og Tollboden har ogs\u00e5 mange risikoligged\u00f8gn. Her ligger gjerne service-fart\u00f8y for olje og vindkraftindustri i flere dager. 3.2 - Milj\u00f8-DNA fra vannpr\u00f8ver Det ble kj\u00f8rt doble qPCR-analyser med 3 replikater av hver pr\u00f8ve for to ulike konsentrasjoner av DNA i 19/32 Kartlegging av havnespy (Didemnum vexillum) i Bergen kommune 3 - Resultat analysene (1 \u03bcl og 5 \u03bcl DNA). Dette vil gi en st\u00f8rre sikkerhet i tolkning av resultatene, da 1 \u03bcl DNA noen ganger er for lite til \u00e5 p\u00e5vise sm\u00e5 konsentrasjoner av havnespy, mens 5 \u03bcl kan f\u00f8re til inhibering av PCR-reaksjonen og falske negative resultater. Vi regner kun pr\u00f8ver med to av tre replikater som teknisk positive, men merker ogs\u00e5 pr\u00f8ver som kun viser en positiv av tre replikater som usikre. Disse kan v\u00e6re falske positive, men kan ogs\u00e5 skyldes lav konsentrasjon av havnespy DNA i pr\u00f8ven. Ct angir mengden av havnespy-DNA i hver pr\u00f8ve. Ct verdier p\u00e5 30-35 angir ganske mye DNA, en Ct p\u00e5 35-40 angir lite DNA. Ct p\u00e5 39-42 er ganske usikre og kan v\u00e6re falske positiver, men dersom tre av tre replikater er positive, indikerer det likevel at havnespy-DNA er til stede i pr\u00f8ven. Analyser av vannpr\u00f8ver viste positive signaler av havnespy p\u00e5 seks kaier og i en b\u00e5thavn i Bergen kommune (Tabell 2). I tillegg viste pr\u00f8vene svakt positive, men usikre, signal p\u00e5 11 kaier og i en b\u00e5thavn. P\u00e5 alle disse stasjonene var det kun en av pr\u00f8vene som viste positive signal, mens den andre pr\u00f8ven var negativ. De sterkeste signalene ble funnet i Salhus b\u00e5thavn og p\u00e5 Festningskaien, der tre av tre replikater var positive, men pr\u00f8vene har ganske h\u00f8ye Ct-verdier og kan v\u00e6re falske positive. Pr\u00f8ver fra alle stasjoner i Bergen kommune har h\u00f8ye Ct verdier 39-43 sammenlignet med stasjoner som tidligere er unders\u00f8kt og der havnespy er funnet (31-39), slik som Skipavika, Haugesund og Flor\u00f8. Oversikt over alle pr\u00f8veresultat finnes i vedlegg 1. Lenke til zoombart kart over resultat fra milj\u00f8-DNA analyser av vannpr\u00f8ver: (gr\u00e5 = negativ pr\u00f8ve, r\u00f8d=positiv pr\u00f8ve, oransje= usikker pr\u00f8ve) https://www.google.com/maps/d/u/0/viewer?mid=16F1YiEU- D1Ey6I_C3BK_2nt4HSmatFN9&femb=1&ll=60.39253960823935%2C5.254087065430553&z=16 Tabell 2. Resultater fra analyser av havnespy-DNA i vannpr\u00f8ver i Bergen kommune. R\u00f8d farge indikerer at pr\u00f8vene er positive, oransje indikerer at pr\u00f8ven er usikker. PCR verdier angir andelen positive replikater i pr\u00f8ven. Det ble kj\u00f8rt doble qPCR analyser med henholdsvis 1 eller 5 \u03bcl DNA i pr\u00f8ven. Ct-verdien viser hvor mange PCR-sykluser det tar f\u00f8r DNA-mengden gir et klart fluorescens-signal, og en lavere verdi angir en h\u00f8yere konsentrasjon av havnespy-DNA i pr\u00f8ven. Lokalitet Vannvolum 5 \u03bcl Ct Mean Ct SD 1 \u03bcl Ct Mean Ct SD Dolvik kai 7,5 2/3 43,027 0,936 0/3 Straume kai 10 0/3 2/3 42,368 0,204 Holbergskaien 9 2/3 39,844 0,660 0/3 Festningskaien 9 3/3 41,531 1,028 2/3 39,948 0,640 Bryggen 8,5 2/3 41,422 0,422 2/3 39,024 1,059 Salhus b\u00e5thavn 9 2/3 43,679 0,515 3/3 41,225 0,782 Steinest\u00f8 kai 7 2/3 42,671 0,655 2/3 39,835 0,100 Hjellestad b\u00e5thavn 10 0/3 1/3 42,010 Krokeide kai 9 0/3 1/3 40,026 Kvernevik kai 8 0/3 1/3 43,160 Salhus kai 10 1/3 43,066 0/3 Salhus kai 8 0/3 1/3 39,942 Sj\u00f8flyhavnen 10 1/3 43,538 0/3 Tellevik kai 8 0/3 1/3 41,778 Breistein kai 9 0/3 1/3 42,516 20/32 Kartlegging av havnespy (Didemnum vexillum) i Bergen kommune 3 - Resultat Cruisekaien/Bontelabo 9,5 0/3 1/3 39,500 Bryggen 9 0/3 1/3 40,127 Tollboden 8 0/3 1/3 39,578 Nykirkekaien 9 1/3 41,766 0/3 3.3 - Visuell kartlegging Det ble ikke funnet havnespy p\u00e5 noen stasjoner i Bergen kommune. Lenke til zoombart kart over videotransekter og b\u00e5thavner som er unders\u00f8kt i Bergen kommune: https://www.google.com/maps/d/u/0/edit?mid=1HKVv1XvomJtlk_fBjBeyB1ww4qeGkK0&usp=sharing (gr\u00f8nn=transekt som er unders\u00f8kt med ROV uten funn av havnespy, bl\u00e5= brygger eller kaier unders\u00f8kt visuelt fra land uten funn av havnespy). Dersom man klikker p\u00e5 det enkelte transekt i kartet vil man f\u00e5 opp mer informasjon om stasjonen, og vil ogs\u00e5 kunne zoome inn p\u00e5 stasjoner utenfor Bergen sentrum som ikke er gjengitt i figurene her. Kaier i Bergen sentrum fra Bontelabo til Nordnesbodene ble grundig unders\u00f8kt med sammenhengende doble horisontale transekter langs kaiene og noen transekter p\u00e5 flatbunn med 20 meters avstand fra kaien. Det ble ogs\u00e5 unders\u00f8kt s\u00f8yler og under kaier der det var s\u00f8ylekai, men uten funn av havnespy (Figur 8). Figur 8. Resultat fra visuelle unders\u00f8kelser med ROV av kaier i Bergen sentrum. Gr\u00f8nt=ingen funn av havnespy (Didemnum vexillum), r\u00f8dt=funn av havnespy. 21/32 Kartlegging av havnespy (Didemnum vexillum) i Bergen kommune 3 - Resultat I Puddefjorden ble det kj\u00f8rt doble horisontale transekter i en sammenhengende strekning fra N\u00f8stebukten til rett f\u00f8r Sm\u00e5pudden, uten funn av havnespy (Figur 9). Det samme ble gjort p\u00e5 Gravdal kai og rundt verftet p\u00e5 Laksev\u00e5g uten funn. Unders\u00f8kelser av sm\u00e5b\u00e5tbrygger p\u00e5 Gravdal, Kirkebukten, i Damsg\u00e5rdsundet og i Store Lungeg\u00e5rdsvannet p\u00e5viste ingen forekomst av havnespy. Bryggene i dette omr\u00e5det var dominert av bl\u00e5skjell og gr\u00f8nnalger, med noen innslag av bl\u00e6retang. Figur 9. Resultat fra visuelle unders\u00f8kelser med ROV av kaier i Puddefjorden. Gr\u00f8nt=ROV unders\u00f8kelser uten funn av havnespy (Didemnum vexillum), bl\u00e5tt=visuelle unders\u00f8kelser av brygger uten funn av havnespy. 22/32 Kartlegging av havnespy (Didemnum vexillum) i Bergen kommune 3 - Resultat Figur 10. Resultat fra visuelle unders\u00f8kelser med ROV av kaier i Sandviken. Gr\u00f8nt=ROV unders\u00f8kelser uten funn av havnespy (Didemnum vexillum), bl\u00e5tt=visuelle unders\u00f8kelser av brygger uten funn av havnespy. En rekke kaier og flytebrygger ble unders\u00f8kt p\u00e5 strekningen Bontelabo- Hegreneset terminal (Sandviken) uten funn av havnespy (Figur 10). Det ble heller ikke funnet havnespy p\u00e5 noen av kaiene eller b\u00e5thavnene i Bergen nord og Bergen s\u00f8rvest. Andre fremmede arter som ble funnet p\u00e5 stasjoner i Bergen kommune var Pollpryd (Codium fragile) i tette matter p\u00e5 Espeland kai og p\u00e5 Hjellestad, l\u00e6rsekkdyr (Styela clava) p\u00e5 Hordnes b\u00e5tforening og i Dolviken. R\u00f8dalgene japansk sj\u00f8lyng (Dasysiphonia japonica) og Melanothamnus harveyi ble funnet p\u00e5 de fleste bryggene som l\u00e5 i god str\u00f8m med lite innslag av ferskvann. Mange av sm\u00e5b\u00e5thavnene som ble unders\u00f8kt l\u00e5 i sterkt ferskvannsp\u00e5virkede og innelukkete omr\u00e5der og var dominert av bl\u00e5skjell og opportunistiske gr\u00f8nnalger. Bare lett gjenkjennelige arter ble registrert i denne studien. 23/32 Kartlegging av havnespy (Didemnum vexillum) i Bergen kommune 4 - Oppsummering 4 - Oppsummering Denne unders\u00f8kelsen er den mest omfattende som har blitt utf\u00f8rt noe sted i Norge for p\u00e5visning av havnespy (Didemnum vexillum), med ett tett stasjonsnett og en kombinasjon av milj\u00f8-DNA pr\u00f8vetaking og visuell kartlegging. Det ble ikke visuelt funnet havnespy p\u00e5 noen lokaliteter i Bergen kommune p\u00e5 tross av at milj\u00f8- DNA pr\u00f8ver var positive \u00e5 flere lokaliteter. Dette kan komme av flere ting slik som: a) pr\u00f8ven er falsk positiv, b) det finnes sm\u00e5 kolonier (< 3 cm) som ikke lar seg oppdage med videofilming, c) det finnes kolonier i n\u00e6rheten av lokaliteten, d) det finnes kolonier p\u00e5 fart\u00f8y som ligger til kai ved pr\u00f8vetidspunktet, e) det er havnespylarver i vannet ved pr\u00f8vetidspunkt. Milj\u00f8-DNA analyser kan gi enkelte falske positive signaler. Flere pr\u00f8ver i denne unders\u00f8kelsen viser positive resultater for to ulike konsentrasjoner av DNA (Tabell 2), noe som antyder at pr\u00f8vene ikke er falske positiver. Disse resultatene b\u00f8r derfor f\u00f8lges opp med nye pr\u00f8ver og videre unders\u00f8kelser for \u00e5 verifisere disse funnene. Frav\u00e6r av positive resultater for en pr\u00f8ve tilsier heller ikke at det er sikkert at arten ikke er til stede i n\u00e6rheten av stasjonen. P\u00e5 tross av usikkerhet rundt unders\u00f8kelsene kan man si med sikkerhet at havnespy ikke har etablert seg med store kolonier og tette matter p\u00e5 noen av de unders\u00f8kte lokalitetene. \u00c5 unders\u00f8ke hver kvadratmeter i et omr\u00e5de ville v\u00e6re sv\u00e6rt tid- og kostnadskrevende. Erfaring fra kartlegging i Haugesund og Flor\u00f8 tilsier at ROV- unders\u00f8kelser under og langs kaier gir et godt bilde av utbredelsen av arten. Spredning av larver fra kolonier p\u00e5 Ask\u00f8y og mulige kolonier p\u00e5 Sotra kan med tiden f\u00f8re til at havnespy etablerer seg i Bergen vest, men det er st\u00f8rst sannsynlighet for at etablering av havnespy i Bergen kommune vil skje via kolonier som vokser p\u00e5 skipsskrog. Det er en rekke kommunale kaier som ikke har noen anl\u00f8p med risikofart\u00f8y, mens kaier i Bergen sentrum mottar flest slike anl\u00f8p. 4.1 - Anbefalt oppf\u00f8lging Det anbefales at kaier og b\u00e5thavner som hadde positive og usikre signaler f\u00f8lges opp neste \u00e5r. Hvis det er sm\u00e5 kolonier der i \u00e5r, vil de vokse seg store til neste sommer. P\u00e5 lik linje anbefales det at kaier med mange risikoanl\u00f8p f\u00f8lges opp med kartlegging. 24/32 Kartlegging av havnespy (Didemnum vexillum) i Bergen kommune 5 - Referanser 5 - Referanser Auker, L.A., Oviatt, C.A. (2008). Factors influencing the recruitment and abundance of Didemnum in Narragansett Bay, Rhode Island. ICES Journal of Marine Science 65: 765-769. Bullard, S. G. and 15 authors. (2007). The colonial ascidian Didemnum sp . A: Current distribution, basic biology and potential threat to marine communities of the northeast and west coasts of North America. Journal of Experimental Marine Biology and Ecology 342: 99-108. Coutts, A.D.M., Forrest, B.M. (2007). Development and application of tools for incursion: Lessons learned from the management of pest Didemnum vexillum . Journal of Experimental Marine Biology and Ecology 342: 154- 162. Fletcher, L., Forrest, B., Bell, J. (2012). Natural dispersal mechanisms and dispersal potential of the invasive ascidian Didemnum vexillum . Biological Invasions 15: 627\u2013643. http://dx.doi.org/10.1007/s10530-012-0314-x Foss\u00f8y, F., Sivertsg\u00e5rd, R., Ambj\u00f8rndalen, V.M., Brandsegg, H., Andersskog, I.P.\u00d8., Husa, V. & Forsgren, E. (2022). Kartlegging av den fremmede marine arten havnespy Didemnum vexillum ved hjelp av milj\u00f8-DNA. En rask respons unders\u00f8kelse. NINA Rapport 2092. Norsk institutt for naturforskning. Foss\u00f8y, F., Husa, V., Andersskog, I.P.\u00d8., Brandsegg, H., Sivertsg\u00e5rd, R., Legrand E., Svensen, \u00d8., Dahle \u00d8verby, L., Husby, E. (2023). Kartlegging av den fremmede marine arten havnespy Didemnum vexillum ved hjelp av milj\u00f8-DNA og visuell inspeksjon Oppf\u00f8lgende unders\u00f8kelser i 2022-23. NINA Rapport 2278. Norsk institutt for naturforskning. Gittenberger, A. (2007). Recent population expansions of non-native ascidians in the Netherlands. Journal of Experimental Marine Biology and Ecology 342: 122-126. Husa, V., Agnalt, A-L., Falkenhaug, T., Glenner, H., Jelmert, A .og Mortensen, S. (2023). Kappedyr: Vurdering av japansk sj\u00f8pung Didemnum vexillum http://www.artsdatabanken.no/lister/fremmedartslista/2023/1202 Matejusova, I., Graham, J., Bland, F., Lacaze, J-P., Herman, G., Brown, L., Dalgarno, E., Bishop, J.D., Kakkonen, J.E., Smith, K.F. & Douglas, A. (2021). Environmental DNA Based Surveillance for the Highly Invasive Carpet Sea Squirt Didemnum vexillum : A Targeted Single-Species Approach. Frontiers in Marine Science 8: 1158. Valentine, P., Collie, J.S., Reid, R.N., Asch, R.G., Guida, V.D., Blackford, D.S.. (2007). The occurrence of the colonial ascidian Didemnum sp. on Georges Bank gravel habitat: Ecological observations an potential effects on groundfish and scallop fisheries. Journal of Experimental Marine Biology and Ecology 342: 179-181. VKM, Johanna J\u00e4rnegren, Bj\u00f8rn Gulliksen, Vivian Husa, Martin Malmstr\u00f8m, Eivind Oug, Paul Ragnar Berg, Anders Bryn, Sonya R. Geange, Kjetil Hindar, Lars Robert Hole, Kyrre Kausrud, Lawrence Kirkendall, Anders Nielsen, Brett K. Sandercock, Eva Thorstad, Gaute Velle (2023). VKM, J\u00e4rnegren, J., Gulliksen, B., Husa, V. Malmstr\u00f8m, M., Oug, E., Berg, P.R., Bryn, A., Geange, S.R., Hindar, K., Hole, L.R., Kausrud, K., Kirkendall, L., Nielsen, A., Sandercock, B.K.,Thorstad, E., Velle, G. 2023. Assessment of risk and risk-reducing measures related to the introduction and dispersal of the invasive alien carpet tunicate Didemnum vexillum in Norway. Scientific Opinion of the Panel on Biodiversity of the Norwegian Scientific Committee for Food and Environment. VKM Report 2023:7, ISBN: 978-82-8259-416-5, ISSN: 2535- 4019. Norwegian Scientific Committee for Food 25/32 Kartlegging av havnespy (Didemnum vexillum) i Bergen kommune 5 - Referanser and Environment (VKM), Oslo, Norway. 26/32 Kartlegging av havnespy (Didemnum vexillum) i Bergen kommune 6 - Vedlegg 6 - Vedlegg Vedlegg 1. Oversikt over stasjoner og resultat fra analyser av vannpr\u00f8ver av havnespy (Didemnum vexillum) ved hjelp av milj\u00f8-DNA. PCR verdier angir hvor mange replikater av pr\u00f8ven som var positiv, Ct angir hvor mye havnespy-DNA det er i pr\u00f8ven. Lokalitet Dato GPS Volum/l PCR5 Ct Mean Ct SD PCR1 Ct Mean Ct SD Hjellestad b\u00e5thavn 26.06.2023 60\u00b015'22.9\"N 5\u00b014'22.5\"E 10 0/3 1/3 42,010 Hjellestad kai 26.06.2023 60\u00b015'22.0\"N 5\u00b014'25.5\"E 10 0/3 0/3 Milde b\u00e5thavn 26.06.2023 60\u00b014'59.3\"N 5\u00b016'2.3\"E 10 0/3 0/3 Milde kai 26.06.2023 60\u00b014'57.8\"N 5\u00b016'11.6\"E 10 0/3 0/3 Fleslandsvika kai 26.06.2023 60\u00b017'30.3\"N 5\u00b012'19.1\"E 10 0/3 0/3 Fleslandsvika kai 27.06.2023 60\u00b017'29.7\"N 5\u00b012'21.2\"E 5 0/3 0/3 Stend brygge 27.06.2023 60\u00b016'1.9\"N 5\u00b019'45.9\"E 10 0/3 0/3 Stend brygge 27.06.2023 60\u00b016'3.4\"N 5\u00b019'42.1\"E 10 0/3 0/3 Nordvik kai 27.06.2023 60\u00b013'53.3\"N 5\u00b021'36.8\"E 10 0/3 0/3 Nordvik b\u00e5thavn 27.06.2023 60\u00b013'38.6\"N 5\u00b021'8.8\"E 9 0/3 0/3 Krokeide kai 27.06.2023 60\u00b013'26.3\"N 5\u00b017'27.3\"E 9 0/3 1/3 40,026 Krokeide kai 27.06.2023 60\u00b013'26.9\"N 5\u00b017'28.2\"E 5,5 0/3 0/3 Salbuneset 27.06.2023 60\u00b015'2.0\"N 5\u00b019'6.9\"E 7 0/3 0/3 Salbuneset 27.06.2023 60\u00b015'3.3\"N 5\u00b019'9.7\"E 8,5 0/3 0/3 Saganeset kai 27.06.2023 60\u00b015'14.4\"N 5\u00b019'38.3\"E 7 0/3 0/3 Saganeset kai 27.06.2023 60\u00b015'14.7\"N 5\u00b019'39.1\"E 8,5 0/3 0/3 Nils N\u00f8dtvedts utleiehavn 27.06.2023 60\u00b015'46.7\"N 5\u00b018'52.6\"E 10 0/3 0/3 Hordvik b\u00e5t 27.06.2023 60\u00b015'42.5\"N 5\u00b018'52.6\"E 10 0/3 0/3 Espeland kai 27.06.2023 60\u00b016'20.3\"N 5\u00b013'21.1\"E 8 0/3 0/3 Espeland kai 27.06.2023 60\u00b016'20.5\"N 5\u00b013'22.0\"E 10 0/3 0/3 Sletten kai 27.06.2023 60\u00b016'46.6\"N 5\u00b012'37.0\"E 10 0/3 0/3 Sletten kai 27.06.2023 60\u00b016'47.0\"N 5\u00b012'37.8\"E 9 0/3 0/3 Dolvik brygge 28.06.2023 60\u00b018'56.0\"N 5\u00b015'24.4\"E 10 0/3 0/3 Dolvik brygge 28.06.2023 60\u00b018'54.1\"N 5\u00b015'27.8\"E 9 0/3 0/3 Dolvik kai 28.06.2023 60\u00b018'56.8\"N 5\u00b016'2.0\"E 10 0/3 0/3 Dolvik kai 28.06.2023 60\u00b018'57.5\"N 5\u00b016'2.1\"E 7,5 2/3 43,027 0,936 0/3 Straume kai 28.06.2023 60\u00b019'15.9\"N 5\u00b016'3.6\"E 10 0/3 0/3 Straume kai 28.06.2023 60\u00b019'15.7\"N 5\u00b016'1.9\"E 10 0/3 2/3 42,368 0,204 H\u00e5konshella 28.06.2023 60\u00b020'40.3\"N 5\u00b010'54.7\"E 10 0/3 0/3 H\u00e5konshella 28.06.2023 60\u00b020'39.5\"N 5\u00b010'54.1\"E 10 0/3 0/3 Kj\u00f8kkelvik kai 28.06.2023 60\u00b023'25.8\"N 5\u00b013'43.6\"E 10 0/3 0/3 27/32 Kartlegging av havnespy (Didemnum vexillum) i Bergen kommune 6 - Vedlegg Kj\u00f8kkelvik brygge 28.06.2023 60\u00b023'25.9\"N 5\u00b013'39.3\"E 7,5 0/3 0/3 Gravdal kai 28.06.2023 60\u00b023'33.8\"N 5\u00b015'18.3\"E 9 0/3 0/3 Gravdal kai 28.06.2023 60\u00b023'32.2\"N 5\u00b015'21.2\"E 8 0/3 0/3 Gravdal b\u00e5t 28.06.2023 60\u00b023'26.6\"N 5\u00b015'36.0\"E 10 0/3 0/3 Damsg\u00e5rdsalmenningen 28.06.2023 60\u00b023'16.2\"N 5\u00b017'53.0\"E 10 0/3 0/3 Kirkebukta 28.06.2023 60\u00b023'11.9\"N 5\u00b018'3.2\"E 8 0/3 0/3 Cruisekaien/Bontelabo 29.06.2023 60\u00b024'8.7\"N 5\u00b018'51.9\"E 9,5 0/3 1/3 39,500 Cruisekaien/Bontelabo 29.06.2023 60\u00b024'9.9\"N 5\u00b018'57.9\"E 8 0/3 0/3 Skolten nord 29.06.2023 60\u00b024'5.7\"N 5\u00b018'41.5\"E 9,5 0/3 0/3 Skolten nord 29.06.2023 60\u00b024'5.6\"N 5\u00b018'47.8\"E 8 0/3 0/3 Skolten s\u00f8r 29.06.2023 60\u00b024'4.3\"N 5\u00b018'42.2\"E 10 0/3 0/3 Skolten s\u00f8r 29.06.2023 60\u00b024'3.7\"N 5\u00b018'46.4\"E 8,5 0/3 0/3 Festningskaien 29.06.2023 60\u00b023'59.3\"N 5\u00b018'57.0\"E 9 0/3 0/3 Festningskaien 29.06.2023 60\u00b023'59.9\"N 5\u00b018'55.8\"E 9 3/3 41,531 1,028 2/3 39,948 0,640 Bryggen 29.06.2023 60\u00b023'45.0\"N 5\u00b019'30.1\"E 9 0/3 1/3 40,127 Bryggen 29.06.2023 60\u00b023'45.8\"N 5\u00b019'28.5\"E 8,5 2/3 41,422 0,422 2/3 39,024 1,059 Strandkaien 29.06.2023 60\u00b023'43.2\"N 5\u00b019'18.6\"E 10 0/3 0/3 Strandkaien 29.06.2023 60\u00b023'43.8\"N 5\u00b019'16.8\"E 9 0/3 0/3 Jekteviken terminal 29.06.2023 60\u00b023'33.8\"N 5\u00b018'34.2\"E 9,5 0/3 0/3 Jekteviken terminal 29.06.2023 60\u00b023'33.4\"N 5\u00b018'37.2\"E 8 0/3 0/3 Havnelageret 29.06.2023 60\u00b023'14.6\"N 5\u00b018'39.2\"E 9,5 0/3 0/3 Havnelageret 29.06.2023 60\u00b023'15.6\"N 5\u00b018'37.0\"E 8 0/3 0/3 Jekteviken cruisekai 29.06.2023 60\u00b023'27.8\"N 5\u00b018'25.2\"E 9 0/3 0/3 Jekteviken cruisekai 29.06.2023 60\u00b023'26.3\"N 5\u00b018'28.6\"E 9 0/3 0/3 Tollboden 30.06.2023 60\u00b023'57.4\"N 5\u00b018'43.5\"E 10 0/3 0/3 Tollboden 30.06.2023 60\u00b023'57.3\"N 5\u00b018'46.2\"E 8 0/3 1/3 39,578 Nykirkekaien 30.06.2023 60\u00b023'53.9\"N 5\u00b018'49.6\"E 9 0/3 0/3 Nykirkekaien 30.06.2023 60\u00b023'53.0\"N 5\u00b018'53.6\"E 9 1/3 41,766 0/3 Holbergskaien 30.06.2023 60\u00b023'48.6\"N 5\u00b019'5.0\"E 10 0/3 0/3 Holbergskaien 30.06.2023 60\u00b023'49.8\"N 5\u00b019'1.4\"E 9 2/3 39,844 0,660 0/3 Sj\u00f8flyhavnen 30.06.2023 60\u00b024'30.1\"N 5\u00b019'11.7\"E 9,5 0/3 0/3 Sj\u00f8flyhavnen 30.06.2023 60\u00b024'33.6\"N 5\u00b019'2.7\"E 10 1/3 43,538 0/3 Gamle Bergen 30.06.2023 60\u00b024'59.1\"N 5\u00b018'41.5\"E 10 0/3 0/3 Gamle Bergen 30.06.2023 60\u00b024'59.7\"N 5\u00b018'42.2\"E 9 0/3 0/3 Eidsv\u00e5g 30.06.2023 60\u00b026'12.5\"N 5\u00b018'50.2\"E 10 0/3 0/3 Eidsv\u00e5g 30.06.2023 60\u00b026'12.4\"N 5\u00b018'52.0\"E 10 0/3 0/3 Kvernevik 30.06.2023 60\u00b027'49.9\"N 5\u00b016'32.0\"E 8 0/3 0/3 28/32 Kartlegging av havnespy (Didemnum vexillum) i Bergen kommune 6 - Vedlegg Kvernevik 30.06.2023 60\u00b027'50.2\"N 5\u00b016'31.3\"E 8 0/3 1/3 43,160 Salhus kai 30.06.2023 60\u00b030'27.5\"N 5\u00b016'1.8\"E 10 1/3 43,066 0/3 Salhus kai 30.06.2023 60\u00b030'26.7\"N 5\u00b016'0.8\"E 8 0/3 1/3 39,942 Salhus b\u00e5t 30.06.2023 60\u00b030'29.3\"N 5\u00b016'11.4\"E 9,5 0/3 0/3 Salhus b\u00e5t 30.06.2023 60\u00b030'30.3\"N 5\u00b016'11.0\"E 9 2/3 43,679 0,515 3/3 41,225 0,782 Tellevik 30.06.2023 60\u00b031'14.0\"N 5\u00b017'23.5\"E 9 0/3 0/3 Tellevik 30.06.2023 60\u00b031'14.4\"N 5\u00b017'23.8\"E 8 0/3 1/3 41,778 Steinest\u00f8 03.07.2023 60\u00b031'23.3\"N 5\u00b019'6.6\"E 7 2/3 42,671 0,655 2/3 39,835 0,100 Steinest\u00f8 03.07.2023 60\u00b031'22.8\"N 5\u00b019'5.9\"E 9 0/3 0/3 Hylkje kai 03.07.2023 60\u00b030'44.6\"N 5\u00b021'3.9\"E 9 0/3 0/3 Hylkje kai 03.07.2023 60\u00b030'45.0\"N 5\u00b021'2.8\"E 7 0/3 0/3 Breistein kai 03.07.2023 60\u00b029'25.1\"N 5\u00b023'59.1\"E 9 0/3 1/3 42,516 Breistein kai 03.07.2023 60\u00b029'24.9\"N 5\u00b023'59.5\"E 7 0/3 0/3 Seimskaien 02.07.2023 60\u00b026'10.6\"N 5\u00b027'35.4\"E 9,5 0/3 0/3 Seimskaien 02.07.2023 60\u00b026'9.9\"N 5\u00b027'35.6\"E 9 0/3 0/3 Garnesfj\u00e6ra 02.07.2023 60\u00b026'44.0\"N 5\u00b028'23.0\"E 10 0/3 0/3 Garnesfj\u00e6ra 02.07.2023 60\u00b026'43.1\"N 5\u00b028'22.4\"E 9 0/3 0/3 Ytre Arna kai 02.07.2023 60\u00b027'42.9\"N 5\u00b026'15.2\"E 9,5 0/3 0/3 Ytre Arna kai 02.07.2023 60\u00b027'43.3\"N 5\u00b026'14.9\"E 8 0/3 0/3 Vedlegg 2. Anl\u00f8p og ligged\u00f8gn for risikofart\u00f8y p\u00e5 kaier og i sm\u00e5b\u00e5thavner i perioden 10. juni til 15 september 2023. Data basert p\u00e5 fart\u00f8y med AIS (Automatic Identification System, hentet fra Marine Traffic, https://www.marinetraffic.com). Risikoanl\u00f8p Ligged\u00f8gn Hjellestad b\u00e5thavn 11 Hjellestad kai 0 Milde b\u00e5thavn 3 Milde kai 0 Kvernavika, Flesland 3 Fleslandsvika kai 0 Stend brygge 2 Mjelkevika kai, Stend 1 Nordvik kai 0 Krokeide kai 0 Saganeset kai 0 Nils N\u00f8dttvedts utleiehavn 0 Hordnes b\u00e5tforening 0 Espeland kai 0 29/32 Kartlegging av havnespy (Didemnum vexillum) i Bergen kommune 6 - Vedlegg Sletten kai 0 Stamsneset 4 Dolvik brygge 5 Dolvik kai 2 Straume b\u00e5tbrygger, Knappen 1 Straume kai 0 Drotningsvik kai 0 Godvik kai 0 H\u00e5konshella 2 H\u00e5konsvern 4 Bunkerskaien 10 Kj\u00f8kkelvik kai 0 Gravdal kai 9 Sj\u00f8flyhavnen 0 Sandviksflaket 8 Gamle Bergen 0 Hegreneskaien 2 Eidsv\u00e5g kai 3 Kvernevik 0 Salhus kai 0 Salhus b\u00e5t 2 Tellevik 0 Morvik kai 0 Steinest\u00f8 kai 6 Breistein kai 0 Seimskaien 0 Garnesfj\u00e6ra 1 Ytre Arna kai 1 Hordvik b\u00e5tforening 0 \u00c5stveit b\u00e5tforening 0 H\u00e5konsvern b\u00e5tforening 0 Laksev\u00e5g verft nord 4 11 Laksev\u00e5g verft 5 46 Verftet s\u00f8r/Damsg\u00e5rdsalmenningen 5 91 Damsg\u00e5rdskaiene s\u00f8r 13 34 Damsg\u00e5rdsundet nord 8 21 Cruisekaien/Bontelabo 20 21 30/32 Kartlegging av havnespy (Didemnum vexillum) i Bergen kommune 6 - Vedlegg Skolten nord 18 30 Skolten s\u00f8r 25 47 Bradbenken/dreggekaien 16 72 Festningskaien 26 79 Bryggen 78 149 Shetland Larsens brygge 37 58 Strandkaien 14 58 Jekteviken terminal, N\u00f8stebukten 13 18 Havnelageret 39 150 Containerhavna 18 21 Jekteviken cruisekai 17 17 Tollboden 23 82 Nykirkekaien 20 35 Holbergskaien 4 5 Holbergskaien Vest (Munkebryggen) 10 37 31/32 HAVFORSKNINGSINSTITUTTET Postboks 1870 Nordnes 5817 Bergen Tlf: 55 23 85 00 E-post: post@hi.no www.hi.no "
}