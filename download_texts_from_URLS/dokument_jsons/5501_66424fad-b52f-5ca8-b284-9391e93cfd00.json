{
  "dokument_id": "66424fad-b52f-5ca8-b284-9391e93cfd00",
  "doc_type": "case_presentation",
  "kommune": 5501,
  "tittel": "Godkjenning av avtale om opsjon p\u00e5 festeavtale \u2013 Idrettslaget Ulfstind",
  "url": "https://innsyn.tromso.kommune.no/application/getMoteDokument?dokid=2001970204",
  "tekst": "Arkivsaksnr. 24/04397-30 Saksbehandler Kim-Runar Dalberg Olsen Saksgang M\u00f8tedato Milj\u00f8-, idrett-, kultur- og 25.02.2025 samfunnsutviklingsutvalget Formannskapet 04.03.2025 Godkjenning av avtale om opsjon p\u00e5 festeavtale \u2013 Idrettslaget Ulfstind Kommunedirekt\u00f8rens innstilling til vedtak: Opsjonsavtale mellom Troms\u00f8 kommune og Idrettslaget Ulfstind godkjennes. Stig Tore Johnsen Mette Moh\u00e5g Kommunedirekt\u00f8r Direkt\u00f8r avdeling for Bymilj\u00f8 1 Hva saken gjelder Godkjenning av avtale om opsjon p\u00e5 festeavtale. Saksutredning Idrettslaget Ulfstind (ILU) \u00f8nsker \u00e5 oppf\u00f8re klubbhus i tilknytning til sin hjemmebane T\u00f8nsnes kunstgressbane. Ettersom Troms\u00f8 kommune er grunneier av g\u00e5rds- og bruksnummer 12/421 som omfatter fotballbanen, har ILU kontaktet kommunen om muligheten for \u00e5 avst\u00e5 grunn til form\u00e5let. ILU er allerede etablert i omr\u00e5det ved T\u00f8nsnes kunstgressbane. Det vises til foreliggende driftsavtale som gir ILU anledning til \u00e5 bruke fotballbanen vederlagsfritt mot drift og vedlikehold. Bilag 1: Driftsavtale for T\u00f8nsnes kunstgressbane av 04.03.2015. I tillegg har ILU i de senere \u00e5r arrangert skileik-aktiviteter for barn like ved fotballbanen. Klubbhuset som ILU \u00f8nsker \u00e5 oppf\u00f8re er tenkt \u00e5 brukes til garderober, tribuner, forsamlingslokaler, garasje til l\u00f8ypetr\u00e5kkemaskin og lignende. For \u00e5 kunne fradele tomt og bygge klubbhus, kreves det i midlertidig detaljreguleringsplan. Dette er avklart med bygningsmyndighetene, som p\u00e5 forh\u00e5nd har bekreftet krav om regulering. Bilag 2: Brev av 05.06.2024 fra Enhet for byggesak. For at ILU skal kunne sikre sine interesser i en reguleringsprosess, er det i tidlig fase behov for at kommunen avklarer at en er positiv til \u00e5 avse areal til form\u00e5let. P\u00e5 denne bakgrunn foresl\u00e5s det \u00e5 inng\u00e5 opsjonsavtale som gir ILU mulighet for \u00e5 inng\u00e5 avtale om feste av tomt. Bilag 3: Opsjonsavtale undertegnet av Idrettslaget Ulfstind. Bilag 4: Kartutsnitt av 16.01.2025. Ut\u00f8velse av opsjon er betinget av endelig vedtatt reguleringsplan for arealet, eller det er gitt annen dispenserende tillatelse fra bygningsmyndighetene for oppf\u00f8ring av klubbhus. Opsjonsavtalen har en varighet p\u00e5 5 \u00e5r etter den er signert av begge parter. Det forutsettes at ILU b\u00e6rer kostnadene for regulering og andre gebyrer som er n\u00f8dvendige for \u00e5 f\u00e5 tillatelse til oppf\u00f8ring av klubbhus. Selve tomten som foresl\u00e5s, gnr.bnr. 12/421, omfatter ogs\u00e5 fotballbanen, og har et areal som tilsvarer 14 865 kvadratmeter. Bakgrunnen for tomtens omfang er at ILU skal kunne ha mulighet til \u00e5 lovlig etablere ballbinge, tribuner eller lignende p\u00e5 areal omkring fotballbanen. Ved \u00e5 omfatte hele arealet i gnr.bnr. 12/421 i opsjons- og festeavtale, vil det ikke v\u00e6re n\u00f8dvendig \u00e5 fradele areal i forbindelse med reguleringsprosess. 2 Skjermbilde av tomta med g\u00e5rds- og bruksnummer 12/421 Det bemerkes at en eventuell festeavtale ikke er ment \u00e5 endre p\u00e5 kommunens eierskap, disponering og bruk, samt allmennhetens bruk av kunstgressbanen. I tr\u00e5d med tidligere praksis i Troms\u00f8 kommune n\u00e5r det kommer til bortfeste av grunn til idrettsform\u00e5l, er det foresl\u00e5tt \u00e5 feste bort \u00f8nsket areal vederlagsfritt i 40 \u00e5r. En slik lengde p\u00e5 festeavtale gir ogs\u00e5 ILU bedre muligheter ved en eventuell s\u00f8knad om spillemidler. Konklusjon Avtale om opsjon p\u00e5 festeavtale anbefales vedtatt. Vedtakskompetanse Formannskapet, jamf\u00f8r delegasjonsreglementet punkt 14 \u2013 1.1.2, kulepunkt 5, underpunkt 7. Vedlegg Bilag 1 - Driftsavtale T\u00f8nsnes kunstgressbane Bilag 2 - Brev av 05.06.2024 fra Byggesak Bilag 3 - Signert Opsjonsavtale IL Ulfstind Bilag 4 - Kartutsnitt av 16.01.2025 3 "
}