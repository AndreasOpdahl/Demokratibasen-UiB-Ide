{
  "dokument_id": "8ed71343-c909-5d35-8706-8380fdc04496",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 26032025, Sak 91/25, Omdisponering av tilskudd til publikumsbygg i Gamle Bergen",
  "url": "https://bergen.kommune.no/politikere-utvalg/api/fil/bk360/12404067/Innstilling-vedtak-Omdisponering-av-tilskudd-til-publikumsbygg-i-Gamle-Bergen",
  "tekst": "Omdisponering av tilskudd til publikumsbygg i Gamle Bergen Bergen bystyre behandlet saken i m\u00f8tet 26.03.2025 sak 91/25 og fattet f\u00f8lgende vedtak: Bystyret innvilger s\u00f8knaden fra Bymuseet i Bergen om omdisponering av tilskudd til nytt publikumsbygg i Gamle Bergen. Tilskuddet benyttes til realisering av form\u00e5let i eksisterende bygningsmasse. Bergen bystyres behandling Eivind Haldor Hermansen (H) ba om habilitetsvurdering fordi han er styremedlem i Bymuseet. En folkevalgt er etter forvaltningsloven (fvl.) \u00a7 6, 1. ledd, bokstav e) inhabil til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse i en forvaltningssak n\u00e5r vedkommende er medlem av styret eller bedriftsforsamling i et selskap, samvirkeforetak, forening, sparebank eller stiftelse som er part i saken. Bymuseet er part, jf. forvaltningsloven 2 f\u00f8rste ledd bokstav e). Som en konsekvens av dette foreligger det automatisk inhabilitet etter \u00a7 6 f\u00f8rste ledd bokstav e), og Bystyret kjente p\u00e5 denne bakgrunn Hermansen inhabil til \u00e5 delta i behandlingen av sak 91/25. Lise Wergeland Str\u00f8mmen (H) m\u00f8tte. Ingen representanter tok ordet. Votering: Innstillingen ble vedtatt enstemmig. Utvalg for finans, kultur og n\u00e6ring behandlet saken i m\u00f8tet 12.03.2025 sak 35/25 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 20.02.2025 sak 34/25 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende "
}