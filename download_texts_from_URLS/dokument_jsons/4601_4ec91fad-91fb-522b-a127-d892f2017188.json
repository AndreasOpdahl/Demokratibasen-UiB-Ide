{
  "dokument_id": "4ec91fad-91fb-522b-a127-d892f2017188",
  "doc_type": "meeting_minutes",
  "kommune": 4601,
  "tittel": "Protokoll r\u00e5det for byforming og arkitektur (rba) 14.05.2024",
  "url": "https://bergen.kommune.no/politikere-utvalg/api/fil/bk360/10454395/Protokoll-radet-for-byforming-og-arkitektur-rba-14-05-2024",
  "tekst": " BERGEN KOMMUNE Protokoll R\u00e5det for byforming og arkitektur (RBA) Den 14. mai. 2024 holdt r\u00e5det for byforming og arkitektur (RBA) m\u00f8te i . Til stede: Julia M. Frotveit Simon Dai Jon Martin Seternes Ragni Helweg Torstein Gya Forfall: Ann Kristin Ramstr\u00f8m Petter Bergerud Philip Kvalbein Hauge Inhabilitet: Fra administrasjonen: \u00c5ge Vallestad M\u00f8teleder: Julia M. Frotveit Sekret\u00e6r: \u00c5ge Vallestad M\u00f8tet startet kl. 15:30 og ble hevet kl. 17:30 1 Saksliste Saksnr. Arkivsak Sakstittel 23/24 2017/11808-325 Godkjenning av saksprotokoll 15.04.2024 - R\u00e5det for byforming og arkitektur 24/24 2017/11808-326 Grunngitte sp\u00f8rsm\u00e5l - R\u00e5det for byforming og arkitektur 25/24 2022/56749-137 Arna. Gnr. 284, Bnr. 363 m. fl., Garnes renseanlegg, Reguleringsplan 26/24 2024/77701-1 Gjennomgang av mandatet for R\u00e5det for byforming og arkitektur, samt hvordan R\u00e5det \u00f8nsker \u00e5 fremst\u00e5 som utvalg, 27/24 2017/11808-328 Eventuelt - R\u00e5det for byforming og arkitektur 2 23/24 Godkjenning av saksprotokoll 15.04.2024 - R\u00e5det for byforming og arkitektur Godkjent som fremlagt. 24/24 Grunngitte sp\u00f8rsm\u00e5l - R\u00e5det for byforming og arkitektur R\u00e5det for byforming og arkitektur (RBA) behandlet saken i m\u00f8tet 14.05.2024 sak 24/24 og fattet f\u00f8lgende vedtak: Ingen sp\u00f8rsm\u00e5l fremlagt 25/24 Arna. Gnr. 284, Bnr. 363 m. fl., Garnes renseanlegg, Reguleringsplan R\u00e5det for byforming og arkitektur (RBA) behandlet saken i m\u00f8tet 14.05.2024 sak 25/24 og fattet f\u00f8lgende vedtak: RBA bemerker at de nye forslaget til veianlegg der traseen er flyttet litt n\u00e6rmere sj\u00f8siden utgj\u00f8r et noe mer sk\u00e5nsomt terrenginngrep enn opprinnelig foresl\u00e5tt veianlegg, men endringen er marginal i og med at det kun frigj\u00f8r et lite areal sammenlignet med opprinnelig forslag. RBA bemerker at anlegget er planlagt p\u00e5 et areal med relativ h\u00f8y bonitet, samt et s\u00e6rlig mangfoldig naturgrunnlag med tilsvarende variasjon i arter, som blant annet hule eiker, gammel hagemark og kystmyr. R\u00e5det p\u00e5peker at begge de foresl\u00e5tte traseene vil fjerne store deler av skogen, og samtidig gj\u00f8re det mindre attraktiv for lokale beboere med tungtrafikk. Den foresl\u00e5tte veitraseen inneb\u00e6rer en viss risiko for de som bruker akebakken i skogen, og vil derfor medf\u00f8re en del tapte muligheter for lokale beboere, da spesielt barnehagen og bofelleskapet som bruker naturomr\u00e5det daglig. N\u00e5r det gjelder offentlige infrastrukturtiltak som dette m\u00e5 det foretas en helhetlig vurdering av samfunnsnytten og de samlende konsekvensene av tiltaket, der det m\u00e5 foretas en avveining som ivaretar helheten p\u00e5 en mest mulig m\u00e5te. R\u00e5det oppfordrer derfor til at man unders\u00f8ker muligheten for \u00e5 lage en ankomstl\u00f8sning som baserer seg p\u00e5 \u00e5 lage en alternativ kulvert under jernbanen ved siden av den eksisterende. Dette vil kunne muliggj\u00f8re en mye kortere veitrase der allerede eksisterende vei inng\u00e5r. Denne vil kunne la seg gjennomf\u00f8re uten de store terrenginngrepene som foresl\u00e5tt trase, som vil komme til \u00e5 beslaglegge et stort landbruksareal som i utgangspunktet er viktig for \u00e5 ivareta hensynet til fremtidig jordvern. 3 Kulturminneinteressene i form av bevaring av Vossabanens eksisterende kulvert er viktig \u00e5 ivareta, men her b\u00f8r man ogs\u00e5 se p\u00e5 l\u00f8sninger som ogs\u00e5 kan ivareta viktige samfunnsmessige hensyn som jordvern og nedbygging av natur, der den nylige vedtatte klimastrategien og gr\u00f8nn strategi er sentrale. R\u00e5det vil fremheve at en ny kulvert ved siden av den eksisterende ikke vil redusere opplevelseskvalitetene til denne, og vil v\u00e6re leselig som et nytt tiltak. RBA viser her til eksempelet med p\u00e5 Kronstad der sykkeltunnelen er lagt i det eksisterende tunnell\u00f8pet, og Bybanen er lagt i en ny tunnelmunning ved siden av. R\u00e5det oppfordrer ogs\u00e5 til at driftsbudsjettet og byggebudsjettet sees opp mot hverandre for \u00e5 ta en ny vurdering der eksisterende kulvert kan st\u00e5 og ny kunne bygges ved side av som vist i alternativ med ny undergang (C1). RBA registrerer ogs\u00e5 at R\u00e5det sin anbefaling om \u00e5 arbeide med terrenget og bygget p\u00e5 en mer integrert m\u00e5te for \u00e5 dempe bygget bedre mot omgivelsene ikke er fulgt opp i det reviderte planforslaget. RBA stilte i sin uttalelse til behandlingen av det forrige planforslaget sp\u00f8rsm\u00e5l om bygningsmassen kunne legges i terrenget p\u00e5 en m\u00e5te som reduserer masseuttak fra tomten for \u00e5 oppn\u00e5 en god balanse mellom masseuttak og terrengtilpasning for planforslaget. R\u00e5det kan ikke anbefale veianlegget som vist i planforslaget. 26/24 Gjennomgang av mandatet for R\u00e5det for byforming og arkitektur, samt hvordan R\u00e5det \u00f8nsker \u00e5 fremst\u00e5 som utvalg, R\u00e5det for byforming og arkitektur (RBA) behandlet saken i m\u00f8tet 14.05.2024 sak 26/24 og fattet f\u00f8lgende vedtak: Saken utsettes til neste m\u00f8te, da representanten Ann Kristin Ramstr\u00f8m som fremsatte saken hadde forfall. 27/24 Eventuelt - R\u00e5det for byforming og arkitektur R\u00e5det for byforming og arkitektur (RBA) behandlet saken i m\u00f8tet 14.05.2024 sak 27/24 og fattet f\u00f8lgende vedtak: Ingen saker fremlagt. 4 "
}