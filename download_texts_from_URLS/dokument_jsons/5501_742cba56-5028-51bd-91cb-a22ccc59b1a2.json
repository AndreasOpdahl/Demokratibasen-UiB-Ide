{
  "dokument_id": "742cba56-5028-51bd-91cb-a22ccc59b1a2",
  "doc_type": "case_attachment",
  "kommune": 5501,
  "tittel": "Beslutning om at privat planinitiativ for Pellerinbryggene stoppes",
  "url": "https://innsyn.tromso.kommune.no/application/getMoteDokument?dokid=2001799401",
  "tekst": "LPO ARKITEKTER AS Postboks 7033 Majorstuen 0306 OSLO Deres ref. V\u00e5r ref. Saksbehandler Dato PLAN-24/00257-7 Margareth Sundf\u00f8r 29.04.2024 +47 48008205 Beslutning om stopp av planinitiativ for Pellerinbryggene, S\u00f8ndre Tollbodgate 3, 3A, 7A, 7B og 9 Vi viser til mottatt planinitiativ for Pellerinbryggene 26. januar 2024, og varsel om stopp av planinitiativet 23. februar 2024. Byutvikling har gjort en ny vurdering av planinitiativet med bakgrunn i merknadene vi mottok fra dere 22. mars 2024. Bakgrunnen for varsel om stopp I planinitiativet er det blant annet oppgitt at form\u00e5let med planarbeidet er \u00e5 tilrettelegge for en blanding av hotell, handel, bevertning, kontor og boliger p\u00e5 Pellerin AS sine eiendommer i S\u00f8ndre Tollbodgate. Videre er det i planinitiativet vist til at visjonen er et nytt sentrumskvartal med bryggene rehabilitert og transformert, og med n\u00e6ring som inviterer til bruk og aktivisering av omr\u00e5det inkludert boliger med h\u00f8y bokvalitet. I illustrasjonsprosjektet, som er vedlagt planinitiativet, er foresl\u00e5tt utbyggingsvolum vist med byggeh\u00f8yder opp mot kote +40. Omr\u00e5det som \u00f8nskes regulert omfattes av blant annet f\u00f8lgende overordna planer: \u2022 Omr\u00e5deregulering for Nordbyen plan 1846 Omr\u00e5dereguleringen ble vedtatt i 2020. I omr\u00e5dereguleringen er arealet, som er omfattet av planinitiativet, blant annet angitt til n\u00e6ring/tjenesteyting (BKB 26) og gatetun (SGT 08). BKB 26 SGT 08 Planomr\u00e5de Kartutsnittene viser til venstre BKB 26 (omr\u00e5de skravert rosa/lilla) og SGT 08 (skravert rosa), og til h\u00f8yre vises avgrensningen av foresl\u00e5tt planomr\u00e5de (illustrasjon fra planinitiativet). Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 I bestemmelsene punkt 4.1.2 er det for BKB 26 \u00e5pnet for at bruk og omforming kan v\u00e6re \u00aboffentlig og privat tjenesteyting, forretning og kontor og/eller hotell\u00bb. I kapittel 5.9 i planbeskrivelsen er det en omr\u00e5debeskrivelse for bryggene i indre havn og omr\u00e5det bak, med forslag og konklusjoner. Ulike strategier er vurdert og skissen B2 er vurdert som grunnlag for videre arbeid med detaljregulering. Skissen (B2) til venstre er i omr\u00e5dereguleringen kap. 5.9 anbefalt som grunnlag for videre arbeid med detaljregulering for omr\u00e5det BKB 26.Skissen til h\u00f8yre er klippet fra volum- og h\u00f8ydeskisser vedlagt planinitiativet (illustrasjonsprosjektet figur 8) I omr\u00e5dereguleringen er det blant annet tatt stilling til at \u00ab... bevaring av brygger kan skje gjennom addering av andre bygningselementer, at bakg\u00e5rden kan bygges ned og at bryggenes volum og h\u00f8yder skal v\u00e6re f\u00f8rende for ny bebyggelse\u00bb I planbeskrivelsen kapittel 5.9 er det ogs\u00e5 trukket fram at det skal utarbeides en s\u00e6rskilt kulturhistorisk analyse som skal legges til grunn for prosjektutvikling og detaljregulering. \u2022 Kommunedelplan for Troms\u00f8 sentrum 2007- 2018 plan 0225 Gjeldende kommunedelplan for sentrum ble vedtatt i 2008. I kommunedelplanen er arealet omfattet av planinitiativet angitt til sentrumsbebyggelse (S2-43) og fotgjengerstr\u00f8k. For S2-43 tillates det at maksimum 20 % av bruksarealet (BRA) innenfor hver enkelt bygg kan v\u00e6re bolig. Boliger tillates ikke i 1. - 3. etasje. \u2022 Forslag til revidert kommunedelplan for Troms\u00f8 sentrum 2022 - 2034 Forslag til revidert kommunedelplan for Troms\u00f8 sentrum har v\u00e6rt ute til h\u00f8ring og offentlig ettersyn to ganger, senest i januar 2022. I planforslaget er arealet, som er omfattet av planinitiativet, angitt til sentrumsform\u00e5l (BS35) og gangvei. Det er foresl\u00e5tt at omr\u00e5dereguleringen for Nordbyen, plan 1846, skal videref\u00f8res uendret (H910_1) i bestemmelsene punkt 2.3 og 17.1. Omr\u00e5det planinitiativet omfatter ligger ogs\u00e5 i indre sentrumskjerne hvor det i forslag til kommunedelplan ikke er tillatt med nye boliger, jamf\u00f8r punkt 6.1 i bestemmelsene. Oppsummering av mottatte merknader I merknadene til varsel om stopp av planinitiativet ber dere om at planinitiativet ikke stoppes, men at det tas videre til oppstartsm\u00f8te. I merknadene argumenterer dere for at skissen B2 i omr\u00e5dereguleringen for Nordbyen viser et lukket volum hvor det ikke er tatt stilling til om eventuelle passasjer skal v\u00e6re i friluft eller under tak. P\u00e5 bakgrunn av dette har dere lagt til grunn at bakg\u00e5rden bak Pellerinbryggene kan bygges helt igjen. Plangrepet i planinitiativet er \u00e5 bygge h\u00f8yere, istedenfor \u00e5 bygge ned bakg\u00e5rden, og slik tilgjengeliggj\u00f8re det som omtales som \u00abbygulvet\u00bb for allmennheten i planinitiativet. Ut fra beregninger dere har gjort vil grad av utnytting v\u00e6re omtrent det samme i de to alternativene, henholdsvis bygge ned bakg\u00e5rden helt eller bygge i h\u00f8yden opp mot kote +40. Videre viser dere til at h\u00f8yder, sett i forhold til blant annet omr\u00e5dets t\u00e5leevne, er et tema som det vil v\u00e6re naturlig \u00e5 utforske i en konsekvensutredning. 2 Som for volum og h\u00f8yder argumenterer dere for at forholdene til bryggene og omr\u00e5det bak kan utredes spesifikt i en konsekvensutredning, hvor ogs\u00e5 kulturmilj\u00f8 er et tema. Ogs\u00e5 n\u00e5r det gjelder boliger argumenterer dere med at dette er et sp\u00f8rsm\u00e5l som kan utforskes n\u00e6rmere i en konsekvensutredning. Ny vurdering av planinitiativet i lys av mottatte merknader Omr\u00e5dereguleringen for Nordbyen er hjemlet i plan- og bygningsloven \u00a7 12-2. Form\u00e5let med \u00e5 vedta omr\u00e5dereguleringen var \u00e5 sikre helhetlige utbyggingsm\u00f8nstre og sammenhengende strukturer, og for \u00e5 gi forutsigbare rammer for b\u00e5de innbyggerne og private utbyggere. Fastsetting av overordna f\u00f8ringer knyttet til blant annet funksjoner og utforming, h\u00f8yder med videre h\u00f8rer hjemme i en omr\u00e5deregulering1. Kravene og f\u00f8ringene gitt i omr\u00e5dereguleringen er et resultat av en omfattende planprosess, som ble vedtatt av kommunestyret i 2020. Omr\u00e5dereguleringen \u00e5pner for at bakg\u00e5rden (BKB 26) kan bygges ned, men den \u00e5pner ikke for en fullstendig nedbygging slik plangrepet i planinitiativet bygger p\u00e5. I planbestemmelsene punkt 5.5.3 g\u00e5r det fram at det er krav om detaljregulering for utbygging av omr\u00e5det. En detaljregulering for omr\u00e5det m\u00e5 blant annet forholde seg til at bryggenes volum og h\u00f8yder skal v\u00e6re f\u00f8rende for ny bebyggelse, slik det er beskrevet i kapittel 5.9 i planbeskrivelsen. Omr\u00e5dereguleringen \u00e5pner heller ikke for boligform\u00e5l i bakg\u00e5rden. At indre sentrumskjerne reserveres mot ytterligere boligetableringer, g\u00e5r ogs\u00e5 fram av punkt 6.1 i bestemmelsene i forslag til kommunedelplan for Troms\u00f8 sentrum. Forslaget til kommunedelplan var p\u00e5 h\u00f8ring og offentlig ettersyn, senest i januar 2022. Bakgrunnen for varsel om stopp var at planinitiativet avviker vesentlig fra overordna planer for omr\u00e5det, herunder s\u00e6rlig omr\u00e5dereguleringen for Nordbyen. Avviket gjelder s\u00e6rlig volum og h\u00f8yder for ny bebyggelse, forholdet til bryggene og omr\u00e5det bak, samt at det \u00f8nskes at detaljreguleringen skal legge til rette for boliger. Vi \u00f8nsker ikke \u00e5 gjennomf\u00f8re et oppstartsm\u00f8te, basert p\u00e5 et planinitiativ som utfordrer rammene gitt i overordna planer, slik mottatt planinitiativ gj\u00f8r. Mottatte merknader til varsel om stopp inneholder ikke nye opplysninger som endrer v\u00e5r vurdering av planinitiativet. P\u00e5 bakgrunn av dette beslutter seksjon for byutvikling, med hjemmel i plan- og bygningsloven \u00a7 12-8 andre ledd og i samsvar med godkjent delegasjonsinstruks, f\u00f8lgende: Planinitiativ av 26. januar 2024 for Pellerinbryggene, S\u00f8ndre Tollbodgate 3, 3A, 7A, 7B og 9 stoppes. Beslutningen kan ikke p\u00e5klages, men forslagstiller kan kreve \u00e5 f\u00e5 beslutningen forelagt kommune- og byutviklingsutvalget (KOBY) for endelig avgj\u00f8relse. Vi ber om at anmodning om politisk behandling sendes til kommunen innen tre uker etter mottatt brev. Foreleggelse av beslutningen for KOBY er gebyrbelagt i henhold til kommunens gebyrregulativ kap. 2.3 bokstav E. Med hilsen Ragni L\u00f8kholm Ramberg Rigmor Tonstad seksjonsleder enhetsleder byplan Seksjon for byutvikling Dokumentet er elektronisk godkjent og har ingen signatur 1 Lovkommentar til plandelen av plan- og bygningsloven 2008, sist med endringer med ikrafttredelse 1. juli 2021. Om form\u00e5let med omr\u00e5deregulering se kommentar til \u00a7 12-2, s. 143 andre avsnitt. 3 "
}