{
  "dokument_id": "bc385021-81b0-5578-8592-a86bac5bf929",
  "doc_type": "case_attachment",
  "kommune": 5501,
  "tittel": "2. Bestemmelser",
  "url": "https://innsyn.tromso.kommune.no/application/getMoteDokument?dokid=2001946190",
  "tekst": "Reguleringsbestemmelser til detaljreguleringsplan 1975 \u2013 Meierikvartalet - gnr/bnr 200/1488 m.fl Dato: 18.12.2024 Dato for siste revisjon: Dato for kommunestyrets vedtak: Vedtatt endret: 1. Planens hensikt Form\u00e5let med planen er \u00e5 legge til rette for ny bebyggelse i forlengelsen av eksisterende hotell, og sikre vern og integrert bruk av eldre bebyggelse i kvartalet. Planen stadfester eksisterende byggeh\u00f8yder i kvartalet og langs Storgata. Planen legger til rette for harmonisering av nye bygninger med verneverdige bygg langs Storgata, og ny hotellbebyggelse i bakkant av Storgata 32-40 \u2013 som p\u00e5bygning av eksisterende hotellbygg. Eldre bebyggelse i kvartalet sikres vern gjennom hensynssoner og bestemmelser. 2. Fellesbestemmelser for hele planomr\u00e5det 2.1.Dokumentasjonskrav (\u00a7 12-7 nr. 12) 2.1.1 S\u00f8knad om rammetillatelse a) Ved s\u00f8knad om rammetillatelse skal det lages illustrasjoner som viser relasjonen mellom ny og gammel bebyggelse som er i tr\u00e5d med de arkitektoniske og kulturhistoriske f\u00f8ringene som er lagt i planen. De valgte l\u00f8sningene skal begrunnes. b) Ved s\u00f8knad om rammetillatelse skal det vedlegges uteromsplan for den oms\u00f8kte delen av planomr\u00e5det i m\u00e5lestokk 1:200. Uteromsplanen skal vise bebyggelse og anlegg i sammenheng med atkomstsituasjoner, universell utforming, overvannsh\u00e5ndtering, eventuell belysning, gate- og fortausbelegning og liknende. Uteromsplan i m\u00e5lestokk 1:500, datert 19.12.2024 er bindende for utforming av fortausareal. c) Ved s\u00f8knad om rammetillatelse skal det dokumenteres tilstrekkelige tiltak mot st\u00f8y i byggeperioden. d) Ved s\u00f8knad om rammetillatelse skal det vedlegges ROS-analyse med hensyn til faren for birdstrike. ROS-analysen skal inneholde forslag til avb\u00f8tende tiltak. Ny infrastruktur og endringer i sj\u00f8- og landarealer som kommer i ber\u00f8ring med og/eller ligger i n\u00e6rheten av inn- og utflyging, samt etablerte soner for n\u00f8dprosedyrer, m\u00e5 utformes slik at de ikke tiltrekker seg fugl. Det stilles krav om lukket avfallsh\u00e5ndtering. 2.1.2 S\u00f8knad om igangsettingstillatelse a) Ved s\u00f8knad om igangsettingstillatelse skal det vedlegges en anleggsplan. Planen skal redegj\u00f8re for beskyttelse av omgivelsene mot st\u00f8y og andre ulemper i bygge- og anleggsfasen. Planen skal redegj\u00f8re for plassering av maskiner og annet utstyr, omr\u00e5der for lagringsbrakker og brakkerigg, trafikkavvikling, massetransport, driftstider, trafikksikkerhet for g\u00e5ende og syklende, renhold, st\u00f8vdemping og st\u00f8yforhold. N\u00f8dvendige beskyttelsestiltak, inkludert slokkevann, skal v\u00e6re etablert f\u00f8r bygge- og anleggsarbeider kan igangsettes. For \u00e5 oppn\u00e5 tilfredsstillende milj\u00f8forhold i anleggsfasen skal luftkvalitets- og st\u00f8ygrenser f\u00f8lge Milj\u00f8verndepartementets retningslinjer for behandling av luftkvalitet og st\u00f8y i arealplanleggingen, T-1520 og T-1442. b) Ved s\u00f8knad om igangsettingstillatelse for tiltak skal det legges ved dokumentasjon for at tekniske detaljplaner for offentlig teknisk infrastruktur, samt private felles vann- og avl\u00f8psanlegg, er godkjent av kommunens ansvarlige fagorgan. c) Ved s\u00f8knad om midlertidig brukstillatelse og ferdigattest for offentlige samferdselsanlegg og teknisk infrastruktur, skal det legges ved overtakelsesprotokoll som er signert av kommunens ansvarlige fagorgan. d) Ved s\u00f8knad om midlertidig brukstillatelse og ferdigattest, skal godkjent VA-ferdigmelding vedlegges s\u00f8knaden. 2.2 Kulturminner Dersom det under bygge- og anleggsarbeid skulle komme fram gjenstander eller andre spor som kan vise eldre aktivitet i omr\u00e5det, m\u00e5 arbeidet stanses. Melding sendes Sametinget og Troms fylkeskommune omg\u00e5ende, jf. kulturminneloven \u00a7 8 annet ledd. 2.3 Universell utforming a) All ny bebyggelse og felles utearealer skal ha universell tilgjengelighet og utformes i tr\u00e5d med prinsipper for universell utforming. For bygninger innenfor hensynsone H570 gjelder egne bestemmelser. b) Opparbeidede uteomr\u00e5der, trafikkanlegg og adkomst til nye bygninger skal ha universell tilgjengelighet og utformes i tr\u00e5d med prinsipper for universell utforming. 2.4 Uterom og offentlig teknisk infrastruktur Offentlige samferdselsanlegg, teknisk infrastruktur og gr\u00f8nnstruktur skal opparbeides i tr\u00e5d med kommunaltekniske normer for Troms\u00f8 kommune, herunder for veger og gr\u00f8ntanlegg datert april 2020, vann- og avl\u00f8p datert 24.05.2018 og belysningsnorm datert 24.04.2024. Der det er eksisterende anlegg, skal oppgradering skje iht. kommunalteknisk norm. Slik utbygging kan kun gj\u00f8res i samsvar med tekniske detaljplaner som p\u00e5 forh\u00e5nd skal v\u00e6re godkjent av det til enhver tid ansvarlige fagorgan i kommunen. (\u00a7 12-7 nr. 4) 3 Bestemmelser til arealform\u00e5l 3.1 Bebyggelse og anlegg (\u00a7 12-5 nr. 1) 3.1.2 Kombinert bebyggelse og anleggsform\u00e5l (KBA1-6) a) Omr\u00e5det er avsatt til kombinert bebyggelse og anleggsform\u00e5l (sosikode 1800). b) Innenfor omr\u00e5det tillates forretning, kontor, hotell, bevertning, tjenesteyting og religionsut\u00f8velse med tilh\u00f8rende anlegg. c) Innenfor KBA3 tillates eksisterende bolig tilknyttet kirke opprettholdt. d) Det tillates ikke hotell i KBA3-4 og KBA6. e) Tillatt BRA for fremg\u00e5r av plankart. Det skal ikke regnes arealtillegg for tenkte plan i rom med stor h\u00f8yde. f) Bebyggelsen skal oppf\u00f8res med maksimal gesims- og m\u00f8neh\u00f8yde som angitt p\u00e5 plankartet. Det tillates at brannvegger oppf\u00f8res med st\u00f8rre h\u00f8yde. g) Form\u00e5lsgrensen gjelder som byggegrense. h) Innenfor KBA5 skal ny bebyggelse i gateliv ha fasade med trekledning. Ny h\u00f8yere fl\u00f8y tilbaketrukket fra gateliv skal ha fasade av strukturglass. i) Det skal avsettes minimum 2 sykkelplasser pr. 1000 m2 BRA. Sykkelparkering skal l\u00f8ses internt i kvartalet, ikke p\u00e5 offentlig fortau. j) Ved hovedinngang til hotell i KBA5 skal fasaden i 1. etasje trekkes minst 3 meter tilbake fra gateliv. k) Atkomst for varelevering og renovasjon til hotellform\u00e5l skal v\u00e6re fra felles bakg\u00e5rd i KBA1 med innkj\u00f8ring fra Fiskergata. Det tillates ikke vareatkomst og renovasjon fra Strandskillet. l) Ny bebyggelse skal tilrettelegges for tilkobling til fjernvarme og ha vannb\u00e5ren, fleksibelt oppvarmingssystem. m) Dersom ny bebyggelse skal plasseres med sluk for sanit\u00e6ravl\u00f8p lavere enn kote k+ 4,0 skal p\u00e5slipp til kommunalt nett skje ved hjelp av pumpeanlegg med tilbakeslagssikring. n) Ny bebyggelse skal ha lukket renovasjonsl\u00f8sning p\u00e5 egen eiendom. 3.2 Samferdselsanlegg og teknisk infrastruktur (\u00a7 12-5 nr. 2) 3.2.2 Fellesbestemmelser for samferdselsanlegg og teknisk infrastruktur 3.2.3 Kj\u00f8reveg (o_KV) a) Omr\u00e5det er avsatt til kj\u00f8reveg (sosikode 2011). b) Kj\u00f8reveg skal anlegges som vist p\u00e5 plankartet og opparbeides iht. kommunalteknisk norm. c) Det tillates ikke oppstillingsplass for turistbusser eller drosjer i Storgata. 3.2.4 Fortau (o_FO1-10) a) Omr\u00e5det er avsatt til fortau (sosikode 2012). b) Fortau skal anlegges som vist p\u00e5 plankartet og opparbeides iht. kommunalteknisk norm, del D, standard 2. c) Det tillates ikke oppstilling av containere/avfallsdunker p\u00e5 fortausareal. 3.2.5 Kollektivholdeplass (o_KH) a) Omr\u00e5det er avsatt til kollektivholdeplass. 4 Bestemmelser til hensynssoner (\u00a7\u00a7 12-6, 12-7 og 11-8) 4.1 Sikrings-, st\u00f8y- og faresoner (\u00a7 11-8 a) 4.1.2 Brannsikkerhet i tett trehusbebyggelse (H350_1) a) Det skal vies spesiell oppmerksomhet mot brannsikring innenfor hensynssonen. b) Ansvarlig s\u00f8ker/tiltakshaver skal p\u00e5se at melding sendes til Troms\u00f8 Brann og redning for orientering n\u00e5r s\u00f8knad om tiltak har, eller kan ha betydning for risikoen for brannsmitte. 4.2 Sone med angitte s\u00e6rlige hensyn (\u00a7 11-8 c) 4.2.2 Bevaring av bygninger (H570_1-6) 4.2.2.1 Fellesbestemmelser a) Bygningene tillates ikke revet. b) Istandsetting og reparasjon skal skje etter antikvariske prinsipper dvs. at reparasjoner baseres p\u00e5 bruk av materialer og teknikker tilpasset bygningens egenart. Utskifting av originale bygningsdeler tillates n\u00e5r reparasjon ikke er mulig. Utskifting av ikke originale bygningsdeler tillates hvis nye deler er kopier av bygningsdeler som har v\u00e6rt brukt i bygningen eller i sammenliknbare bygninger. c) Endringer av bygningenes form og fasader, inkludert tak, kan tillates n\u00e5r dette er en tilbakef\u00f8ring til et tidligere utseende. Tilbakef\u00f8ring skal prosjekteres p\u00e5 grunnlag av historisk dokumentasjon. Slik dokumentasjon kan best\u00e5 av originale tegninger og beskrivelser, historiske fotografier og fysiske spor i bygningene. Tilbakef\u00f8ring skal avklares med kommunens kulturmilj\u00f8kompetanse f\u00f8r innsending av bygges\u00f8knad. Avklaringen skal dokumenteres skriftlig og vedlegges s\u00f8knad om tiltak. d) Fargesetting skal v\u00e6re i samsvar med den opprinnelige eller velges ut ifra det som var tidstypisk med utgangspunkt i bygningens stiluttrykk. e) Den kan tillates avvik fra universell tilgjengelighet for vernet bebyggelse langs Storgata hvis det vil medf\u00f8re inngrep som kommer i konflikt med bygningens bevaringsverdi. Avvik skal vurderes i samr\u00e5d med kulturmilj\u00f8kompetansen i Troms\u00f8 kommune. f) For den enkelte bygning er det spesifisert hvilke tiltak som tillates \u00e5 avvike fra fellesbestemmelsene 4.2.2.1 a) til e). Utformingen av disse skal vurderes s\u00e6rskilt og vektlegge balansen mellom verneverdier og bruksverdier. 4.2.2.2 Gr\u00f8nnegata 39 (H570_1) a) Mot bakg\u00e5rd tillates etablert ett nytt takopplett med samme st\u00f8rrelse og utforming som allerede etablerte. b) I plan to inn mot bakg\u00e5rd tillates reetablert to vinduer, og etablert ett nytt vindu. Vinduene skal ha samme st\u00f8rrelse og utforming som allerede etablerte vinduer. c) I bakg\u00e5rd tillates tilbygg for ventilasjonsanlegg og avfallsh\u00e5ndtering i en etasje som vist p\u00e5 plankart. d) Det tillates etablert ny utvendig r\u00f8mningstrapp fra eksisterende 4. etasje. 4.2.2.3 Storgata 38-40 (H570_4) a) Ved etablering av brannvegg mot mellom Storgata 40 og Storgata 42 tillates det \u00e5 flytte vernet bebyggelse til side. b) Kjellermur tillates erstattet med ny konstruksjon med ny kroneh\u00f8yde. c) Sammenkobling med ny bakenforliggende bebyggelse skal skje med glasstak ved m\u00f8ne. 4.2.2.4 Storgata 34 (H570_5) a) Kjellermur tillates erstattet med ny konstruksjon med ny kroneh\u00f8yde. b) Sammenkobling med ny bakenforliggende bebyggelse skal skje med glasstak ved m\u00f8ne. 5 Rekkef\u00f8lgebestemmelser 5.1 F\u00f8r igangsettingstillatelse Det kan ikke gis igangsettingstillatelse for ny bebyggelse innenfor KBA5 f\u00f8r: a) Kj\u00f8reveg o_KV utenfor ny bebyggelse, er etablert. b) Fortau o_FO3, inkludert belysning, er etablert. c) Kollektivholdeplass o_KH er etablert. d) Igangsettingstillatelse kan likevel gis dersom det gjennom utbyggingsavtale og garanti, foreligger tilstrekkelig sikkerhet for at rekkef\u00f8lgekravene ovenfor vil bli oppfylt. 5.2 F\u00f8r bebyggelse tas i bruk Det kan ikke gis brukstillatelse for ny bebyggelse innenfor KBA5 f\u00f8r: a) Offentlige samferdselsanlegg og teknisk infrastruktur, som skal overtas til kommunal drift og vedlikehold, er godkjent og overtatt. b) L\u00f8sninger for vann og avl\u00f8p, overvann samt slokkevann iht. VAO-rammeplan datert 16.08.2024 er etablert. c) Bebyggelse innenfor hensynssone H570_4-5 er restaurert som beskrevet i \u00a7 4.2 d) Sykkelparkering er etablert. 6 Dokumenter som gis juridisk virkning gjennom henvisning i bestemmelsene Planbeskrivelse datert 19.12.2024 Uteromsplan datert 19.12.2024 Akseptbrev for VAO rammeplan datert 16.09.2024 "
}