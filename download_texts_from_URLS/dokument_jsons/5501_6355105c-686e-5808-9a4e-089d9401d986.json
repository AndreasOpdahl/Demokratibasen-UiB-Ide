{
  "dokument_id": "6355105c-686e-5808-9a4e-089d9401d986",
  "doc_type": "case_attachment",
  "kommune": 5501,
  "tittel": "Ny forskrift",
  "url": "https://innsyn.tromso.kommune.no/application/getMoteDokument?dokid=2001731750",
  "tekst": "Forskrift om salgs-, skjenke og \u00e5pningstider Troms\u00f8 kommune \u00a7 1. Salgstid for alkoholholdigdrikk (gruppe 1) 1. Salg og utlevering av \u00f8l og rusbrus (gruppe 1) kan skje fra kl. 08.00\u201320.00 p\u00e5 hverdager og dagen f\u00f8r Kristi himmelfartsdag. 2. Salg og utlevering av \u00f8l og rusbrus (gruppe 1) kan skje fra kl. 08.00\u201318.00 p\u00e5 dager f\u00f8r s\u00f8ndager- og helligdager. P\u00e5 p\u00e5ske-, pinse-, jul- og nytt\u00e5rsaften mellom kl. 08.00 og 15.00 3. Salg og utlevering av \u00f8l og rusbrus (gruppe 1) skal ikke skje p\u00e5 s\u00f8ndager og helligdager, 1. og 17. mai \u00a7 2. Skjenketid for alkoholholdig drikk 1. Skjenketiden for alkoholholdig drikk med lavere alkoholinnhold enn 22 volumprosent, er p\u00e5 dagene fredag og l\u00f8rdag fra kl. 09.00 til 03.00. Andre dager er skjenketiden fra kl. 09.00 til kl. 01.30. 2. Skjenketiden for alkoholholdig drikk med 22 volumprosent alkohol eller mer, er p\u00e5 dagene fredag og l\u00f8rdag fra kl. 13.00 til 03.00. Andre dager er skjenketiden fra kl. 13.00 til kl. 01.30. 3. P\u00e5 dager f\u00f8r hellig- og offentlige h\u00f8ytidsdager er skjenketiden for alkoholholdig drikk med lavere alkoholinnhold enn 22 volumprosent fra kl. 09.00 til kl. 03.00. Siste hellig- og offentlig h\u00f8ytidsdag f\u00f8r hverdag opph\u00f8rer skjenketiden kl. 01.30. 4. P\u00e5 dager f\u00f8r hellig- og offentlige h\u00f8ytidsdager er skjenketiden for alkoholholdig drikk med 22 volumprosent eller mer fra kl. 13.00 til kl. 03.00. Siste hellig- og offentlig h\u00f8ytidsdag f\u00f8r hverdag opph\u00f8rer skjenketiden kl. 01.30. 5. Unntak fra nr. 3. og 4. er 2.juledag (26.desember), da er skjenketiden for alkoholholdig drikk gruppe 1, 2 og 3 kl.03.00. 6. For Troms\u00f8 Lufthavn gjelder f\u00f8lgende: For serveringssteder innenfor sikkerhetssonen gjelder f\u00f8lgende skjenketider: Alkoholholdig drikk gruppe mindre enn 22 volumprosent kl. 06.00-03.00. Alkoholholdig drikk gruppe med 22 volumprosent eller mere kl. 13.00-03.00. 7. Konsumtid av alkoholholdig drikk er 30 minutter etter salgsslutt. \u00a7 3. \u00c5pningstider 1. Alminnelig \u00e5pningstid for serveringssteder (med eller uten skjenkebevilling) er \u00e5pningstiden p\u00e5 dagene fredag og l\u00f8rdag fra kl. 06.00 til kl. 03.30. Andre dager er \u00e5pningstiden fra kl. 06.00 til 02.00. Unntaket er bensinstasjoner som kan ha d\u00f8gn\u00e5pent. For mobile matvogner i Troms\u00f8 sentrum er \u00e5pningstiden p\u00e5 dagene fredag og l\u00f8rdag fra kl. 07.00 \u2013 04.30 Andre dager er \u00e5pningstiden fra kl. 07.00 \u2013 02.30 2. \u00c5pningstiden for serveringssteder i boligomr\u00e5der er fra kl. 06.00 til kl. 01.00 alle dager. Uteserveringer i boligomr\u00e5der er fra kl. 07.00 til 23.00 alle dager. Troms\u00f8 kommune avgj\u00f8r etter en konkret og individuell vurdering om serveringsstedet befinner seg i eller utenfor boligomr\u00e5de. 3. \u00c5pningstid for matvogner er fra kl. 06.00 til kl. 04.30. Dette gjelder kun i sentrum 4. N\u00e5r det foreligger s\u00e6rlige grunner, kan det gj\u00f8re unntak fra \u00e5pnings tidene fastsatt i nr. 1-3. \u00a7 4. \u00c5pningstider under festivaler med deltakerantall over 10.000 1. Under festivaler med samlet deltakerantall over 10.000, kan det holdes \u00e5pent til kl. 03.30 f.o.m. f\u00f8rste t.o.m. siste festivaldag. 2. Under festivaler med samlet deltakerantall over 10.000, er skjenketiden til kl. 03.00 f.o.m. f\u00f8rste t.o.m. siste festivaldag. 3. Se Troms\u00f8 kommune sin hjemmeside for oversikt over hvilke festivaler dette gjelder. \u00a7 5. Ikrafttredelse Forskriften trer i kraft 1. oktober 2024. Samtidig oppheves forskrift av 1. oktober 2020 om salgs-, skjenke- og \u00e5pningstider, Troms\u00f8 kommune, Troms. "
}