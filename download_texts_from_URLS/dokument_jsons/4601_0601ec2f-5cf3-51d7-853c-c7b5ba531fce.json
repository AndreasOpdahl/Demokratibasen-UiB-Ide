{
  "dokument_id": "0601ec2f-5cf3-51d7-853c-c7b5ba531fce",
  "doc_type": "case_presentation",
  "kommune": 4601,
  "tittel": "Gimle oppveksttun. Oppgradering av ventilasjon. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/11982550/Framstilling-Gimle-oppveksttun-Oppgradering-av-ventilasjon-Gjennomforingsvedtak",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/08870-3 Gimle oppveksttun. Oppgradering av ventilasjon. Gjennomf\u00f8ringsvedtak Hva saken gjelder: Inneklimaet p\u00e5 Gimle oppveksttun er d\u00e5rlig og har f\u00e5tt avvik fra Milj\u00f8rettet Helsevern. Det er behov for \u00e5 skifte ut ventilasjonsaggregater i teknisk rom. I tillegg er det for d\u00e5rlig kapasitet p\u00e5 eksisterende avtrekkskanaler som gj\u00f8r at det er behov for \u00e5 trekke nye avtrekkskanaler gjennom vestfl\u00f8yen. Denne saken gjelder bevilgning p\u00e5 kr. 16 mill. til prosjekt for oppgradering av ventilasjon ved Gimle oppveksttun. Fagetatens vurdering og anbefaling: Gimle oppveksttun har v\u00e6rt i bruk som skole siden 1966, og selv om det opp igjennom tiden har blitt utf\u00f8rt oppussing av overflater og tilpasninger ettersom bruken av arealer har endret seg, fremst\u00e5r de tekniske grunninstallasjonene langt p\u00e5 vei som opprinnelig. Eksisterende luftbehandlingsanlegg i vestfl\u00f8yen best\u00e5r av 2 stk. ventilasjonsaggregater som betjener klasserom og aula. Anlegget leverer ikke luftmengdene som det var prosjektert for \u00e5 levere i sin tid, og i tillegg har anleggene overg\u00e5tt sin levetid og er preget av mye slitasje. Luftmengdem\u00e5linger utf\u00f8rt i 2023 viser at ventilasjonsanlegget leverer ca. 50 % av prosjekterte luftmengder. Skolen er under konseptvalgutredning hos Etat for Utbygging (EFU), men inntil skolen er rehabilitert/ny skole er p\u00e5 plass, m\u00e5 ventilasjonsl\u00f8sningen oppgraderes for \u00e5 gi et bedre inneklima enn i dagens situasjon. Det blir valgt en l\u00f8sning som kan gjenbrukes i en eventuell fremtidig renovering av skolen. Vedlagte fagnotat gir en n\u00e6rmere beskrivelse av prosjektgjennomf\u00f8ringen, med tegninger. Det er planlagt ferdigstilling til skolestart h\u00f8sten 2025. Nye ventilasjonsaggregater p\u00e5 skolen vil tilfredsstille dagens krav til inneklima og energieffektivitet. Det vil bli nye aggregater med varmegjenvinnere. Dette vil ogs\u00e5 bidra til at energiregnskapet til skolen blir forbedret. \u00d8konomiske konsekvenser: Det s\u00f8kes om 16 mil. fra BUD1129 Inneklimatiltak \u2013 skoler til utf\u00f8relse av prosjektet. Kostnadene er beregnet slik: 1 Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen under viser en totaloversikt over kapitalkostnadene som vil belastes driftsbudsjett i nedbetalingsperioden. Man har i beregningen lagt til grunn at ikke hele bel\u00f8pet vil bli l\u00e5nefinansiert, fordi man vil motta noe i MVA-kompensasjon. Tabellen baserer seg p\u00e5 de rentesatsene som ligger til grunn i H\u00d8P 2025-2028 og gir f\u00f8lgelig bare et estimat p\u00e5 hva kapitalkostnadene vil bli: Asbest utgj\u00f8r en usikkerhet b\u00e5de for fremdriften og \u00f8konomien for prosjektet, da tidligere asbestkartlegging var begrenset til overflater. Det vil foretas ytterligere asbestkartlegging som en del av gjennomf\u00f8ringen. Byr\u00e5dens vurdering og anbefaling/konklusjon: \u00c5 f\u00e5 tilfredsstillende og godkjent inneklima p\u00e5 skolene, er et viktig satsningsomr\u00e5de for byr\u00e5det. Byr\u00e5den anbefaler at det fattes gjennomf\u00f8ringsvedtak i tr\u00e5d med sakens premisser. Vedtakskompetanse: Budsjettfullmaktenes pkt. 2.3 bokstav g) om gjennomf\u00f8ringsvedtak: Byr\u00e5det vedtar gjennomf\u00f8ring av investeringsprosjekt oppad begrenset til 20 millioner kroner. Byr\u00e5d for finans, n\u00e6ring og eiendom innstiller til byr\u00e5det \u00e5 fatte f\u00f8lgende vedtak: Det bevilges kr 16 mill. fra BUD1129 Inneklimatiltak \u2013 skoler til oppgradering av ventilasjon p\u00e5 Gimle oppveksttun. Budsjettavsetningen fremg\u00e5r av f\u00f8lgende tabell: Dato: 18. februar 2025 Jacob M\u00e6hle Byr\u00e5d for finans Dokumentet er godkjent elektronisk. Vedlegg: Fagnotat av 28. januar 2025 2 "
}