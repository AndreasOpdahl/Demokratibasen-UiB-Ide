{
  "dokument_id": "53837c14-5b95-5eea-8c11-f5e9ad50cba3",
  "doc_type": "case_attachment",
  "kommune": 4601,
  "tittel": "Fagnotat datert 13.12.2023",
  "url": "https://bergen.kommune.no/politikere-utvalg/api/fil/bk360/10368803/Fagnotat-datert-13-12-2023",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/16799-3 (Arbeidssted) Saksbehandler: Cesilie Engen Tveitev\u00e5g Dato: 13.12.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 136/43/0/0 Drotningsvikveien 131. Klage p\u00e5 avslag. Bolig 7 Backer Bolig AS ved Ane Ottesen i brev datert 24.10.2023, med Hvem klager? suppleringer 15.11.2023. Tiltaket Det er s\u00f8kt om oppf\u00f8ring av enebolig, bolig 7, BRA 175 m2. Tiltaket er avsl\u00e5tt i vedtak datert 13.10.2023. Det er ikke gitt dispensasjon Vedtaket fra kommuneplanens arealdel (KPA2018) \u00a7 26.5.1 som ikke tillater vesentlig nybygging i \u00d8vrig byggesone. KPA2018 viser eiendommen innenfor \u00d8vrig byggesone (98,1%), Gr\u00f8nnstruktur (1,9%) og innenfor hensynssonene H220_3 Vei st\u00f8y-gul sone og H220_1 Flyst\u00f8y gul sone. Eiendommen omfattes ogs\u00e5 av Planstatus reguleringsplan med ID 7660000 og er regulert til Frittliggende sm\u00e5husbebyggelse. En liten del av eiendommen (7,7%) omfattes av reguleringsplan med ID 62990000 og er regulert til Samferdselsanlegg og teknisk infrastruktur. -Tiltaket utgj\u00f8r ikke \u00abvesentlig nybygging\u00bb. Klagegrunner Subsidi\u00e6rt: -Vilk\u00e5rene for \u00e5 gi dispensasjon fra KPA2018 \u00a7 26.5.1 er oppfylt Behov for ytterligere Nei. saksbehandling ved eventuell omgj\u00f8ring Anbefalt vedtak Vedtak datert 13.10.2023 opprettholdes. Med hilsen Plan- og bygningsetaten Ulf S\u00e6terdal avdelingsleder Tarje Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Saken m\u00e5 sees i sammenheng med KLAGE-2023/16793, KLAGE-2023/16794, KLAGE- 2023/16795, KLAGE-2023/16796, KLAGE-2023/16797, KLAGE-2023/16798, KLAGE- 2023/16801 og KLAGE-2023/16802. Plan- og bygningsetaten mottok den 21.06.2023 s\u00f8knad om oppf\u00f8ring av 8 eneboliger, samt utenomhusanlegg tilknyttet disse. Det ble den 13.10.2023 gitt avslag p\u00e5 s\u00f8knaden, som videre ble p\u00e5klaget av Backer Bolig AS den 24.10.2023. Denne saken gjelder bolig 7. Utklipp fra situasjonsplan hvor bolig 7 er markert. Det ble i 2021 bestilt oppstartsm\u00f8te for reguleringsplan p\u00e5 eiendommen i sak 202130836 Laksev\u00e5g, Gnr. 136, Bnr. 43 m.fl., Nedre Stiaberget, Reguleringsplan (PLAN-2022/20714). Det var foresl\u00e5tt \u00e5 regulere omr\u00e5det med ca. 14 enheter. I oktober 2022 valgte Backer Bolig AS \u00e5 stanse planarbeidet. 1.2. Opplysninger av vesentlig betydning for behandling av klagen Det er opplyst om at tiltaket er nabovarslet etter reglene i pbl. \u00a7 21-3 og det er mottatt merknad fra gnr./bnr. 136/319 (Rune Steffensen), 136/450 (Randi Slettbakk) og 136/456 (Liv Berit Pilskog). Merknadene g\u00e5r i hovedsak p\u00e5 \u00f8kning av trafikk p\u00e5 tilkomstvei, fremtidig vedlikehold av denne med \u00f8kt trafikk/slitasje, samt fare for steinras fra skrent i \u00f8st for\u00e5rsaket av eventuelle rystelser knyttet til grunnarbeid p\u00e5 eiendommen. Det er ogs\u00e5 kommentert plassering av renovasjon (s\u00f8ppelspann) og ulemper dette vil gi med en altfor tett plassering mot 136/450. Det stilles ogs\u00e5 sp\u00f8rsm\u00e5l om n\u00e5r en kan forvente Saksnummer KLAGE-2023/16799 Side 2 av 11 oppstart, n\u00e5r prosjektet antas ferdigstilt og hvordan prosjektet vil p\u00e5virke naboer under byggeprosessen. S\u00f8ker har kommentert: \u00abDet vil etableres bom i veien for \u00e5 ivareta bilfritt tun ved de nye boligene, Nedre Stiaberget 35 (136/450) vil beholde sin avkj\u00f8rsel og del av vei som eksisterende. Renovasjon er hentepunkt og ikke lagringspunkt, sjenanse og lukt vil derfor v\u00e6re minimal. Plassering er revurdert og er gjort med tanke p\u00e5 tilkomst for renovasjonsbil. Vedlikehold vil avtales n\u00e6rmere, og beboere kan f\u00e5 disponere egen parkering under byggeperioden.\u00bb Det er innhentet uttalelse fra Statens vegvesen datert 08.08.2023. De vurderer at det ikke er grunnlag for \u00e5 gi dispensasjon fra kommuneplanens \u00a7 26.5.1. De oppfordrer kommunen til \u00e5 vurdere om det er behov for \u00e5 stille krav om ny plan, jf. \u00a7 14-4, 5. ledd. Det vises til at deler av eiendommen ligger i reguleringsplanen for Sotrasambandet, og skal brukes i forbindelse med anleggsarbeidet i Drotningsvik. Arealet er n\u00f8dvendig for at anleggstrafikken skal kunne fungere s\u00e5 problemfritt og effektivt som mulig. Det er til slutt vist til at utbygging p\u00e5 den aktuelle tomten medf\u00f8rer \u00f8kt trafikk lokalt og p\u00e5 den overbelastede Rv555 som har n\u00e5dd sitt trafikale metningspunkt. S\u00e5 lenge arbeidet med Sotrasambandet p\u00e5g\u00e5r mener Statens vegvesen at det ikke m\u00e5 komme mer trafikk ut p\u00e5 denne veien. Det vises til at \u00f8kt trafikk er negativt for trafikksikkerheten i omr\u00e5det og vil bidra til \u00e5 forverre framkommeligheten for n\u00f8detatene i Bergen vest og \u00d8ygarden kommune. Vestland fylkeskommune, som vurderer s\u00f8knaden med tanke p\u00e5 trafikksikkerhet og fremkommelighet p\u00e5 fylkesveinettet, uttalte den 21.07.2023 at krysset mellom fylkesvei og kommunal vei m\u00e5 utarbeides i samsvar med reguleringsplanen for Sotrasambandet for \u00e5 ikke skape kapasitetsutfordringer dersom det skal bygges ut nye eneboliger p\u00e5 eiendommen. Det vises til at det oms\u00f8kte prosjektet vil f\u00f8re til ytterligere \u00f8kning av trafikk som vil gi ytterligere og vesentlige utfordringer for trafikksikkerheten p\u00e5 Rv555. Fylkeskommunen mener at tiltaket er s\u00e5 omfattende at det utl\u00f8ser krav om detaljregulering etter KPA 2018 punk 3.1 og frar\u00e5der \u00e5 gi dispensasjon til tiltaket uten at det gjennomf\u00f8res detaljregulering av omr\u00e5det. Bymilj\u00f8etaten ved Veiforvaltningsseksjonen har den 02.08.2023 kommet med en uttalelse i saken. De vurderer tiltakets konsekvenser i tilknytning til eller i n\u00e6rheten av kommunal vei. De viser til at tiltaket vil medf\u00f8re b\u00e5de \u00f8kt biltrafikk, men ogs\u00e5 \u00f8kt antall myke trafikanter i omr\u00e5det. Det er vist til at trafikk\u00f8kningen vil utfordre m\u00e5let om nullvisjonen og strider med anbefalingene i G\u00e5strategien til Bergen kommune. Trafikk\u00f8kningen strider ogs\u00e5 med nullvekstm\u00e5let, som er vedtatt som del av kommuneplanen og Milj\u00f8l\u00f8ftet. Det vises ogs\u00e5 til Statens vegvesen sin uttalelse og at \u00f8kt trafikk kan p\u00e5virke de eksisterende trafikale utfordringene s\u00e6rlig knyttet til n\u00f8detatene i Bergen vest og \u00d8ygarden kommune. Saksnummer KLAGE-2023/16799 Side 3 av 11 Det er videre vist til at renovasjonsteknisk rapport (RTP) ikke er vedlagt s\u00f8knad om uttalelse fra Bergen kommune og hvis inntegnet sporingskurve i situasjonsplanen er ment for renovasjonsbil er det en helt uaktuell og trafikkfarlig l\u00f8sning for avfallsh\u00e5ndtering p\u00e5 eiendommen. Bymilj\u00f8etaten ved seksjon for natur- og milj\u00f8forvaltning, som vurderer tiltakets konsekvenser for interesser knyttet til natur, biologisk mangfold, landskap og friluftsliv, har ogs\u00e5 den 02.08.2023 uttalt at eiendommen har gr\u00f8ntfaglige kvaliteter. De viser til at eiendommen fungerer som en gr\u00f8nn lunge i et ellers bebygd omr\u00e5de. Samlet sett viser Bymilj\u00f8etaten til at tiltaket vil beslaglegge et st\u00f8rre gr\u00f8ntareal med naturlig vegetasjon. Dette vil erstattes med harde overflater og opparbeidet hageareal uten verdi for det biologiske mangfoldet. De vurderer at dette er uheldig i et omr\u00e5de med stor utbyggingspress p\u00e5 de f\u00e5 gjenv\u00e6rende gr\u00f8ntomr\u00e5dene, eksempelvis skal Stiavatnet tilgrensende mot s\u00f8r fylles ut. De skriver videre at b\u00e5de den nylig vedtatte Naturstrategien og Gr\u00f8nn strategi - Klimastrategi for Bergen legger f\u00f8ringer for arealn\u00f8ytralitet i byutviklingen. Vi viser ellers til de vedlagte uttalelsene i sin helhet. 2. Om klagen Det er for det f\u00f8rste anf\u00f8rt at tiltaket ikke utgj\u00f8r \u00abvesentlig nybygging\u00bb. Dersom kommunen st\u00e5r fast ved sin vurdering av om tiltaket regnes som \u00abvesentlig nybygging\u00bb er det anf\u00f8rt at vilk\u00e5rene for \u00e5 gi dispensasjon er oppfylt. 2.1 Vesentlig nybygging Kommunen har ikke begrunnet hvorfor de mener tiltaket omfattes av bestemmelsen om \u00abvesentlig nybygging\u00bb. Det vises til at eneboliger og tomannsboliger omtales i flertall i ordlyden til bestemmelsen. Videre er det vist til at byr\u00e5den i sak 2022/189306-7 har sagt at \u00abvesentlig nybygging\u00bb beror p\u00e5 en helhetlig vurdering i den enkelte sak. Klager viser til at det kun er sett hen til antall boenheter i kommunens vurdering, og ikke gjort en konkret helhetsvurdering av oms\u00f8kt tiltak og om det ellers er et uforl\u00f8st utbyggingspotensial innenfor tomten. Tiltakshaver anf\u00f8rer at oms\u00f8kt tiltak ikke er \u00abvesentlig nybygging\u00bb og viser til at eiendommen er regulert og antall enheter ligger godt innenfor reguleringsplanen og kommuneplanens tillatte utnyttelsesgrad. Eiendommen er en resttomt og reguleringsplanen er ellers ferdig utbygd. Tiltaket er ikke avhengig av dispensasjoner. Det er ingen andre ubebygde tomter som er naturlig \u00e5 se i sammenheng med den oms\u00f8kte tomt. Alle relevante hensyn kan ivaretas gjennom byggesaksbehandlingen. Det er sv\u00e6rt godt kollektivtilbud i omr\u00e5det, og vurderingen av kollektiv dekning er en sentral vurdering av \u00abvesentlig nybygging\u00bb. Dette er ikke vurdert i saken. Eneboliger samsvarer med objektive krav for \u00f8vrig byggesone. Tiltaket n\u00f8dvendiggj\u00f8r heller ikke ny infrastruktur og til slutt er det vist til politiske f\u00f8ringer i Klosterhagenerkl\u00e6ringen hvor det kommer tydelig frem at nytt byr\u00e5d vil f\u00e5 fart p\u00e5 boligbyggingen i hele Bergen. 2.2 Dispensasjon fra bestemmelsen om vesentlig nybygging Saksnummer KLAGE-2023/16799 Side 4 av 11 Hensynene bak bestemmelsen i KPA 2018 \u00a7 26.5.1 er ikke \u00abvesentlig tilsidesatt\u00bb. Det vises til at hensynet bak bestemmelsen blant annet er \u00e5 sikre at det ikke gis tillatelse til utstrakt boligbebyggelse i omr\u00e5det med d\u00e5rlig eller redusert kollektivdekning og at det er kort gangavstand til kollektivtilbud. Det vises ogs\u00e5 til at arbeidet med Fv555 bidrar til \u00e5 forbedre infrastrukturen i omr\u00e5det og at oms\u00f8kte tiltak i sv\u00e6rt begrenset grad vil medf\u00f8re \u00f8kning i trafikk og myke trafikanter. Til slutt er det vist til at eiendommen har ogs\u00e5 kort gangavstand til skole, barnehage og natur som ikke genererer \u00f8kning i trafikk. Videre er fordelene ved \u00e5 innvilge dispensasjoner \u00abklart st\u00f8rre enn ulempene\u00bb. Av fordeler er det vist til at boligen kan bidra til \u00e5 l\u00f8se ettersp\u00f8rselen etter boliger, kort og trafikksikker g\u00e5avstand til n\u00f8dvendige fasiliteter, at boligene ikke overskrider tillatt utnyttelsesgrad og at bebyggelsen ikke forringer eksisterende gr\u00f8nnkorridor i \u00f8st og har prioritert godt uteoppholdsareal. Klager forst\u00e5r det slik at dispensasjon avsl\u00e5s med den hovedbegrunnelse at regionale interesser blir vesentlig tilsidesatt. Tiltakshaver opplever at Statens vegvesen kategorisk motsetter seg utbygging i tilknytning til Rv555. Det vises i den forbindelse til at det ikke er nedlagt bygge- og deleforbud i omr\u00e5det. Det er i den forbindelse vist til at b\u00e5de Statens vegvesen og Bergen kommune overser at eiendommen er regulert og at det ikke er plankrav p\u00e5 eiendommen. Det vises til at bygningsmyndighetene m\u00e5 foreta en selvstendig vurdering og avveining av innspill og interesser. Ogs\u00e5 da tiltakshaver igangsatte et planinitiativ i 2021 var Statens vegvesen negative. Klager mener det er uheldig dersom all fremtidig utvikling som grenser mot Sotrasambandet skal settes p\u00e5 vent til 2027.Oms\u00f8kte tiltak vil ikke medf\u00f8re slik trafikkbelastning vegvesenet legger til grunn. Det er vist til at antall personer p\u00e5 byggeplassen er begrenset og at det er mulig \u00e5 deponere overskuddsmasser p\u00e5 egen tomt som gj\u00f8r at behovet for utkj\u00f8ring begrenses til et minimum. \u00d8kningen p\u00e5 25,5 \u00c5DT (\u00e5rsd\u00f8gntrafikk) vil medf\u00f8re en trafikk\u00f8kning p\u00e5 0,08%. Slik klager oppfatter fremdriften, vil st\u00f8rstedelen av arbeidene i Drotningsvikveien v\u00e6re ferdigstilt og tatt i bruk p\u00e5 det tidspunkt oms\u00f8kte boliger er ferdigstilt for innflytting. 2.3 Adkomst og avkj\u00f8rsel Bymilj\u00f8etaten skriver feil vedr\u00f8rende krav til tillatelse fra vegmyndighet. Det vises til at vegmyndighet f\u00f8rst skal fatte vedtak dersom reguleringsplan ikke foreligger, eller reguleringsplanen ikke viser avkj\u00f8rsel til offentlig vei etter veglova \u00a7 40 og pbl. \u00a7 27-4. Oms\u00f8kte tiltak er prosjektert iht. reguleringsplanen, og medf\u00f8rer f\u00f8lgelig ikke en utvidet bruk utover det reguleringsplanen allerede tar h\u00f8yde for. Dersom vegetasjon og tr\u00e6r fjernes i siktsone (20X30 m), vil krav til frisikt v\u00e6re ivaretatt 2.4 Skredfare Tiltakshaver vil i tr\u00e5d med innhentet skredfarevurdering engasjere geolog for prosjektering av n\u00f8dvendige sikringstiltak. Flere eller mindre boliger handler ikke om visuelle kvaliteter, det handler om utnyttelse. Saksnummer KLAGE-2023/16799 Side 5 av 11 2.5 Avsluttende kommentarer Det er levert RTP, som er godkjent av BIR sammen med s\u00f8knad. Vi viser ellers til klagen med vedlegg datert 15.11.2023 i sin helhet. 3. Vurdering av klagen 3.1 Vesentlig nybygging Av bestemmelsen i KPA2018 \u00a7 26.5.1 g\u00e5r det frem at: \u00abI \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt.\u00bb Som det er anf\u00f8rt i klagen m\u00e5 det foretas en helhetlig vurdering i den enkelte sak for \u00e5 kunne fastsl\u00e5 hva som er \u00abvesentlig nybygging\u00bb. Form\u00e5let med bestemmelsen er \u00e5 opprettholde omr\u00e5dene som er vist som \u00d8vrig byggesone i KPA 2018 med uendret utnyttelse. Dette f\u00f8lger av bestemmelsens retningslinjer. I Vedlegg 1 - Definisjoner og ordforklaringer til KPA2018 er \u00d8vrig byggesone definert slik: \u00abYtre del av eksisterende byggesone. I hovedsak videref\u00f8ring av dagens boligtilbud. Ikke \u00f8nskelig med vesentlig ny boligbygging.\u00bb Det kan tillates eneboliger eller tomannsboliger forutsatt at \u00ab\u00f8vrige krav\u00bb i bestemmelsen er oppfylt. Statsforvalteren i Vestland har i tidligere sak vurdert at \u00ab\u00f8vrige krav\u00bb det er vist til i bestemmelsen m\u00e5 antas \u00e5 gjelde ulike typer forutsetninger for bebyggelsen slik som: st\u00f8yforhold, trafikkbelastning, utnyttelsesgrad og stedstilpasning.1 For vurderingen av om tiltaket anses \u00e5 v\u00e6re \u00abvesentlig nybygging\u00bb har tidligere byr\u00e5d i sak 2022/191018 vist til vedtak i sak BYGG-2022/24971 og ulike momenter som fremg\u00e5r av dette. Relevante momenter for vurderingen i denne konkrete saken kan v\u00e6re om utbygging bryter med eksisterende utnyttelse og bebyggelse, om det er samtidig bygging av flere ene- og tomannsboliger, utbyggingspotensiale i omr\u00e5det, p\u00e5virkning p\u00e5 trafikk, p\u00e5virkning p\u00e5 bl\u00e5gr\u00f8nne strukturer, fremtidig bruk og utvikling av eiendommen, p\u00e5virkning p\u00e5 overvann og om tiltakene er i konflikt med hensynssoner. Selv om dette fagnotatet gjelder for bolig 7 er det klart at de 8 boligene og uteoppholdsareal m\u00e5 vurderes samlet n\u00e5r man skal vurdere om tiltakene er \u00abvesentlig nybygging\u00bb. Det har kommet negative uttalelser fra b\u00e5de Vestland fylkeskommune, Statens vegvesen og Bymilj\u00f8etaten vegforvaltning n\u00e5r det gjelder trafikksikkerheten og trafikksituasjonen i omr\u00e5det. Det er vist til at tiltaket vil bidra til \u00f8kt trafikk, b\u00e5de av biler og myke trafikanter. Det er videre ogs\u00e5, fra Bymilj\u00f8etatens side, vist til at tiltaket bidrar til \u00e5 erstatte et gr\u00f8ntareal med naturlig vegetasjon med harde overflater og opparbeidet hageareal uten verdi for det biologiske mangfoldet. Vi viser videre til vedtaket under punkt 3.10: \u00abSelv om planlagt utbygging er begrenset til 8 nye eneboliger (\u00f8kning med 7 boenheter) har bygningsmyndigheten sett s\u00f8knaden i sammenheng med de andre 7 1 Statsforvalteren sin tolkning av \u00abvesentlig nybygging\u00bb i sak 2023/9916 Saksnummer KLAGE-2023/16799 Side 6 av 11 bygges\u00f8knadene p\u00e5 eiendommen og vurdert det oms\u00f8kte tiltaket som en del av en vesentlig nybygging og ikke som en utbygging p\u00e5 en enkeltvis resttomt der det kan tillates bygging av eneboliger (eller tomannsboliger). Aktuell eiendom utgj\u00f8r felt D i gjeldende reguleringsplan fra 1987 og vi vurderer ikke en eiendom p\u00e5 6 daa med planlagt utbygging for 8 eneboliger som en enkeltvis resttomt.\u00bb Den oms\u00f8kte bolig 7 ber\u00f8rer ikke gr\u00f8nnstruktur slik det er regulert i kommuneplanen, men vi har vurdert at p\u00e5virkningen p\u00e5 det samlede vedtaket vil f\u00e5 betydning. I tidligere sak2 er det vist til at bestemmelsen i \u00a7 26.5.1 m\u00e5 anses som en \u00abinnskrenkende bestemmelse med sikte p\u00e5 \u00e5 begrense utbygging i \u00f8vrig byggesone til enkeltvis ene- og tomannsboliger\u00bb. P\u00e5 bakgrunn av momentene og vurderingen over st\u00e5r vi fast ved v\u00e5r vurdering av at tiltakene samlet sett er av art som tilsier \u00abvesentlig nybygging\u00bb innenfor \u00d8vrig byggesone, se KPA2018 \u00a7 26.5.1. Det er i klagen anf\u00f8rt at kommunen i sin behandling av s\u00f8knaden overser at eiendommen er regulert og at antall enheter ligger godt innenfor regulerings- og kommuneplanens utnyttelsesgrad. Selv om eiendommen er regulert kan ikke dette ha avgj\u00f8rende betydning. Det er klart at arealform\u00e5let i gjeldende plan vedtatt i 1987 og \u00f8vrig byggesone i KPA 2018 omfatter boligbygg. Men i kommuneplanens \u00a7 2.4 er det oppstilt et konkret og klart skj\u00e6ringstidspunkt for motstridssituasjoner. N\u00e5r det her er motstrid mellom bestemmelsen i reguleringsplanen av 1987 og bestemmelsen om \u00abvesentlig nybygging\u00bb er det bestemmelsen i \u00a7 26.5.1 som er gjeldende for denne saken. Bestemmelsen i \u00a7 26.5.1 som er politisk vedtatt, underbygger at det skal vises varsomhet med \u00e5 bygge ut omr\u00e5der som dette. Dette uansett om det foreligger eldre reguleringsplaner. I Klosterhagenerk\u00e6ringen er det vist til et politisk \u00f8nske om \u00e5 f\u00e5 fart p\u00e5 boligbyggingen. Vi vurderer likevel at bestemmelsen i KPA2018 som er politisk vedtatt, er gjeldende for denne konkrete saken. KPA2018 gir uttrykk for hvor det er \u00f8nskelig at boligutbyggingen skal foreg\u00e5. Generelt m\u00e5 det likevel ogs\u00e5 presiseres at plan- og bygningsetaten ikke er imot at det bygges ut boliger, men anbefaler at en vesentlig reduserer antall boenheter i henhold til bestemmelsen i \u00a7 26.5.1. 3.2 Dispensasjon fra bestemmelsen om \u00abvesentlig nybygging\u00bb Utgangspunktet er at det ikke kan tillates \u00abvesentlig nybygging\u00bb. Kommunen kan likevel gi dispensasjon fra denne bestemmelsen dersom \u00abhensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt\u00bb. Fordelene ved \u00e5 gi en dispensasjon m\u00e5 v\u00e6re \u00abklart st\u00f8rre enn ulempene\u00bb. Detter f\u00f8lger av pbl. \u00a7 19-2. 2 KLAGE-2022/27555 Saksnummer KLAGE-2023/16799 Side 7 av 11 Det vil normalt ikke vil v\u00e6re anledning til \u00e5 gi dispensasjon n\u00e5r hensynene bak bestemmelsen det s\u00f8kes dispensasjon fra, fortsatt gj\u00f8r seg gjeldende med styrke.3 3.2.1 Hensyn og nasjonale/regionale interesser Hensynet bak bestemmelsene i KPA 2018 \u00a7 26.5.1 er \u00e5 definere hvilke spesielle regler som skal gjelde for omr\u00e5der avsatt til \u00d8vrig Byggesone. Bestemmelsen i \u00a7 26.5.1 skal blant annet sikre at det ikke gis tillatelse til utstrakt boligbebyggelse i omr\u00e5der med d\u00e5rlig eller redusert kollektivdekning. Hensynet antas videre \u00e5 v\u00e6re \u00e5 redusere omfanget av \u00abbilbasert\u00bb boligbygging. Bestemmelsen viser til at det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt. Det er da en forutsetning at det ikke er potensiale for videre utstrakt boligbygging i omr\u00e5det. Under punkt 3.10 i vedtaket har vi vurdert f\u00f8lgende: \u00abSelv om ogs\u00e5 parkering er begrenset til 12 pl., (1,5 pl. pr. boenhet) er dette bilbasert og vil i tillegg f\u00f8re til \u00f8kt trafikk p\u00e5 et allerede overbelastet lokal- og riksveinett som bl.a. vil gi vesentlige utfordringer for trafikksikkerheten. Vi anser oms\u00f8kt bolig som en del av den planlagte utbyggingen og derfor vesentlig tilsidesette de hensyn som bestemmelsen skal ivareta.\u00bb Tiltaket vil kunne p\u00e5virke kommunal vei, fylkeskommunal vei og Statens vegvesen sin vei. Det er klart at en \u00f8kning med 7 boenheter vil p\u00e5virke dagens trafikksituasjon. Dette gjelder b\u00e5de for kj\u00f8ret\u00f8y, men ogs\u00e5 for myke trafikanter. I klagen er det anf\u00f8rt at arbeidet med Fv555 bidrar til \u00e5 forbedre infrastrukturen i omr\u00e5det og at oms\u00f8kte tiltak i sv\u00e6rt begrenset grad vil medf\u00f8re \u00f8kning i trafikk og myke trafikanter. Det er ogs\u00e5 vist til at det er gode kollektivforbindelser og n\u00e6rhet til skole. Slik vi forst\u00e5r det mener klager at Statens vegvesen sin uttalelse m\u00e5 tillegges begrenset vekt. De viser til at det ikke foreligger et bygge- og deleforbud i omr\u00e5det og at tiltaket vil ha begrenset p\u00e5virkning p\u00e5 Rv555. Klager mener at tiltaket ikke vil ha en s\u00e5 stor p\u00e5virkning som Statens vegvesen legger til grunn. I vurderingen av om hensynene bak bestemmelsen om at det ikke skal tillates \u00abvesentlig nybygging\u00bb blir \u00abvesentlig tilsidesatt\u00bb har Plan- og bygningsetaten lagt vekt p\u00e5 at \u00f8kt trafikk b\u00e5de lokalt og p\u00e5 Rv555 vil v\u00e6re negativt. Dette gjelder b\u00e5de for kj\u00f8ret\u00f8y, men ogs\u00e5 for myke trafikanter. Bymilj\u00f8etaten ved Veiforvaltningsseksjonen viser s\u00e6rlig til myke trafikanter i omr\u00e5det slik som barn p\u00e5 vei til Alv\u00f8en skole. Vi har s\u00e6rlig vektlagt uttalelse fra Statens vegvesen, og har vurdert tiltaket \u00e5 vesentlig tilsidesette de hensyn bestemmelsene skal ivareta. Plan- og bygningsetaten finner ikke at det kan v\u00e6re avgj\u00f8rende for vurderingen av om hensynene er vesentlig tilsidesatt at det er n\u00e6rhet til kollektivknutepunkt og senter selv om vi er enige med Statsforvalteren i Vestland i at det er positivt med en s\u00e5 n\u00e6r plassering. 3 Ot.prp. nr. 32 (2007\u20132008) s. 242 Saksnummer KLAGE-2023/16799 Side 8 av 11 3.2.2 Fordeler og ulemper ved \u00e5 innvilge dispensasjonen Fordelene ved \u00e5 innvilge en dispensasjon skal v\u00e6re \u00abklart st\u00f8rre\u00bb enn ulempene. Dette tilsier at det m\u00e5 foreligge en klar overvekt av hensyn som taler for dispensasjon. I forbindelse med klagen er det vist til at fordelene ved \u00e5 gi en dispensasjon er at boligen kan bidra til \u00e5 l\u00f8se ettersp\u00f8rselen etter boliger, at det er kort og trafikksikker g\u00e5avstand til n\u00f8dvendige fasiliteter, at boligene ikke overskrider tillatt utnyttelsesgrad og at bebyggelsen ikke forringer eksisterende gr\u00f8nnkorridor i \u00f8st og har prioritert godt uteoppholdsareal. N\u00e5r det gjelder trafikksikkerheten viser kommunen til vurderingen over og at det konkret er vist til at utbyggingen av de 7 nye boenhetene vil bidra til at trafikksikkerheten s\u00e6rlig for myke trafikanter kan bli redusert. Vi viser ellers til v\u00e5r vurdering av ulempene som fremg\u00e5r av vedtaket: \u00abUlempene vil v\u00e6re at en tillater utbygging i strid med overordnet plan, KPA 2018 \u00a7 26.5.1 samt at en legger opp til en utbygging som medf\u00f8rer konflikt med SVV sin utbygging av Sotrasambandet. Dette vil kunne medf\u00f8re ytterligere utfordringer for trafikksikkerheten i omr\u00e5det og b.la. kunne forverre framkommeligheten for n\u00f8detatene i Bergen vest og i \u00d8ygarden kommune.\u00bb Vi vurderer at de fordelene det er vist til ikke vil v\u00e6re \u00abklart st\u00f8rre enn ulempene\u00bb ved \u00e5 tillate en dispensasjon. 3.3 Visuelle kvaliteter Det er vurdert at tiltaket er i henhold til kravene om visuelle kvaliteter i pbl. \u00a7 29-2. Tiltaket tilpasser seg terrenget og er i henhold til retningslinjene som fremg\u00e5r av KPA2018 \u00a7 8.2.9 om at \u00ab[n]ye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer\u00bb. Boligen i seg selv innehar ogs\u00e5 gode visuelle kvaliteter og tilpasser seg omr\u00e5det den er plassert i. Bygget med sin skala og sin bygningstypologi gjenspeiler den omkringliggende bebyggelsen. Saksnummer KLAGE-2023/16799 Side 9 av 11 Illustrasjon av bolig 7. Vi vurderer at plassering p\u00e5 eiendommen ogs\u00e5 bidrar til at de visuelle kvalitetene er ivaretatt. B\u00e5de arealene utend\u00f8rs og inne er attraktive og ivaretar gode bokvaliteter. 3.4 Ytterligere momenter for vurderingen 3.4.1 Skred Vi vurderer at det er tilstrekkelig redegjort for skredfaren og sikringstiltak som skal gjennomf\u00f8res. Skredfaren er vurdert i henhold til plan- og bygningsloven og byggteknisk forskrift (TEK17) \u00a7 7.3 og omfatter vurdering knyttet til sikkerhetsklassene S1 og S2. Vi er ogs\u00e5 enige i klagers anf\u00f8rsel om at fare for nedfall av sm\u00e5stein ikke er relevant for vurderingen av et tiltaks visuelle kvaliteter etter pbl. \u00a7 29-2. 3.4.2 Adkomst og avkj\u00f8rsel Avkj\u00f8rsel er i stor grad i henhold til reguleringsplanen og vi viser til at det if\u00f8lge samhandlingsrutinen med Bymilj\u00f8etaten er Plan- og bygningsetaten som skal fatte vedtak knyttet til utvidet bruk for omr\u00e5de som omfattes av reguleringsplan. Vi er enige i klagers tolkning og legger til grunn at den regulerte avkj\u00f8rselen legger til rette for utvidelse av flere boliger innenfor felt D og dermed at det ikke er snakk om en utvidet bruk i henhold til hva omr\u00e5det ble regulert til i 1987. S\u00e5 fremt boligenes grunnflate inkludert garasje ikke overstiger 1/3 av tomtens grunnflate finner vi at avkj\u00f8rselen er regulert for bruk av de 8 boenhetene. Vi vurderer til slutt til at det ikke fremg\u00e5r noen nye momenter av klagen som endrer det opprinnelige vedtaket datert 13.10.2023. 4. Konklusjon Det anbefales at vedtak datert 13.10.2023 opprettholdes. Saksnummer KLAGE-2023/16799 Side 10 av 11 Vedlegg: 1. Oversiktskart 2. Oversiktsfoto 3. Situasjonsplan 4. Flyfoto 5. Klage med suppleringer datert 24.10.2023 og 15.11.2023 6. Avslag datert 13.10.2023 7. Uttalelse fra Vestland fylkeskommune datert 21.07.2023 8. Uttalelse fra Bymilj\u00f8etaten datert 02.08.2023 9. Uttalelse fra Statens vegvesen datert 08.08.2023 10. Uttalelse fra Statsforvalteren i Vestland datert 14.08.2023 11. S\u00f8knad mottatt 22.06.20203 12. Nabomerknader 13. Tegninger Saksnummer KLAGE-2023/16799 Side 11 av 11 "
}