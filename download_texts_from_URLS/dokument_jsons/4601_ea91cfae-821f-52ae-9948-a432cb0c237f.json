{
  "dokument_id": "ea91cfae-821f-52ae-9948-a432cb0c237f",
  "doc_type": "case_attachment",
  "kommune": 4601,
  "tittel": "Kj\u00f8p av revisjonstjenester Forvaltningsrevisjon 2024 - 2028 Meddelelsesbrev BDO.pdf",
  "url": "https://bergen.kommune.no/politikere-utvalg/api/fil/bk360/11596611/Kjop-av-revisjonstjenester-Forvaltningsrevisjon-2024-2028-Meddelelsesbrev-BDO-pdf",
  "tekst": "BDO AS Att: Morten Thuve Deres ref.: V\u00e5r ref. (saksnr.): Saksbeh.: Dato: 2024/05145 Christian Sundelin 25.11.2024 \u00c5pen anbudskonkurranse \u2013 Kj\u00f8p av revisjonstjenester 2025 - 2028. Anbudsprosess forvaltningsrevisjon og eierskapskontroll Bergen kommune. \u2013 Meddelelsesbrev BDO AS \u2013 1. Innledning Bergen Kommune viser til Deres tilbud i anledning ovennevnte anskaffelse. Anskaffelsen gjennomf\u00f8res i henhold til lov om offentlige anskaffelser av 17. juni 2016 (LOA) og forskrift om offentlige anskaffelser (FOA) FOR 2016-08-12-974 del I og del Ill. Kontraktstildeling er foretatt etter prosedyren \u00e5pen anbudskonkurranse, jfr. FOA \u00a7 13-1 (1). Det ble til sammen inngitt tilbud fra 3 leverand\u00f8rer. 2. Presentasjon Bergen kommune inviterte tilbyderne inn til hvert sitt m\u00f8te, etter tilbudsfrist, for \u00e5 redegj\u00f8re n\u00e6rmere for sin kompetanse og erfaring relevant for dette oppdraget. Presentasjonen var strengt forankret i det skriftlige tilbudet. Presentasjonen varighet var 1,5 time, med mulighet for arbeidsgruppen til \u00e5 stille sp\u00f8rsm\u00e5l. Presentasjonene ble avholdt i Formannskapssalen, Gamle R\u00e5dhus den 17.10.2024. Det ble ikke gjennomf\u00f8rt noen form for forhandling jf., forhandlingsforbudet i \u00e5pen anbudskonkurranse. 3. Evaluering Evalueringen ble foretatt etter tildelingskriteriene oppgitt i Mercell. Pris Vekt 40 % Det er ble opp et prisskjema hvor timeprisene er delt inn 3 kategorier etter erfaringsniv\u00e5 (partner/senior manager, senior og junior). Oppdragsgiver har fylt inn totalt estimert timetall p\u00e5 6 000 timer, og bedt om at leverand\u00f8ren gir et tilbud med lik fordeling av timene mellom de forskjellige erfaringsniv\u00e5ene, dvs. 2 000 timer p\u00e5 hver kategori. Evalueringspris for de tre tilbyderne ble som f\u00f8lgende: # Navn tilbyder Evalueringspris 1 BDO AS Kr. 9 000 000 2 Deloitte AS Kr. 9 300 000 3 KPMG AS Kr. 9 500 000 L\u00f8sningsforslag Vekt 30 % F\u00f8lgende underkriterium ble vurdert: \u2022 Tilbyders forst\u00e5else og beskrivelse av hvordan de vil gjennomf\u00f8re forvaltningsrevisjon og eierskapskontroll for \u00e5 sikre h\u00f8y kvalitet og fremtidsrettede l\u00f8sninger. \u2022 Tilbyders rolleforst\u00e5else i forhold til prosesser som krever samspill med oppdragsgiver herunder l\u00f8pende rapportering p\u00e5 fremdrift. \u2022 Tilbyders forst\u00e5else av revisjonsoppdraget i en politisk kontekst herunder spesifikt for parlamentarisk styrte kommuner. \u2022 Tilbyders rutiner for \u00e5 sikre effektiv ressursbruk (rett kompetanse/rett person) i de ulike deler av oppdraget. Deloitte leverte en besvarelse som etter v\u00e5rt syn svarer til \u00f8nsket idealkvalitet. Den var konkret med gode eksempler, beskrivelser av hvordan rapportene blir utformet, bruk av KI, forst\u00e5r den politiske konteksten med parlamentarismen og hvordan man sikrer de rette ressursene til hvert prosjekt. Bevarelsen var disponert p\u00e5 en meget ryddig m\u00e5te og belyste underkriteriene i rekkef\u00f8lge. BDO svarer ut kriteriet marginalt svakere, er noe mer generelle, spesielt rundt dette med parlamentarisme samt redegj\u00f8relsen rundt effektiv ressursbruk. Her hadde vi forventet enn noe mer utdypende redegj\u00f8relse rundt prosedyrer og faktisk planlagt oppsett rundt ressursallokering, bruken av ressursene og overordnet styring av prosjektteamet. Det er heller ikke synliggjort like godt hvordan faglig bredde i teamet benyttes for \u00e5 sikre effektiv ressursbruk. Totalt sett en meget god besvarelse som var marginalt svakere enn idealbesvarelsen. Samlet sett ble scoren under kriteriet som f\u00f8lger: # Navn tilbyder Poeng 1 Deloitte AS 10,00 2 BDO AS 9,25 3 KPMG AS 7 Erfaring og kompetanse for tilbudte ressurser Vekt 30 % Ressursens kompetanse Det ble gitt score pr. CV p\u00e5 bakgrunn av relevante utdanninger og kurs for \u00e5 oppn\u00e5 idealscore for den enkelte ressurs. For \u00e5 f\u00e5 karakteren 10 m\u00e5tte man for eksempel ha relevant mastergrad med relevant tilleggsgrad og flere relevante kurs/sertifiseringer. Ressursens relevante erfaring Det ble gitt score pr. CV p\u00e5 bakgrunn av antall \u00e5rs relevant erfaring. Det ble satt forskjellige \u00e5rskrav for den enkelte kategori. For Partner/Senior Manager ble det stilt krav om \u00abRelevant erfaring 15 \u00e5r + samt s\u00e6rlig relevante referanseprosjekter innenfor fagfeltet med tilsvarende kunde /problemstillinger\u00bb for \u00e5 f\u00e5 karakteren 10 poeng. For Senior og Junior var \u00e5rskravet hhv. 10 \u00e5r+ og 5 \u00e5r+ for \u00e5 f\u00e5 karakteren 10. For alle kategorier var kravet \u00e5 dokumentere s\u00e6rlig relevante referanseprosjekter for \u00e5 f\u00e5 karakteren 10. Deloitte har levert et kvalifisert team med b\u00e5de solid formal- og erfaringskompetanse. Det er god faglig bredde i teamet. De scorer jevnt h\u00f8yt p\u00e5 samtlige ressurser. Men forskjellen mot de andre tilbyderne oppn\u00e5s for sterkere score p\u00e5 juniorressursene samt ressursen for granskning(CV10). BDO leverer et kvalifisert team med b\u00e5de solid formal- og erfaringskompetanse. Forskjellene i karakter er sm\u00e5. De er noe svakerep\u00e5 junior og p\u00e5 granskning, samt at det ikke er like mange ressurser som oppfyller kravet til 10 under kompetanse, f.eks. at man har godtgjort flere relevante mastergrader og/eller doktorgrad. F\u00f8lgende poeng ble gitt for tildelingskriteriet \u00abErfaring og kompetanse for tilbudte ressurser\u00bb: # Navn tilbyder Poeng 1 Deloitte AS 9,05 2 BDO AS 8,6 3 KPMG AS 8,1 4. Samlet vurdering # Navn tilbyder Pris 1 Deloitte AS ((Kostnad 9 300 000, + kvalitetskompensasjon 662 625,00) 9 962 625,- 2 BDO AS (Kostnad 9 000 000, + kvalitetskompensasjon 1 451 250,00) 10 451 250,- 3 KPMG AS (Kostnad 9 500 000, + kvalitetskompensasjon 3 491 250,00) 12 991 250,- Til informasjon: Kvalitetskompensasjon er et p\u00e5slag som legges p\u00e5 tilbyders totalpris. Dette tilsvarer avvik i kvalitet i forhold til oppdragsgivers skj\u00f8nnsmessige vurdering av hva best mulig kvalitet er. Det vil si at dersom en tilbyder har f\u00e5tt maksimal score p\u00e5 alle kvalitetskriterier, vil denne ikke f\u00e5 noe prisp\u00e5slag. \u00d8vrige tilbydere f\u00e5r et prosentmessig p\u00e5slag p\u00e5 sin tilbudspris tilsvarende avvik i kvalitet regnet fra h\u00f8yeste mulige kvalitetsscore. Resultatet av dette er sammenligningspriser. Tilbudet med lavest sammenligningspris vinner konkurransen. 5. Konklusjon Deloitte AS svarer ut krav og kriterier i anskaffelsen p\u00e5 en meget bra m\u00e5te. Samlet sett scorer de bedre enn BDO og KPMG og blir dermed vinner av konkurransen. Vi takker BDO for utvist innsats og h\u00e5per dere vil levere tilbud ogs\u00e5 i de fremtidige anbudskonkurranser. For sp\u00f8rsm\u00e5l til evalueringen kan Christian Sundelin kontaktes p\u00e5 tlf.: 93832104. 6. Karensperioden Vi viser til karensperioden jfr. Forskrift om offentlige anskaffelser \u00a7 25-2 (1). Innsigelser mot kontraktildelingen m\u00e5 fremsettes innen utgangen av 06.12.2024. Kontraktsignering med Deloitte AS vil skje s\u00e5 snart som mulig etter denne fristen. Kontrakten tildeles med forbehold om endelig vedtak i Bergen bystyre. * * * Med vennlig hilsen For Bergen kommune Eli M Velle (sign.) Christian Sundelin( sign.) Leder Sekretariat for kontrollutvalget Senior Kontraktsr\u00e5dgiver "
}