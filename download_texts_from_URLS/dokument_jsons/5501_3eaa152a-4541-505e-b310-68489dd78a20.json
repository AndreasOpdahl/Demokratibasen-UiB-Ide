{
  "dokument_id": "3eaa152a-4541-505e-b310-68489dd78a20",
  "doc_type": "case_attachment",
  "kommune": 5501,
  "tittel": "Vedlegg 6 Trafikkanalyse Ringvegen n\u00e6ringspark",
  "url": "https://innsyn.tromso.kommune.no/application/getMoteDokument?dokid=2001812691",
  "tekst": "Trafikkanalyse - Ringvegen n\u00e6ringspark [Report subtitle] Oppdragsnavn Ringveien n\u00e6ringspark \u2013 Trafikk og veiprosjektering Prosjekt nr. 1350054672 Mottaker AT arkitektur Dokument type Trafikkanalyse Versjon 1 Dato 28.04.2023 Utf\u00f8rt av Jonas Lagerqvist Kontrollert av Espen Berg Godkjent av Espen Berg Beskrivelse Trafikkanalyse med turproduksjon og kapasitetsberegninger for Ringvegen n\u00e6ringspark Innholdsfortegnelse 1. Bakgrunn 2 2. Turproduksjon 2 2.1 Turproduksjon H\u00e5ndbok v713 3 2.2 Parkeringsplasser 6 2.3 Turproduksjon basert p\u00e5 SINTEF rapport A25302 7 2.4 Resultater 8 2.5 Konklusjon for turproduksjon 8 3. Trafikktellinger 8 4. Fordeling av trafikken 9 5. Tiltak 14 5.1 Venstresvingefelt 14 5.2 H\u00f8yresvingefelt 15 5.3 Utforming fra ny vei 15 5.4 Signalanlegg 17 6. Framskrivning av fremtidig trafikk 18 7. Sidra Intersection-beregninger 19 8. Konklusjon 23 9. Kildehenvisning 24 Confidential Doc ID / Versjon 1/24 Ramb\u00f8ll - Trafikkanalyse - Ringvegen n\u00e6ringspark 1. Bakgrunn Det skal opprettes en ny n\u00e6ringspark i Troms\u00f8 \u00f8st for Troms\u00f8 lufthavn inntil Ringvegen, se Figur 1. Det er ca. 6 km fra Troms\u00f8 sentrum. N\u00e6ringsparken skal hovedsakelig best\u00e5 av lett industri. Denne trafikkanalysen skal vurdere turproduksjonen fra den nye n\u00e6ringsparken samt analysere kapasiteten for nye veikryss. Figur 1 Kart over Troms\u00f8 der bl\u00e5 sirkel markerer omr\u00e5det for Ringvegen n\u00e6ringspark (kartkilde: finn.no) 2. Turproduksjon Troms\u00f8 kommune har inng\u00e5tt byvekstavtale mellom Staten, Fylkeskommunen og kommunen. Der er det et felles m\u00e5l om at veksten i persontransporten tas med kollektivtransport, sykling og gange. Derfor forventes det ikke noen generell \u00f8kt vekst for personbiltrafikken. (Hvis det ikke er nybygg i n\u00e6rheten som skaper lokal \u00f8kt personbiltrafikk). P\u00e5 det n\u00e5v\u00e6rende tidspunkt er det ikke fastsatt hvilke typer virksomheter som skal etableres i omr\u00e5det. Det er klart at det tilrettelegges for lett industri som er et form\u00e5l med sv\u00e6rt stort variasjonsomr\u00e5de for turproduksjon. Fordi planlagt bebyggelse er s\u00e5pass stor gir det stor usikkerhet i beregnet turproduksjon. Det er sagt at omr\u00e5det inkluderer 120 000 m2 BRA og hovedsakelig skal best\u00e5 av bedrifter med store varer. Det antas at dette inkluderer alle form\u00e5l i bygningene, s\u00e5 som lager, kontor til virksomhetene og forretning for plasskrevende varer. H\u00e5ndbok v713 (2014) gj\u00f8r ikke forskjell p\u00e5 lagerareal eller Confidential Doc ID / Versjon 2/24 Ramb\u00f8ll - Trafikkanalyse - Ringvegen n\u00e6ringspark kontorplasser da all industrivirksomhet er samlet i det samme form\u00e5let. I den tidligere planen var kontor og detaljforretning inkludert, men det har i etterkant blitt tatt vekk fra planen. Det finnes ikke boligomr\u00e5der i direkte n\u00e6rhet til Ringvegen n\u00e6ringspark, det kommer heller ikke i fremtiden til \u00e5 bli bygd slike da restriksjoner for st\u00f8y hindrer dette med tanke p\u00e5 n\u00e6rheten til Troms\u00f8 lufthavn. Det skal derfor heller ikke bebygges dagligvarehandel i direkte n\u00e6rhet da disse bebygges i n\u00e6rheten av boliger. 2.1 Turproduksjon H\u00e5ndbok v713 Tabell 1 viser at industri b\u00f8r ha en turproduksjonsfaktor p\u00e5 0,4-1,2 per 100 m2 BRA per makstime (som regel mellom kl. 15:00-16:00). Det antas et gjennomsnitt p\u00e5 0,8 per 100 m2 som faktor for bilturproduksjonen. Dette i henhold til beskrivelse i kapitel 2 om bruk av gjennomsnittsverdi for turproduksjonsfaktorer. Tilsvarende tall for d\u00f8gntrafikken i omr\u00e5det tas fra Tabell 2 der turproduksjonsfaktoren er 3,5 bilturer per 100 m2 og d\u00f8gn. Tabell 1 Turproduksjon per enhet per st\u00f8rste time (Trafikkberegninger hb-v713, 2014) Confidential Doc ID / Versjon 3/24 Ramb\u00f8ll - Trafikkanalyse - Ringvegen n\u00e6ringspark Tabell 2 Turproduksjon per enhet per d\u00f8gn (Trafikkberegninger hb-v713, 2014) Figur 2 viser faktorer som bidrar til lavere og h\u00f8yere bilturproduksjon sammenlignet med det hb-v713 kaller anbefalt gjennomsnittsverdi. Faktorene overstr\u00f8ket med r\u00f8d strek i Figur 2 er faktorer som ikke er aktuelle for Ringvegen n\u00e6ringspark. For faktoren understr\u00f8ket i gult er det usikkert om den blir aktuell. Figur 2 viser like mange faktorer som tilsier at turproduksjonen kan bli h\u00f8yere enn gjennomsnittet som lavere enn gjennomsnittet. Det er derfor valgt \u00e5 benytte gjennomsnittsverdier for turproduksjonsfaktorer. Figur 2 er tatt fra hb-v713 (2014) der teksten er fra 1989, og derfor basert p\u00e5 eldre analyser. I tillegg er rapport 1718 (T\u00d8I, 2019) fra SINTEF blitt brukt for \u00e5 sammenligne forskjellige kilder til turproduksjonsberegning, beregninger fra denne vises i kapittel 2.3. Confidential Doc ID / Versjon 4/24 Ramb\u00f8ll - Trafikkanalyse - Ringvegen n\u00e6ringspark Figur 2 Oversikt over faktorer som p\u00e5virker hvorvidt bilturproduksjonen blir liggende over eller under anbefalte verdier (Trafikkberegninger hb-v713, 2014) Fordelingen mellom den \u00f8vre og den nedre tilfarten til og fra n\u00e6ringsparken forventes ha en fordeling der 75 % av trafikken benytter den \u00f8vre (i \u00f8st) og 25 % av trafikken benytter den nedre (i vest) adkomsten se Figur 3. Figur 3 Fordeling av trafikken p\u00e5 de forskjellige adkomstene til og fra n\u00e6ringsparken Confidential Doc ID / Versjon 5/24 Ramb\u00f8ll - Trafikkanalyse - Ringvegen n\u00e6ringspark Turproduksjon per time: Med kun industri i Ringvegen n\u00e6ringspark forventes en turproduksjon p\u00e5 ca. 960 kj\u00f8ret\u00f8y totalt i makstimen (120 000 BRA * 0,8/100 = 960). Kj\u00f8ret\u00f8y per adkomst i makstimen blir da 720 i den \u00f8vre og 240 i den nedre adkomsten. Tabell 1 mener at makstimen for industri er mellom 15:00-16:00 og utgj\u00f8r 22 % av \u00c5DT. Det skulle inneb\u00e6re att \u00c5DT er 960/0,22=4360. Turproduksjon per d\u00f8gn: Dersom det kun er industri som skal anlegges i Ringvegen n\u00e6ringspark forventes en turproduksjon p\u00e5 ca. 4200 kj\u00f8ret\u00f8y totalt per d\u00f8gn (120 000 BRA * 3,5/100 = 4200). Med fordeling 75/25 mellom adkomstene, blir beregnet \u00c5DT 3150 i den \u00f8vre og 1050 i den nedre adkomsten. Det er ikke s\u00e5 langt unna at d\u00f8gntrafikken da utgj\u00f8r 22 %. Ut ifra denne metoden er 22 % av \u00c5DT lik 920 kj\u00f8ret\u00f8y per time (4200*0,22=920). 2.2 Parkeringsplasser Troms\u00f8 har utarbeidet en parkeringsnorm som en del av kommuneplanens arealdel. Parkeringsnormen skal bidra til restriktive tiltak for bruk av privatbil. Krav til parkering fra denne vises i Tabell 3 og Figur 4. Ringvegen n\u00e6ringspark ligger i \u00absone 3 \u2013 Indre\u00bb. Det inneb\u00e6rer at \u00abParkering for ansatte\u00bb maks skal v\u00e6re 0,5 per 100 m2 BRA og \u00abParkering reservert bes\u00f8kende til virksomheter\u00bb maks skal v\u00e6re 0,25 per 100 m2. Det er ikke sagt noe om krav til minste antall parkeringsplasser. Derfor er det vanskelig \u00e5 gi et intervall i antallet parkeringsplasser. Dersom tallene fra Tabell 3 brukes skal antall parkeringsplasser for bil maksimalt v\u00e6re 900 stykk. ((120 000 BRA)/100 * (0,5+0,25)). Da er parkering for ansatte og bes\u00f8kende medregnet. Sykkelparkering fra Tabell 3 skal vurderes s\u00e6rskilt for de ansatte ved store anlegg (kan bli ca. 2/100*120 000=2400) men det skal minst v\u00e6re 600 sykkelparkeringer for bes\u00f8kere. Tabell 3 Krav til antall parkeringsplasser for bil (Kommuneplanens arealdel 2015-2026) Confidential Doc ID / Versjon 6/24 Ramb\u00f8ll - Trafikkanalyse - Ringvegen n\u00e6ringspark Figur 4 Temakart som viser soner med ulike krav til parkeringsdekning (Kommuneplanens arealdel 2015- 2026) 2.3 Turproduksjon basert p\u00e5 SINTEF rapport A25302 Figur 5 viser samlede n\u00f8kkeltall for turproduksjon fra et antall forskjellige lette industrier der forutsettingen er at lett industri har <500 ansatte. Der viser det seg at lett industri hadde et samlet snitt p\u00e5 1,9 bilturer per 100 m2. Med 900 parkeringsplasser som utgangspunkt (kapittel 2.2) gir dette 2280 antall bilturer (120000/100*1,9). Med 900 parkeringsplasser skulle antallet bilturer da v\u00e6re 2,5 per parkeringsplass (2280/900). Det er ikke noe tall fra andre kategorier av industri en \u00ablett industri\u00bb fra SINTEF sin rapport. Figur 5 Beregnede n\u00f8kkeltall for turproduksjon, virkedag; Underkategori 2.1 Lett industri (SINTEF A25302, 2013) Hvis en beregner turproduksjon fra Figur 5 og Tabell 3 ut ifra et gitt antall parkeringsplasser, i dette tilfellet 900 p-plasser, blir antallet bilturer 2880 (900*3,2). 3,2 er det samlede snittet bilturer per parkeringsplass for lett industri, se Figur 5. Confidential Doc ID / Versjon 7/24 Ramb\u00f8ll - Trafikkanalyse - Ringvegen n\u00e6ringspark 2.4 Resultater Tabell 4 Oppsummering av turproduksjonsberegninger Metode \u00c5DT Hb-v713 Turproduksjon per time 4360 Hb-v713 Turproduksjon per d\u00f8gn 4200 Sintef A25302 Turproduksjon per BRA 2280 Sintef A25302 Bilturer per parkeringsplass 2880 Gjennomsnitt 3430 Tabell 4 viser hvilket \u00c5DT de forskjellige metodene gir. Det er stor variasjon og gjennomsnittsverdien er ikke veldig lik noen av resultatene. Dette understryker at beregninger p\u00e5 turproduksjon er just antaganden og kan skille seg \u00e5t i virkeligheten n\u00e5r n\u00e6ringsparken st\u00e5r ferdig. 2.5 Konklusjon for turproduksjon Maks antall parkeringsplasser for ansatte og bes\u00f8kende er satt til 0,5 og 0,25 (Figur 5). De skiller ikke p\u00e5 type forretning, noe som bidrar til usikkerheten i disse tallene. Antall bilturer for industri er mellom 2-6 per 100 m2 if\u00f8lge Tabell 2. Dersom en bruker snittet 1,9 fra Figur 5 og standardverdien 3,5 fra Tabell 2 og tar gjennomsnitt blir turproduksjonsfaktoren (1,9+3,5)/2=2,7 per 100 m2 BRA. Det tilsvarer en turproduksjon p\u00e5 3240 for n\u00e6ringsparken p\u00e5 120 000 BRA. Med 900 parkeringsplasser gir det 3,6 bilturer per d\u00f8gn og parkeringsplass som er en rimelig verdi. Ansattparkering har generelt liten utskifting og det kreves derfor flere parkeringsplasser per ansatt enn parkeringsplasser per kunde. Ut ifra dette vil antall ansatte i omr\u00e5det ha st\u00f8rst innvirkning p\u00e5 antall n\u00f8dvendige parkeringsplasser. Tellepunkt Ringvegen har en \u00c5DT p\u00e5 4800 og typisk morgen- og ettermiddagsrushtime utgj\u00f8r henholdsvis 7 og 9 %. Ny trafikk til og fra n\u00e6ringsparken har stor betydning for n\u00e6rliggende veinett da turproduksjonen viser at trafikken er stor i forhold til eksisterende trafikk p\u00e5 Ringvegen. Forel\u00f8pig vurdering er at \u00c5DT som skapes fra den nye n\u00e6ringsparken er ca. 4000. Det er noe lavere enn beregnet fra hb-v713 men h\u00f8yere enn fra A25302 (Sintef, 2013) se Tabell 4. Dersom det er h\u00f8yere enn gjennomsnittet viser beregningene forh\u00e5pentligvis noe semre resultater for \u00e5 v\u00e6re p\u00e5 den sikre siden n\u00e5r det gjelder kapasitetsvurderinger. Foresl\u00e5tt antall parkeringsplasser er ca. 900. Tallene fra rapport A25302 er hentet fra kategorien \u00ablett industri\u00bb, som er den eneste kategorien i rapporten. Basert p\u00e5 grunnlaget som foreligger prosjektet er det er vanskelig \u00e5 si hvilken kategori n\u00e6ringsparken havner i. 3. Trafikktellinger Trafikktellinger er blitt gjort i krysset Ringvegen x \u00d8rneveien som ligger ca. 900 meter s\u00f8r for planlagt nytt kryss med Ringvegen og adkomstveg til planomr\u00e5det. Tellingen ble gjort for \u00e5 se p\u00e5 fordelingen inn og ut fra krysset, noe som kan brukes som grunnlag for \u00e5 vurdere fordelingen i det nye krysset. Samtlige svingebevegelser ble telt den 11. april 2023 mellom kl. 07:00-09:00 samt 15:00-17:00, fordelt p\u00e5 15 minutters intervall. Det ble skilt p\u00e5 lette og tunge kj\u00f8ret\u00f8y samt fotgjengere og syklister. Tellingene viser at timen med mest trafikk er mellom kl. 15:30-16:30. Confidential Doc ID / Versjon 8/24 Ramb\u00f8ll - Trafikkanalyse - Ringvegen n\u00e6ringspark Figur 6 Trafikktelling. Fordeling av trafikk i morgenrushet Figur 7 Trafikktelling. Fordeling av trafikk i ettermiddagsrushet Trafikkfordelingen var veldig lik i morgenrush og ettermiddagsrush, med forskjellen rett frem/h\u00f8yre fra s\u00f8r som var 40/60 i morgenrush og 60/40 i ettermiddagsrush, se Figur 6 og Figur 7. Tellingene har blitt sammenlignet mot niv\u00e5 1 tellepunkt \u00abRingvegen\u00bb (vegvesen.no/trafikkdata) og de stemmer godt overens med registreringene ved tellepunkt. Totalt antall biler og tunge kj\u00f8ret\u00f8y p\u00e5 Ringvegen avviker med 3 % mellom tellepunkt og tellinger. Forklaringen p\u00e5 avviket kan v\u00e6re at det er noen f\u00e5 m\u00e5lpunkter mellom de to tellingene. Resultat fra trafikktellinger er med som vedlegg til denne rapporten. 4. Fordeling av trafikken Fordelingen for en del av trafikken i tellingene Ringvegen x \u00d8rneveien kan brukes til \u00e5 anta fordelingen for Ringvegen og den nye veien til n\u00e6ringsparken. Confidential Doc ID / Versjon 9/24 Ramb\u00f8ll - Trafikkanalyse - Ringvegen n\u00e6ringspark Figur 8 Fordeling av trafikken i morgenrush til og fra \u00d8rneveien Figur 9 Fordeling av trafikken i ettermiddagsrush til og fra \u00d8rneveien Det antas samme retningsfordeling i nytt kryss mellom Ringvegen og adkomstveg til planomr\u00e5det som i krysset Ringvegen X \u00d8rneveien. Alts\u00e5 antas det at det er mellom 80 og 90 % av trafikken inn til n\u00e6ringsparken som kommer fra Ringvegen s\u00f8r og at det er 75 % av trafikken fra n\u00e6ringsomr\u00e5det som kj\u00f8rer til Ringvegen s\u00f8r, det er antatt fra Figur 8 og Figur 9. Figur 10 viser at det i fremtiden g\u00e5r at kj\u00f8re direkte til \u00d8rneveien i s\u00f8r\u00f8st stedet for via krysset med Ringvegen x Ny vei. Det er et bedre alternativ for den trafikken som uansett hadde valgt \u00e5 kj\u00f8re p\u00e5 \u00d8rneveien fra Ringvegen. Den nyskapte trafikken fra n\u00e6ringsparken antas \u00e5 ha den samme fordelingen som den p\u00e5 \u00d8rneveien, alts\u00e5 25 % kj\u00f8rer nordover og 75 % s\u00f8rover (Figur 6 og Figur 7). Trafikkmengdene p\u00e5 Ringvegen antas v\u00e6re uforandret mellom krysset med \u00d8rneveien og det nye krysset. Dette da det kun er en adkomst til NAF \u00d8vingsbane Troms\u00f8 som ikke antas generere s\u00e6rlig mange reiser. For svingefordelingen inn til det nye krysset benyttes og verdiene fra trafikktellingen direkte da det antageligvis er den samme fordelingen av trafikk nord og s\u00f8r p\u00e5 Ringvegen. Confidential Doc ID / Versjon 10/24 Ramb\u00f8ll - Trafikkanalyse - Ringvegen n\u00e6ringspark Makstimeandel for den nyskapte trafikken til og fra planomr\u00e5det er i morgenrush antatt 20 % og ettermiddagsrush 22 %. Det er antatt en fordeling p\u00e5 80 % inn og 20 % ut i morgenrush og 60 % ut og 40 % inn til n\u00e6ringsparken i ettermiddagsrush. Disse verdiene er hentet fra tidligere analyser Ramb\u00f8ll har gjort og er kun antatte verdier. Uansett tid p\u00e5 d\u00f8gnet antas at fordeling mot kryss med Ringvegen er tenkt 80 % av all trafikk. Resterende 20 % kj\u00f8rer direkte mot \u00d8rneveien, se Figur 10. Dette er og en grov antagelse om hvordan fremtidig situasjon kan se ut. Figur 10 Fordeling av trafikken til og fra n\u00e6ringsparken som benytter krysset med Ringvegen og \u00d8rneveien Morgenrush: \u00c5DT 4000 80 % benytter krysset med Ringvegen 20 % er morgenrush 80 % til, 20 % fra n\u00e6ringspark Trafikk morgenrush: 4000*0,8*0,2=640 fordelt 510 mot og 130 fra n\u00e6ringspark, se Figur 11. Confidential Doc ID / Versjon 11/24 Ramb\u00f8ll - Trafikkanalyse - Ringvegen n\u00e6ringspark Figur 11 Morgenrush med dagens trafikk p\u00e5 Ringvegen samt ny trafikk til og fra n\u00e6ringsparken Ettermiddagsrush: \u00c5DT 4000 80 % benytter krysset med Ringvegen 22 % er ettermiddagsrush 40 % til, 60 % fra n\u00e6ringspark Trafikk ettermiddagsrush: 4000*0,8*0,22=704 fordelt 280 mot og 420 fra n\u00e6ringspark, se Figur 12. Confidential Doc ID / Versjon 12/24 Ramb\u00f8ll - Trafikkanalyse - Ringvegen n\u00e6ringspark Figur 12 Ettermiddagsrush med dagens trafikk p\u00e5 Ringvegen samt ny trafikk til og fra n\u00e6ringsparken Som vist i Figur 10 er det mulig \u00e5 kj\u00f8re mellom \u00d8rneveien og Ringvegen via den nye veien. Dagens trafikanter i krysset Ringvegen x \u00d8rneveien som kan tenkes \u00e5 benytte den nye veien og kj\u00f8re gjennom krysset med Ringvegen x Ny vei er de som kj\u00f8rer mellom nord og \u00f8st, se Figur 13. De ekstra kj\u00f8ret\u00f8yene p\u00e5virker ikke nytt kryss i noen s\u00e6rlig grad if\u00f8lge Sidra beregningene. \u00d8vrige trafikanter i krysset Ringvegen x \u00d8rneveien b\u00f8r ikke vurdere og benytte det nye krysset da de d\u00e5 m\u00e5 kj\u00f8re en omveg. Confidential Doc ID / Versjon 13/24 Ramb\u00f8ll - Trafikkanalyse - Ringvegen n\u00e6ringspark Figur 13 Trafikk fra telling Ringvegen x \u00d8rneveien som kan tenkes kj\u00f8re den nye veien og krysset Ringvegen x Ny vei i stedet for dagens kryss Ringvegen x \u00d8rneveien 5. Tiltak I dette kapitlet blir forskjellige tiltak analysert for nytt kryss med Ringvegen x Ny vei. 5.1 Venstresvingefelt Figur 14 viser at det skal etableres venstresvingefelt p\u00e5 Ringvegen retning s\u00f8r i planlagt kryss Ringvegen x Industripark. Beregnet trafikkmengde for b\u00e5de morgen- og ettermiddagsrush viser at antall venstresvingende er s\u00e5 stor at venstresvingefelt skal etableres. S\u00e6rlig tydelig er dette i morgenrushet med over 100 venstresvingende kj\u00f8ret\u00f8y fra Ringvegen inn mot planomr\u00e5det. Trafikkmengdene i Figur 14 er basert p\u00e5 dagens trafikkmengder samt ny trafikk som genereres av utbygd n\u00e6ringspark (Figur 11 og Figur 12). Figur 14 viser to trafikkmengder for morgen- og ettermiddagsrush. Det er med og uten overflyttingstrafikk fra krysset Ringvegen x \u00d8rneveien (Figur 13). I en fremtidig situasjon kan trafikkmengden tenkes \u00f8kt ytterligere (kapittel 6). Confidential Doc ID / Versjon 14/24 Ramb\u00f8ll - Trafikkanalyse - Ringvegen n\u00e6ringspark Figur 14 Venstresvingefelt skal etableres n\u00e5r trafikken er innenfor skravert omr\u00e5de (N100 (2021)). Trafikkmengder for morgenrush og ettermiddagsrush med turproduksjon fra n\u00e6ringsparken vises. 5.2 H\u00f8yresvingefelt H\u00f8yresvingefelt skal benyttes ut fra krav til kapasitet og avviklingsstandard. H\u00f8yresvingefelt kan brukes ved fare for tilbakeblokkering, og eventuelt i signalregulerte kryss. Kapasitetsberegningene i Sidra (resultater i vedlegg) viser ikke at det skal v\u00e6re n\u00f8dvendig med h\u00f8yresvingefelt med dagens og antatt fremtidige trafikkmengder. 5.3 Utforming fra ny vei Den geometriske utformingen i krysset Ringvegen x Ny vei til planomr\u00e5det dimensjoneres for at modulvogntog skal kunne bruke kj\u00f8rem\u00e5te A (Figur 15). Et av kravene for Kj\u00f8rem\u00e5te A er at kj\u00f8ret\u00f8y skal kunne trafikkere veg-/gateanlegget kun ved bruk av eget kj\u00f8refelt. Dette betyr at hele kj\u00f8ret\u00f8yet, inkl. overheng, skal kunne bevege seg innenfor sitt eget kj\u00f8refelt (N100 (2021). Det inneb\u00e6rer at det blir bred oppstillingsplass for trafikken fra \u00f8st som skal ut p\u00e5 Ringvegen, og i praksis plass til to biler i bredden inn mot krysset. Figur 16 viser to biler fra den nye veien som skal svinge mot forskjellige retninger p\u00e5 Ringvegen. I praksis kan de stille opp slik Figur 16 viser (bilene i figuren har bredde 2,5 m og lengde 5 m). Confidential Doc ID / Versjon 15/24 Ramb\u00f8ll - Trafikkanalyse - Ringvegen n\u00e6ringspark Figur 15 Kj\u00f8rem\u00e5te A (N100 (2021)) Figur 16 Skisse over hvordan to biler kan stille opp ved siden av hverandre i krysset med Ringvegen x Ny vei Confidential Doc ID / Versjon 16/24 Ramb\u00f8ll - Trafikkanalyse - Ringvegen n\u00e6ringspark 5.4 Signalanlegg Figur 17 viser tre forskjellige trafikkmengder for morgen og ettermiddagsrush. Det er med og uten overflyttingstrafikk fra krysset Ringvegen x \u00d8rneveien samt hvilken av de to m\u00e5tene (til venstre i Figur 17) en beregner trafikkfordelingen i krysset. Trafikkmengden i ettermiddagen kan v\u00e6re s\u00e5 pass h\u00f8y at signalanlegg kan vurderes. Sidra beregningene i vedlegg viser ikke p\u00e5 at det er n\u00f8dvendig med trafikksignal. Trafikksignal gj\u00f8r krysset generelt tregere og for dette krysset b\u00f8r det ikke settes opp da det ikke viser seg v\u00e6re n\u00f8dvendig. Figur 17 Kriterier for \u00e5 vurdere oppsetting av signalanlegg (N303 (2014)). Dagens trafikk med turproduksjon fra n\u00e6ringsparken Confidential Doc ID / Versjon 17/24 Ramb\u00f8ll - Trafikkanalyse - Ringvegen n\u00e6ringspark 6. Framskrivning av fremtidig trafikk Figur 18 Framskrivninger for personbil (T\u00d8I, 2019) T\u00d8I rapport 1718 angir beregnet \u00e5rlig endring i trafikkarbeid for personbil i hvert fylke (Figur 18). Tallene gjelder for veger med gjennomgangstrafikk. Basert p\u00e5 tallene i rapporten, kommer trafikkmengden i Ringvegen til \u00e5 \u00f8ke med 11 % de neste 20 \u00e5rene. Det er gjort Sidra-beregninger med antatte trafikkmengder 20 \u00e5r frem i tid og det gir ingen kapasitetsproblemer i planlagt kryss. Nytt boligfelt Vestre Mortensnes skal bygges etter hvert, det er ikke sagt n\u00e5r, se Figur 19. Det antas best\u00e5 av ca. 460 boliger og ca. 500 p-plasser. Dette er i n\u00e6rheten av den nye n\u00e6ringsparken, men det er enda ikke bestemt hvis boligomr\u00e5det skal kobles p\u00e5 den nye veien eller ikke. De nye reisene som boligomr\u00e5det genererer kan komme til \u00e5 p\u00e5virke trafikken p\u00e5 den nye veien, men det b\u00f8r ikke bli s\u00e5pass mye mer trafikk at utformingen skal endres i det nye krysset. Hvis Vestre Mortensnes ikke kobles til den nye veien kan ny trafikk komme og p\u00e5virke trafikkmengden p\u00e5 Ringvegen. Det b\u00f8r da ikke bidra til alt for store trafikk\u00f8kninger p\u00e5 Ringvegen da bevegelsene mellom nord og \u00f8st i krysset Ringvegen x \u00d8rneveien i dag er s\u00e5pass lave (Figur 13). Sidra beregningene viser at trafikken kan \u00f8kes med ca. 20 % ekstra i hver arm (etter \u00f8kt trafikk p\u00e5 Ringvegen 20 \u00e5r frem i tiden) f\u00f8r det oppst\u00e5r kapasitetsproblemer i rushtime (dette vises i Figur 21 i kapittel 7). Confidential Doc ID / Versjon 18/24 Ramb\u00f8ll - Trafikkanalyse - Ringvegen n\u00e6ringspark Figur 19 Skisse med forslag for det nye boligomr\u00e5det Vestre Mortensnes Fremtidig trafikk til og fra n\u00e6ringsparken antas \u00e5 ha en tungtrafikkandel p\u00e5 20 %. Det er en h\u00f8y andel sammenlignet med de fleste bilveier og er kun et grovt anslag med tanke p\u00e5 hva som forventes bli bygget. 7. Sidra Intersection-beregninger Sidra-beregninger viser at krysset ikke b\u00f8r f\u00e5 kapasitetsproblemer med lange k\u00f8er. I ettermiddagsrushet kan det oppst\u00e5 forsinkelser for trafikken fra den nye veien som skal ut p\u00e5 Ringvegen. I fremtidig situasjon (\u00e5r 2043) med 11 % \u00f8kning av dagens trafikk i Ringvegen viser beregningene i gjennomsnitt 9 sekunders forsinkelse og 1,7 kj\u00f8ret\u00f8y i k\u00f8 for den mest belastede svingebevegelsen fra \u00f8st til s\u00f8r i makstime p\u00e5 ettermiddag. Maksk\u00f8en (5 % av tiden) er beregnet til \u00e5 v\u00e6re 4,3 kj\u00f8ret\u00f8y fra \u00f8st, se Figur 20. Confidential Doc ID / Versjon 19/24 Ramb\u00f8ll - Trafikkanalyse - Ringvegen n\u00e6ringspark Figur 20 Resultat fra Sidra-beregninger. Forsinkelse og k\u00f8lengder Confidential Doc ID / Versjon 20/24 Ramb\u00f8ll - Trafikkanalyse - Ringvegen n\u00e6ringspark F\u00f8lsomhetsberegninger i Sidra viser at trafikken med 11 % \u00f8kning p\u00e5 Ringvegen i tillegg kan \u00f8ke med minimum 20 % i hver arm f\u00f8r krysset f\u00e5r kapasitetsproblemer. Da er det ettermiddagstrafikken fra \u00f8st som f\u00e5r h\u00f8yest belastningsgrader, se Figur 21. Trafikken p\u00e5 Ringvegen p\u00e5virkes da ikke s\u00e6rlig mye. Det g\u00e5r noe tregere for trafikken fra s\u00f8r pga. flere h\u00f8yresvingende kj\u00f8ret\u00f8y som kan sakte ned trafikken som skal rett frem. Trafikken fra nord p\u00e5virkes ikke s\u00e6rlig mye. I morgenrush med den samme f\u00f8lsomhetsberegningen kan trafikken \u00f8ke med 76 % i hver arm. Der blir fordelingen jevnere i samtlige armer hvilket inneb\u00e6rer at samtlige sliter med h\u00f8yere belastningsgrader. Confidential Doc ID / Versjon 21/24 Ramb\u00f8ll - Trafikkanalyse - Ringvegen n\u00e6ringspark Figur 21 Belastningsgrader for morgen og ettermiddag med fremtidig trafikk samt f\u00f8lsomhetsberegninger \u00d8vrige resultat fra Sidraberegninger finnes i vedlegg. Confidential Doc ID / Versjon 22/24 Ramb\u00f8ll - Trafikkanalyse - Ringvegen n\u00e6ringspark 8. Konklusjon Antatt \u00c5DT 4000 for n\u00e6ringsparken. Foresl\u00e5tt antall p-plasser til n\u00e6ringsparken er 900. Disse tallene er antatt basert p\u00e5 beregningene i kapittel 2 der h\u00e5ndb\u00f8ker fra SVV og rapport fra SINTEF ligger til grund. Det inneb\u00e6rer en forandring p\u00e5 eksisterende veinett med det store omr\u00e5det som skal bygges. Men uten alt for store tiltak p\u00e5 Ringvegen skal trafikken komme seg til og fra n\u00e6ringsparken. Kapasiteten i det nye krysset p\u00e5 Ringvegen skal v\u00e6re tilstrekkelig for \u00e5 fordele trafikken til og fra n\u00e6ringsparken uten at trafikken p\u00e5 Ringvegen p\u00e5virkes i s\u00e6rlig grad. Det viser seg v\u00e6re en robust l\u00f8sning som kan t\u00e5le mer trafikk enn den genererte fra n\u00e6ringsparken, pluss \u00f8kt trafikk p\u00e5 Ringvegen 20 \u00e5r frem i tiden. Tiltakene p\u00e5 nytt T-kryss er at det skal dimensjoneres for kj\u00f8rem\u00e5te A for modulvogntog hvilket inneb\u00e6rer at det er brede kj\u00f8refelt i svingende bevegelser. Venstresvingefelt m\u00e5 og bygges p\u00e5 Ringvegen fra nord. Dette da antallet venstresvingende (s\u00e6rlig i morgenrush) antas v\u00e6re h\u00f8y nok for \u00e5 innfri kravene til det. Sidra sin f\u00f8lsomhetsanalyse viser at trafikken i krysset Ringvegen x Nye veien kan komme at \u00f8ke med 20 % f\u00f8r det oppst\u00e5r kapasitetsproblemer i krysset. Det inneb\u00e6rer da at ettermiddagsrushet f\u00e5r problemer. Det er sagt at det er problemer i rundkj\u00f8ringene lenger s\u00f8r p\u00e5 Ringvegen. Er det s\u00e5nn at de fungerer som flaskehals for trafikken fra s\u00f8r mot det nye krysset? Hvis det er s\u00e5nn er det lite sannsynlig at trafikken kan \u00f8ke s\u00e6rlig mye p\u00e5 Ringvegen i rush hvis ikke rundkj\u00f8ringene bygges om f\u00f8rst. Geometrien fra den nye veien i \u00f8st tilsier at det er 2 kj\u00f8refelt fra \u00d8rneveien for biler som skal i forskjellige retninger. Det \u00f8ker kapasiteten i krysset og minsker k\u00f8en for trafikken p\u00e5 den nye veien. Dette er ikke beregnet i Sidra analysene, men gir i praksis kortere k\u00f8lengder og forsinkelse enn beregnet. Det nye krysset f\u00e5r mer trafikk enn krysset med \u00d8rneveien. Det er blitt sagt at det ibland kan v\u00e6re noe kapasitetsproblemer i krysset med \u00d8rneveien, det b\u00f8r bety at det nye krysset b\u00f8r f\u00e5 kapasitetsproblemer. Sidra-beregningene viser ikke p\u00e5 noen s\u00e6rlig store kapasitetsproblemer i krysset. Hva er akseptert belastningsgrad i det nye krysset? Krysset Ringvegen x \u00d8rneveien virker ikke ha trafikkmengder for \u00e5 klasses som kapasitetsproblemer. Krysset Ringvegen x Nye veien b\u00f8r utformes med venstresvingefelt fra nord. \u00d8vrige armer har et kj\u00f8refelt i hver retning. Trafikk\u00f8y i \u00f8st pga. for langt gangfelt. Confidential Doc ID / Versjon 23/24 Ramb\u00f8ll - Trafikkanalyse - Ringvegen n\u00e6ringspark 9. Kildehenvisning Sintef, & Asplan Viak. (2013). Erfaringstall for turproduksjon. Rapport A25302. Staten vegvesen. (2014). Trafikksignalanlegg, H\u00e5ndbok N303. Statens vegvesen. (2014). Trafikkberegninger. H\u00e5ndbok V713. Statens vegvesen. (2021). N100 Veg- og gateutforming. Troms\u00f8 kommune. (2015). Kommuneplanens arealdel 2015 - 2026. T\u00d8I. (2019). T\u00d8I Rapport 1718/2019. Framtidens transportbehov. Framskrivninger for person- og godstransport 2018-2050. Confidential Doc ID / Versjon 24/24 "
}