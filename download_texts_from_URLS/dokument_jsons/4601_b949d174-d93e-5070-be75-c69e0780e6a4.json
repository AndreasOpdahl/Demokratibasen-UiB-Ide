{
  "dokument_id": "b949d174-d93e-5070-be75-c69e0780e6a4",
  "doc_type": "case_attachment",
  "kommune": 4601,
  "tittel": "Fagnotat, Planfaglig vurdering, Potensiale for utvidelse av ordningen med boligsoneparkering i Bergen",
  "url": "https://bergen.kommune.no/politikere-utvalg/api/fil/bk360/9187547/Fagnotat-Planfaglig-vurdering-Potensiale-for-utvidelse-av-ordningen-med-boligsoneparkering-i-Bergen",
  "tekst": " Plan- og bygningsetaten Til Fagnotat BKMB \u2013 Kommunaldirekt\u00f8rens stab V\u00e5r referanse: 2022/107809-1 Saksbehandler: Dato: 07.07.2023 Fra Plan- og bygningsetaten Klikk eller trykk her for \u00e5 skrive inn tekst. Planfaglig vurdering \u2013 Potensiale for utvidelse av boligsoneordningen Plan- og bygningsetaten viser til bestilling p\u00e5 en planfaglig vurdering av mulig utvidelse av boligsoneordningen datert 6.juli 2022, med referanse 2022/107809-1. Bergen bystyre har vedtatt \u00e5 utvide boligsoneordningen for \u00ab\u00e5 skjerme bomilj\u00f8, redusere fremmedparkering, \u00f8ke fremkommelighet for nyttetrafikk og gi grunnlag for finansiering av boligparkeringsanlegg\u00bb (sak 190-11, 17.10.2011). I Bergen er det innf\u00f8rt boligsoneordning i sentrumsn\u00e6re omr\u00e5der. Hensikten med boligsonene er \u00e5 skjerme bomilj\u00f8, \u00f8ke fremkommelighet for nyttetrafikk, redusere negative konsekvenser av parkering, prioritere beboere i prising av parkering og gi et grunnlag for finansiering av boligparkeringsanlegg. Dersom et omr\u00e5de har mange parkerte biler i offentlig vei og bilene i h\u00f8y grad er fremmedparkering, er ordningen med boligsoneparkering ansett som et nyttig virkemiddel. De seneste \u00e5rene har byr\u00e5det behandlet saker som gjelder mulig utvidelse av ordningen med boligsoneparkeringen til flere omr\u00e5der, med bakgrunn i tidligere Etat for plan og geodata sin kartlegging av utvidelse av boligsoneordningen. I tre saker ble det vedtatt bestillinger av planfaglige vurderinger av mulig utvidelser: \u2022 Den s\u00f8ndre grensen av sone 24 retning Krambua (sak 1087/19) \u2022 Land\u00e5s (sak 1322/20) \u2022 Melkeplassen og Ytre Sandviken (sak 1029/21) Med bakgrunn i bestillingene er omr\u00e5dene Krambua, Land\u00e5s, Melkeplassen og Ytre Sandviken kartlagt for \u00e5 f\u00e5 oversikt over hvor mye det parkeres i offentlig veg. En har deretter sett p\u00e5 hvor stor andel av parkeringen som er s\u00e5kalt fremmedparkering, dvs. at bilen ikke tilh\u00f8rer beboere i det omr\u00e5det hvor bilen st\u00e5r parkert. Dersom andelen fremmedparkering er stor, vil boligsoneparkering v\u00e6re et treffsikkert virkemiddel. Kartleggingen viser at alle fire sonene har over 50% andel fremmedparkering. I alle fire sonene er det ogs\u00e5 tiln\u00e6rmet \"fullt\", det vil si at de fleste parkeringsplasser er opptatt. To av de kartlagte omr\u00e5dene har et st\u00f8rre press, og fagetaten anbefaler innf\u00f8ring av boligsoner i Land\u00e5s i f\u00f8rste omgang, deretter Ytre Sandviken. Videre anbefaler etaten \u00e5 etablere sonene Minde Vest mot Krambua og Melkeplassen, s\u00e5 snart kommunen har kapasitet til \u00e5 h\u00e5ndtere det praktiske arbeidet med etablering av boligsone. Anbefalt forslag til vedtak: 1. Boligsoneordningen utvides til \u00e5 inkludere Land\u00e5s sonen i f\u00f8rste omgang. 2. Boligsoneordningen utvides til \u00e5 inkludere Nyhavn og NHH i Ytre Sandviken omr\u00e5det i andre omgang. 3. I siste omgang b\u00f8r boligsoneordningen utvides til \u00e5 inkludere omr\u00e5dene Minde Vest mot Krambua og Melkeplassen. 4. Det b\u00f8r gj\u00f8res en ny vurdering av de \u00f8vrige sonene i Ytre Sandviken: M\u00e5seskj\u00e6ret, S\u00f8lvberget, \u00d8yjorden og Helleneset. Her kan det ogs\u00e5 v\u00e6re aktuelt \u00e5 vurdere andre l\u00f8sninger enn boligsoneordning. Side 2 av 22 Saksutredning Boligsoneordningen benyttes som et virkemiddel i omr\u00e5der der parkeringspresset er stort og andelen av fremmedparkering er h\u00f8y. Det er s\u00e6rlig der at ordningen er et treffsikkert virkemiddel for \u00e5 redusere negative effekter av gateparkering. Innf\u00f8ring av boligsoneordning har ulike effekter for ulike brukergrupper: For bosatte blir en konsekvens av boligsoner at de m\u00e5 betale for \u00e5 ha bilen parkert i offentlig vei. Gevinsten er at det ventelig vil v\u00e6re lettere \u00e5 finne en plass n\u00e6r boligen sin, ettersom de i mindre grad vil konkurrere med andre brukere som m\u00e5 betale langt mer for den samme parkeringen. Trolig vil ogs\u00e5 fremkommeligheten bedres, samt at trafikkforholdene i boliggatene blir mer oversiktlige. Midlene som boligsoneordningen genererer, utover kostnadene ved ordningen, brukes til \u00e5 etablere boligsoneanlegg der det er behov. I en tid der mulighetene for bildeling og alternative transportl\u00f8sninger bedres, vil en samtidig kunne oppn\u00e5 en effekt ogs\u00e5 p\u00e5 bilholdet blant beboere i sonen. For sporadisk bes\u00f8kende vil parkering i boligsoneomr\u00e5der medf\u00f8re \u00f8kte kostnader. Trolig vil det bli lettere \u00e5 finne plass. H\u00e5ndverkere vil fakturere kundene for merkostnaden. For enkelte sentrale m\u00e5lpunkt, kan det bli aktuelt \u00e5 etablere parkometerplasser for bes\u00f8kende. Arbeidsreisende som parkerer bilen i boligsoner i n\u00e6rheten av arbeidsplassen, er gruppen som i st\u00f8rst grad vil merke endringene \u00f8konomisk. Dersom de vil fortsette \u00e5 parkere som f\u00f8r, m\u00e5 de betale p\u00e5 linje med bes\u00f8kene. I dag en sats p\u00e5 kr. 22,- pr time, eller dagskort til kr. 330.- i sone 8-30. En venter at de fleste vil vurdere andre alternativ p\u00e5 reisen, som kollektivtransport, gange eller sykkel. Omr\u00e5dene det gjelder ligger sentralt, med relativt godt kollektivtilbud. For utrykningsetatene og BIR vil boligsoneparkering gi f\u00e6rre biler i gatene, og dermed bedre fremkommelighet. Ogs\u00e5 andre gatebrukere i omr\u00e5det, som syklende og g\u00e5ende, vil nyte godt av bedre fremkommelighet og mer oversiktlige trafikkforhold. Med f\u00e6rre parkerende blir det ogs\u00e5 mindre trafikk i boliggatene. Enkelte steder er det i dag trafikk b\u00e5de fra alle bilene som skal parkere, samt dem som leter etter plass, men m\u00e5 kj\u00f8re videre med uforrettet sak. Med lavere parkeringspress og et bedre tilbud til dem en \u00f8nsker \u00e5 prioritere, kan det ogs\u00e5 v\u00e6re mulig \u00e5 samle parkering i noen gater og samtidig frigj\u00f8re gateareal til bedre fysisk tilrettelegging for enkelte transportgrupper i andre gater. I tillegg til effekter for ulike brukergrupper inne i boligsonene, vil innf\u00f8ring av boligsoneparkering kunne gi effekter p\u00e5 tilliggende omr\u00e5der uten boligsoneordning. Presset p\u00e5 disse omr\u00e5dene vil \u00f8ke, noe en har erfart i Bergen tidligere. Det er derfor viktig at en har fokus p\u00e5 \u00e5 finne avgrensninger og ordninger som minimerer presset p\u00e5 omgivelsene i den praktiske gjennomf\u00f8ringen av ordningen. Side 3 av 22 Kartlegging Kartleggingen ble gjennomf\u00f8rt i normal arbeidstid p\u00e5 formiddagen, ved bruk av Bymilj\u00f8etaten (BME) sine biler som er utstyrt med skiltavlesningssystem. Omr\u00e5dene som skulle unders\u00f8kes var definert p\u00e5 forh\u00e5nd med fokus p\u00e5 grenseomr\u00e5der mot eksisterende soner med boligsoneparkering. I l\u00f8pet av unders\u00f8kelsene ble omr\u00e5dene endelig definert og tilpasset s\u00e5nn at avgrensingen opplevdes mest mulig naturlig. Kartleggingen tok bare for seg parkering i offentlige vei og selv om det var mange private veier i flere av omr\u00e5dene, for eksempel i st\u00f8rre borettslag, ble parkerte biler i disse omr\u00e5dene ikke registrert. Kartleggingen ble gjennomf\u00f8rt p\u00e5 virkedager (tirsdag/torsdag) i perioden 21. mars \u2013 18. april, og det ble brukt en dag per sone. P\u00e5 de ulike unders\u00f8kelsesdagene kj\u00f8rte vi gjennom det aktuelle omr\u00e5det og registrerte kj\u00f8ret\u00f8y ved hjelp av skiltavlesningssystem, der kameraer montert p\u00e5 bilen leste av registreringsnumrene p\u00e5 kj\u00f8ret\u00f8yene som var parkert. Listen med registreringsnumre ble i etterkant delt med Statens Vegvesen som bidro ved \u00e5 koble den til kj\u00f8ret\u00f8yregisteret og eiernes hjemmeadresser. Resultatene fra kartleggingen ble til slutt sammenstilt av PBE. ArcGIS ble brukt for \u00e5 plassere b\u00e5de kj\u00f8ret\u00f8yobservasjonene og eieradressene geografisk \u2013 for enkelte av observasjonene og eierne manglet imidlertid denne informasjonen. Resultatet fra kartleggingen var telling av kj\u00f8ret\u00f8y parkert i offentlig vei, samt andel beboer- og fremmedparkering, eller andel observerte kj\u00f8ret\u00f8y med eieradresse henholdsvis innenfor eller utenfor den unders\u00f8kte sonen. Fremmedparkeringen ble igjen delt opp i fire kategorier basert p\u00e5 eieradressens avstand fra den kartlagte sonen. Beboerparkering Denne gruppen inneholder de parkerte bilene der hjemadressen til bileieren ogs\u00e5 ligger innenfor den kartlagte sonen. En feilkilde her er at biler som er leaset og biler som brukes i bildeling vil ha eieradresse utenfor sonen og dermed bli registret som fremmedparkering. En annen feilkilde er bilene som har hjemadresse i randsonen og der beboere kan ha parkert p\u00e5 n\u00e6rmeste tilgjengelig plass fra deres bolig. Andel beboerparkering vil derfor trolig v\u00e6re noe h\u00f8yere enn det som er rapportert. Fremmedparkering Denne gruppen kan v\u00e6re sammensatt av arbeidspendlere, bes\u00f8kende, turister og arbeidsinnvandrere. Bor man eller skal man n\u00e6r en sonegrense, blir det attraktivt \u00e5 parkere utenfor sonen der det er fritt for betaling. Alle de kartlagte omr\u00e5dene har en tilst\u00f8tende sone med avgiftsordning og randsoneproblematikk har derfor spesielt fokus i denne kartleggingen. De som fremmedparkerer er delt i f\u00f8lgende grupper: Hjemadresse i randsonen Eieren har hjemadresse i en avstand innen 250 meter fra sonen. Bergensomr\u00e5det for \u00f8vrig Eieren har hjemadresse i Bergen, men utenfor den kartlagte sonen og randsonen. Hjemadresse utenbys Eieren har hjemadresse i Norge, men utenfor Bergen. Hjemadresse utenlands eller ukjent Side 4 av 22 Informasjon om eieren er ikke tilgjengelig, eieren har derfor med stor sannsynlighet hjemadresse i utlandet. Det finnes en rekke feilkilder i datasettet: - Ikke alle har oppdatert bostedsadresse i folkeregisteret. - Studenter har gjerne bostedsadresse i hjemkommunen. - Noen kj\u00f8rer l\u00e5nte biler. - De som bor i disse str\u00f8kene og kj\u00f8rer bil til jobb er borte p\u00e5 dagtid. Disse feilkildene tilf\u00f8rer en del svakhet i datasettet. Metoden gir oss ikke et totalbilde av parkeringssituasjonen eller parkeringskapasitet. Likevel mener vi at denne metodikken er et godt hjelpemiddel for \u00e5 avdekke graden av fremmedparkering i boligstr\u00f8k p\u00e5 dagtid. Side 5 av 22 Resultater Minde Vest mot Krambua Lokalisering Sonen grenser mot den s\u00f8ndre grensen av sone 24. En del av sonen ble vurdert i forbindelse med utvidelsen av boligsoneordningen fase 3, og inkludert i sone 24. Resten av arealet var ikke egnet for \u00e5 utforme en boligsone. Som f\u00f8lge av dette anbefalte BME en ny vurdering og et nytt politisk vedtak for \u00e5 utvide ordningen s\u00f8r mot Krambua. F\u00f8lgende omr\u00e5de ble unders\u00f8kt i kartleggingen (figur 1). Analyse Tabell 1 lister resultatene fra observasjonene som ble gjort p\u00e5 kartleggingsdagen. Antall Andel Totalparkering 345 100 % Beboerparkering 158 45,8 % Fremmedparkering 187 54,2 % Hjemadresse i randsonen 15 4,3 % Hjemadresse i Bergensomr\u00e5det for \u00f8vrig 62 18,0 % Hjemadresse i utenbys 92 26,7 % Hjemadresse i utenlands eller ukjent 18 5,2 % Tabell 1. Resultater av parkeringskartlegging gjennomf\u00f8rt p\u00e5 Minde Vest mot Krambua Side 6 av 22 Parkering p\u00e5 Minde Vest mot Fremmedparkering p\u00e5 Minde Vest mot Krambua Krambua 5,2 % 4,3 % 45,8 % 18,0 % 54,2 % 26,7 % Hjemadresse i randsonen Beboerparkering Hjemadresse i Bergensomr\u00e5det for \u00f8vrig Hjemadresse i utenbys Fremmedparkering Hjemadresse i utenlands eller ukjent Figur 2. Fordeling av beboer- og fremmedparkering p\u00e5 Minde Vest mot Krambua Kommentar Tidligere kartlegging viser at omr\u00e5det p\u00e5 Minde Vest mot Krambua har f\u00e5tt \u00f8kt belastning av fremmedparkering etter innf\u00f8ring av boligsone 24 p\u00e5 Solheim. Omr\u00e5det har god dekning av lovlige oppstillingsplasser, samtidig som biler som h\u00f8rer hjemme i randsonen utgj\u00f8r mindre enn 5% av fremmedparkeringen. Kombinasjonen tilsier at boligsoneordning kan v\u00e6re et godt virkemiddel. Etablering av en ny sone her vil ikke forskyve randsoneproblematikken da den grenser mot et stort naturomr\u00e5de. Sonen har klare avgrensinger mot vest (L\u00f8vstien), s\u00f8r (Litla Langafjellet, Krambua) og \u00f8st (Fj\u00f8sangerveien / E39). Side 7 av 22 Land\u00e5s Lokalisering BME har opplevd en \u00f8kning i henvendelser fra beboere p\u00e5 Land\u00e5s som ettersp\u00f8r boligsone. Etter innf\u00f8ring av sone 27 Vognst\u00f8len i 2016 opplevde beboere at parkering ble \u00abforskj\u00f8vet\u00bb inn i gater utenfor boligsonen. Dette ble ytterligere forsterket ved innf\u00f8ring av sone 28 Stadion i 2019, og ytterligere i Fridalen. Byggingen av Oppstemten har ogs\u00e5 f\u00f8rt til en markant \u00f8kning i turparkering i enkelte s\u00e5rbare omr\u00e5der av Land\u00e5s. F\u00f8lgende omr\u00e5de ble unders\u00f8kt i kartleggingen (figur 4). Analyse Tabell 2 lister resultatene fra observasjonene som ble gjort p\u00e5 kartleggingsdagen. Antall Andel Totalparkering 682 100 % Beboerparkering 304 44,6 % Fremmedparkering 378 55,4 % Hjemadresse i randsonen 32 4,7 % Hjemadresse i Bergensomr\u00e5det for \u00f8vrig 135 19,8 % Hjemadresse i utenbys 163 23,9 % Hjemadresse i utenlands eller ukjent 48 7,0 % Tabell 2. Resultater av parkeringskartlegging gjennomf\u00f8rt p\u00e5 Land\u00e5s Side 8 av 22 Parkering p\u00e5 Land\u00e5s Fremmedparkering p\u00e5 Land\u00e5s 7,0 % 4,7 % 44,6 % 19,8 % 55,4 % 23,9 % Hjemadresse i randsonen Beboerparkering Hjemadresse i Bergensomr\u00e5det for \u00f8vrig Fremmedparkering Hjemadresse i utenbys Hjemadresse i utenlands eller ukjent Figur 4. Fordeling av beboer- og fremmedparkering p\u00e5 Land\u00e5s Kommentar Omr\u00e5det p\u00e5 Land\u00e5s har den h\u00f8yeste dekningsgrad av lovlige oppstillingsplasser i denne kartleggingen. Kartleggingen viser at det st\u00e5r biler alle steder der det ikke er ulovlig. Det kan dermed v\u00e6re flere som \u00f8nsker \u00e5 parkere i omr\u00e5det, men som ikke har funnet ledig plass. Omr\u00e5det er et tett og godt boligomr\u00e5de, og presset p\u00e5 parkeringen vil trolig \u00f8ke ytterligere som en f\u00f8lge av nye boligprosjekter som er forel\u00f8pig under bygging. Biler som h\u00f8rer hjemme i randsonen utgj\u00f8r mindre enn 5% av fremmedparkeringen. Fremmedparkering \u00f8ker trafikk og forringer bomilj\u00f8. Innbyggerne opplever problemet som betydelig forsterket etter etablering av sone 27 Vognst\u00f8len og sone 28 Stadion. De viser til tidligere behandling av utvidelse av boligsoneordningen og ber om \u00e5 bli prioritert i videre kartlegging. De ser p\u00e5 boligsoneparkering som et godt virkemiddel for bedre bomilj\u00f8. Sonen har klare avgrensinger mot vest (L\u00e5nd\u00e5sfjellet), nord (Universitetssykehuset) og \u00f8st (Nattlandsveien). Avgrensing mot s\u00f8r m\u00e5 tas gjennom en konkret vurdering av praktisk gjennomf\u00f8ring ved Bymilj\u00f8etaten. Side 9 av 22 Melkeplassen Lokalisering Innf\u00f8ringen av sone 13 Damsg\u00e5rd og sone 14 Kringsj\u00e5 skapte randsoneutfordringer i gatene s\u00f8r for boligsonene. Derfor ble det registrert et behov for utredning av mulighet for utvidelse av boligsoneordningen til \u00e5 inkludere Melkeplassen og avdempe randsoneproblematikk. F\u00f8lgende omr\u00e5de inngikk i kartleggingen (figur 7). Analyse Tabell 3 lister resultatene fra observasjonene som ble gjort p\u00e5 kartleggingsdagen. Antall Andel Totalparkering 184 100 % Beboerparkering 85 46,2 % Fremmedparkering 99 53,8 % Hjemadresse i randsonen 14 7,6 % Hjemadresse i Bergensomr\u00e5det for \u00f8vrig 37 20,1 % Hjemadresse i utenbys 37 20,1 % Hjemadresse i utenlands eller ukjent 11 6,0 % Tabell 3. Resultater av parkeringskartlegging gjennomf\u00f8rt p\u00e5 Melkeplassen Side 10 av 22 Parkering p\u00e5 Melkeplassen Fremmedparkering p\u00e5 Melkeplassen 6,0 % 7,6 % 46,2 % 20,1 % 53,8 % 20,1 % Hjemadresse i randsonen Beboerparkering Hjemadresse i Bergensomr\u00e5det for \u00f8vrig Fremmedparkering Hjemadresse i utenbys Hjemadresse i utenlands eller ukjent Figur 6. Fordeling av beboer- og fremmedparkering p\u00e5 Melkeplassen Kommentar I omr\u00e5det p\u00e5 Melkeplassen utgj\u00f8r biler som h\u00f8rer hjemme i randsonen mer enn 7% av fremmedparkeringen (som utgj\u00f8r over 14% av totalparkeringen). Dette er den h\u00f8yeste blant de kartlagte omr\u00e5dene. Presset i omr\u00e5det har trolig \u00f8kt ytterligere som en f\u00f8lge av etableringen av sone 13 Damsg\u00e5rd og sone 14 Kringsj\u00e5, da mange av dem som tidligere parkerte p\u00e5 disse omr\u00e5dene har s\u00f8kt andre gratis alternativer. Det tilsier at boligsoneordning kan v\u00e6re et godt virkemiddel. Sonen har klare avgrensinger mot vest (Ravnefjellet), nord (sone 13 Damsg\u00e5rd) og \u00f8st (Damsg\u00e5rdsfjellet). Avgrensing mot s\u00f8r m\u00e5 tas gjennom en konkret vurdering av praktisk gjennomf\u00f8ring ved Bymilj\u00f8etaten. Side 11 av 22 Ytre Sandviken Lokalisering Omr\u00e5det har en klar innfallsport for trafikk fra nord og s\u00f8r via E39. God tilgjengelighet og plassering n\u00e6r st\u00f8rre arbeidsplasser lokalt samt godt kollektivtilbud til \u00c5sane og Sentrum gj\u00f8r omr\u00e5det attraktivt for arbeidsparkering. F\u00f8lgende omr\u00e5de inng\u00e5r i kartleggingen (figur 10). Analyse Tabell 4 lister resultatene fra observasjonene som ble gjort p\u00e5 kartleggingsdagen. Antall Andel Totalparkering 602 100 % Beboerparkering 253 42,0 % Fremmedparkering 349 58,0 % Hjemadresse i randsonen 8 1,3 % Hjemadresse i Bergensomr\u00e5det for \u00f8vrig 144 23,9 % Hjemadresse i utenbys 141 23,4 % Hjemadresse i utenlands eller ukjent 56 9,3 % Tabell 4. Resultater av parkeringskartlegging gjennomf\u00f8rt p\u00e5 Ytre Sandviken. Side 12 av 22 Parkering p\u00e5 Ytre Sandviken Fremmedparkering p\u00e5 Ytre Sandviken 1,3 % 9,3 % 42,0 % 23,9 % 58,0 % 23,4 % Hjemadresse i randsonen Hjemadresse i Bergensomr\u00e5det for \u00f8vrig Beboerparkering Hjemadresse i utenbys Fremmedparkering Hjemadresse i utenlands eller ukjent Figur 8. Fordeling av beboer- og fremmedparkering p\u00e5 Ytre Sandviken Kommentar Omr\u00e5det i Ytre Sandviken har en fremmedparkeringsandel av nesten 60% samtidig som biler som h\u00f8rer hjemme i randsonen utgj\u00f8r mindre enn 3% av fremmedparkeringen. Dette er den laveste blant de kartlagte omr\u00e5dene. Det er store forskjeller internt i sonen, med sv\u00e6rt h\u00f8y grad av fremmedparkering der det er mange arbeidsplasser. Gatenettet er i stor grad utnyttet til parkering, ogs\u00e5 lenger unna knutepunktet ved NHH/Stemmemyren, og flere steder utfordres fremkommelighet for bossbil og brannbil. Ytre Sandviken er et veldig stort omr\u00e5de, med ulike problemstillinger. Effekten av en boligsoneordning vil variere. \u00c9n stor sone for hele omr\u00e5det kan dessuten legge til rette for internkj\u00f8ring inne i sonen, dvs. at de som bor p\u00e5 L\u00f8nborg kan kj\u00f8re til Nyhavn og parkere der, uten at de p\u00e5 noen m\u00e5te kan sies \u00e5 v\u00e6re beboere. Det foresl\u00e5s \u00e5 dele omr\u00e5det i seks soner ut fra st\u00f8rrelsen p\u00e5 eksisterende boligsoner: \u2022 Ytre Sandviken \u2013 M\u00e5seskj\u00e6ret \u2022 Ytre Sandviken \u2013 Nyhavn \u2022 Ytre Sandviken \u2013 S\u00f8lvberget \u2022 Ytre Sandviken \u2013 \u00d8yjorden \u2022 Ytre Sandviken \u2013 NHH \u2022 Ytre Sandviken \u2013 Helleneset Detn opprinnelige Ytre Sandviken datasettet best\u00e5r av 602 observasjoner, mens for de nye sonene er det samlet 593 observasjoner. Dette er fordi 9 av observasjonene ikke er koordinatfestet, da de ble skrevet ned for h\u00e5nd. Side 13 av 22 \u2022 Ytre Sandviken - M\u00e5seskj\u00e6ret Analyse Tabell 5 lister resultatene fra observasjonene som ble gjort p\u00e5 kartleggingsdagen. Antall Andel Totalparkering 54 100 % Beboerparkering 10 18,5 % Fremmedparkering 44 81,5 % Hjemadresse i randsonen 3 5,6 % Hjemadresse i Bergensomr\u00e5det 23 42,6 % for \u00f8vrig Hjemadresse i utenbys 11 20,4 % Hjemadresse i utenlands eller 7 13,0 % ukjent Tabell 5. Resultater av parkeringskartlegging gjennomf\u00f8rt p\u00e5 Ytre Sandviken - M\u00e5seskj\u00e6ret. Parkering ved M\u00e5seskj\u00e6ret Fremmedparkering ved M\u00e5seskj\u00e6ret 6,8 % 15,9 % 18,5 % 25,0 % 52,3 % 81,5 % Hjemadresse i Ytre Sandviken for \u00f8vrig Beboerparkering Hjemadresse i Bergensomr\u00e5det for \u00f8vrig Hjemadresse i utenbys Fremmedparkering Hjemadresse i utenlands eller ukjent Side 14 av 22 \u2022 Ytre Sandviken - Nyhavn Analyse Tabell 6 lister resultatene fra observasjonene som ble gjort p\u00e5 kartleggingsdagen. Antall Andel Totalparkering 113 100 % Beboerparkering 40 35,4 % Fremmedparkering 73 64,6 % Hjemadresse i randsonen 1 0,9 % Hjemadresse i 25 22,1 % Bergensomr\u00e5det for \u00f8vrig Hjemadresse i utenbys 34 30,1 % Hjemadresse i utenlands 13 11,5 % eller ukjent Tabell 6. Resultater av parkeringskartlegging gjennomf\u00f8rt p\u00e5 Ytre Sandviken - Nyhavn. Figur 11. Sonen p\u00e5 Nyhavn, og punkter som viser observerte parkerte biler samt hjemadresse for bileierne Parkering i Nyhavn Fremmedparkering i Nyhavn 1,4 % 17,8 % 35,4 % 34,2 % 64,6 % 46,6 % Hjemadresse i Ytre Sandviken for \u00f8vrig Hjemadresse i Bergensomr\u00e5det for \u00f8vrig Beboerparkering Hjemadresse i utenbys Fremmedparkering Hjemadresse i utenlands eller ukjent Figur 12. Fordeling av beboer- og fremmedparkering i Nyhavn Side 15 av 22 \u2022 Ytre Sandviken - S\u00f8lvberget Analyse Tabell 7 lister resultatene fra observasjonene som ble gjort p\u00e5 kartleggingsdagen. Antall Andel Totalparkering 44 100 % Beboerparkering 11 25,0 % Fremmedparkering 33 75,0 % Hjemadresse i randsonen 6 13,6 % Hjemadresse i 16 36,4 % Bergensomr\u00e5det for \u00f8vrig Hjemadresse i utenbys 10 22,7 % Hjemadresse i utenlands 1 2,3 % eller ukjent Tabell 7. Resultater av parkeringskartlegging gjennomf\u00f8rt p\u00e5 Ytre Sandviken - S\u00f8lvberget. Figur 13. Sonen p\u00e5 S\u00f8lvberget, og punkter som viser observerte parkerte biler samt hjemadresse for bileierne Parkering p\u00e5 S\u00f8lvberget Fremmedparkering p\u00e5 S\u00f8lvberget 3,0 % 18,2 % 25,0 % 30,3 % 75,0 % 48,5 % Hjemadresse i Ytre Sandviken for \u00f8vrig Hjemadresse i Bergensomr\u00e5det for \u00f8vrig Beboerparkering Hjemadresse i utenbys Fremmedparkering Hjemadresse i utenlands eller ukjent Figur 14. Fordeling av beboer- og fremmedparkering p\u00e5 S\u00f8lvberget Side 16 av 22 \u2022 Ytre Sandviken - \u00d8yjorden Analyse Tabell 8 lister resultatene fra observasjonene som ble gjort p\u00e5 kartleggingsdagen. Antall Andel Totalparkering 91 100 % Beboerparkering 53 58,2 % Fremmedparkering 38 41,8 % Hjemadresse i randsonen 3 3,3 % Hjemadresse i 15 16,5 % Bergensomr\u00e5det for \u00f8vrig Hjemadresse i utenbys 17 18,7 % Hjemadresse i utenlands 3 3,3 % eller ukjent Tabell 8. Resultater av parkeringskartlegging gjennomf\u00f8rt p\u00e5 Ytre Sandviken - \u00d8yjorden. Figur 15. Sonen p\u00e5 \u00d8yjorden, og punkter som viser observerte parkerte biler samt hjemadresse for bileierne Parkering i \u00d8yjorden Fremmedparkering i \u00d8yjorden 7,9 % 7,9 % 41,8 % 39,5 % 58,2 % 44,7 % Hjemadresse i Ytre Sandviken for \u00f8vrig Beboerparkering Hjemadresse i Bergensomr\u00e5det for \u00f8vrig Hjemadresse i utenbys Fremmedparkering Hjemadresse i utenlands eller ukjent Figur 16. Fordeling av beboer- og fremmedparkering i \u00d8yjorden Side 17 av 22 \u2022 Ytre Sandviken - NHH Analyse Tabell 9 lister resultatene fra observasjonene som ble gjort p\u00e5 kartleggingsdagen. Antall Andel Totalparkering 219 100,0 % Beboerparkering 89 40,6 % Fremmedparkering 130 59,4 % Hjemadresse i 3 1,4 % randsonen Hjemadresse i 53 24,2 % Bergensomr\u00e5det for \u00f8vrig Hjemadresse i utenbys 53 24,2 % Hjemadresse i utenlands 21 9,6 % eller ukjent Tabell 9. Resultater av parkeringskartlegging gjennomf\u00f8rt p\u00e5 Ytre Sandviken - NHH. Figur 17. Sonen ved NHH, og punkter som viser observerte parkerte biler samt hjemadresse for bileierne Parkering ved NHH Fremmedparkering ved NHH 2,3 % 16,2 % 40,6 % 40,8 % 59,4 % 40,8 % Hjemadresse i Ytre Sandviken for \u00f8vrig Beboerparkering Hjemadresse i Bergensomr\u00e5det for \u00f8vrig Hjemadresse i utenbys Fremmedparkering Hjemadresse i utenlands eller ukjent Figur 18. Fordeling av beboer- og fremmedparkering ved NHH Side 18 av 22 \u2022 Ytre Sandviken - Helleneset Analyse Tabell 10 lister resultatene fra observasjonene som ble gjort p\u00e5 kartleggingsdagen. Antall Andel Totalparkering 72 100 % Beboerparkering 30 41,7 % Fremmedparkering 42 58,3 % Hjemadresse i 2 2,8 % randsonen Hjemadresse i 17 23,6 % Bergensomr\u00e5det for \u00f8vrig Hjemadresse i utenbys 16 22,2 % Hjemadresse i utenlands 7 9,7 % eller ukjent Tabell 10. Resultater av parkeringskartlegging gjennomf\u00f8rt p\u00e5 Ytre Sandviken - Helleneset. Figur 19. Sonen p\u00e5 Helleneset, og punkter som viser observerte parkerte biler samt hjemadresse for bileierne Parkering p\u00e5 Helleneset Fremmedparkering p\u00e5 Helleneset 4,8 % 16,7 % 41,7 % 40,5 % 58,3 % 38,1 % Hjemadresse i Ytre Sandviken for \u00f8vrig Beboerparkering Hjemadresse i Bergensomr\u00e5det for \u00f8vrig Hjemadresse i utenbys Fremmedparkering Hjemadresse i utenlands eller ukjent Figur 20. Fordeling av beboer- og fremmedparkering p\u00e5 Helleneset Side 19 av 22 Samlet kommentar Resultatene viser at \u00d8yjorden skiller seg ut som den eneste sonen i omr\u00e5det med h\u00f8yere andel beboerparkering enn Ytre Sandviken samlet: \u00d8yjorden 58%, vs Ytre Sandviken 42%. For resten av sonene er andelen beboerparkering lavere: Helleneset 42%, NHH 41%, Nyhavn 35%, S\u00f8lvberget 25% og M\u00e5seskj\u00e6ret 19%. S\u00f8lvberget og M\u00e5seskj\u00e6ret har sv\u00e6rt lave andeler beboerparkering, og det kan ha sammenheng med at disse omr\u00e5dene har god dekning av privat beboerparkering. Samtidig er det verdt \u00e5 merke seg at det er veldig f\u00e5 observasjoner p\u00e5 S\u00f8lvberget og M\u00e5seskj\u00e6ret, henholdsvis 44 og 54 parkerte biler. Det er ikke sikkert at boligsoneordningen er det beste virkemiddelet her. Det kan v\u00e6re at andre l\u00f8sninger for tilrettelegging kan v\u00e6re mer treffsikkert for bymilj\u00f8et og omr\u00e5debehovet, og samtidig bidrar til redusert administrasjon. For eksempel kan reserverte delebilparkeringsplasser im\u00f8tekomme beboeres behov mer treffsikkert enn en hel boligsone, samtidig som fleksibilitet for andre brukere ivaretas. De fleste sonene har relativt f\u00e5 observasjoner, med unntak av Nyhavn og NHH der det ble registrert h\u00f8yt antall parkerte biler p\u00e5 gateplan med h\u00f8y andel fremmedparkering, henholdsvis 65% og 59%. Disse to sonene er nok s\u00e6rlig belastet p\u00e5 grunn av n\u00e6rhet til NHH, men ogs\u00e5 p\u00e5 grunn av de som kj\u00f8rer nordfra, parkerer f\u00f8r bomringen, og reiser kollektivt eller sykler videre inn til sentrum. Her kan boligsoneordningen v\u00e6re et effektivt virkemiddel. Avgrensing mot nord og mot s\u00f8r m\u00e5 tas gjennom en konkret vurdering av praktisk gjennomf\u00f8ring ved Bymilj\u00f8etaten. Etablering av boligsoneordningen i Nyhavn og ved NHH vil kunne skape \u00f8kt press p\u00e5 grenseomr\u00e5dene. Det anbefales \u00e5 f\u00f8lge opp utviklingen i disse omr\u00e5dene og gj\u00f8re en ny vurdering av parkeringssituasjonen etter gjennomf\u00f8ringen av boligsonene Nyhavn og NHH. Side 20 av 22 Oppsummering av resultater og anbefalinger Boligsoneparkering er et virkemiddel som er godt egnet til \u00e5 begrense bilbruk til m\u00e5lpunkt i en sone, samt pris-sette bruken av gategrunn. Ordningen s\u00f8ker \u00e5 ivareta beboeres mulighet til \u00e5 ha bil, samtidig som andre faste brukere av gateparkeringen belastes ved innf\u00f8ring av betaling. Kartleggingen viser at nesten alle sonene har over 50% andel fremmedparkering. I alle sonene er det ogs\u00e5 tiln\u00e6rmet \"fullt\". Det vil si at de fleste mulige plasser er opptatt. Ettersom tre av de kartlagte omr\u00e5dene har et st\u00f8rre press, anbefaler etaten at innf\u00f8ring av boligsonen p\u00e5 Land\u00e5s prioriteres. Videre anbefaler etaten \u00e5 etablere sonene NHH og Nyhavn, og deretter Minde Vest mot Krambua og Melkeplassen s\u00e5 snart kommunen har kapasitet til \u00e5 h\u00e5ndtere det praktiske arbeidet med etablering av boligsone. Minde Vest mot Krambua Fremmedparkering 54,2 % Randsoneparkering 4,3 % Anbefaling Innf\u00f8re boligsoneparkering s\u00e5 snart sonene i Land\u00e5s og Ytre Sandviken er realisert. Land\u00e5s Fremmedparkering 55,4 % Randsoneparkering 4,7 % Anbefaling Prioritert for innf\u00f8ring av boligsoneparkering. Melkeplassen Fremmedparkering 53,8 % Randsoneparkering 7,6 % Anbefaling Innf\u00f8re boligsoneparkering s\u00e5 snart sonene i Land\u00e5s og Ytre Sandviken er realisert. Ytre Sandviken \u2013 Nyhavn Fremmedparkering 64,6% Randsoneparkering 0,9% Anbefaling Prioritert for innf\u00f8ring av boligsoneparkering s\u00e5 snart sonen i Land\u00e5s er realisert. Ytre Sandviken \u2013 NHH Fremmedparkering 59,4% Randsoneparkering 1,4% Anbefaling Prioritert for innf\u00f8ring av boligsoneparkering s\u00e5 snart sonen i Land\u00e5s er realisert. Tabell 5. Oppsummering av resultater og anbefalinger etter parkeringsunders\u00f8kelser gjennomf\u00f8rt v\u00e5ren 2023 Side 21 av 22 Plan- og bygningsetaten Aslaug Aalen Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Side 22 av 22 "
}