{
  "dokument_id": "9183e219-9cab-5eb1-bf23-d4b0d03c499c",
  "doc_type": "case_attachment",
  "kommune": 5501,
  "tittel": "Tilleggsnotat - EU revidert avl\u00f8psdirektiv 22.04.2024",
  "url": "https://innsyn.tromso.kommune.no/application/getMoteDokument?dokid=2001706411",
  "tekst": "NOTAT Oppf\u00f8lging av vedtak i Kommunestyresak 57/2024 Utarbeidet av: Seksjon for vann og avl\u00f8p Saksbehandler: Rune Lejon Dato: 22.04.2024 Kommunestyret fattet f\u00f8lgende vedtak i forbindelse med behandling av sak 57/2024 den 17. april 2024: Saken har ikke v\u00e6rt behandlet i MIKS-utvalget, til tross for at den skulle v\u00e6rt det. Saken sendes til MIKS for behandling, f\u00f8r den kommer tilbake til behandling i Kommunestyret. Det bes om at det fremlegges et notat til saken i forbindelse med ny behandling som omhandler hvorvidt dette er investeringsbeslutning, hvilke konsekvenser dette vil ha for VA-gebyrene, samt en dr\u00f8ftelse av hvilke milj\u00f8messige fordeler man vil kunne oppn\u00e5 i Troms\u00f8 med sekund\u00e6rrensning. Notatet skal videre inneholde en oversikt over st\u00f8rre investeringer i VA-sektoren og hvilke prioriteringer som vil m\u00e5tte gj\u00f8res framover. Det bes om at saken fremmes til behandling senest i juni. Ordf\u00f8rer bes ogs\u00e5 jobbe for at regjeringen kompenserer kommunene \u00f8konomisk dersom implementeringen av et revidert avl\u00f8psdirektiv inneb\u00e6rer \u00f8kte kostnader for vann- og avl\u00f8pssektoren i kommunene. Administrasjonens tilbakemelding: EUs avl\u00f8psdirektiv, krav om avl\u00f8psrensing og implementering i norsk avl\u00f8psregelverk Gjeldende avl\u00f8psdirektiv ble vedtatt i 1991 med prim\u00e6rform\u00e5l \u00e5 redusere utslipp av organisk materiale og n\u00e6ringssalter i resipienter, og med minimumskrav til rensing i to trinn: \u2022 Trinn 1 - prim\u00e6rrensing (mekanisk rensetrinn) \u2022 Trinn 2 \u2013 sekund\u00e6rensing (kjemiske og/eller biologiske metoder). Direktivet \u00e5pner imidlertid ogs\u00e5 opp for lempeligere rensekrav i omr\u00e5det som er definert som \u00abmindre f\u00f8lsomme\u00bb. Avl\u00f8psdirektivet regulerer utslipp av kommunalt avl\u00f8psvann fra tettbebyggelser, og dagens direktiv er gjennomf\u00f8rt i norsk rett gjennom forurensningsforskriften kap. 11-14, som tr\u00e5dte i kraft 1.1.2007. I forurensingsforskriftens kapittel 11 vedlegg 1 framg\u00e5r det en n\u00e6rmere beskrivelse av ulike typer resipientomr\u00e5der; F\u00f8lsomme omr\u00e5der, normale omr\u00e5der og mindre f\u00f8lsomme omr\u00e5der. Imidlertid foreligger det n\u00e5 en situasjon der arbeidet med et revidert avl\u00f8psdirektiv er kommet s\u00e5 langt at det n\u00e5 foreligger en enighet mellom Kommisjonen, Parlamentet og R\u00e5det om de store og viktige sakene, og i pressemeldinger er bl.a. f\u00f8lgende blitt bekreftet: \u2022 Virkeomr\u00e5det for direktivet blir tettbebyggelser fra 1000 pe \u2022 Minimumskravet for alle anlegg i tettbebyggelser over 1000 pe blir sekund\u00e6rrensing. \u2022 Avl\u00f8psrenseanlegg over 150 000 pe vil f\u00e5 krav til b\u00e5de terti\u00e6rrensing (reduksjon av fosfor og nitrogen) og kvart\u00e6rrensing (reduksjon av mikroforurensninger). \u2022 Anlegg i tettbebyggelser fra 10 000 pe med utslipp til s\u00e5rbart omr\u00e5de vil f\u00e5 krav til terti\u00e6rrensing og/eller kvart\u00e6rrensing Dette betyr at \u00abmindre f\u00f8lsomt omr\u00e5de\u00bb og \u00abprim\u00e6rrensing\u00bb ikke inng\u00e5r i revidert avl\u00f8psdirektiv, slik at alle tettsteder > 1 000 pe n\u00e5 m\u00e5 forholde seg til sekund\u00e6rrensing som minimumskrav. Det framg\u00e5r videre at for anlegg som har utslipp som pr. i dag skjer til \u00abmindre f\u00f8lsomt omr\u00e5de\u00bb skal krav til sekund\u00e6rrensing v\u00e6re oppfylt 12 \u00e5r etter vedtatt direktiv1. Pr. i dag legger vi til grunn at endelig vedtatt direktiv vil foreligge h\u00f8sten-24, dvs. etter valg av nytt EU-parlament. Dette vil medf\u00f8re at innenfor EU skal anlegg innenfor \u00abmindre f\u00f8lsomt\u00bb omr\u00e5de v\u00e6re oppgradert til minimum sekund\u00e6rrensing i l\u00f8pet av 2036. Norsk vann sier f\u00f8lgende; \u00abN\u00e5r R\u00e5det og Parlamentet er enige, skal teksten gjennom en siste lovteknisk gjennomgang samt spr\u00e5kvask f\u00f8r den formelt m\u00e5 vedtas av begge parter. Deretter starter E\u00d8S-prosessen og gjennomf\u00f8ring i norsk lovverk. Norge er bundet av E\u00d8S-avtalen og Klima og milj\u00f8departementet (KLD) har vurdert direktivet som E\u00d8S-relevant og akseptabelt\u00bb. Det henvises i denne forbindelse til n\u00e6rmere beskrivelse av innspill fra Norge i prosessen fram mot foreliggende forslag til revidert avl\u00f8psdirektiv i saksfremlegg for kommunestyresak 57/2024. Investeringsbeslutning I saksframlegget i kommunestyresak 57/2024 redegj\u00f8res det for at en beslutning i tr\u00e5d med punkt 1 og 2 i innstilling til vedtak vil ha en samlet kostnadsbesparelse beregnet til i st\u00f8rrelsesorden 150 - 190 1 Kilde: Innlegg fra Norsk Vann v/Elisabeth Lyngstad \u2013 Norsk vanns fagtreff 14. \u2013 og 15. mars 2024 millioner kroner. \u00c5rsaken til dette er en slik utbyggingsl\u00f8sning gir vesentlig reduksjon i omfang av sj\u00f8ledninger i Troms\u00f8ysundet. Det framg\u00e5r av tabell 5 i saksframlegget at antall km sj\u00f8ledninger reduseres fra i st\u00f8rrelsesorden 71 \u2013 73 km til 36 \u2013 42 km. I tillegg til at omfang sj\u00f8ledninger reduseres, vil overf\u00f8ringsledningene kunne legges uten kostnader for vegoppbygging da disse tas i vegprosjektet. Kommunedirekt\u00f8rens innstilling til vedtak sak 57/2024: 1. Forslaget om at landbasert overf\u00f8ringsstruktur p\u00e5 aksen Breivika RA \u2013 nordspissen realiseres gjennom samordning med p\u00e5g\u00e5ende infrastruktur- og samferdselsprosjekt, godkjennes. 2. Alternativ 2 der avl\u00f8psvann fra Strandvn RA, PA 67 Nansenplass og Tomasjord RA overf\u00f8res til Breivika RA, skal samtidig legges til grunn som l\u00f8sning for etablering av ledningsstrukturene i sj\u00f8. 3. Administrasjonen utarbeider egen orienteringssak om avl\u00f8psdirektivets krav og hvilke konsekvenser dette vil kunne f\u00e5 for Troms\u00f8 kommune etter at endelig direktivtekst foreligger. 4. Kommunedelplan for vann og avl\u00f8p revideres. Oppstart utarbeidelse av planprogram starter etter at endelig direktivtekst foreligger. Forutsetningen for kostnadsbesparelsen er at landbasert pumpeledningsstruktur etableres samordnet med andre p\u00e5g\u00e5ende VA- og samferdselsanleggsprosjekt, der anleggsperioden planlegges gjennomf\u00f8rt i perioden 2025 \u2013 2028 fordelt p\u00e5 3 ulike prosjekter. Her vil det v\u00e6re ny fylkesveg p\u00e5 strekningen Gimle \u2013 Nord\u00f8yvegen som vil ha tidligste oppstartstidspunkt. Utbyggingskostnaden for en samlet ny avl\u00f8pstransportstruktur fram til h\u00f8ygradig avl\u00f8psrenseanlegg i tr\u00e5d med innstillingens punkt 1 og 2 er beregnet til 180 \u2013 207 millioner kroner. Samordning med andre p\u00e5g\u00e5ende prosjekt betyr at 48 millioner av 180 \u2013 207 millioner kroner m\u00e5 benyttes i perioden 2025-28, dvs. i gjennomsnitt 12 millioner kroner pr. \u00e5r. Dvs. at prosjektgjennomf\u00f8ring for disse 3 investeringsprosjektene m\u00e5 tilf\u00f8res 48 millioner kroner utover allerede avsatte investeringsrammer til VA-tiltak. En tilf\u00f8rsel av 48 millioner kroner (gjennomsnitt 12 millioner kroner pr. \u00e5r) knyttet til gjennomf\u00f8ring av investeringsprosjektene omtalt i saksframlegget forutsettes dekket inn innenfor den til enhver tid gjeldende \u00e5rlige investeringsramme. Dersom implementering av EUs avl\u00f8psdirektiv i norsk avl\u00f8psregelverk inkludert arbeidet med utarbeidelse av revidert utslippstillatelse for Troms\u00f8 tar fire (4) \u00e5r, vil v\u00e5re samlede nye krav til avl\u00f8pstransport og avl\u00f8psrensing, foreligge i 2028. Mao. samtidig med planlagt ferdigstillelse av landbasert avl\u00f8pstransportstruktur p\u00e5 strekningen Breivika RA \u2013 nordspissen. Med utgangspunkt i at revidert utslippstillatelse gir oss en 12-\u00e5rs frist for oppfyllelse av minimum sekund\u00e6rrensekrav, skal avl\u00f8psrenseanlegget v\u00e6re satt i drift i l\u00f8pet av 2040. For \u00e5 v\u00e6re i stand til \u00e5 sette i drift et framtidig h\u00f8ygradig avl\u00f8psrenseanlegg (minimum sekund\u00e6rrensing) er vi avhengig av gjennomf\u00f8ring av en rekke ulike tiltak. Pr. dato er disse vurdert til minimum \u00e5 omfatte f\u00f8lgende: Ferdig- Tentativ Hoved- stillelse Kartlagte tiltak for gjennomf\u00f8ring oppstart elementer (kvartal/\u00e5r (kvartal/\u00e5r) ) Oppf\u00f8lgende resipientunders\u00f8kelse av utslippsomr\u00e5det fra anlegget. Tilleggsarbeid knyttet til ordin\u00e6r Q1/25 Q4/25 resipientunders\u00f8kelse. Del av grunnlaget for revisjon av KDP VA Revidert gjennomgang av utbyggingskonsept fra 2014 (fjell- eller daganlegg) basert p\u00e5 avl\u00f8psrensing opp til kvart\u00e6rrensing og Qmaksdim = 1 200 l/s. Inkluderer alternative utslippstraseer, adkomst- Q4/24 Q3/25 /parkeringsl\u00f8sninger til renseanlegget. Inkluderer oppdatert anslag investerings- og driftskostnader. Del av grunnlag for revisjon av KDP VA H\u00f8ygradig Gjennomf\u00f8ring av grunnunders\u00f8kelser som viktig grunnlag avl\u00f8psrense- for valg av fjell- eller daganlegg. Del av grunnlag for revisjon Q1/26 Q4/26 anlegg av KDP VA (HRA) Utarbeidelse av endelig revidert utbyggingskonsept med tilh\u00f8rende reviderte kostnadsoverslag. Baseres p\u00e5 konklusjon grunnunders\u00f8kelser inklusive analyse av andre Q4/26 Q2/27 forhold som n\u00f8dvendigvis vil kunne p\u00e5virke valget. Del av grunnlaget for revisjon av KDP VA Gjennomf\u00f8ring av reguleringsplanprosess \u2013 HRA med tilh\u00f8rende areal for adkomst, avl\u00f8psstrukturer inn til HRA og Q1/30 Q2/32 utslippsledning(er) fra HRA Etablering av byggeklar tomt for HRA Q1/33 Q1/35 Prosjektering HRA \u2013 bygg- og prosessdel Q1/36 Q4/37 Bygging av HRA \u2013 bygg- og prosessdel Q2/36 Q2/39 Igangsetting av HRA Q1-Q4/2040 Bygging av landbasert avl\u00f8pstransportsystem p\u00e5 aksen Breivika RA \u2013 HRA \u2013 samordnet med andre Q2/25 Q4/28 investeringsprosjekt Avklaring endelig tras\u00e9valg for sj\u00f8ledninger i Sandnessundet og Troms\u00f8ysundet \u2013 Troms\u00f8 havn/Kystverket/marint Q3/24 Q3/25 naturmangfold \u2013 Del av grunnlaget for revisjon av KDP VA Nansenplass \u2013 Forprosjektering av l\u00f8sning for ombygging av pumpestasjon PA 67, tras\u00e9er pumpeledninger og kryssing av h\u00f8yspent og plassering av luftekum. 2 x pumpeledninger inn Q2/25 Q1/262 Avl\u00f8pstransport fra Strandvegen RA og 2 x pumpeledninger ut fra hhv. PA 67 - og Strandvegen RA (4 stk totalt). Del av grunnlaget for system revisjon av KDP VA. Nansenplass \u2013 reguleringsplanprosess som grunnlag for ombygging av pumpestasjon PA 67, tras\u00e9er pumpeledninger og kryssing av h\u00f8yspent og plassering av luftekum. 2 x Q2/33 Q2/353 pumpeledninger inn fra Strandvegen RA og 2 x pumpeledninger ut fra hhv. PA 67 og Strandvegen RA (4 stk totalt) Breivika \u2013 Forprosjektering av l\u00f8sning for etablering av landtak for pumpeledninger inn til ny pumpestasjon, Q2/25 Q1/26 etablering av ny pumpestasjon for pumping til HRA, 2 Felles anskaffelse med forprosjekt Breivika 3 Felles anskaffelse med detaljregulering Breivika adkomstl\u00f8sninger mv. Del av grunnlaget for revisjon av KDP VA. Breivika \u2013 reguleringsplanprosess som grunnlag for etablering av landtak for pumpeledninger inn til ny Q2/33 Q2/35 pumpestasjon, etablering av ny pumpestasjon for pumping til HRA, adkomstl\u00f8sninger mv. Detaljprosjektering og legging av n\u00f8dvendige sj\u00f8ledninger fram til Breivika RA med tilh\u00f8rende landtak og luftekummer Q2/35 Q4/384 - Troms\u00f8ysundet Detaljprosjektering og legging av overf\u00f8ringssystem fra hhv. Langnes RA og Hamna RA til HRA \u2013 kombinasjon av Q2/35 Q4/38 sj\u00f8ledninger og landanlegg Detaljprosjektering og bygging av ny avl\u00f8pspumpestasjon for overpumping fra Strandvegen RA til Breivika via Q4/25 Q3/27 Nansenplass. Del av utbygging av en omfattende VAO- infrastruktur p\u00e5 aksen Jens Olsensgt \u2013 Strandvegen 8 Bygging av ny avl\u00f8pspumpestasjon for overpumping fra Strandvegen RA til Breivika via Nansenplass. Del av Ombygging Q2/28 Q3/29 utbygging av en st\u00f8rre VAO-infrastruktur p\u00e5 aksen Jens eksisterende Olsensgt \u2013 Strandvegen 8 struktur RA/PA Detaljprosjektering ny pumpestasjon for overpumping fra hhv. Tomasjord til Breivika, Nansenplass til Breivika, Langnes Q3/33 Q3/35 til HRA og Hamna til HRA Bygging av ny pumpestasjon for overpumping fra hhv. Tomasjord til Breivika, Nansenplass til Breivika, Langnes til Q2/36 Q2/38 HRA og Hamna til HRA Som det framg\u00e5r av tabellen over legges det til grunn at det kun er investeringen i avl\u00f8pstransportsystem knyttet til samordning som vil bli realisert dersom det legges til grunn at Statsforvalterens reviderte utslippstillatelse foreligger h\u00f8sten 2028. Utover dette vil det v\u00e6re behov for midler til n\u00f8dvendige utredninger knyttet til revisjon av KDP VA. Dersom vi legger til grunn at dette samlet sett vil utl\u00f8se et behov for opp mot 60 millioner kroner, samtidig som det legges til grunn et samlet investeringsbehov for realisering av HRA i st\u00f8rrelsesorden 2-3 mrd. kroner, betyr dette at kun 2-3 % av totalt investeringsbehov vil v\u00e6re benyttet f\u00f8r det foreligger en revidert utslippstillatelse. Investeringsomfang i VA-sektoren, prioriteringer og konsekvenser for VA-gebyrene Forutsetning om at tilf\u00f8rsel av 60 millioner kroner f\u00e5r inndekning innenfor \u00e5rlig bevilget investeringsramme vil ikke p\u00e5virke fastsettelsen av VA-gebyrene i perioden 2025 \u2013 2028. Imidlertid vil vi samtidig p\u00e5peke at oppfyllelse av strengere avl\u00f8psrensing (minimum sekund\u00e6rrensing) f\u00e5r store konsekvenser for investeringsomfang, framtidige driftsutgifter og ressurs- og kompetanseoppbygging i Seksjon for vann og avl\u00f8p. Seksjon for vann og avl\u00f8p ser det derfor som helt n\u00f8dvendig at foreliggende kommunedelplan for vann og avl\u00f8p (KDP VA) m\u00e5 revideres. Dette behovet er ogs\u00e5 meldt inn i arbeidet med kommunal planstrategi. Revisjonsarbeidet skal omfatte f\u00f8lgende hovedaktiviteter: 4 Felles anskaffelse med detaljprosjektering Langnes/Hamna \u2022 Utarbeidelse av forslag til planprogram for revidert KDP VA med tilh\u00f8rende h\u00f8ring, offentlig ettersyn og endelig fastsettelse av planprogram i kommunestyret. Oppstart planlegges h\u00f8sten-24 og med politisk behandling senest 2. kvartal 2025. \u2022 Gjennomf\u00f8ring av delutredninger knyttet til bl.a. investerings- og driftsmessig betydning av etablering av h\u00f8ygradig avl\u00f8psrenseanlegg. Planlagt oppstart 4. kvartal 2024 med antatt sluttleveranser av alle delutredninger i l\u00f8pet av 2. kvartal 2027. \u2022 Utarbeidelse av forslag til revidert KDP VA 2026-20405 med oppstart 2. kvartal 2025 og endelig forslag i l\u00f8pet av 2. kvartal 2027. \u2022 Utlegging til offentlig ettersyn, merknadsbehandling og med endelig behandling i kommunestyret senest i l\u00f8pet av 1. kvartal 2028. I revidert forslag til KDP VA vil strategier og tiltak framkomme sammen med et investeringsprogram for hele den foresl\u00e5tte planperioden fordelt med \u00e5rlige investeringsrammer innenfor hovedtema vannforsyning og hovedtema avl\u00f8p med tilh\u00f8rende deltema innenfor byomr\u00e5det og distrikts-Troms\u00f8. I handlingsplanen til KDP VA 2021-2032 er det lagt til grunn en samlet investeringsramme p\u00e5 i underkant av 2 mrd. kroner, jevnt fordelt mellom hovedtema vann og hovedtema avl\u00f8p. Med utgangspunkt i en handlingsplanperiode p\u00e5 2026-2040, som samtidig ogs\u00e5 omfatter bygging av et h\u00f8ygradig avl\u00f8psrenseanlegg, vil samlet investeringsramme innenfor hovedtema avl\u00f8p m\u00e5tte \u00f8kes betydelig. Det er pr. dato ikke mulig \u00e5 legge fram troverdige tall for investeringsomfang knyttet til bygging av nytt h\u00f8ygradig avl\u00f8psrenseanlegg, men vi legger til grunn at delutredningene knyttet til arbeidet med revidert KDP VA, vil kunne legge fram kostnadsoverslag p\u00e5 forprosjektniv\u00e5. En samlet investeringsramme p\u00e5 i underkant av 1 mrd. kroner innenfor hovedtema vannforsyning KDP VA 2021-2032, var et uttrykk for kommunens utfordringer innenfor tjenesteomr\u00e5de vannforsyning b\u00e5de i byomr\u00e5det og distrikts-Troms\u00f8 p\u00e5 tidspunktet for utarbeidelse av kommunedelplanen. En fornyet gjennomgang av utfordringer innen vannforsyning i forbindelse med revisjon av KDP VA kan ikke utelukke behov for \u00f8kte investeringsrammer. Stikkord i den forbindelse er generell kostnadsutvikling, endring av krav til leveringssikkerhet, endret sikkerhetspolitisk situasjon mv. Forslag til revidert KDP VA med tilh\u00f8rende investeringsprogram vil selvsagt samtidig ogs\u00e5 redegj\u00f8re for konsekvensene dette vil f\u00e5 for utvikling av VA-gebyrene. Milj\u00f8messige fordeler av strengere krav til avl\u00f8psrensing P\u00e5 bakgrunn av resultatene fra resipientunders\u00f8kelser hvert 4. \u00e5r i perioden 2007/2008 \u2013 2020/2021 har Troms\u00f8 kommune hatt unntak fra kravet om sekund\u00e6rrensing. Denne muligheten for unntak er knyttet til klassifiseringen \u00abmindre f\u00f8lsomt omr\u00e5de\u00bb. Seksjon for vann og avl\u00f8p vil videre f\u00e5 gjennomf\u00f8rt en ny resipientunders\u00f8kelse i 2024/2025 for \u00e5 tilfredsstille kravet til unders\u00f8kelse hvert 4. \u00e5r. Vi vil i den forbindelse vise til forurensningsforskriftens beskrivelse av \u00abmindre f\u00f8lsomt omr\u00e5de\u00bb 6: 5 Revidert KDP VA vil legge til grunn en handlingsplanperiode som sikrer at investeringsprogrammet dekker inn alle investeringskostnader knyttet til etablering av h\u00f8ygradig renseanlegg i Troms\u00f8. Tidspunktet for ferdigstillelse styres av frist for ferdigstillelse som vil framg\u00e5 av ny utslippstillatelse for byomr\u00e5det fra Statsforvalteren i Troms og Finnmark. 6 Forurensingsforskriftens del 4 avl\u00f8p, kapittel 11 vedlegg 1 B. Mindre f\u00f8lsomme omr\u00e5der Forurensningsmyndigheten kan registrere en marin vannforekomst eller et marint omr\u00e5de som et mindre f\u00f8lsomt omr\u00e5de dersom utslipp av avl\u00f8psvann ikke har skadevirkninger p\u00e5 milj\u00f8et p\u00e5 grunn av omr\u00e5dets morfologi, hydrologi eller s\u00e6rskilte hydrauliske forhold. Ved registreringen av mindre f\u00f8lsomme omr\u00e5der skal man ta hensyn til faren for at utslipp kan bli f\u00f8rt til tilst\u00f8tende omr\u00e5der der de kan ha skadevirkninger p\u00e5 milj\u00f8et. F\u00f8lsomme omr\u00e5der utenfor Norge skal anerkjennes. Det skal tas hensyn til forholdene nedenfor n\u00e5r mindre f\u00f8lsomme omr\u00e5der registreres: \u00e5pne viker, elvemunninger og andre sj\u00f8omr\u00e5der som har god vannutskifting, og som ikke er utsatt for eutrofiering eller oksygensvinn, eller som ikke ventes \u00e5 bli eutrofe eller \u00e5 bli utsatt for oksygensvinn som f\u00f8lge av utslipp av avl\u00f8psvann fra byomr\u00e5der. Selv om vi over en periode p\u00e5 nesten 15 \u00e5r har opprettholdt klassifiseringen \u00abmindre f\u00f8lsomt\u00bb for v\u00e5re resipienter, er dette ingen garanti for at dette over tid vil kunne fortsette. Fortsatt befolknings\u00f8kning, etablering av n\u00e6ringsvirksomhet, utfylling og nedbygging av grunne omr\u00e5der i sj\u00f8, klimaendringer mv. vil derfor uansett over tid kunne f\u00f8re til at fortsatt prim\u00e6rrensing ikke vil v\u00e6re tilstrekkelig for \u00e5 kunne opprettholde klassifiseringen mindre f\u00f8lsomt omr\u00e5de, og at unntaket fra krav om sekund\u00e6rrensing vil bli opphevet. Som det framg\u00e5r av norske myndigheters forel\u00f8pige posisjonsnotat er EUs reviderte avl\u00f8psdirektiv betydelig mer ambisi\u00f8st og med bl.a. vektlegging av nye rensekrav designet for \u00e5 redusere utslippene av mikroforurensing som bakterier/virus, mikroplast, legemiddelrester og milj\u00f8gifter som kan transporteres med havstr\u00f8mmene. Dette gjenfinnes i direktivet som krav til kvart\u00e6rrensing (4. rensetrinn) med et innslagspunkt for alle anlegg > 150 000 pe. Imidlertid vil dette kravet ogs\u00e5 m\u00e5tte bli innfridd for anlegg i tettbebyggelser fra 10 000 pe, dersom utslipp skjer til et omr\u00e5de som er definert som s\u00e5rbart av sentrale milj\u00f8myndigheter. Det m\u00e5 derfor tas h\u00f8yde for at krav om kvart\u00e6rrensing ogs\u00e5 kan blir en realitet for Troms\u00f8, enten som f\u00f8lge av at Troms\u00f8 p\u00e5 sikt n\u00e5r > 150 000 pe p\u00e5 anleggsst\u00f8rrelsen eller som f\u00f8lge av karakterisering som s\u00e5rbart omr\u00e5de. Med grunnlag i innhentet informasjon fra Norsk Vann vil aktuelle metoder eksempelvis v\u00e6re bruk av aktivkull eller ozonering, og representerer derfor rensemetoder som ikke benyttes i et sekund\u00e6r- eller terti\u00e6rrenseanlegg. I arbeidet med revisjon av KDP VA legger vi derfor til grunn en synliggj\u00f8ring av konsekvenser av bygging av et h\u00f8ygradig avl\u00f8psrenseanlegg som ogs\u00e5 omfatter alle rensetrinn. Det vil legges opp til en l\u00f8sning for trinnvis utbygging. Det utredes for sekund\u00e6rrensetrinn med mulighet for utvidelse til terti\u00e6r- og kvart\u00e6rrensing dersom disse rensekravene gj\u00f8res gjeldende for v\u00e5r kommune. \u00c5 planlegge for trinnvis utbygging gir oss mulighet for besparelser og sikring av arealer. Investeringer for utbygging av nytt h\u00f8ygradig renseanlegg vil ikke skje f\u00f8r vi har mottatt utslippstillatelse fra Statsforvalteren med rensekrav og tidsfrist. "
}