{
  "dokument_id": "f85e6d96-2622-50b2-8f76-52028d437a18",
  "doc_type": "case_attachment",
  "kommune": 4601,
  "tittel": "Fagnotat, offentlig ettersyn - Fana, Gnr. 43, Bnr. 1118, Hardangervegen",
  "url": "https://bergen.kommune.no/politikere-utvalg/api/fil/bk360/10954138/Fagnotat-offentlig-ettersyn-Fana-Gnr-43-Bnr-1118-Hardangervegen",
  "tekst": " Plan- og bygningsetaten REGULERINGSFORSLAG TIL Fagnotat OFFENTLIG ETTERSYN V\u00e5r referanse: PLAN-2022/20741-33 Saksbehandler: \u00d8rjan Olsen Furnes Dato: 16.05.2024 Forslag til detaljregulering \u2013 offentlig ettersyn Fana, Gnr. 43, Bnr. 1118, Hardangervegen, Reguleringsplan arealplan-ID 71020000 Om planforslaget Se-Arkitektur As foresl\u00e5r p\u00e5 vegne av Hardangerveien 68 AS detaljregulering for et omr\u00e5de p\u00e5 Midttun i Fana bydel. Intensjonen med planforslaget er \u00e5 tilrettelegge for et nytt bygg for industri og lager som forlengelse av eksisterende industriomr\u00e5de langs Hardangervegen. I KPA2018 er eiendommen avsatt til \u00f8vrig byggesone. Forslaget har en BRA p\u00e5 160 % konsentrert i nord\u00f8st, inntil eksisterende bebyggelse av hensyn til eksisterende bekk og \u00f8kologiske korridorer som ivaretas. I planforslaget inng\u00e5r ogs\u00e5 del av gang- og sykkelvei langs Hardangervegen, i tr\u00e5d med p\u00e5g\u00e5ende omr\u00e5deplan for Sandalsringen \u00f8st, plan-ID 61310000. Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planprosess og medvirkning Det ble varslet oppstart 17.06.2023. Komplett planforslag til behandling ble mottatt 17.04.2024. Det har ikke v\u00e6rt gjennomf\u00f8rt noen folkem\u00f8ter eller andre medvirkningstiltak utover lovens minstekrav. Det har v\u00e6rt gitt tilbud om utvidet medvirkning til hjemmelshaver av gnr. 43 bnr. 654. Merknader til kunngj\u00f8ring og varsling av oppstart Til varsel om oppstart ble det mottatt 2 private merknader og 11 uttalelser fra h\u00f8ringsinstanser. Disse er oppsummert og kommentert av forslagsstiller i merknadsskjema datert 23.11.2023. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Arkitektur o Naboer mener h\u00f8yder til oppstart var for h\u00f8ye. De er n\u00e5 redusert ved \u00e5 fordele bygningsmassen p\u00e5 to plan, og ikke tre. o Byarkitekten mener tilpasningen til eksisterende arkitektur og landskap b\u00f8r bli bedre. Dette er ivaretatt i volum og plassering, men ikke i fasadeutforming. \u2022 Risiko og s\u00e5rbarhet: o NVE anbefaler at skredfarevurdering gjennomf\u00f8res, og at tiltak sikres i planforslaget. Dette er utarbeidet, se Skredfarerapport datert 20.10.2023. \u2022 Mobilitet o Vestland fylkeskommune mener det m\u00e5 stilles rekkef\u00f8lgekrav til opparbeidelse av gang- og sykkelvei. Statens vegvesen har ogs\u00e5 stilt seg bak dette kravet. Dette er ikke fulgt opp i planforslaget. Se punkt om gange og sykkel for v\u00e5r vurdering. \u2022 Kulturmilj\u00f8 o Byantikvaren mener det m\u00e5 utarbeides ytterligere kulturminnedokumentasjon. Dette er ikke tatt til f\u00f8lge da det er utf\u00f8rt en overordnet kulturminnedokumentasjon i omr\u00e5deplanen for Sandalsringen \u00d8st, og det vurderes lite sannsynlig at det finnes kulturminner p\u00e5 tomten som i dag er ubebygd. o Det m\u00e5 redegj\u00f8res for konsekvenser for historisk veifar og Gamle Vossebanen. Dette er omtalt i planbeskrivelsen punkt 3.2.7. \u2022 Bl\u00e5gr\u00f8nne strukturer o Bymilj\u00f8etaten, Helsevernenheten, Byarkitekten og Vestland fylkeskommune mener bl\u00e5gr\u00f8nne strukturer m\u00e5 hensyntas og vurderes. Det er utarbeidet naturmangfoldrapport datert 01.09.2021, og bl\u00e5gr\u00f8nne strukturer vurderes \u00e5 v\u00e6re ivaretatt. Se punkt om naturmangfold. o Bymilj\u00f8etaten mener en velfungerende \u00f8kologisk korridor krever omtrent 30 meters bredde. Dette er vurdert i samr\u00e5d med Bymilj\u00f8etaten, og foresl\u00e5tte plangrep vurderes \u00e5 ivareta korridorens funksjon som hjortetr\u00e5kk. o Naboer reagerer p\u00e5 at plangrense til oppstart var trukket inn p\u00e5 deres eiendommer for \u00e5 muliggj\u00f8re sikringstiltak, og er bekymret for konsekvenser av dette i forhold til private hager og eiendommer. Den er n\u00e5 trukket tilbake. Saksnummer PLAN-2022/20741 Side 2 av 6 Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss i utgangspunktet til hovedform\u00e5let og hovedgrepet i planforslaget. Dette er forel\u00f8pige vurderinger. V\u00e5r endelige anbefaling vil komme frem av fagnotatet til sluttbehandling (2. gangs behandling). Naturmangfold Etter naturmangfoldloven (nml.) \u00a7 7 skal prinsippene i nml. \u00a7\u00a7 8 til 12 legges til grunn som retningslinjer ved ut\u00f8velse av offentlig myndighet. PBE vil i det f\u00f8lgende presisere begrunnelsen for planforslaget knyttet til naturmangfoldloven \u00a7\u00a7 8 til 12. Kunnskapsgrunnlaget, \u00a7 8 Det er gjennomf\u00f8rt en naturmangfoldrapport, datert 01.09.2021. I den anledning er det gjennomf\u00f8rt en befaring p\u00e5 tomten. I rapporten blir det vist til funn av svartelistede arter i tillegg til hjortetr\u00e5kk i bakkant av planlagt bebyggelse. Ask, som er p\u00e5 listen over r\u00f8dlistede arter og har status som s\u00e5rbar, ble ogs\u00e5 registrert. Det er i planarbeidet jobbet med \u00e5 konsentrere bebyggelsen mot eksisterende n\u00e6ringsbebyggelse for \u00e5 f\u00e5 best mulig avstand til den \u00f8kologiske korridoren i bakkant og bekken i s\u00f8rvest, i tillegg til \u00e5 minimere inngrep og skj\u00e6ringer i gr\u00f8nnstruktur. Forslaget ivaretar etter v\u00e5r vurdering disse forholdene p\u00e5 en god m\u00e5te. Etter naturmangfoldloven \u00a7 8 vurderes kunnskapsgrunnlaget om naturmangfold p\u00e5 tomten som dekkende. F\u00f8re-var-prinsippet, \u00a7 9, og \u00f8kosystemtiln\u00e6rming og samlet belastning, \u00a7 10 Det er sikret tilstrekkelig buffer for \u00e5 opprettholde funksjonen til den \u00f8kologiske korridoren som hjortetr\u00e5kk i bakkant av bebyggelsen, bekken ivaretas og planforslaget minimerer inngrep i gr\u00f8nnstrukturen for \u00f8vrig. F\u00f8re-var-prinsippet og den samlede belastningen p\u00e5 \u00f8kosystemet vurderes som ivaretatt. Saksnummer PLAN-2022/20741 Side 3 av 6 Figur 1 - Utsnitt av illustrasjonsplan, datert 20.03.2024, som viser bebyggelsens fotavtrykk med omkringliggende bl\u00e5gr\u00f8nne strukturer, deriblant bekk langs byggets s\u00f8rvestlige fasade, og den \u00f8kologiske korridoren som strekker seg gjennom planomr\u00e5det og videre bak bygget. Kostnader ved milj\u00f8forringelse, \u00a7 11 Kostnadene ved milj\u00f8forringelse som skal b\u00e6res av tiltakshaver, vurderes som ivaretatt. Inngrep i kantsone mot bekk og \u00f8kologisk korridor sikres tilbakefylt og revegetert gjennom form\u00e5l GN2, gr\u00f8nnstruktur, i plankart og punkt 3.3.1 og 3.3.2 tilknyttet GN1 og 2 i bestemmelsene. Milj\u00f8forsvarlige teknikker og driftsmetoder, \u00a7 12 Bebyggelsen er gitt en mest mulig sk\u00e5nsom plassering p\u00e5 tomten med begrenset fotavtrykk. Det sikres ogs\u00e5 revegetering av byggegroper inn mot bygningsmassen. Omr\u00e5det er ikke identifisert som et viktig hekkeomr\u00e5de for fugler, og det er derfor ikke sikret forbud mot anleggsperiode i hekketiden. Milj\u00f8forsvarlige teknikker og driftsmetoder etter \u00a7 12 vurderes med dette som ivaretatt. Gange og sykkel I planforslaget foresl\u00e5s det regulert deler av gang- og sykkelvei mellom industri- og lagertomten, gr\u00f8nnstrukturen og Hardangervegen som er del av sykkelanlegg langs Hardangervegen i omr\u00e5deplan for Sandalsringen \u00f8st, plan-ID 61310000. Vestland fylkeskommune har forutsatt at det stilles rekkef\u00f8lgekrav til den aktuelle delen av sykkelveien, som forslaget regulerer, men dette er ikke sikret i planforslaget. Vi stiller oss bak kravet fra fylket og forutsetter at dette sikres til andregangsbehandling. Volum og plassering Planomr\u00e5det ligger i sone 4 - \u00f8vrig byggesone i KPA2018 og holder seg innenfor sonens avgrensning p\u00e5 45% BRA for eiendommen som helhet. Av hensyn til bl\u00e5gr\u00f8nne strukturer, bekk og \u00f8kologiske korridorer er bebyggelsen konsentrert mot eksisterende n\u00e6ringsbebyggelse med en %-BRA innen form\u00e5let p\u00e5 160%. Plangrepet vurderes \u00e5 v\u00e6re i tr\u00e5d med KPA2018. Bygget foresl\u00e5s med en h\u00f8yde p\u00e5 13,2 m, noe som vurderes \u00e5 ikke ha vesentlig p\u00e5virkning av siktforhold for omkringliggende bebyggelse. Se planbeskrivelsen punkt 4.2.1 for mer informasjon. Figur 2 Utsnitt av lengreprofil langs Hardangervegen, hentet fra Snitt og oppriss, datert 03.04.2024. Profilen viser hvordan bygget (foran til venstre) ligger p\u00e5 et lavere niv\u00e5 enn boligbebyggelsen bak. Av hensyn til fleksibel bruk av bygget i fremtiden anbefaler vi at det til andregangsbehandling reguleres for BYA og h\u00f8yde for \u00e5 ikke legge begrensninger p\u00e5 innvendig bruk av eksempelvis mesaniner. Dette vurderes som uproblematisk s\u00e5 langt det settes et makstak p\u00e5 parkering som beskrevet i punkt om parkering. Arkitektur og estetikk H\u00f8yder og volumer vurderes \u00e5 v\u00e6re godt tilpasset tomtens begrensninger, og minimerer fjernvirkninger gjennom jevn h\u00f8yde og en innsnevring av byggets fotavtrykk mot bekken i s\u00f8rvest. Saksnummer PLAN-2022/20741 Side 4 av 6 Farger og materialbruk er ikke sikret i bestemmelser, men forslagsstiller har likevel vist til intensjoner om \u00e5 videref\u00f8re konseptet med gr\u00e5 fasadeplater og skarpe kontrastfarger for detaljering, tilsvarende brukt p\u00e5 eksisterende n\u00e6ringsbygg, Oppriss og fasadekonsept datert 23.10.2023. Dette vurderes \u00e5 v\u00e6re av lav estetisk kvalitet, forsterker det monotone n\u00e6ringspreget og strider med prinsipper om god fargebruk. Mot andregangsbehandling anbefaler vi at det jobbes videre med arkitektonisk tilpasning, og at fasadeuttrykket gis en variert og nedtonet farge- og materialbruk som binder naturomr\u00e5det og n\u00e6ringsbebyggelsen sammen, og dermed gir n\u00e6ringsbebyggelsen en god avslutning. God estetisk utforming m\u00e5 sikres i bestemmelser til andregangsbehandling. Energi og klima Forslaget f\u00e5r d\u00e5rlig resultat p\u00e5 klimahensyn etter kommunens klimanorm innen mobilitet, energi og materialer, og noe bedre p\u00e5 arealbruk. Det \u00e5pnes for \u00e5 tilrettelegge for fornybar energiproduksjon p\u00e5 tak og fasader, men dette er ikke sikret i bestemmelser. Se planbeskrivelsen punkt 4.8 for mer informasjon. For materialbruk er det heller ikke sikret noen krav. Det vises i planbeskrivelsen til at dette bestemmes til byggesak. Vi er uenig i denne vurderingen. Krav til materialbruk m\u00e5 sikres i bestemmelsene f\u00f8r andregangsbehandling. Det er ikke stilt krav i bestemmelsene om fossilfri anleggsplass da det ikke er hjemmel til dette i plan- og bygningsloven. Parkering Planforslaget har en bestemmelse om 5-8 bilparkeringsplasser pr. 1000 m BRA. Dette 2 inneb\u00e6rer med en foresl\u00e5tt BRA p\u00e5 2629 m mellom 13 og 21 biloppstillingsplasser. Dette er 2 i tr\u00e5d med KPA2018 som definerer et spenn p\u00e5 5-8 plasser pr. 1000 m BRA for industri/ 2 verksted, men ikke for lager/ engros som har 3-6. 21 biloppstillingsplasser er for mye, b\u00e5de av hensyn til trafikksituasjon, kapasitet i krysset, og krav i KPA. Vi forutsetter at bestemmelsen endres til et makstak p\u00e5 5 biloppstillingsplasser per 1000 m BRA, som er i 2 nedre sjiktet for industri, men h\u00f8yt i forhold til lagerfunksjon, og i tr\u00e5d med illustrasjonsmateriell i saken som viser 12 biloppstillingsplasser. Barn og unge Det er ikke tegn p\u00e5 at omr\u00e5det brukes av barn- og unge i dag, og barn og unges interesser blir dermed ikke ber\u00f8rt. Lokaler til frivillighet Planomr\u00e5det vurderes ikke \u00e5 v\u00e6re aktuelt for lokaler til frivillighet ettersom det er bilbasert, og ikke naturlig tilknyttet et nabolag. Jordvern Det er ikke matjord innenfor planomr\u00e5det. Saksnummer PLAN-2022/20741 Side 5 av 6 Vedtak: 1. I medhold av plan- og bygningsloven \u00a7 12-11, og i henhold til delegert myndighet, sendes f\u00f8lgende forslag til detaljregulering p\u00e5 h\u00f8ring og legges ut til offentlig ettersyn: a. Detaljregulering, Fana, Gnr. 43, Bnr. 1118, Hardangervegen, Reguleringsplan, arealplan-ID 71020000 vist p\u00e5 plankart, datert 20.03.2024 b. Tilh\u00f8rende reguleringsbestemmelser, datert 16.04.2024 Plan- og bygningsetaten Aslaug Aalen avdelingsleder Tarje I. Wanvik etatsleder Dette dokumentet er godkjent elektronisk. Vedlegg: Plankart datert 20.03.2024 Reguleringsbestemmelser datert 16.04.2024 Planbeskrivelse datert 16.04.2024 Merknadsskjema datert 13.08.2022 Illustrasjonsplan datert 20.03.2024 Snitt og oppriss datert datert 03.04.2024 Sol- og skyggeillustrasjoner datert Oppriss og fasadekonsept datert 23.10.2023 ROS-analyse datert 25.03.2024 Veitegninger datert 03.11.2023 ROS-analyse datert 25.03.2024 VA-rammeplan med uttale fra Bergen Vann datert 20.11.2023 Naturmangfoldrapport datert 01.09.2021 Klimagassberegninger datert 29.11.2023 Skredfarerapport datert 20.10.2023 Uavhengig kontroll skredfarerapport datert 20.10.2023 Fullstendig dokumentoversikt og saksgang, se https://www.bergen.kommune.no/omkommunen/offentlig-innsyn/innsynplanogbyggesak saksnr: PLAN-2022/20741 Saksnummer PLAN-2022/20741 Side 6 av 6 "
}