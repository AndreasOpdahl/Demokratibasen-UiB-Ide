{
  "dokument_id": "ff7be242-bbe3-58f5-b1f5-22ac304ebf4f",
  "doc_type": "case_attachment",
  "kommune": 4601,
  "tittel": "Vedlegg 1.6.4 Internevaluering Housing First 2016 (BkSak 201127889-34)",
  "url": "https://bergen.kommune.no/politikere-utvalg/api/fil/bk360/10009673/Vedlegg-1-6-4-Internevaluering-Housing-First-2016-BkSak-201127889-34-",
  "tekst": " Unntatt offentlighet Off.l. \u00a7 14 BERGEN KOMMUNE Sosial, bolig og inkludering/Etat for sosiale tjenester Intern korrespondanse Saksnr.: 201127889-34 Saksbehandler: KAHJ Emnekode: ESARK-81 Til: BSBI Stab v/ Magne Ervik Fra: Etat for sosiale tjenester Dato: 29. februar 2016 Internevaluering Housing First Viser til bestilling fra Byr\u00e5dsavdelingen for sosial, bolig og inkludering (BSBI) om utarbeidelse av en intern evaluering/statusrapport for Housing First(HF)- prosjektet. Internevalueringen er utarbeidet i samarbeid mellom prosjektleder for HF og Etat for sosiale tjenester, og tar utgangspunkt i momentliste for evalueringen som er dr\u00f8ftet i prosjektets styringsgruppe. Evalueringen er utarbeidet p\u00e5 bakgrunn av status i prosjektet etter to \u00e5rs drift, for perioden 01.01.2014 \u2013 31.12.2015. Evalueringen er skrevet som innspill fra etaten til budsjettkonferanse 1 for 2017. Selve evalueringen har av tidsmessige hensyn ikke v\u00e6rt behandlet i prosjektets arbeids- eller styringsgruppe. 1. Hvorfor ble prosjektet igangsatt Bergen kommune har hatt et gjennomg\u00e5ende h\u00f8yt antall bostedsl\u00f8se gjennom mange \u00e5r. Dette har resultert i at mange har m\u00e5ttet benytte akuttovernattinger og midlertidige botilbud. Husbanken var initiativtaker til \u00e5 pr\u00f8ve ut HF og i Boligsosialt velferdsprogram (2014-2020) er det skissert en rekke tiltak for \u00e5 redusere antallet i midlertidige botilbud. Et av tiltakene er \u00e5 pr\u00f8ve ut HF - modellen i en Bergensk kontekst. HF skulle pr\u00f8ve ut en modell for bosetting av langvarig bostedsl\u00f8se med rus- og /eller psykiske helseutfordringer i ordin\u00e6re boliger i ordin\u00e6re nabolag, fortrinnsvis i leiligheter p\u00e5 det private leiemarkedet. 2. Beskrivelse av prosjektorganisasjonen, og finansiering Prosjekteier ved oppstart var Byr\u00e5dsavdeling for sosial, bolig og omr\u00e5desatsing. I oppstartsfasen ble ansvaret lagt til Etat for sosiale tjenester. Fra januar 2015 har HF-prosjektet v\u00e6rt organisatorisk plassert som en avdeling i resultatenheten Sosiale botjenester. Prosjektet er, i tillegg til egenfinansiering, finansiert av statlige midler fra Arbeids- og velferdsdirektoratet, Helsedirektoratet og Husbanken. Prosjektmidlene har i hovedsak dekket 5 prosjektstillinger. I tillegg har Helse Bergen finansiert en stilling i prosjektet slik at medarbeideren har sitt ansettelsesforhold i Helse Bergen, Kronstad DPS \u2013 FACT-teamet. Intensjonen var \u00e5 ivareta behovet for samhandling p\u00e5 tvers av tjenestelinjene og for \u00e5 kunne lettere f\u00e5 tilgang p\u00e5 spesialisthelsetjenesten for deltagere i prosjektet som av ulike grunner ikke greier \u00e5 nyttiggj\u00f8re seg de tjenestene de har behov for. Ansatte i prosjektet har helse- og sosialfaglig utdannelse: 1 vernepleier, 2 sykepleiere, 1 sosionom og1 sosialpedagog. I tillegg har en t\u00f8mrer, med erfaring fra milj\u00f8arbeid, v\u00e6rt ansatt som milj\u00f8vaktmester. I store deler av 2015 har teamet v\u00e6rt redusert med en ansatt. Dette gav en \u00e5pning for \u00e5 kunne knytte en erfaringsmedarbeider til teamet. I juni 2015 ble det tatt inn en medarbeider via IPS (Individuell jobbst\u00f8tte). Medarbeideren har erfaringskompetanse knyttet til boligproblematikk og som vanskeligstilt p\u00e5 boligmarkedet. Medarbeider jobber n\u00e5 i HF i et 100% svangerskapsvikariat. 3. M\u00e5l for prosjektet \uf0b7 Pr\u00f8ve ut Housing First som metode for bosetting av bostedsl\u00f8se rusavhengige tjenestemottakere med behov for sosialfaglige tjenester og bistand i forhold til psykisk helse. \uf0b7 Bygge kompetanse og utvikle ny kunnskap for bosetting og oppf\u00f8lging av vanskeligstilte bostedsl\u00f8se \uf0b7 \u00d8kt samhandling med- og lettere tilgjengelighet av spesialisthelsetjenester for m\u00e5lgruppen. \uf0b7 Fremskaffe boliger p\u00e5 det private leiemarkedet. 4. Kort redegj\u00f8relse for metodikken Housing first er en tiln\u00e6rming som baserer seg p\u00e5 rask stabilisering av den bostedsl\u00f8ses boligsituasjon kombinert med individuelt tilpasset recovery-orientert st\u00f8tte som viktig element. Den individuelle st\u00f8tten fors\u00f8kes \u00e5 oppn\u00e5s gjennom blant annet praktisk booppf\u00f8lging, hjelp til \u00e5 h\u00e5ndtere kontakt med offentlig myndighet, stabilisering av \u00f8konomi, behandlingstilbud etc. Innsatsen skal v\u00e6re helhetsorientert mot den enkeltes konkrete behov. Brukerstyring og valgfrihet knyttet til bolig og oppf\u00f8lging er viktige elementer i metoden. Deltagers opplevde behov skal v\u00e6re styrende for oppf\u00f8lging. Metoden kort oppsummert: -Valgfrihet i forhold til bolig og oppf\u00f8lging -M\u00f8te deltaker med raushet, varme og respekt. -Akseptere deltagers valg og at valg kan endres. -Styrke selvf\u00f8lelse og opplevelsen av \u00e5 mestre slik at deltager skal se p\u00e5 seg selv som en likeverdig samfunnsborger 2 av 14 -Jobbe skadereduserende og med fokus p\u00e5 hva som er mulig for den enkelte -Oppf\u00f8lging s\u00e5 lenge deltager \u00f8nsker det Teamet har v\u00e6rt opptatt av \u00e5 v\u00e6re tro mot den metodiske tiln\u00e6rmingen der deltakers behov og valg er viktigste veileder i det arbeidet som teamet utf\u00f8rer. a. P\u00e5 hvilke omr\u00e5der skiller metodikken seg fra ordin\u00e6r sosialfaglig i booppf\u00f8lging i Bergen kommune? B\u00e5de tjenester som gis til brukerne fra HF- teamet og de ordin\u00e6re booppf\u00f8lgingstjenestene hjemles i de samme lovverkene. R\u00e5d og veiledning knyttet til boligfremskaffelse hjemles i sosialtjenesteloven \u00a7 17 og oppf\u00f8lgingstjenester i brukernes bolig hjemles i helse- og omsorgstjenesteloven \u00a7 3-2 pkt. 6 b) jfr pasient- og brukerrettighetsloven \u00a7 2-1 a) M\u00e5let med oppf\u00f8lgingen er felles; bidra til at brukerne skal klare \u00e5 fungere i bolig samt beholde boligen. Innholdet i oppf\u00f8lgingstjenestene er ogs\u00e5 lik p\u00e5 mange omr\u00e5der: o praktisk bistand/hjelp som f. eks. f\u00f8lge til lege og offentlige kontor, kontakt med huseier, bytte av lysp\u00e6re, betale regninger, hente post mm. o oppl\u00e6ring, r\u00e5d og veiledning i forhold til boforholdet: hvordan holde en bolig, hvordan v\u00e6re en god nabo etc. o r\u00e5d og veiledning i forhold til livsomr\u00e5der som \u00f8konomi, helse, rus, nettverk o samtale, st\u00f8tte og omsorg o samarbeid med aktuelle samarbeidspartnere i hjelpeapparatet, deriblant delta i ansvarsgrupper rundt beboerne HF skiller seg fra de ordin\u00e6re booppf\u00f8lgingstjenestene ved at det i HF er definert tydelige prinsipper og metodikk for oppf\u00f8lgingsarbeidet med deltakerne. De ordin\u00e6re booppf\u00f8lgingstjenestene har en sosialfaglig forankring og tiln\u00e6rmingen defineres som boligsosialt arbeid. Organiseringen av de ordin\u00e6re booppf\u00f8lgingstjenestene er imidlertid forskjellig i bydelene, og det er ikke definert \u00e9n felles oppf\u00f8lgingsmetodikk for tjenestene. For \u00e5 beskrive hvordan HF skiller seg fra ordin\u00e6r sosialfaglig booppf\u00f8lging er det tatt utgangspunkt i booppf\u00f8lgingstjenesten som gis i de to prosjektbydelene Bergenhus og \u00c5sane. Prosjektbydelenes vurdering av dette er tatt inn i sammenlikningen. Et sentralt prinsipp i HF er valgfrihet for deltaker. Valgfrihet gjelder b\u00e5de i forhold til valg av bolig og valg av oppf\u00f8lgning/samarbeid. Med bakgrunn i kartlegging av deltaker, jobbes det med fremskaffelse av bolig som tilfredsstiller deltagers \u00f8nsker. Det avklares tidlig i samarbeidet hva HF kan hjelpe deltager med, og hvordan HF \u00f8nsker at deltaker bidrar. Det avklares ogs\u00e5 med deltaker at HF-teamet skal komme p\u00e5 hjemmebes\u00f8k minimum en gang i uken. Brukere som f\u00e5r oppf\u00f8lging av de ordin\u00e6re booppf\u00f8lgingstjenestene gis ikke, i like stor grad som i HF, valgfrihet n\u00e5r det gjelder bolig. Dette gjelder spesielt ved tildeling av kommunal bolig. I HF-prosjektet i Bergen ble det besluttet at deltakere som misligholdt leieforholdet og 3 av 14 fikk utkastelse skulle f\u00e5 tilbud om ny kommunal bolig og ikke m\u00e5tte s\u00f8ke p\u00e5 nytt, som ved ordin\u00e6r tildeling av kommunal bolig. Det ble ogs\u00e5 besluttet at deltakere i HF skulle prioriteres for tildeling av kommunal bolig. NAV Bergenhus trekker frem at det er et gode at brukerne i HF kan velge mellom flere alternativer n\u00e5r de blir presentert for en kommunal bolig, men at det samtidig kan v\u00e6re et vanskelig valg for de brukerne som har st\u00f8rst utfordringer. Prinsippet om bolig f\u00f8rst inneb\u00e6rer at bolig er et basalt behov som deltaker ikke skal kvalifisere seg for \u00e5 f\u00e5. N\u00f8dvendige og helhetlige tjenester m\u00e5 deretter koples p\u00e5. I HF vektlegges spredt bosetting og bosetting i ordin\u00e6re boligomr\u00e5der. Oppf\u00f8lgingen fra HF er knyttet til deltager og ikke til selve boligen slik at oppf\u00f8lging av deltaker fortsetter dersom deltaker skulle miste boligen. NAV Bergenhus trekker frem at dette gir kontinuitet i oppf\u00f8lgingen, noe som styrker tillitten mellom bruker og ansatt. HF har egen milj\u00f8vaktmester i teamet som kan gj\u00f8re vedlikeholdsarbeid i deltakernes bolig. De ordin\u00e6re booppf\u00f8lgingstjenestene har ikke egen vaktmester. Tilgjengelighet for deltakerne og utleiere vektlegges i HF, og de ansatte er tilgjengelig for telefonkontakt utover ordin\u00e6r arbeidstid, til kl. 22 alle hverdager og ved behov ogs\u00e5 l\u00f8rdag. De ordin\u00e6re booppf\u00f8lgingstjenestene, spesielt NAV \u00c5sane, vurderer at de, i like stor grad som HF, er tilgjengelig for bruker. Begge prosjektbydelene vurderer at flere personalressurser i HF er en styrke, og at det muliggj\u00f8r tettere oppf\u00f8lging av brukerne og st\u00f8rre grad av tilgjengelighet og fleksibilitet, HF har tett og formalisert samarbeid med spesialisthelsetjenesten, og en prosjektmedarbeiderne har ansettelsesforhold i Helse Bergen/Kronstad DPS. NAV Bergenhus trekker frem at dette er en styrke, og det gir brukerne gode tjenester. NAV Bergenhus trekker frem at den metodiske tiln\u00e6rmingen i HF p\u00e5 sikt kan bidra til \u00e5 gj\u00f8re brukerne mer selvhjulpen. 5. Beskrivelse av m\u00e5lgruppen for prosjektet. Kriterier for utvelgelse. Vurdert mot andre kommuner \uf0b7 M\u00e5lgruppen er bostedsl\u00f8se rusavhengige tjenestemottakere med behov for sosialfaglige tjenester og bistand i forhold til psykisk helse. \uf0b7 Tjenestemottaker m\u00e5 kunne bo i egen bolig med ambulant oppf\u00f8lging. \uf0b7 Deltakere rekrutteres fra o Bostedsl\u00f8se, herunder beboere p\u00e5 midlertidig botilbud med kvalitetsavtale og midlertidig botilbud med tilsyn. o Utskrivningsklare bostedsl\u00f8se pasienter fra rusbehandling/psykisk helsevern 4 av 14 o Bostedsl\u00f8se som er i en avslutningsfase av fengselssoning o Tjenestemottakere i m\u00e5lgruppen som st\u00e5r i en stor risiko for \u00e5 bli kastet ut fra n\u00e5v\u00e6rende boforhold (Hentet fra prosjektplan Housing First 2013) Arbeidsgruppen i HF vurderer at prosjektet har n\u00e5dd \u00f8nsket m\u00e5lgruppe. Kriterier for utvelgelse I f\u00f8lge Nasjonal Strategi for boligsosialt arbeid (Bolig for velferd 2014-2020) er HF en modell for bosetting av de mest vanskeligstilte. I forkant av oppstart ble det avklart med prosjektbydelene at de brukerne sosialtjenesten kunne f\u00f8lge opp selv, ikke skulle prioriteres for oppf\u00f8lging fra HF. Det er utarbeidet rutine for henvisning av kandidater til prosjektet. Leder for booppf\u00f8lgingstjenestene i \u00c5sane og Bergenhus, representant fra kriminalomsorgen og Helse Bergen samt prosjektleder for HF har m\u00e5nedlige m\u00f8ter der aktuelle kandidater meldes til teamet. Teamets holdning er at de mest vanskeligstilte, med utfordringer p\u00e5 flere omr\u00e5der, er teamets m\u00e5lgruppe. HF i de ulike kommunene har mer eller mindre samme m\u00e5lgruppe som HF Bergen og det er i hovedsak de \u00abkronisk bostedsl\u00f8se\u00bb med rus og /eller psykiske helseutfordringer som er m\u00e5lgruppen. En kommune har definert at deltager skal v\u00e6re bostedsl\u00f8s mer enn1\u00e5r og alder >35 i tillegg til rus- og psykiske helseutfordringer. En annen kommune har definert m\u00e5lgruppen som rus og/eller milde til moderate psykiske helseutfordringer. Kriterier for utvelgelse er noe ulike, men HF teamene er involvert, i noen tilfeller sammen med tildelingsgruppe for kommunale boliger. I to kommuner foretas det innkj\u00f8p av boliger med opsjon for deltager til \u00e5 kj\u00f8pe. HF teamene skal sikre at eventuelle deltagere er i m\u00e5lgruppen. 6. Statistikk Housing First Bergen a. Totalt antall brukere i prosjektet: \u2022 Totalt 33 deltagere har blitt henvist og f\u00e5tt tilbud om deltagelse i Housing First siden oppstart 01.01.2014. Totalt 27 har v\u00e6rt deltakere i prosjektet. \u2022 Pr. 31.12.2015 var det 23 deltagere (Av de 27 deltakerne i prosjektet har 1 flyttet, 2 deltakere har avsluttet kontakt med prosjektet og 1 er d\u00f8d) b. Antall brukere i egen bolig: \uf0b7 16 brukere bor i egen bolig pr 31.12.2015 \u2022 23 har f\u00e5tt bolig siden oppstart januar 2014 Gjennomsnitt fra oppstart i prosjekt til tilbud om bolig/innflytting i egen bolig; ca. 15 uker Gjennomsnitt fra mistet bolig til \u00e5 f\u00e5 nytt tilbud eller flytter inn ca. 13 uker i. Antall brukere i ordin\u00e6r kommunal bolig: 5 ii. antall brukere i bolig leid av \u00abBolig for alle\u00bb: 3 5 av 14 iii. Antall brukere i bolig leid i det private markedet:8 iv. Eventuelle brukere i andre boligl\u00f8sninger: pr. 31.12.2015: 1 (bolig leid av BOB med 1 \u00e5rs kontrakt med kommunen der beboer mottar kommunal bost\u00f8tte) I tillegg har 3 av deltakerne periodevis bodd i andre boligl\u00f8sninger c. Antall brukere i prosjektet som har mistet bolig og p.t. er uten bolig: 7 brukere d. Antall brukere i prosjektet som har skiftet bolig(er) i prosjektperioden og fortsatt er deltager i prosjektet. \u2022 9 har mistet/flyttet ut av bolig \u2022 5 har flyttet inn i bolig nr. 2, 4 er fortsatt deltakere \u2022 2 har mistet bolig nr. 2 e. Lengden p\u00e5 beboelse: Varierer fra 7 dager til 670 dager. Dette gir et gjennomsnitt 58 uker 7. Mandat, rolle og samarbeid I prosjektplanen for HF fra 2013 er det beskrevet f\u00f8lgende mandat for prosjektet: \uf0b7 \u00c5 bosette bostedsl\u00f8se i henhold til metodisk tiln\u00e6rming og m\u00e5lgruppe nevnt over. Fokuset er i hovedsak p\u00e5 den gruppen som er s\u00e6rlig vanskelig \u00e5 bosette og som stadig opplever \u00e5 mislykkes i henhold til forventningene. \uf0b7 \u00c5 f\u00e5 innpass i, og etablere kontakt med, det ordin\u00e6re leiemarkedet, utenfor kommunens egne boliger for \u00e5 sikre spredt bosetting i ordin\u00e6re boomr\u00e5der. \uf0b7 Jobbe for \u00e5 utvikle modeller for \u00e5 tilrettelegge for \u00f8kt samhandling p\u00e5 tvers av niv\u00e5er (1. og 2. linjetjenester) Sikre at deltager f\u00e5r tilgang p\u00e5 tjenester fra TBS og psykisk helsevern som personen har krav p\u00e5. a. Vurdering av grensesnittet opp mot andre tjenester i. Er grensesnittet i oppgaver tydelig og avklart, eller er grensesnittet mer uklart og tjenestene overlappende? Her b\u00f8r en innhente erfaringer og vurderinger fra Housing First, NAV sosialtjeneste i de to bydelene som er med i prosjektet og andre som gir tjenester til samme bruker (eks. psykisk helsetjenester, ulike deler av spesialisthelsetjenesten, andre aktuelle samarbeidspartnere). Ved prosjektstart informerte HF aktivt andre samarbeidspartnere som kriminalomsorgen, DPS, psykisk helse om HF som metode og hvilken rolle HF skulle ha i oppf\u00f8lging av deltakerne. 6 av 14 Roller, oppgaver og grensesnitt var ogs\u00e5 tema mellom HF og prosjektbydelene i forkant av prosjektets oppstart. M\u00e5let var \u00e5 klargj\u00f8re og unng\u00e5 overlapp mellom tjenestene. Prosjektbydelene \u00c5sane og Bergenhus HF opplever at sosialtjenestene er ulikt organisert i de to prosjektbydelene. Generelt har HF erfart at samhandling og grensesnittet i arbeidsoppgaver er tydeligere der de samhandler direkte med den saksbehandleren/oppf\u00f8lgeren som har tettest kontakt med deltager. Ved NAV Bergenhus sosialtjeneste er ikke booppf\u00f8lgingstjenesten involvert i deltakerne som f\u00e5r oppf\u00f8lging fra HF. HF-teamet har ansvar for hele oppf\u00f8lgingen av deltaker, bortsett fra det som er sosialtjenestens ansvarsomr\u00e5de. HF vurderer at det er en klar og tydelig arbeidsfordeling og at det ikke gis overlappende tjenester til deltakerne. NAV Bergenhus opplevde at prosjektet var noe uklart i starten, spesielt n\u00e5r det gjaldt inntak av nye kandidater til prosjektet. Dette har bedret seg utover i prosjektet, og det siste \u00e5ret vurderer de at dette har fungert fint. NAV Bergenhus opplever at medarbeiderne i HF er engasjerte i arbeidet sitt, og at de avlaster kontoret med mange krevende saker. HF vurderer at grensesnittet har v\u00e6rt noe uklart i samarbeidet med NAV \u00c5sane sosialtjeneste. Booppf\u00f8lgingstjenesten og HF har i noen saker hatt oppf\u00f8lging av deltakere samtidig. Dette kan ha medf\u00f8rt noe overlapp i tjenesteytingen til deltaker. Ved NAV \u00c5sane sosialtjeneste er oppgaver fordelt mellom flere avdelinger; for eksempel: booppf\u00f8lgingstjenesten fatter vedtak p\u00e5 booppf\u00f8lgingstjenester og bist\u00e5r brukere med \u00e5 s\u00f8ke bost\u00f8tte. HF har opplevd det som noe uklart og utydelig hvem som har ansvar for de forskjellige oppgavene i booppf\u00f8lgingstjenesten og ved NAV sosialtjenesten. Samarbeidsm\u00f8ter har bidratt til \u00e5 tydeliggj\u00f8re dette utover i prosjektperioden. NAV \u00c5sane sosialtjenesten vurderer at grensesnittet har blitt tydeligere utover i prosjektperioden, og n\u00e5 er praksis at booppf\u00f8lgingstjenesten trekker seg ut av saken n\u00e5r HF overtar oppf\u00f8lging av deltaker. Avdeling for rusmedisin(AFR) HF opplever at det kan v\u00e6re uklart hvilken avdeling i AFR som har ansvar for den enkelte deltaker, og organiseringen i AFR kan oppleves som noe fragmentert. HF vurderer at det har v\u00e6rt avklarte roller og ikke overlapp i oppf\u00f8lgingen av felles bruker mellom HF og AFR. Det vurderes at det har v\u00e6rt spesielt godt samarbeid i noen enkeltsaker knyttet til ROP-forl\u00f8p. AFR vurderer at HF i enkeltsaker har fungert som en d\u00f8r\u00e5pner knyttet til \u00e5 oppn\u00e5 gode forl\u00f8p rundt deltaker. Det vurderes at metodikken og tiln\u00e6rmingen i HF har muliggjort dette. Kronstad DPS/FACT: HF vurderer at det er et avklart grensesnitt i samarbeidet med Kronstad DPS. De har ulike ansvarsomr\u00e5der der DPS har en behandler/spesialistrolle med blant annet ansvar for medisinering. Der tjenestene eventuelt overlapper avklares samarbeid rundt deltaker fortl\u00f8pende. Prosjektmedarbeider har ukentlig m\u00f8ter med FACT teamet. 7 av 14 Kronstads DPS vurderer at HF har v\u00e6rt et nyttig supplement til deres tjenester, spesielt med hensyn til boligfremskaffelse. HF bidrar med et \u00abtverrfaglig blikk\u00bb p\u00e5 pasienten. Sammen med HF har de kunnet tilby deltakeren/pasienten et felles s\u00f8ml\u00f8st tjenestetilbud. HF vurderer at grensesnittet mot andre kommunale tjenester som for eksempel Botreningsenteret, MO-sentrene, avdeling psykisk helse og HSA-teamet har v\u00e6rt avklarte, og at det har v\u00e6rt en klar og tydelig arbeidsfordeling i enkeltsaker. Kriminalomsorgen HF har samhandlet med flere avdelinger innen kriminalomsorgen; ND, friomsorgskontoret og ulike fengsl der deltagere har v\u00e6rt. HF opplever at samhandlingen i de aller fleste tilfeller har g\u00e5tt fint og at fire personer som har v\u00e6rt p\u00e5 vei fra fengsel har kunne flytte inn i bolig ved l\u00f8slatelse. HF opplever \u00e5 f\u00e5 gode tilbakemeldinger i enkeltsaker der det er jobbet tett med ulike samarbeidspartnere i forbindelse med l\u00f8slatelse. I en sak har HF f\u00e5tt tilbakemelding om at den oppf\u00f8lging og kontakt som var forventet fra innsatt ikke ble fulgt opp. Dette er tatt opp med personen det gjaldt. 8. Prosjektkostnader, kostnader ved andre boformer/oppf\u00f8lgingstilbud. a. Prosjektkostnader, alle driftskostnader knyttet til prosjektet, pr \u00e5r, snittkostnad pr. deltaker. Housing First Utgifter 2015 2014 Brutto l\u00f8nn 3 110 500 3 162 000 Kj\u00f8p av varer og tjenester 843 000 856 000 Andre utgifter 100 000 40 000 Sum 4 053 500 4 058 000 Kostnad i bolig pr person/mnd ved 16 personer i bolig 16 200 16 468 ved full utnyttelse, 35 personer 7 406 7 530 Prosjektkostnader for HF har i 2015 v\u00e6rt kr.4.053.500,-. Dette er totalkostnader ved prosjektet (l\u00f8nn, drift, vedlikehold). Snittkostnad pr person i bolig (16 i bolig): kr. 16.200,- pr. mnd. Ved full utnyttelse (35 personer) vil snittkostnaden pr. bruker bli: kr. 7.406,- pr person pr mnd. b. Skiller kostnadene ved Housing First seg fra kostnadene ved ordin\u00e6r booppf\u00f8lging i NAV sosialtjeneste av brukere som er bosatt p\u00e5 annet vis? For \u00e5 vurdere dette er det tatt utgangspunkt i: - L\u00f8nnsutgifter til ansatte i HF og booppf\u00f8lgingstjenestene ved NAV Bergenhus og NAV \u00c5sane 8 av 14 - Antall brukere som f\u00e5r oppf\u00f8lging fra HF og fra booppf\u00f8lgingstjenestene ved NAV Bergenhus og NAV \u00c5sane. Booppf\u00f8lgingstjenestene ved NAV Bergenhus gir booppf\u00f8lging til brukere som bor i egen bolig (vedtak hjemlet i HOL). Booppf\u00f8lgingstjenesten ved NAV \u00c5sane sosialtjeneste gir booppf\u00f8lgingstjenester til brukere som bor i egen bolig (vedtak hjemlet i HOL), og til brukere som er bostedsl\u00f8se (vedtak hjemlet i sosialtjenesteloven \u00a7 17). Housing First L\u00f8nn inkludert sosiale utgifter: kr. 3.110.500,- Snittkostnad pr. bruker pr. mnd. (16 deltakere i bolig): kr. 16.200,- Snittkostnad pr. bruker pr. mnd. (m\u00e5ltall 35 personer i bolig): kr. 7.406,- Snittkostnad pr. bruker pr. mnd. (7 brukere bostedsl\u00f8se): kr. 37.029,- Snittkostnad pr. bruker pr. mnd. (totalt 23 deltakere): kr. 11.270,- P\u00e5 snittkostnad pr. bruker er det ikke medregnet l\u00f8nnsutgifter for prosjektmedarbeider ansatt i Helse Bergen. NAV Bergenhus L\u00f8nn inkludert sosiale utgifter for 5 ansatte i booppf\u00f8lgingstjenesten: Kr. 2.785.376 Snittkostnad pr. bruker pr. mnd. (90 brukere i bolig): kr. 2.579,- NAV \u00c5sane L\u00f8nn inkludert sosiale utgifter for 6 ansatte i booppf\u00f8lgingstjenesten: kr. 3. 878. 595,- Snittkostnad pr. bruker pr. mnd. (40 brukere i bolig): kr. 8.080,- Snittkostnad pr. bruker pr. mnd. (23 brukere bostedsl\u00f8se): kr. 14.052,- Snittkostnad pr. bruker pr. mnd. (totalt 63brukere): kr. 5.130,- Kommentar: Sammenlikningen omhandler kun snittkostnad pr. bruker og gir ikke et grunnlag for \u00e5 sammenlikne kvalitet i oppf\u00f8lgingsarbeidet og hva dette resulterer i for brukerne. c. Hva er kostnadene ved midlertidig botilbud for tilsvarende brukere? Med utgangspunkt i at d\u00f8gnpris i midlertidig botilbud i snitt er kr. 900,- pr. d\u00f8gn (fra kr. 850 \u2013 kr. 1100 kroner pr d\u00f8gn), utgj\u00f8r dette kr. 28.500,- pr mnd. 9 av 14 For de 16 deltakerne i HF som n\u00e5 bor i egen bolig ville utgifter til midlertidig botilbud for alle 16 gi en kostnad p\u00e5 kr. 456.000,- pr. mnd., kr. 5.472.000,- pr. \u00e5r. 9. Kommentarer a. Hva har lykkes \uf0b7 HF vurderer at deltagere som tidligere har mislykkes i andre boforhold i st\u00f8rre grad opplever \u00e5 lykkes n\u00e5r de selv kan velge boomr\u00e5de og bolig. Dette gjelder ogs\u00e5 deltagere som tidligere har bodd i omr\u00e5der med opphopning av andre med liknende utfordringer. \uf0b7 Et stabilt team og godt arbeidsmilj\u00f8 i HF-teamet. En ansatt med bruker-erfaring har v\u00e6rt en styrke for prosjektet. Det er god kompetanse i teamet som brukes fleksibelt \uf0b7 Vakttelefon tilgjengelig mellom kl. 08.00 og kl. 22.00 p\u00e5 hverdager (tilgjengelig dersom avtalt utover dette)vurderes \u00e5 ha fungert godt \uf0b7 Tydelig definerte m\u00e5lsettinger for prosjektet, fokus p\u00e5 arbeidsoppgavene og h\u00f8y grad av engasjement for brukergruppen \uf0b7 \u00d8kt grad av tilgjengelighet til spesialisthelsetjenester ved at en av prosjektmedarbeiderne har sitt ansettelsesforhold i Helse Bergen (Kronstad DPS) \uf0b7 Fokus p\u00e5 brukermedvirkning og brukerstyring med stor fleksibilitet og h\u00f8y grad av tilgjengelighet i oppf\u00f8lging av deltakerne og i kontakt med samarbeidspartnere som Nav, DPS og nabolag/utleier. HF erfarer at deltakere og samarbeidspartnere opplever at de kan stole p\u00e5 teamet og den faglige tiln\u00e6rmingen. \uf0b7 Fremskaffelse av gode og egnede boliger til deltakerne har v\u00e6rt fokus. HF vurderer at de oppleves som trygge samarbeidspartnere for utleiere ved at det ryddes opp i boligen underveis og etter endt leieforhold. HF har beholdt leiligheter selv om deltagere har m\u00e5tte flytte ut. \uf0b7 HF-teamet har gode HMS-rutiner som blir brukt i det daglige arbeid. \uf0b7 Egen milj\u00f8vaktmester tilknyttet prosjektet. Vaktmester har v\u00e6rt involvert i samtlige deltagere i prosjektet. Noen har benyttet seg av denne tjenesten opp til flere ganger. Dette har v\u00e6rt en \u00f8konomisk rimelig l\u00f8sning for HF n\u00e5r det gjelder oppussing og reparasjoner etter h\u00e6rverk. Det har ogs\u00e5 gitt private husverter en trygghet. b. Utfordringer/kritiske faktorer For prosjektet: \uf0b7 Umiddelbar tilgang til bolig og fremskaffelse av egnede leiligheter som deltaker \u00f8nsker seg. \uf0b7 Sikre reelle valgmuligheter for deltager i et presset boligmarked 10 av 14 \uf0b7 HF erfarer at det har v\u00e6rt en utfordring \u00e5 f\u00e5 samarbeidspartnere til og forst\u00e5 arbeidsmetodikken til HF \uf0b7 Mangel p\u00e5 \u00abkrisebolig\u00bb tilknyttet prosjektet. Deltagere m\u00e5 bo p\u00e5 midlertidig botilbud ved utkastelse fra bolig n\u00e5r det vurderes at annen type bolig hadde v\u00e6rt hensiktsmessig (f.eks med d\u00f8gnomsorg) \uf0b7 Teamet opplever usikkerhet mht varighet av prosjektet For deltager: \uf0b7 Utfordringer knyttet til \u00e5 flytte i egen bolig. De fleste deltakerne f\u00f8ler seg ensom og har de fleste venner i rusmilj\u00f8et. \uf0b7 Unng\u00e5 opphoping av andre med de samme utfordringene \uf0b7 Forst\u00e5else for eget ansvar knyttet til \u00e5 beholde bolig \uf0b7 Deltakerne mister n\u00f8kkelen og bryter seg inn i sin egen leilighet p\u00e5 kvelds og nattestid. c. Endringer i forhold til aktivitet/fritid/arbeid For enkelte deltakere er det \u00e5 f\u00e5 egen bolig, og \u00e5 skape seg et hjem, nok i f\u00f8rste omgang. De fleste signaliserer et behov for \u00e5 ha noe \u00e5 gj\u00f8re i hverdagen og det har v\u00e6rt gjennomf\u00f8rt forskjellige tiln\u00e6rminger med deltakerne: - V\u00e6rt p\u00e5 omvisning/informasjonsm\u00f8te med flere av deltakerne p\u00e5 A2G - En deltaker har gjennomf\u00f8rt et kurs i oljemaling p\u00e5 friundervisningen - V\u00e6rt i kontakt med Arna Aktiv og Fritid med Bistand - Jobber p\u00e5 ALF via MO-sentrene - Selger megafon - Bruker D\u00f8r\u00e5pneren (r\u00f8de kors) - Bruker andre lavterskeltilbud (MO-sentre, Halvardstuen, Sammensenteret) - \u00abJobb-f\u00f8rst\u00bb prosjekt i regi av Stiftelsen Bergensklinikkene - Fotball p\u00e5 Brann stadion - Gatelaget Prosjektet har v\u00e6rt i dialog med IPS- prosjektet (Individuell jobbst\u00f8tte) rundt et mulig samarbeid med HF. Det var et \u00f8nske fra HF at IPS ogs\u00e5 kunne v\u00e6re et tilbud til deres deltakere. Dette har ikke kommet i stand. d. Utfordringer i forhold til boligfremskaffelse \uf0b7 Boligfremskaffelse p\u00e5 det private markedet har v\u00e6rt utfordrende. HF opplever en vegring blant huseiere overfor m\u00e5lgruppen rusavhengige. \uf0b7 Det har tatt tid for HF \u00e5 etablere seg og det har v\u00e6rt jobbet systematisk i forhold til fremskaffelse av boliger i det private leiemarkedet. HF opplever den siste tiden en bedring i tilgang til boliger 11 av 14 \uf0b7 Etablere en trygghet hos utleier p\u00e5 at kommunen er tilgjengelig og villig til \u00e5 l\u00f8se eventuelle problem som skulle oppst\u00e5. \uf0b7 Det kan for deltakerne oppleves tryggere \u00e5 bo i kommunal bolig enn en privat leid bolig. \uf0b7 Skaffe boliger i de omr\u00e5dene deltager \u00f8nsker \u00e5 bo \uf0b7 Det er dyrere \u00e5 leie p\u00e5 det private markedet, spesielt for de som har uf\u00f8retrygd. \uf0b7 Geografiske begrensinger (kun \u00c5sane og Bergenhus) i forhold til boligfremskaffing. Dette ble imidlertid opphevet etter 1 \u00e5rs drift. e. Andre relevante forhold \uf0b7 Det kan se ut som den virksomme faktoren i metodikken er knyttet til myndiggj\u00f8ring av deltager gjennom valgfrihet knyttet til type bolig og oppf\u00f8lging. Forventningene er satt av deltager selv og avklart i forkant av deltagelse i prosjektet. \uf0b7 HF ser ut til \u00e5 ha gjennomslagskraft i ulike fagmilj\u00f8. Tanken om aktiv deltagelse i eget liv, selv med de utfordringene deltaker har med seg, har betydning for bedring. \uf0b7 Fleksibilitet i arbeidstid, og kompensasjon for \u00f8kt tilgjengelighet, har vist seg sv\u00e6rt hensiktsmessig i forhold til m\u00e5let. \uf0b7 Tett samarbeid med Helse Vest og Sandnes kommune gjennom prosjektperioden har v\u00e6rt bra \uf0b7 Det er utarbeidet kartleggingsverkt\u00f8y, som gjennomf\u00f8res med deltakerne, til bruk i en eventuell ekstern evaluering \uf0b7 HF-teamet har deltatt i nasjonalt nettverk der alle HF- kommuner har anledning til \u00e5 delta. Har gitt mulighet for \u00e5 utveksle erfaringer, dele kompetanse og jobbe med en felles forst\u00e5else av metodikken i HF. \uf0b7 HF Bergen har deltatt i arbeidet med \u00e5 utarbeide en metodeh\u00e5ndbok i samarbeid med Helse Vest, Helse Bergen, Husbanken og Sandnes kommune der grunnlegger av HF, Sam Tsemberis, ogs\u00e5 er involvert i prosessen 10. Anbefalinger Anbefaling fra prosjektleder i HF Prosjektleder for Housing First i Bergen anbefaler at det etableres et byomfattende HF-team som skal f\u00f8lge opp samme m\u00e5lgruppe som i prosjektet. Det anbefales \u00e5 jobbe utfra prinsippene om valgfrihet og brukerstyring. Prinsippet om valgfrihet vurderes \u00e5 v\u00e6re spesielt viktig i prosessen rundt boligfremskaffelse ved at dette \u00f8ker sannsynligheten for at brukerne 12 av 14 f\u00e5r ansvarsf\u00f8lelse for boligen, og dermed \u00f8ker muligheten for at bruker vil klare \u00e5 beholde boligen. Vaktmesterfunksjon b\u00f8r beholdes og samarbeid med spesialisthelsetjenesten b\u00f8r videreutvikles. Medarbeider med brukererfaring er sv\u00e6rt nyttig, og ordningen med fast l\u00f8nnstillegg til de ansatte har gitt medarbeiderne mulighet til fleksibilitet i oppf\u00f8lgingsarbeidet. Resultatenhetsleder i Sosiale botjenesters anbefaling Resultatenhetsleder i Sosiale botjenester anbefaler at HF, etter endt prosjektperiode, inng\u00e5r som en del av Avdeling ambulant oppf\u00f8lging i Sosiale botjenester. Denne avdelingen skal gi ambulante booppf\u00f8lgingstjenester til personer i bolig og jobbe med boligfremskaffelse til bostedsl\u00f8se med omfattende utfordringer. Tilgjengelighet utover ordin\u00e6r arbeidstid og milj\u00f8vaktmester, som brukes ved bosetting av brukere i private leieforhold, er elementer som vil tas med videre i Avdeling ambulant oppf\u00f8lging. Resultatenhetsleder vurderer at mye av HF sin metodikk og tiln\u00e6rming til bruker kan implementeres i arbeidet i denne avdelingen. Med bakgrunn i systemet for tildeling av kommunale boliger i Bergen vil ikke prinsippet om valgfrihet v\u00e6re mulig \u00e5 praktisere overfor brukere som bosettes i kommunale boliger, men vil kunne praktiseres ved bosetting i private leieforhold. HFs recovery-orienterte tiln\u00e6rming med rask stabilisering i bolig, helhetsorientert innsats, styrking av mestringsevne og mestringsstrategier samt brukerstyring videref\u00f8res i denne avdelingen, ogs\u00e5 for personer som tildeles kommunal bolig. Resultatenhetsleder vurderer at \u00e5 etablere et eget HF \u2013 team i avdelingen vil kunne f\u00f8re til mindre fleksibilitet i oppf\u00f8lgingsarbeidet i Sosiale botjenester. Ved at HF heller inng\u00e5r som en del av Avdeling ambulant oppf\u00f8lging, vil metodikken i HF i st\u00f8rre grad kunne implementeres blant alle ansatte og anvendes overfor et st\u00f8rre antall brukere/beboere. Etatens anbefaling Med bakgrunn i det som fremkommer i internevalueringen anbefaler Etat for sosiale tjenester sterkt at booppf\u00f8lgingsarbeidet som HF har representert, etter ekstern finansiering og endt prosjektperiode, finansieres videre gjennom kommunale driftsmidler. Til tross for at HF har jobbet systematisk og godt overfor det private leiemarkedet har det vist seg utfordrende \u00e5 n\u00e5 m\u00e5lsettingen om at deltakerne fortrinnsvis skulle bosettes i leiligheter p\u00e5 det private leiemarkedet. Dette kan skyldes et presset boligmarked i Bergen og en lav toleranse blant husverter for m\u00e5lgruppen rusavhengige. HF har utover i prosjektperioden blitt prioritert foran andre i tildeling av kommunale boliger til deltakerne. Antall prosjektdeltagere i egen bolig ligger, etter to \u00e5rs drift, er under m\u00e5ltallet som var 1 bosatt pr mnd. i prosjektperioden. Sammenliknet med de to prosjektbydelene er kostnadene til HF vesentlig h\u00f8yere p\u00e5 snittkostnad pr. bruker. Det er ikke gjennomf\u00f8rt brukerunders\u00f8kelse med deltakerne i HF, men etaten vurderer at metodikken i HF og kvaliteten i oppf\u00f8lgingsarbeidet rundt deltakerne har v\u00e6rt sv\u00e6rt god. HF 13 av 14 har jobbet systematisk, og har klart \u00e5 komme i posisjon til oppf\u00f8lging av noen sv\u00e6rt krevende brukere som har v\u00e6rt utfordrende. Med bakgrunn i dette anbefaler etaten at sentrale prinsipper i HF, samt erfaring og kompetanse som prosjektet har gitt, b\u00f8r implementeres i videreutviklingen av booppf\u00f8lgingstjenester til brukerne. Det vurderes imidlertid at tilsvarende ressurser b\u00f8r kunne gi faglige gode tjenester til flere brukere enn i prosjektperioden. Det vil bli dr\u00f8ftet videre med arbeidsgruppe og styringsgruppe for HF-prosjektet hvordan det organisatorisk er best \u00e5 integrere erfaringer fra prosjektarbeidet i booppf\u00f8lgingsarbeidet i kommunen. Kari Hjellum - saksbehandler Jostein Hestnes - etatssjef Dette dokumentet er godkjent elektronisk. 14 av 14 "
}