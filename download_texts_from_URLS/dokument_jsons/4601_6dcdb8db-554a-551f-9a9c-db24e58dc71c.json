{
  "dokument_id": "6dcdb8db-554a-551f-9a9c-db24e58dc71c",
  "doc_type": "case_attachment",
  "kommune": 4601,
  "tittel": "Fagrapport naturmangfold datert oktober 2023",
  "url": "https://bergen.kommune.no/politikere-utvalg/api/fil/bk360/9221325/Fagrapport-naturmangfold-datert-oktober-2023",
  "tekst": "Beregnet til Bergen kommune Dokument type Fagrapport Dato Oktober 2023 KS ASMO 04.10.2023 S\u00c6DALEN FAGRAPPORT NATURMANGFOLD Confidential S\u00c6DALEN FAGRAPPORT NATURMANGFOLD Oppdragsnavn Naturmangfaldkartlegging Hauk\u00e5s og S\u00e6dalen Ramb\u00f8ll Prosjekt nr. 1350056669 Hoffsveien 4 Postboks 427 Sk\u00f8yen Mottaker Bergen kommune 0213 Oslo Dokument type Fagrapport Versjon 0.1 T +47 22 51 80 00 Dato 2023/10/04 F +47 22 51 80 01 https://no.ramboll.com Utf\u00f8rt av Veronica Ellefsen Kontrollert av Anna Moldestad N\u00e6ss Godkjent av Therese Fosholt Moe Beskrivelse Fagrapport for naturmangfold, inkl. vurdering mot prinsippene i naturmangfoldloven \u00a7\u00a7 8-12. Ramb\u00f8ll Norge AS NO 915 251 293 MVA Confidential Ramb\u00f8ll - S\u00e6dalen INNHOLDSFORTEGNELSE 1. Innledning 4 2. Metode 5 2.1 Definisjon av planomr\u00e5de og influensomr\u00e5de 5 2.2 Datainnsamling og -grunnlag 5 2.3 Beskrivelse av naturmangfoldet 6 2.4 Avb\u00f8tende tiltak 8 2.5 Vurdering iht. naturmangfoldloven 8 2.6 Forbehold 9 3. Dagens situasjon 10 3.1 Generelt om omr\u00e5det 10 3.2 Lokalklima 10 3.3 \u00d8kosystemtjenester 10 3.4 Geologiske forekomster 11 3.5 Vannforekomster 11 3.6 Landskaps\u00f8kologiske sammenhenger og funksjonsomr\u00e5der for vilt og fisk 12 3.7 Naturtyper 13 3.8 Arter av nasjonal forvaltningsinteresse 15 3.9 Fremmede skadelige arter 17 4. Beskrivelse av planlagt tiltak 19 5. Tiltakets virkninger og avb\u00f8tende tiltak 20 5.1 Korrekt behandling av fremmede skadelige arter 20 6. Vurdering av naturmangfoldlovens \u00a7\u00a7 8-12 21 6.1 Kunnskapsgrunnlaget (\u00a7 8) 21 6.2 F\u00f8re-var-prinsippet (\u00a7 9) 21 6.3 \u00d8kosystemtiln\u00e6rming og samlet belastning (\u00a7 10) 21 6.4 Kostnadene ved milj\u00f8forringelse skal b\u00e6res av tiltakshaver (\u00a7 11) 21 6.5 Milj\u00f8forsvarlige teknikker og driftsmetoder (\u00a7 12) 21 7. Referanser 22 3/23 Confidential Ramb\u00f8ll - S\u00e6dalen 1. INNLEDNING Ramb\u00f8ll bist\u00e5r Bergen kommune med kartlegging av biologisk mangfold ved Nedre S\u00e6dalen gnr/bnr. 7/9. Intensjonene for omr\u00e5deplanen er \u00e5 styrke stedsidentiteten i S\u00e6dalen b\u00e5de fysisk og sosialt. I tillegg legge til rette for et st\u00f8rre mangfold av tilbud i n\u00e6rmilj\u00f8et med vekt p\u00e5 sosiale m\u00f8testeder og arenaer for organisert og uorganisert aktivitet. Det skal vurderes om et regulert byggefelt skal beholdes som i opprinnelig plan eller flyttes. Det nye arealet ligger inne som friluftsomr\u00e5de p\u00e5 samme gnr/bnr. I tillegg skal det etableres en ny idrettshall p\u00e5 tomten. Omr\u00e5det ligger i Bergen kommune, mellom Birkelundstoppen og Nesttun, med Sanddalselva i dalbunnen som en del av overordnet bl\u00e5gr\u00f8nn struktur fra byfjellene og ned til Nesttunvannet. Rapporten omfatter en beskrivelse av naturmangfoldet i plan- og influensomr\u00e5det, og en vurdering av planarbeidet opp mot prinsippene i naturmangfoldloven \u00a7\u00a7 8-12. Figur 1-1: R\u00f8d prikk marker hvor unders\u00f8kelsesomr\u00e5de ligger. 4/23 Confidential Ramb\u00f8ll - S\u00e6dalen 2. METODE 2.1 Definisjon av planomr\u00e5de og influensomr\u00e5de Planomr\u00e5det omfatter i hovedsak arealer som vil eller kan bli direkte ber\u00f8rt av tiltaket gjennom arealbeslag eller annen fysisk p\u00e5virkning. Planomr\u00e5det som her beskrives og vurderes er hentet fra plankartet til omr\u00e5dereguleringsplan for Fana. gnr 7, Indre S\u00e6dal, idrettshall. Omr\u00e5det som er unders\u00f8kt er en liten del av en st\u00f8rre plan og er p\u00e5 ca. 23 dekar (Figur 2-1). Planomr\u00e5det omfatter med dette eiendommene med gnr/bnr 7/9. Influensomr\u00e5det er det totale arealet som kan forventes \u00e5 bli p\u00e5virket av tiltaket p\u00e5 kort og lang sikt, b\u00e5de direkte og indirekte. Dette omfatter for eksempel st\u00f8rre funksjonsomr\u00e5der for arter og viktige vilttrekk og \u00f8kologiske landskapssammenhenger. For landvegetasjon vurderes influens-omr\u00e5det \u00e5 v\u00e6re 100 meter fra tekniske inngrep, og er vist med stiplet linje. Mens det for de mest arealkrevende fugle- og pattedyrartene vurderes \u00e5 v\u00e6re vesentlig mer, grunnet forstyrrelser i anleggsperioden. I tillegg f\u00e5r vassdraget et st\u00f8rre influensomr\u00e5de nedstr\u00f8ms for planomr\u00e5det. Figur 2-1: Unders\u00f8kelsesomr\u00e5det for Indre S\u00e6dalen markert med sort heltrukken linje. Kilde: Norgeskart.no 2.2 Datainnsamling og -grunnlag Datagrunnlaget best\u00e5r av offentlig tilgjengelig informasjon fra databaser og kartinnsyn supplert med informasjon fra befaring av plan- og influensomr\u00e5det. Offentlig informasjon er hentet fra de 5/23 Confidential Ramb\u00f8ll - S\u00e6dalen nettbaserte databasene Naturbase, Artskart, Kilden, Norge i bilder, og Norges geologiske unders\u00f8kelser, hvor registreringer relatert til naturmangfold er unders\u00f8kt og vurdert. Omr\u00e5det ble befart 24.08.2023. Observerte naturelementer ble registrert med appen, Milj\u00f8direktoratets egne registreringsverkt\u00f8y og apper NiN-app og arter. Samt ArcGIS Collector for iPad. Dataene ble samlet og prosessert i ArcGIS Pro. 2.3 Beskrivelse av naturmangfoldet I naturmangfoldloven er naturmangfold definert som biologisk mangfold, landskapsmessig mangfold og geologisk mangfold, som ikke i det alt vesentlige er et resultat av menneskers p\u00e5virkning (\u00a7 3). Biologisk mangfold er videre definert som mangfoldet av \u00f8kosystemer, arter og genetiske variasjoner innenfor artene, og de \u00f8kologiske sammenhengene mellom disse komponentene. Fagrapporten er basert p\u00e5 en vurdering av f\u00f8lgende elementer (listen er ikke utt\u00f8mmende). 2.3.1 Verdifulle arter, naturtyper og \u00f8kologiske sammenhenger Lokalklima og \u00f8kosystemtjenester \u2022 Lokalklima i omr\u00e5det; bioklimatisk sone og seksjon, temperatur- og oseanitetsgradient \u2022 Forsynende, regulerende og kulturelle \u00f8kosystemtjenester, og verdien av disse iht. NOU 2013:10. Geologiske forekomster \u2022 Sjeldne eller viktige bergarter samt kalkholdige bergarter \u2022 L\u00f8smasser som p\u00e5virker omr\u00e5dets karakter, f.eks. mht. tykkelse, kalkinnhold eller erosjon Vannforekomster \u2022 Vannforekomster i influensomr\u00e5det som er av betydning for biologisk mangfold. \u2022 Milj\u00f8tilstanden \u2013 \u00f8kologisk og kjemisk tilstand, og eventuell differanse til nasjonale milj\u00f8m\u00e5l Landskaps\u00f8kologiske sammenhenger og \u00f8kologiske funksjonsomr\u00e5der for vilt og fisk \u2022 Omr\u00e5dets funksjon for naturlig viltlevende landpattedyr, fugler, krypdyr, amfibier og fisk iht. DN h\u00e5ndbok 11 om viltkartlegging (2000b) \u2022 Omr\u00e5der som oppfyller en \u00f8kologisk funksjon for en art, slik som gyteomr\u00e5de, hiomr\u00e5de, oppvekstomr\u00e5de, vandrings- og trekkruter, beiteomr\u00e5de, spill- eller parringsomr\u00e5de, yngleomr\u00e5de, overvintringsomr\u00e5de og leveomr\u00e5de (Naturmangfoldloven \u00a7 3 (r)). Naturtyper \u2022 Utvalgte naturtyper iht. Forskrift om utvalgte naturtyper etter naturmangfoldloven \u2022 Viktige naturtyper (A/B/C-verdi) etter DN h\u00e5ndbok 13, 15 og 19 om hhv. Kartlegging av naturtyper og verdisetting av biologisk mangfold (2007a), Kartlegging av ferskvannslokaliteter (2000a), og Kartlegging av marint biologisk mangfold (2007b) \u2022 Viktige naturtyper etter Milj\u00f8direktoratets instruks for utvalgskartlegging etter Natur i Norge (NiN) systemet, veileder M-2209 (2023) \u2022 R\u00f8dlistede naturtyper iht. Norsk r\u00f8dliste for naturtyper 2018 \u2022 Viktige livsmilj\u00f8er i skog iht. h\u00e5ndbok for Milj\u00f8registrering i Skog (MiS) (2001) Arter av nasjonal forvaltningsinteresse \u2022 R\u00f8dlistede arter i kategoriene NT, VU, EN og CR (n\u00e6r truede og truede), jf. Norsk r\u00f8dliste for arter (2021) \u2022 Ansvarsarter; arter med forekomst i Norge som utgj\u00f8r over 25 % av europeisk bestand 6/23 Confidential Ramb\u00f8ll - S\u00e6dalen \u2022 Fredede og prioriterte arter; arter fredet etter naturvernloven fra 1970 eller gjennom internasjonale konvensjoner, og arter utnevnt og sikret etter naturmangfoldloven fra 2009 samt egne forskrifter \u2022 Andre spesielt hensynskrevende arter; arter Milj\u00f8direktoratet mener b\u00f8r gis spesiell oppmerksomhet, som ikke fanges opp av \u00f8vrige kriterier 2.3.2 Fremmede skadelige arter Fremmede arter er arter som ikke forekommer naturlig i Norge. Med dette menes arter som kom til Norge etter \u00e5r 1800, og har v\u00e6rt sammenhengende reproduserende uten menneskelig hjelp i mer enn 10 \u00e5r. De fremmede artene er risikovurdert p\u00e5 Artsdatabankens Fremmedartsliste (2023) der risikokategorien er bestemt av artens \u00f8kologiske effekt og potensiale for spredning og etablering. Inkludert i rapporten er arter med h\u00f8y (HI) og sv\u00e6rt h\u00f8y risiko (SE) for stedegent naturmangfold (Artsdatabanken, 2018b). Kravene til aktsomhet i forbindelse med virksomheter og tiltak som kan medf\u00f8re spredning av fremmedarter er lovfestet i Forskrift om fremmede organismer (2015). Den som iverksetter tiltak som kan medf\u00f8re utilsiktet spredning skal opptre aktsomt for \u00e5 hindre at aktiviteten medf\u00f8rer uheldige f\u00f8lger for det biologiske mangfold, herunder \u00e5 ha kunnskap om risikoen for uheldige f\u00f8lger, om hvilke tiltak som er p\u00e5krevd for \u00e5 forebygge slike f\u00f8lger, og \u00e5 treffe forebyggende tiltak for \u00e5 hindre at aktiviteten medf\u00f8rer uheldige f\u00f8lger (\u00a7 18). I tillegg til aktsomhetskravet har den ansvarlige en tiltaks- og varslingsplikt samt en plikt til \u00e5 informere ber\u00f8rte parter. Dersom det oppst\u00e5r (fare for) skade p\u00e5 det biologiske mangfold som f\u00f8lge av utilsiktet spredning skal den ansvarlige umiddelbart iverksette egnede tiltak for \u00e5 avverge eller begrense skaden, samt s\u00e5 langt det er mulig gjenopprette den tidligere tilstanden ved fjerning av fremmedartene eller andre egnede tiltak (\u00a7 20). Den ansvarlige skal s\u00f8rge for at ansatte og andre som er involvert i aktiviteten har kunnskap om risikoen for uheldige f\u00f8lger og forbyggende tiltak i samsvar med samsvar med overnevnte paragrafer samt \u00f8vrige bestemmelser i forskriften. Informasjonsplikten gjelder ogs\u00e5 ovenfor kunder og andre mottakere av organismene (\u00a7 20). Den som er ansvarlig er i tillegg underlagt krav om tiltak rettet mot mulige vektorer og spredningsveier for fremmede organismer (\u00a7 24). F\u00f8r flytting av l\u00f8smasser eller andre masser som kan inneholde fremmede organismer, skal den ansvarlige unders\u00f8ke om massene inneholder fremmede organismer som kan medf\u00f8re risiko for uheldige f\u00f8lger for det biologiske mangfoldet dersom de spres, samt treffe egnede tiltak for \u00e5 forhindre slik risiko, f.eks. tildekking, nedgraving eller levering til lovlig avfallsanlegg. I tillegg skal den som er ansvarlig for transport av organismer som kan medf\u00f8re risiko for uheldige f\u00f8lger dersom de spres, s\u00f8rge for at organismene oppbevares eller emballeres slik at de ikke kan slippe ut i milj\u00f8et under transporten (\u00a7 23). 7/23 Confidential Ramb\u00f8ll - S\u00e6dalen 2.4 Avb\u00f8tende tiltak Det er vurdert hvordan eventuelle negative virkninger av planen kan motvirkes ved \u00e5 implementere tiltak for \u00e5 unng\u00e5, begrense, istandsette og hvis mulig kompensere for vesentlige skadevirkninger for milj\u00f8 og samfunn b\u00e5de i bygge- og driftsfasen. 2.5 Vurdering iht. naturmangfoldloven For \u00e5 vurdere hvorvidt planens virkninger for naturmangfoldet er tilstrekkelig belyst er tiltaket vurdert opp mot naturmangfoldlovens bestemmelser. Form\u00e5let med naturmangfoldloven er at naturen med dens biologiske, landskapsmessige og geologiske mangfold og \u00f8kologiske prosesser tas vare p\u00e5 ved b\u00e6rekraftig bruk og vern, ogs\u00e5 slik at den gir grunnlag for menneskenes virksomhet, kultur, helse og trivsel, n\u00e5 og i fremtiden (\u00a7 1). Prinsippene i \u00a7\u00a7 8-12 skal legges til grunn som retningslinjer ved ut\u00f8ving av offentlig myndighet, herunder ved forvaltning av fast eiendom (\u00a7 7). Vurderingen tar blant annet utgangspunkt i forvaltningsm\u00e5lene for naturtyper, \u00f8kosystemer og arter samt den generelle aktsomhetsplikten i \u00a7\u00a7 4-6. Dette inneb\u00e6rer f\u00f8lgende vurderinger: \u00a7 8 \u2013 kunnskapsgrunnlaget \u00abOffentlige beslutninger som ber\u00f8rer naturmangfoldet skal s\u00e5 langt det er rimelig bygge p\u00e5 vitenskapelig kunnskap om arters bestandssituasjon, naturtypers utbredelse og \u00f8kologiske tilstand, samt effekten av p\u00e5virkninger. Kravet til kunnskapsgrunnlaget skal st\u00e5 i et rimelig forhold til sakens karakter og risiko for skade p\u00e5 naturmangfoldet. (...).\u00bb \u00a7 9 \u2013 F\u00f8re-var-prinsippet \u00abN\u00e5r det treffes en beslutning uten at det foreligger tilstrekkelig kunnskap om hvilke virkninger den kan ha for naturmilj\u00f8et, skal det tas sikte p\u00e5 \u00e5 unng\u00e5 mulig vesentlig skade p\u00e5 naturmangfoldet. Foreligger en risiko for alvorlig eller irreversibel skade p\u00e5 naturmangfoldet, skal ikke mangel p\u00e5 kunnskap brukes som begrunnelse for \u00e5 utsette eller unnlate \u00e5 treffe forvaltningstiltak.\u00bb \u00a7 10 \u2013 \u00d8kosystemtiln\u00e6rming og samlet belastning \u00abEn p\u00e5virkning av et \u00f8kosystem skal vurderes ut fra den samlede belastning som \u00f8kosystemet er eller vil bli utsatt for\u00bb. \u00a7 11 \u2013 kostandene ved milj\u00f8forringelse skal b\u00e6res av tiltakshaver \u00abTiltakshaveren skal dekke kostnadene ved \u00e5 hindre eller begrense skade p\u00e5 naturmangfoldet som tiltaket volder, dersom dette ikke er urimelig ut fra tiltakets og skadens karakter.\u00bb 8/23 Confidential Ramb\u00f8ll - S\u00e6dalen \u00a7 12 \u2013 milj\u00f8forsvarlige teknikker og driftsmetoder \u00abFor \u00e5 unng\u00e5 eller begrense skader p\u00e5 naturmangfoldet skal det tas utgangspunkt i slike driftsmetoder og slik teknikk og lokalisering som, ut fra en samlet vurdering av tidligere, n\u00e5v\u00e6rende og fremtidig bruk av mangfoldet og \u00f8konomiske forhold, gir de beste samfunnsmessige resultater.\u00bb 2.6 Forbehold Resultatene i utredningen er gjeldende med f\u00f8lgende begrensninger og forbehold. Planomr\u00e5det er kartlagt i henhold til plangrensene gjengitt i kapittel 2.1. Rapportens vurderinger er kun gjeldende for det gitte unders\u00f8kelsesomr\u00e5det. Ved eventuelle endringer eller utvidelser av plan- og influensomr\u00e5det m\u00e5 ny vurdering gjennomf\u00f8res av fagressurs. Videre tas det forbehold om at det kan finnes uoppdagede naturelementer av verdi, som verken er fanget opp i offentlige databaser eller ved den prosjektspesifikke befaringen. Dette kan for eksempel skyldes tidspunktet for kartleggingen siden forskjellige arter og artsgrupper har forskjellige vekstm\u00f8nster gjennom sesongen. For eksempel er noen arter mest fremtredende om v\u00e5ren, mens andre ikke er synlige f\u00f8r til h\u00f8sten. I tillegg vil artenes st\u00f8rrelse og adferd p\u00e5virke sannsynligheten for \u00e5 bli observert i l\u00f8pet av befaringens begrensede tidsrom. 9/23 Confidential Ramb\u00f8ll - S\u00e6dalen 3. DAGENS SITUASJON 3.1 Generelt om omr\u00e5det 3.1.1 Historikk og overblikk Hele S\u00e6dalen var tidligere landbruksomr\u00e5der med innmark, utmark og skog. Ved selve unders\u00f8kelsesomr\u00e5de var store deler av omr\u00e5det dyrket mark, samt et mindre areal som grenser til skog og utmarksbeite (Figur 3-1). Grunneier opplyser at jordbruksdriften i omr\u00e5det var avviklet midt p\u00e5 1980-tallet. Omr\u00e5det er tidligere gj\u00f8dslet med naturgj\u00f8dsel, og er ikke beitet eller pl\u00f8yd. Fra 1970-80 tallet har det foreg\u00e5tt en gradvis utbygging med boliger i omr\u00e5det. Per dags dato er ingen av g\u00e5rdene i drift, men noen av omr\u00e5dene sl\u00e5s fremdeles. Figur 3-1: Flyfoto fra 1949. Bl\u00e5 sirkler viser ca. plassering av unders\u00f8kelsesomr\u00e5de. Kilde: Norgeibilder.no 3.2 Lokalklima Naturgeografisk ligger omr\u00e5det i boreonemoral bioklimatisk sone, med sterk oseanisk bioklimatisk seksjon (Moen, 1998). Denne sonen har en blanding av boreale og nemorale trekk. Typisk for boreonemoral sone p\u00e5 Vestlandet er edell\u00f8vskog i s\u00f8rvendte lier, og mer nordvendte liene er s\u00f8rboreale. Oseanisk klima har mye nedb\u00f8r, h\u00f8y relativ luftfuktighet og sm\u00e5 forskjeller mellom varmeste og kaldeste m\u00e5ned, mens kontinentalt klima har lite nedb\u00f8r, lav relativ luftfuktighet og varm sommer/kald vinter. 3.3 \u00d8kosystemtjenester Velfungerende \u00f8kosystemer har generelt st\u00f8rre potensial for \u00e5 kunne levere mange \u00f8kosystemtjenester samtidig. 10/23 Confidential Ramb\u00f8ll - S\u00e6dalen Det aktuelle omr\u00e5det fremst\u00e5r som ruralt, med en del landbruk, skogsmark og vassdrag. Bidraget til \u00f8kosystemtjenester er hovedsakelig knyttet til opplevelses- og kunnskapstjenester, regulerende tjenester og grunnleggende livsprosesser (Statens vegvesen h\u00e5ndbok V712 om konsekvensanalyser). Omr\u00e5det bist\u00e5r med en rekke \u00f8kosystemtjenester som rekreasjon og friluftsliv, flom- og vannh\u00e5ndtering, erosjonsbeskyttelse og pollinering. 3.4 Geologiske forekomster 3.4.1 Berggrunn Berggrunnen i omr\u00e5det er registrert i \u00f8kologisk grunnkart som sv\u00e6rt kalkfattig. Berggrunnen i omr\u00e5det er i hovedsak \u00f8yegneis, men ogs\u00e5 b\u00e5ndgneis. I lyse bergarter er det mye kvarts, alkalifeltspat og gneis. Disse bergartene er derfor ofte n\u00e6ringsfattige bergarter som ikke gir gode vekstforhold til karplanter. 3.4.2 L\u00f8smasser L\u00f8smassene i omr\u00e5det best\u00e5r av morenemateriale med usammenhengende eller tynt dekke over berggrunnen, samt bart fjell som betyr at omr\u00e5det i stor grad mangler l\u00f8smasser. Ved tykke l\u00f8smasser vil disse kunne ha st\u00f8rre betydning for floraen enn det berggrunnen. I slike tilfeller kan omr\u00e5der med fattig berggrunn ha mer kravfull flora hvis l\u00f8smassene tilrettelegger for det. 3.5 Vannforekomster P\u00e5 \u00f8stsiden av unders\u00f8kelsesomr\u00e5de renner Sanddalselven som er en del av Nesttunvassdraget. Delen av Sanddalselven ved unders\u00f8kelsesomr\u00e5de er flat med sakteflytende vannmasser, f\u00f8r det treffer et st\u00f8rre v\u00e5tmarksomr\u00e5de i s\u00f8r. Substratet i elva best\u00e5r av stein og grus. Elvekanten er ikke naturlig og er bygget opp med steinblokker, og elvestryket er sv\u00e6rt rett uten mye variasjon. Langs vassdraget er det et tynt belte med kantvegetasjon, best\u00e5ende av mye platanl\u00f8nn (SE), selje, bj\u00f8rk, bringeb\u00e6r, geitrams, strandr\u00f8r, fuglevikke og kystbj\u00f8rnekjeks. Tett p\u00e5 elven er det ogs\u00e5 bilveg, dyrket mark og tidligere hestebeite. Figur 3-2: Vannforekomst langs unders\u00f8kelsesomr\u00e5det. 11/23 Confidential Ramb\u00f8ll - S\u00e6dalen I vann-nett er vassdraget registrert med moderat \u00f8kologisk tilstand. Den \u00f8kologiske tilstanden er basert p\u00e5 for h\u00f8ye mengder av nitrogen og fosfor. I vassdraget er det registrert noe diffus avrenning fra fulldyrket mark, diffus avrenning fra spillvannslekkasje og diffus avrenning fra spredt bebyggelse som viktige p\u00e5virkningsfaktorer. 3.6 Landskaps\u00f8kologiske sammenhenger og funksjonsomr\u00e5der for vilt og fisk Det er ikke registrert \u00f8kologiske funksjonsomr\u00e5der for vilt eller fisk innenfor planomr\u00e5det i offentlige databaser. I Bergen kommune sitt kartlag for bl\u00e5gr\u00f8nne strukturer er det gjennom planomr\u00e5det registrert en bred \u00f8kologisk korridor som strekker seg fra Nesttunvassdraget via Rambj\u00f8ra naturreservat til S\u00e6dalen og videre mot Land\u00e5sfjellet (Figur 3-3). Nesttunvatnet har v\u00e5tmark, med viktige raste- og overvintringsomr\u00e5der for andefugler og Rambj\u00f8ra best\u00e5r av rike l\u00f8vskogsomr\u00e5der. Begge er registrert som lokalt viktige viltomr\u00e5der. Forbindelsen er beskrevet som i stor grad intakt i kartportalen. Planomr\u00e5det Figur 3-3: Bl\u00e5gr\u00f8nn strukturer i Bergen, med \u00f8kologiske korridorer og viktige viltomr\u00e5der. Kilde: Bergenskart.no 12/23 Confidential Ramb\u00f8ll - S\u00e6dalen 3.7 Naturtyper 3.7.1 Generell beskrivelse av omr\u00e5det Planomr\u00e5det er todelt, et delomr\u00e5de i \u00f8st og et delomr\u00e5de i vest. \u00d8stre: Omr\u00e5det best\u00e5r av dyrket mark og arealer med skrotemark som er i ferd med \u00e5 gro igjen. \u00d8verste del er tidligere dyrket mark som if\u00f8lge grunneier er gj\u00f8dslet med naturgj\u00f8dsel. Omr\u00e5det har ikke v\u00e6rt beitet, og drift opph\u00f8rte p\u00e5 1980-tallet. Av arter ble det her registrert matsyre, engsoleie, lyssiv, englodnegrass, r\u00f8dkl\u00f8ver, kvassd\u00e5, strandr\u00f8r, ryllik, samt sm\u00e5 restarealer med firkantperikum og tveskjeggveronika. Omr\u00e5det er kartlagt som oppdyrket varig eng med lite intensivt hevdpreg (T45-C-1). Omr\u00e5det er i gjengroing med geitrams og kystbj\u00f8rnekjeks. Figur 3-4: Foto fra \u00f8stre del, som best\u00e5r av tidligere dyrket mark. 13/23 Confidential Ramb\u00f8ll - S\u00e6dalen Vestre: Resterende areal i vestre del av omr\u00e5det best\u00e5r av et relativt \u00e5pent skr\u00e5tt terreng. Omr\u00e5det er i gjenvekst med tr\u00e6r som hassel, selje og rogn. Omr\u00e5det best\u00e5r av ruderatarter som bringeb\u00e6r, skvallerk\u00e5l, kystbj\u00f8rnekjeks og geitrams. Ruderatarter er arter som s\u00e6rlig ofte forekommer der forholdene er sterkt p\u00e5virket av menneskelig aktivitet. I tillegg en rekke fremmede arter. Disse er n\u00e6rmere beskrevet i kapittel 3.9. I s\u00f8r forekommer ogs\u00e5 et plantefelt med gran. Figur 3-5: Areal i vestre del, med innslag av mye fremmede arter og ruderatarter. 3.7.2 Utvalgte naturtyper Det er ikke registrert utvalgte i henhold til forskrift om utvalgte naturtyper under befaring av omr\u00e5det. 3.7.3 Viktige naturtyper I vestre del av omr\u00e5det ble det registrert en frisk edellauvskog (C16) etter Milj\u00f8direktoratet instruks for utvalgskartlegging 2023 (Figur 3-6), i utkanten av kartleggingsomr\u00e5det. Dette er en naturtype som er kategorisert som n\u00e6rt truet p\u00e5 norsk r\u00f8dliste for naturtyper 2018. Naturtypen best\u00e5r av kartleggingsenheten T4-C-3 etter NiN systemet og er egentlig del av et st\u00f8rre sammenhengende areal med frisk edellauvskog. Lokaliteten som er avgrenset under kartleggingen er kuttet av prosjektgrensen for kartleggingen. Dominerende treslag er svartor, med innslag av hassel og selje. Lokaliteten er vurdert til moderat lokalitetskvalitet basert p\u00e5 skogens alder (hogstklasse fire) og antall store tr\u00e6r (2-4 per daa). Det er innslag av en del store svartor med en stammediameter p\u00e5 ca. 30 cm m\u00e5lt i brysth\u00f8yde. Omr\u00e5det har trolig v\u00e6rt beitet 14/23 Confidential Ramb\u00f8ll - S\u00e6dalen tidligere da det var spor etter gamle steingarder. Det er registrert en del sm\u00e5 gran i lokaliteten, i tillegg et plantefelt med gran som vokser p\u00e5 utsiden av lokaliteten i s\u00f8r. Vestre \u00d8stre Figur 3-6: Frisk edellauvskog kartlagt i kartleggingsomr\u00e5det. 3.7.4 MiS-livsmilj\u00f8er Det er ikke registrert MiS-livsmilj\u00f8er i omr\u00e5det. Det ble heller ikke p\u00e5vist slike i forbindelse med feltregistreringene. 3.8 Arter av nasjonal forvaltningsinteresse I felt ble det registrert en dvergspett i kantvegetasjonen langs elven. Denne ble registrert som stasjon\u00e6r. Dvergspett foretrekker l\u00f8vskog med stort innslag av d\u00f8de og d\u00f8dende tr\u00e6r. I \u00f8vre del av unders\u00f8kelsesomr\u00e5de ble det registrert l\u00f8vskog (beskrevet n\u00e6rmere i 3.7.2, og se figur 3-6) med innslag av en del store gamle tr\u00e6r. Det ble ikke registrert reirhull p\u00e5 tr\u00e6rne, men det er ikke utenkelig at dvergspetten kan ha dette som sitt funksjonsomr\u00e5de. Se Figur 3-6 for registrert l\u00f8vskog i omr\u00e5det. Av andre arter er det i n\u00e6rheten av planomr\u00e5det registrert 115 observasjoner av gr\u00e5spurv (NT), fiskem\u00e5ke (VU), gr\u00e5m\u00e5ke (VU), gr\u00f8nnfink (VU), granmeis (VU), st\u00e6r (NT), gulspurv (VU), tyrkerdue (NT) og vipe (CR). De fleste av registreringene er registrert med aktiviteten forflytting (15), stasjon\u00e6r (31), n\u00e6ringss\u00f8kende (15) og mulig reproduksjon (13). Av disse er 11 observasjoner validert, og dette gjelder for fiskem\u00e5ke (ti observasjoner) og gr\u00f8nnfink (en observasjon). Gr\u00f8nnfink, gulspurv og st\u00e6r er arter som er vanlig og knyttet til jordbruks- og kulturlandskap over det meste av landet. Gulspurv og st\u00e6r er spesielt negativt p\u00e5virket av habitatsendringer i kulturlandskapet som f\u00f8lge av endrede driftsformer. Dette er blant annet reduksjon av \u00e5kerholmer og kantsoner, treplanting og gjengroing. Som beskrevet i kapittel 3.7.4 best\u00e5r s\u00f8ndre 15/23 Confidential Ramb\u00f8ll - S\u00e6dalen unders\u00f8kelsesomr\u00e5de av tidligere kulturlandskap og det er ikke usannsynlig at disse artene finnes her. Figur 3-7: Kartlagt frisk edellauvskog i vestre del av kartleggingsomr\u00e5det. 16/23 Confidential Ramb\u00f8ll - S\u00e6dalen 3.9 Fremmede skadelige arter I kartleggingsomr\u00e5det ble det registrert fremmede arter. Se Figur 3-8 for en oversikt. Artene som ble registrert i felt var mongolspringfr\u00f8 (SE), parkslirekne (SE), fagerfredl\u00f8s (SE), krypfredl\u00f8s (SE), bulkemispel (SE), platanl\u00f8nn (SE), bleikspirea (SE) og amerikahumleblom (SE). Platanl\u00f8nn forekommer spredt jevnt utover skogsarealet i vestre del, samt langs vassdraget. Den mest fremtredende arten var mongolspringfr\u00f8 som hadde relativ stor utbredelse rundt l\u00f8en, samt i det \u00e5pne skr\u00e5 terrenget i vestre del. Her var det ogs\u00e5 registrert en del parkslirekne og bleikspirea. Se Figur 3-8. Krypfredl\u00f8s, fagerfredl\u00f8s og bulkemispel forekom i mindre og mer konsentrerte bestander. Figur 3-8: Kart som viser hvor det ble registrert fremmede arter. 17/23 Confidential Ramb\u00f8ll - S\u00e6dalen Figur 3-9: Parkslirekne (t.v.) registrert nede ved elven, og mongolspringfr\u00f8 (t.h.) registrert ved l\u00f8en. 18/23 Confidential Ramb\u00f8ll - S\u00e6dalen 4. BESKRIVELSE AV PLANLAGT TILTAK Ved oppstart av plan Fana. gnr 7, Indre S\u00e6dal, idrettshall er det startet reguleringsplanarbeid for endring av gjeldene omr\u00e5dereguleringsplan for Indre S\u00e6dalen. I vedtaket skal det vurderes \u00e5 endre planen for \u00e5 gj\u00f8re plass til en ny idrettshall. I tillegg gj\u00f8res det vurderinger om \u00e5 flytte et mindre felt for nye boliger. Det skal i planforslaget legges frem plassering av en ny idrettshall. Hallen kan f\u00e5 en grunnflate p\u00e5 ca. 62x34 meter og en h\u00f8yde p\u00e5 ca. 10 meter. Se figur 4-1 for alternative plasseringer. Boligomr\u00e5det er vurdert \u00e5 flyttes fra gjeldende plassering ved nr.3 og 4 p\u00e5 kart i Figur 4-1 til arealet vist som nr. 5. I fagnotatet fra kommunen blir forslaget beskrevet som at nye byggetiltak og mer intensiv bruk for organisert idrett kan f\u00f8re til at andre hensyn f\u00e5r trangere k\u00e5r. Dette gjelder for eksempel kantsonen langs vassdraget. Figur 4-1: Alternativer for idrettshall og boligform\u00e5l. Kilde: Bergen kommune. 19/23 Confidential Ramb\u00f8ll - S\u00e6dalen 5. TILTAKETS VIRKNINGER OG AVB\u00d8TENDE TILTAK Omr\u00e5det er preget av menneskelig aktivitet og best\u00e5r i dag av landbruksareal i brakklegging, infrastruktur, bebyggelse og skog. Det er ingen r\u00f8dlistede arter eller naturtyper som blir direkte p\u00e5virket av tiltaket. Det samme gjelder arter av nasjonal forvaltningsinteresse og funksjonsomr\u00e5der for vilt og fisk. I utkanten av det vestligste delomr\u00e5det er det registrert en frisk edellauvskog med moderat lokalitetskvalitet. Denne ligger per n\u00e5 utenfor planlagt utbyggingsomr\u00e5de og b\u00f8r f\u00e5 st\u00e5 slik den fremkommer n\u00e5. Ved en eventuell utvidelse av planen b\u00f8r denne lokaliteten sikres gjennom egne bestemmelser og en hensynssone. I Bergen kommune ligger dette planomr\u00e5det innenfor et strekk som en definert som en \u00f8kologisk korridor. Det er beskrevet av Bergen kommune at det er f\u00e5 av de foresl\u00e5tte bl\u00e5gr\u00f8nne forbindelsene som er rene \u00f8kologiske korridorer. For at omr\u00e5det skal fungere som en \u00f8kologisk korridor mellom byfjellene og Rambj\u00f8ra/Nesttunvatnet b\u00f8r det v\u00e6re fokus p\u00e5 \u00e5 forbedre kvalitetene til de bl\u00e5gr\u00f8nne strukturene i omr\u00e5det. I veilederen til Milj\u00f8direktoratet er det lagt vekt p\u00e5 at det b\u00f8r v\u00e6re en 30 meters bredde p\u00e5 korridorer (Milj\u00f8direktoratets veileder M100- 2014). Dette for at de vanligste artene skal kunne bruke den. Den minste korridorbredden anbefalt er 10 meter. Ved 10 meters bredde p\u00e5 korridoren b\u00f8r vegetasjonen v\u00e6re av h\u00f8y kvalitet (NINA sin rapport 1410 \u00abGr\u00f8nn infrastruktur\u00bb). Det b\u00f8r etableres en flersjiktet vegetasjon langs elven for \u00e5 redusere avrenning av partikler, gi levested for biologisk mangfold og bidra til flomdemping. Ved plassering av idrettshall er det anbefalt at denne plasseres lengst mulig unna vassdraget, slik at det vil v\u00e6re mulig \u00e5 bygge opp en god kantvegetasjon til vassdraget. Ved beplantning av omr\u00e5det b\u00f8r det brukes stedegne arter, for \u00e5 bygge opp under et stedegent biologisk mangfold. Det b\u00f8r ikke brukes arter p\u00e5 norsk fremmedartsliste, med risikokategoriene potensielt h\u00f8yt (PH), h\u00f8y (HI) og sv\u00e6rt h\u00f8y (SE). Den \u00f8kologiske kvaliteten i vannforekomsten er satt til moderat. Under anleggsperioden kan det forekomme avrenning til vassdraget, og dette m\u00e5 tas spesielt hensyn til. Arbeid langs vassdrag kan medf\u00f8re partikkelavrenning og dette kan p\u00e5virke forholdene for vannlevende organismer, som bunndyr, vannplanter og fisk, og forholdene for disse vil kunne forringes i den tiden partikkelspredningen skjer. 5.1 Korrekt behandling av fremmede skadelige arter Ved befaring ble det observert en god del forekomster av fremmede skadelige arter i og i n\u00e6rheten av planomr\u00e5det. Tiltak for \u00e5 begrense/hindre spredning av fremmede skadelige arter er som regel s\u00e6rlig aktuelt. For \u00e5 sikre korrekt vegetasjons- og masseh\u00e5ndtering i anleggsfasen b\u00f8r det utarbeides en tiltaksplan for n\u00f8dvendige spredningshindrende tiltak. Der det er mulig og hensiktsmessig b\u00f8r fremmedartsforekomstene bekjempes for \u00e5 gi hjemmeh\u00f8rende arter bedre levevilk\u00e5r. Tiltaksplanen kan gjerne v\u00e6re del av en langsiktig skj\u00f8tselsplan for omr\u00e5dets gr\u00f8ntarealer, som i tillegg omfatter f\u00f8ringer for etterbehandling av eventuelle tilbakevendende fremmedartsforekomster. Anleggsarbeidet b\u00f8r gjennomf\u00f8res i henhold til f\u00f8ringene i Milj\u00f8direktoratets veileder for h\u00e5ndtering av l\u00f8smasser og forsvarlig kompostering av planteavfall (Milj\u00f8direktoratet, 2018). 20/23 Confidential Ramb\u00f8ll - S\u00e6dalen 6. VURDERING AV NATURMANGFOLDLOVENS \u00a7\u00a7 8-12 6.1 Kunnskapsgrunnlaget (\u00a7 8) Utredningen er basert p\u00e5 vitenskapelig kunnskap innhentet etter gjeldende metodikk, b\u00e5de fra offentlig tilgjengelige databaser, utredninger av tilgrensende planer og prosjektspesifikk befaring. Virkningen av tiltaket er vurdert etter anerkjent metodikk for konsekvensutredninger. Kunnskapsgrunnlaget vurderes som tilstrekkelig for \u00e5 belyse tiltakets virkninger for naturmangfoldet. 6.2 F\u00f8re-var-prinsippet (\u00a7 9) Kunnskapsgrunnlaget er ansett som tilstrekkelig for \u00e5 kunne vurdere tiltakets konsekvenser for omr\u00e5dets naturmangfold. Usikkerheten tilknyttet vurderingene er relativt lav. S\u00e5fremt de anbefalte avb\u00f8tende tiltakene gjennomf\u00f8res er sannsynligheten lav for at planen kan medf\u00f8re alvorlig eller irreversibel skade p\u00e5 naturmangfoldet. 6.3 \u00d8kosystemtiln\u00e6rming og samlet belastning (\u00a7 10) Utbyggingen m\u00e5 sees i sammenheng med andre planlagte tiltak i n\u00e6romr\u00e5det samt den samlede belastningen p\u00e5 naturmangfoldet. Planomr\u00e5det best\u00e5r av landbruk, noe skogsareal, bebyggelse og infrastruktur. Tiltaket medf\u00f8rer ikke stor belastning p\u00e5 viktige \u00f8kosystemfunksjoner eller store naturverdier i et st\u00f8rre perspektiv. Utbyggingen vil komme noe i konflikt med den bl\u00e5gr\u00f8nne korridoren som er satt gjennom omr\u00e5det. Det er anbefalt \u00e5 styrke denne ved opparbeidelse av en funksjonell buffersone p\u00e5 minimum ti meter. Det er forutsatt at det gjennomf\u00f8res tiltak for \u00e5 hindre spredning av fremmede skadelige arter. For \u00e5 minimere skadene p\u00e5 det biologiske mangfoldet anbefales det at avb\u00f8tende tiltak implementeres. 6.4 Kostnadene ved milj\u00f8forringelse skal b\u00e6res av tiltakshaver (\u00a7 11) Det er foresl\u00e5tt avb\u00f8tende tiltak som er n\u00f8dvendige for \u00e5 begrense de potensielle skadene p\u00e5 naturmangfoldet. Disse anses ikke som urimelige ut fra tiltakets og skadens karakter og tiltakshaver skal bekoste gjennomf\u00f8ringen. 6.5 Milj\u00f8forsvarlige teknikker og driftsmetoder (\u00a7 12) Det forutsettes at tiltakshaver gjennomf\u00f8rer tilstrekkelige avb\u00f8tende tiltak og at tiltakshaver benytter milj\u00f8forsvarlige teknikker og driftsmetoder. 21/23 Confidential Ramb\u00f8ll - S\u00e6dalen 7. REFERANSER Artsdatabanken (u.\u00e5.) Artskart. Tilgjengelig fra: https://artskart.artsdatabanken.no/ Artsdatabanken (2018a) Norsk r\u00f8dliste for naturtyper. Tilgjengelig fra: https://www.artsdatabanken.no/rodlistefornaturtyper Artsdatabanken (2018b) Fremmedartslista 2018. Tilgjengelig fra: https://www.artsdatabanken.no/fremmedartslista2018 Artsdatabanken (2015) R\u00f8dliste for arter. Tilgjengelig fra: https://www.artsdatabanken.no/Rodliste Bakkestuen, V., Erikstad, L. & Halvorsen, R. (2008) Step-less models for regional environmental variation in Norway. Journal of Biogeography, 35. Tilgjengelig fra: http://horizon.science.uva.nl/scge2010-wiki/lib/exe/fetch.php?media=step- less_models_for_regional_environmental_variation_in_norway_bakkestuen_et_al._2008.pdf Blankenberg A-G, Skarb\u00f8vik E, & Kv\u00e6rn\u00f8 S. Effekt av buffersoner - p\u00e5 vannmilj\u00f8 og andre \u00f8kosystemtjenester. NIBIO RAPPORT;3(14) 2017. Tilgjengelig fra: https://nibio.brage.unit.no/nibio-xmlui/handle/11250/2448787 Direktoratet for naturforvaltning (2007a) Kartlegging av naturtyper - Verdisetting av biologisk mangfold. DN-h\u00e5ndbok 13, 2.utgave 2006 (oppdatert 2007). Tilgjengelig fra: http://www.miljodirektoratet.no/old/dirnat/attachment/54/H\u00e5ndbok%2013%20080408_LOW.pdf Direktoratet for naturforvaltning (2007b) Kartlegging av marint biologisk mangfold. DN- h\u00e5ndbok 19-2001, revidert 2007. Tilgjengelig fra: https://www.miljodirektoratet.no/globalassets/publikasjoner/dirnat2/attachment/69/handbok-19- 2001rev-2007_marin_nett.pdf Direktoratet for naturforvaltning (2000a) Kartlegging av ferskvannslokaliteter. DN-h\u00e5ndbok 15. Tilgjengelig fra: https://www.miljokommune.no/Global/Jakt%20og%20fiske/Ferskvann%20BM%20HB%2015.pdf Direktoratet for naturforvaltning (2000b) Viltkartlegging. DN-h\u00e5ndbok 11. Tilgjengelig fra: http://tema.miljodirektoratet.no/old/dirnat/attachment/391/DN-h%C3%A5ndbok%2011-2000.pdf Direktoratsgruppen for gjennomf\u00f8ring av vannforskriften/vanndirektivet (2018) Veileder 2:2018 \u2013 Klassifisering av milj\u00f8tilstand i vann. \u00d8kologisk og kjemisk klassifiseringssystem for kystvann, grunnvann, innsj\u00f8er og elver. Tilgjengelig fra: http://www.vannportalen.no/globalassets/nasjonalt/dokumenter/veiledere- direktoratsgruppa/klassifiseringsveileder_print_02.2018.pdf Forskrift om fremmede organismer (FOR-2015-06-19-716) Forskrift om konsekvensutredninger (FOR-2017-06-21-854) Forskrift om utvalgte naturtyper etter naturmangfoldloven (FOR-2011-05-13-512) 22/23 Confidential Ramb\u00f8ll - S\u00e6dalen Framstad, E., Bryn, A., Dramstad, W. & Sverdrup-Thygeson, A. 2018. Gr\u00f8nn infrastruktur. Landskaps\u00f8kologiske sammenhenger for \u00e5 ta vare p\u00e5 naturmangfoldet. NINA Rapport 1410. Norsk institutt for naturforskning. Kommunal- og moderniseringsdepartementet (2015) Nasjonale forventninger til regional og kommunal planlegging. Vedtatt ved kongelig resolusjon 12. juni 2015. Tilgjengelig fra: https://www.regjeringen.no/contentassets/2f826bdf1ef342d5a917699e8432ca11/nasjonale_forvent ninger_bm_ny.pdf Lov om forvaltning av naturens mangfold, Naturmangfoldloven (LOV-2009-06-19-100) Lov om planlegging og byggesaksbehandling, Plan- og bygningsloven (LOV-2008-06-27-71) Meld. St. 14 (2015-2016) Natur for livet - Norsk handlingsplan for naturmangfold. Tilr\u00e5ding fra Klima- og milj\u00f8departementet 18. des. 2015, godkjent i statsr\u00e5d samme dag. Tilgjengelig fra: https://www.regjeringen.no/no/dokumenter/meld.-st.-14-20152016/id2468099/ Milj\u00f8direktoratet (u.\u00e5.) Naturbase kart. Tilgjengelig fra: https://kart.naturbase.no/ Milj\u00f8direktoratet (2018a) H\u00e5ndtering av l\u00f8smasser med fremmede skadelige plantearter og forsvarlig kompostering av planteavfall med fremmede skadelige plantearter. Rapport M- 982. Tilgjengelig fra: https://www.miljodirektoratet.no/globalassets/publikasjoner/M982/M982.pdf Milj\u00f8direktoratet (2018b) Nasjonale og internasjonale milj\u00f8m\u00e5l. Tilgjengelig fra: http://www.vannportalen.no/tema-a-a11/nasjonale-og-internasjonale-miljomal/ Milj\u00f8verndepartementet (2012) Veileder: Naturmangfoldloven kapittel II: Alminnelige bestemmelser om b\u00e6rekraftig bruk \u2013 en praktisk innf\u00f8ring. Tilgjengelig fra: https://www.regjeringen.no/contentassets/036e263087b24795a86ad9cdc3ee5acc/veileder_naturma ngfoldloven_endelig2.pdf Moen, A. (1998) Nasjonalatlas for Norge: Vegetasjon. Statens Kartverk, H\u00f8nefoss. Tilgjengelig fra: https://www.nb.no/nbsok/nb/6cb6ce7881b7e83fd165251271eeec03?lang=no#7 NIBIO (u.\u00e5.) Kilden. Tilgjengelig fra: https://kilden.nibio.no/ NGU (u.\u00e5.) Kart p\u00e5 nett. Norges geologiske unders\u00f8kelser. Tilgjengelig fra: https://www.ngu.no/emne/kartinnsyn NOU 2013:10. Naturens goder \u2013 om verdien av \u00f8kosystemtjenester. Tilgjengelig fra: https://www.regjeringen.no/contentassets/c7ffd2c437bf4dcb9880ceeb8b03b3d5/no/pdfs/nou20132 0130010000dddpdfs.pdf Vann-nett portalen. Tilgjengelig fra: https://vann-nett.no/portal/#/waterbody/056-34-R Vegdirektoratet (2018) Statens vegvesens H\u00e5ndbok V712 \u2013 Konsekvensanalyser. Tilgjengelig fra: https://www.vegvesen.no/_attachment/704540/binary/1273191?fast_title=H%C3%A5ndbok+V712 +Konsekvensanalyser.pdf 23/23 Confidential "
}