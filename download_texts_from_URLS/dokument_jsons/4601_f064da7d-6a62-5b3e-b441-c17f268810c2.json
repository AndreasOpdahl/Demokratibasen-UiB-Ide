{
  "dokument_id": "f064da7d-6a62-5b3e-b441-c17f268810c2",
  "doc_type": "case_attachment",
  "kommune": 4601,
  "tittel": "Klage fra Vestland fylkeskommune, datert 02.12.2024",
  "url": "https://bergen.kommune.no/politikere-utvalg/api/fil/bk360/11772271/Klage-fra-Vestland-fylkeskommune-datert-02-12-2024",
  "tekst": " Avdeling for Infrastruktur og veg (INV) Dato 02.12.2024 V\u00e5r referanse 2023/77281-12 Dykkar referanse KLAGE-2024/12766-32 Bergen Kommune Plan- og bygningsetaten Sakshandsamar Silje Svanevik Postboks 7700 E-post Silje.Svanevik-Roren@vlfk.no 5020 BERGEN Telefon 94236494 Klage p\u00e5 vedtak - etablering nytt fortau - gnr. 44 bnr. 893 - Totlandsvegen 2 - Bergen kommune Vestland fylkeskommune ved avdeling for infrastruktur og veg syner til underretting om vedtak i UMBY av 13.11.2024 om avslag p\u00e5 s\u00f8knad om dispensasjon for etablering av fortau p\u00e5 fv. 5192 Totlandsvegen Vestland fylkeskommune klagar med dette p\u00e5 vedtaket om avslag for opparbeiding av fortau. Sakshistorikk Vestland fylkeskommune ved avdeling for infrastruktur og veg s\u00f8kte 06.12.2023 om \u00e5 etablere fortau langs delar av Totlandsvegen. 18.04.2024 utferda Bergen kommune ved Plan- og bygningsetaten rammel\u00f8yve for tiltaket. Vedtaket vart p\u00e5klaga og PBE har konkludert med \u00e5 oppretthalde vedtaket i fagnotat av 20.06.2024. Byr\u00e5d for byutvikling har tilf\u00f8rt to tilleggsnotat i saka, og har innstilt til UMBY at fagetaten sitt vedtak av 18.04.2024 vert oppretthalde. I m\u00f8te 23.10.2024 handsama UMBY saka og fatta f\u00f8lgande vedtak: 1. PBE sitt vedtak av 18.04.2024 endrast. 2. S\u00f8knad om dispensasjon fr\u00e5 plankravet vert avslege for fortau med rekkverk. 3. S\u00f8knad om byggel\u00f8yve avvisast realitetshandsama. Grunngjeving for klaga Vi syner til vedtaket som nemnd over. Med heimel i pbl \u00a7 1-9 tredje ledd klagar vi p\u00e5 vedtaket. I vedtak av 23.10.2024 skriv UMBY at arealet for oms\u00f8kte fortau tilh\u00f8yrer Bergen kommune. Vestland fylkeskommune har erverva naudsynt areal for etablering av fortau fr\u00e5 Bergen kommune, sj\u00e5 vedlagt kj\u00f8pekontrakt signert 25.06.2020. P\u00e5 den bakgrunn er tiltakshavar eigar av grunnen for tiltaket, og s\u00f8knaden kan p\u00e5 bakgrunn av dette ikkje avvisast. UMBY avsl\u00e5r ogs\u00e5 dispensasjon fr\u00e5 plankravet etter \u00e5 ha konkludert med at f\u00f8remonene ved dispensasjon ikkje er klart st\u00f8rre enn ulempene. Grunngjevinga omfattar mellom anna at k\u00f8yrande fr\u00e5 bustader i \u00d8vsttunbrekka ikkje vil klare svingen ut i Totlandsvegen for vidare ferdsel ut i Hardangervegen. Dette medf\u00f8rer rygging og omk\u00f8yring forbi Ulsm\u00e5g skule, som vil forringe trafikktryggleiken. N\u00e5r det gjeld svingebevegelsen fr\u00e5 \u00d8vsttunbrekka ut p\u00e5 Totlandsvegen er k\u00f8yret\u00f8y allereie i dag hindra i \u00e5 foreta denne man\u00f8veren d\u00e5 vegskuldra vert nytta til parkering. Etablering av fortau vil s\u00e5leis ikkje forverre desse tilh\u00f8va. Det fins fleire moglege omk\u00f8yringsruter, kor den kortaste g\u00e5r via Stemmelia og vidare ut p\u00e5 Totlandsvegen, ikkje forbi Ulsm\u00e5g skule. Det er difor lite truleg at tiltaket vil medf\u00f8re auka trafikk forbi Ulsm\u00e5g skule. Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2023/77281-12 Side 2 av 2 UMBY legg til grunn at det berre er eit f\u00e5tal skuleborn som vil nytte fortauet og at skilnaden i trafikktryggleik mellom fortau og grusa/asfaltert skulder ikkje er stor. UMBY vurderer ogs\u00e5 tiltaket som \u00abikkje fornuftig\u00bb utifr\u00e5 si kost/nytte-vurdering. Det er ein ambisjon at tiltak i byvekstavtalen ikkje skal f\u00f8ra til fleire hardt skadde og drepne i vegtrafikken, i tr\u00e5d med nullvisjonen. Milj\u00f8l\u00f8ftet arbeider mot nullvekstm\u00e5let der veksten i persontransporten skal takast med kollektivtrafikk, sykling og gange (nullvekstm\u00e5let), og eit av dei fire satsingsomr\u00e5da Milj\u00f8l\u00f8ftet fokuserer p\u00e5 er gange og sykkel. Separering av mjuke trafikantar fr\u00e5 k\u00f8yretrafikk gjennom etablering av fortau er eit fagleg godt forankra trafikksikringstiltak med dokumentert trafikksikringseffekt som klart veg opp for eventuelle ulemper med ei noko lengre k\u00f8yrerute for eit avgrensa tal eigedomar. Gjennom Milj\u00f8l\u00f8ftets handlingsprogram blir det \u00e5rleg sett av midlar til st\u00f8rre og mindre trafikksikringstiltak. I dette tilfelle er fortauet ein del av eit trafikksikringstiltak med vekt p\u00e5 fotgjengarsikring som mellom anna omfattar fartsgrense 30 km/t i Totlandsvegen, sikring av kryssingspunkt, fartsdempande tiltak med meir. Me vurderer tiltaket klart \u00e5 vere i tr\u00e5d med Milj\u00f8l\u00f8ftets m\u00e5l og satsingsomr\u00e5de. Vestland fylkeskommune vurderer generelt at oppsett av trafikkspegel som foresl\u00e5tt i UMBY sin merknad som l\u00f8ysing for manglande/d\u00e5rleg sikt ikkje er tilr\u00e5deleg som trafikksikringstiltak. Bakgrunnen er mellom anna: - det er vanskeleg \u00e5 vurdere avstand og fart p\u00e5 k\u00f8yret\u00f8y ved bruk av spegel. - spegelen sin funksjon er v\u00earavhengig og sikt kan bli redusert som f\u00f8lge av regn, frost o.l. - spegelen betrar ikkje sikta inn i avk\u00f8yrsla for dei som k\u00f8yrer p\u00e5 hovudvegen - spegelen kan bli utsett for ulike p\u00e5kjenningar som f\u00f8lge av drift og vedlikehald av vegen, noko som kan redusere spegelen sin funksjon. Konklusjon Vestland fylkeskommune klagar med heimel i pbl. \u00a7 1-9 tredje ledd p\u00e5 avslag for etablering av fortau langs Totlandsvegen. Grunngjevinga for klaga er oppsummert slik: Ved \u00e5 avsl\u00e5 s\u00f8knad om dispensasjon for etablering av fortau hindrar ein tiltak som vil betre trafikktryggleiken p\u00e5 staden og som vil vere i tr\u00e5d med ambisjonen i byvekstavtalen og Milj\u00f8l\u00f8ftet sitt arbeid i tr\u00e5d med nullvekstm\u00e5let. Med helsing John Martin Jacobsen Malene Utkilen avdelingsleiar Konst. fagkoordinator INV - Vegforvaltning INV - Vegforvaltning bergensomr\u00e5det Brevet er elektronisk godkjent og har difor inga handskriven underskrift Vedlegg 1 Kj\u00f8pekontrakt "
}