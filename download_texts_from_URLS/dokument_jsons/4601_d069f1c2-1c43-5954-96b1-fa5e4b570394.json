{
  "dokument_id": "d069f1c2-1c43-5954-96b1-fa5e4b570394",
  "doc_type": "case_minutes",
  "kommune": 4601,
  "tittel": "Saksprotokoll UHSO, 31012024, Sak 14/24, H\u00f8ringsuttalelse til forslag om videref\u00f8ring av midlertidige endringer i lovverket som f\u00f8lge av ankomst av fordrevne fra Ukraina m.m.",
  "url": "https://bergen.kommune.no/politikere-utvalg/api/fil/bk360/9798134/Innstilling-vedtak-Horingsuttalelse-til-forslag-om-videreforing-av-midlertidige-endringer-i-lovverket-som-folge-av-ankomst-av-fordrevne-fra-Ukraina-m-m-",
  "tekst": "H\u00f8ringsuttalelse til forslag om videref\u00f8ring av midlertidige endringer i lovverket som f\u00f8lge av ankomst av fordrevne fra Ukraina m.m. Utvalg for helse og sosial behandlet saken i m\u00f8tet 31.01.2024 sak 14/24 og avga f\u00f8lgende innstilling: Bergen kommune avgir h\u00f8ringsuttalelse til \u00abH\u00f8ring - forslag om videref\u00f8ring av midlertidige endringer i lovverket som f\u00f8lge av ankomst av fordrevne fra Ukraina m.m.\u00bb slik den fremkommer av byr\u00e5dets forslag. Merknad Bystyret er opptatt av likebehandling av flyktninger, og er p\u00e5 sikt bekymret for forskjellsbehandlingen av ukrainske flyktninger og kvoteflyktninger som ogs\u00e5 bosettes i kommunen. Men dette er ikke i seg selv grunn til \u00e5 kutte i tilbudet til fordrevne fra Ukraina. Bystyret mener de statlige og kommunale tilbudene til kvoteflyktninger m\u00e5 forbedres. Utvalg for helse og sosials behandling F\u00f8lgende representanter tok ordet: Diane A. Berbain (SV), Fauzia Hussain-Wiik (A), Torstein Dahle (R), Per J\u00f8rgensen (FrP), Christine Henriksen \u00d8degaard (MDG) Forslag fremsatt i utvalget: Diane A. Berbain (SV) fremsatte p\u00e5 vegne av SV f\u00f8lgende alternative forslag i 3 punkter: Bergen kommune avgir h\u00f8ringsuttalelse til \u00abH\u00f8ring - forslag om videref\u00f8ring av midlertidige endringer i lovverket som f\u00f8lge av ankomst av fordrevne fra Ukraina m.m.\u00bb slik den fremkommer av byr\u00e5dets forslag med f\u00f8lgende endringer: 1. Bergen kommune st\u00f8tter ikke forslaget om \u00e5 innf\u00f8re en midlertidig forskriftshjemmel i barnehageloven \u00a7 14 fjerde ledd som inneb\u00e6rer at departementet kan gi forskrift om midlertidig unntak fra kravet til selvstendig rettssubjekt. 2. Bergen kommune st\u00f8tter ikke forslaget om at introduksjonsprogrammet avsluttes hvis deltageren f\u00e5r jobb eller tilbud om jobb p\u00e5 tiln\u00e6rmet heltid. 3. Bergen kommune stiller seg bak Helsetilsynet og Landsgruppen av Helsesykepleiere sine innvendinger mot et eventuelt forslag om midlertidig unntak fra retten til \u00e5 st\u00e5 p\u00e5 liste hos fastlege, og/eller enkelte unntak fra retten til helt eller delvis vederlagsfrie tjenester fra den offentlige tannhelsetjenesten. Merknader fremsatt i utvalget: Diane A. Berbain (SV) fremsatte p\u00e5 vegne av SV f\u00f8lgende merknader: Merknad 1 Bystyret er opptatt av likebehandling av flyktninger, og er p\u00e5 sikt bekymret for forskjellsbehandlingen av ukrainske flyktninger og kvoteflyktninger som ogs\u00e5 bosettes i kommunen. Men dette er ikke i seg selv grunn til \u00e5 kutte i tilbudet til fordrevne fra Ukraina. Bystyret mener de statlige og kommunale tilbudene til kvoteflyktninger m\u00e5 forbedres. Merknad 2 Bystyret i Bergen vil ogs\u00e5 uttale seg meget kritisk til regjeringens endringer i utreise/hjemreise mulighetene til ukrainske flyktninger. Bystyret mener at ukrainere i Norge skal kunne bes\u00f8ke hjemlandet sitt uten frykt for at tilbakekall av oppholdstillatelsen, som blant annet Flyktninghjelpen ogs\u00e5 poengterer. Votering: Alternativt forslag punkt 1-2 fra SV, fremsatt av Diane A. Berbain (SV), fikk 3 stemmer (SV, R). Alternativt forslag punkt 3 fra SV, fremsatt av Diane A. Berbain (SV), fikk 6 stemmer (A, SV, R). Innstillingen ble tiltr\u00e5dt med 12 stemmer (H, A, FrP, MDG, INP, KrF). Merknad 1 fra SV, fremsatt av Diane A. Berbain (SV), ble tiltr\u00e5dt med 8 stemmer (A, SV, MDG, R, KrF). Merknad 2 fra SV, fremsatt av Diane A. Berbain (SV), fikk 4 stemmer (SV, MDG, R). Byr\u00e5det behandlet saken i m\u00f8tet 18.01.2024 sak 14/24 Byr\u00e5det innstiller til bystyret \u00e5 fatte f\u00f8lgende vedtak: Bergen kommune avgir h\u00f8ringsuttalelse til \u00abH\u00f8ring - forslag om videref\u00f8ring av midlertidige endringer i lovverket som f\u00f8lge av ankomst av fordrevne fra Ukraina m.m.\u00bb slik den fremkommer av byr\u00e5dets forslag. 2 "
}