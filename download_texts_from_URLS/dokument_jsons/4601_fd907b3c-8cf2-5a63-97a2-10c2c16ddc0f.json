{
  "dokument_id": "fd907b3c-8cf2-5a63-97a2-10c2c16ddc0f",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 12 fra Katrine Berg N\u00f8dtvedt (MDG) om temaplan for nedlagte avfallsdeponier - Utvalg for milj\u00f8 og",
  "url": "https://bergen.kommune.no/politikere-utvalg/api/fil/bk360/9764280/Svar-pa-skriftlig-sporsmal-nr-12-fra-Katrine-Berg-Nodtvedt-MDG-om-temaplan-for-nedlagte-avfallsdeponier-Utvalg-for-miljo-og",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/07793-3 Saksbehandler: Malene Nesse Gr\u00f8nningen Fra Dato: 23. januar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 12 fra Katrine Berg N\u00f8dtvedt (MDG) om temaplan for nedlagte avfallsdeponier - Utvalg for milj\u00f8 og byutvikling 2024 I forrige bystyreperiode ble en temaplan for nedlagte avfallsdeponier behandlet. Den l\u00f8per frem til 2026. I byr\u00e5dsplattformen st\u00e5r det at byr\u00e5det vil: \u00ab[L]age en strategi for opprydding av gamle avfallsdeponier\u00bb. Samtidig inneholder vedtatte temaplan b\u00e5de m\u00e5l, strategier og tiltak. Av det enstemmige vedtaket i bystyret kan vi ogs\u00e5 lese: \u00abBehov for midler til drifts- og investeringsutgifter ved deponiene i henhold til planen, spilles inn i forbindelse med Handlings- og \u00f8konomiplanprosessene kommende \u00e5r.\u00bb Sp\u00f8rsm\u00e5l: 1. N\u00e5r byr\u00e5det sier de vil lage en strategi for opprydding av gamle avfallsdeponier, er det da en rullering av den vedtatte temaplan byr\u00e5det mener? 2. Spilte Bymilj\u00f8etaten inn behov for mer drifts- og investeringsmidler til deponiene h\u00f8sten 2024? 3. Hvor mye \u00f8kte drifts- og investeringsmidler trengs i H\u00d8P-perioden for \u00e5 f\u00f8lge opp temaplanen? Svar fra byr\u00e5den: 1. Det er for tidlig \u00e5 svare p\u00e5 dette n\u00e5. Byr\u00e5det avventer planstrategien hvor behovet for planarbeider i perioden vurderes og prioriteres. 2. Det ble ikke spilt inn behov for h\u00f8yere driftsramme til budsjettet for 2024. Bymilj\u00f8etaten jobber fortsatt med \u00e5 f\u00e5 erfaringer med hva etterdrift i R\u00e5dal og milj\u00f8overv\u00e5king og tiltak p\u00e5 de andre deponiene koster. N\u00e5r det gjelder investeringsmidler spilte Bymilj\u00f8etaten inn penger til oppstart p\u00e5 oppf\u00f8lging av milj\u00f8tekniske unders\u00f8kelser, samt til prosjektering av eventuelle andre n\u00f8dvendige tiltak. 3. Bymilj\u00f8etaten vil ettersom behov og kapasitet er kjent bruke H\u00d8P-prosessen \u00e5rlig til \u00e5 melde behov for midler til oppf\u00f8lging av temaplanen. P\u00e5g\u00e5ende og planlagte milj\u00f8tekniske unders\u00f8kelser vil gi et grunnlag for slike innspill, det samme forventes oppf\u00f8lging av VA-rammeplanen for R\u00e5dal \u00e5 ville gj\u00f8re. Christine Kahrs - Byr\u00e5d for byutvikling Dokumentet er godkjent elektronisk. "
}