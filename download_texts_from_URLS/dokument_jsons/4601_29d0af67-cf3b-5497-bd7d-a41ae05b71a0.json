{
  "dokument_id": "29d0af67-cf3b-5497-bd7d-a41ae05b71a0",
  "doc_type": "case_attachment",
  "kommune": 4601,
  "tittel": "Fagnotat datert 30.08.2023",
  "url": "https://bergen.kommune.no/politikere-utvalg/api/fil/bk360/8946986/Fagnotat-datert-30-08-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/14815-5 (Arbeidssted) Saksbehandler: Daniel Holm\u00e5s Aalerud Dato: 30.08.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Fanafjorden Indre del. VA-anlegg. Nabo Jens Rosendahl Halvorsen v/ brev datert 23.07.2023, suppleringer Hvem klager? mottatt 16.08.2023. Tiltaket VA-anlegg. Vedtak datert 03.07.2023 med endringstillatelse datert 04.07.2023 gir rammetillatelse til etablering av ca. 4700 meter avl\u00f8psledning samt 5 Vedtaket avl\u00f8pspumpestasjoner med tilh\u00f8rende overl\u00f8psledninger i indre del av Fanafjorden. Ledninger i sj\u00f8 P1-P4 KPA2018 \u00a7 32.2 Bruk og vern Hensynssone H570 jf \u00a7 35.5 av sj\u00f8 og vassdrag Ledninger i sj\u00f8 P4-P5 KPA2018 \u00a7 32.9 kombinert Hensynssone H570 jf \u00a7 35.5 forhold i sj\u00f8 og vassdrag Ledning over land P4-P5 samt KPA2018 \u00a7\u00a7 31 om LNF, Hensynssone landbruk \u00a7 35.1, pumpestasjon P1, P2 og P5 6.1.1 byggegrense langs sj\u00f8 funksjonell strandsone \u00a7 35.5 og H570 35.5 Planstatus Pumpestasjon P4 KPA2018 Gr\u00f8ntsstruktur Hensynssone landbruk \u00a7 35.1, PlanID 16825001 Friomr\u00e5de funksjonell strandsone \u00a7 35.5 og H570 35.5 Pumpestasjon P6 KPA2018 \u00a7 31 LNF Hensynssone landbruk \u00a7 35.1, funksjonell strandsone \u00a7 35.5 og H570 35.5 Vannledning p\u00e5 land KPA2018 \u00a7 26.5 \u00d8vrig byggesone Klager mener at tiltaket mangler n\u00f8dvendige avklaringer med ber\u00f8rte Klagegrunner grunneiere og offentlige instanser, samt at vilk\u00e5rene for \u00e5 dispensere ikke er oppfylt. Ytterligere Nei saksbehandling Vedtak datert 03.07.2023 med endringsvedtak datert 04.07.2023 Anbefalt vedtak opprettholdes. Klagen tas ikke til f\u00f8lge. Med hilsen Plan- og bygningsetaten Tarje I. Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble gitt rammetillatelse til framf\u00f8ring av VA-anlegg den 03.07.2023. Ved en inkurie beskrev rammetillatelsen 6 stykk pumpestasjoner, det riktige antallet er 5. Det ble derfor skrevet ut en korrigering den 04.07.2023. Vedtaket er p\u00e5klaget ved brev datert 23.07.2023. Klagen er supplert den 18.08.2023. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra flere naboer. Merknadshaver Stend M\u00f8lle Borettslag (Gnr. 97, Bnr. 84) har merknader knyttet til \u00f8nske om flere opplysninger, veirettigheter, parkering og tilkomst samt bekymringer for anlegget i sj\u00f8 sin virkning for Stend M\u00f8lles installasjoner i sj\u00f8. Jens Rosendahl Halvorsen og Karen Rosendahl (Gnr. 95, bnr. 4, 8, 199, 131, 132 og 242) har merknader til plassering og utforming av pumpehus. Det fremmes ogs\u00e5 at deres eiendommer ikke m\u00e5 ber\u00f8res og at tiltaket b\u00f8r reguleres. Merknadshaver Salbu (Gnr. 95, bnr. 115) ytrer bekymring for st\u00f8y og lukt fra anlegget. Merknadshaver Daae Lampe (Gnr. 95, Bnr. 265) ytrer \u00f8nske om informasjon med en bedre overordnet beskrivelse av anlegget. Merknadshaver Henriksen (Gnr. 95, Bnr. 6) stiller sp\u00f8rsm\u00e5l om hvorvidt deres eiendom vil ber\u00f8res ved tiltaket. BKK Region S\u00f8rvest knytter en merknad til at tilkomst til deres kabeltrase m\u00e5 sikres hvor tiltakene etableres n\u00e6rt hverandre. Merknaden fra Statnett SF g\u00e5r p\u00e5 samme forhold som merknad fra BKK. Ansvarlig s\u00f8ker har inngitt kommentarer til merknadene. Det er gjennomf\u00f8rt befaring med Stend M\u00f8lle, deres anlegg vil ikke ber\u00f8res ved tiltaksgjennomf\u00f8ringen. Det vises til at anlegget er prosjektert og dimensjonert av VA-tekniske drifts- og gjennomf\u00f8ringshensyn og at valgte traseer og plasseringer reflekterer dette. Vedr. merknader som retter seg mot uklare eiendomsforhold viser ansvarlig s\u00f8ker til en dom fra jordskifteretten om eierskap til arealer ved bnr. 4 og legger p\u00e5 bakgrunn av denne til grunn at tiltaket ikke ber\u00f8rer Rosendahls eiendom. Det vises ogs\u00e5 til at anlegget ikke direkte vil ber\u00f8re eiendommene som har inngitt merknader. Det vises til at avl\u00f8pspumpestasjoner ikke i utgangspunktet gir st\u00f8y, eller luktplager med mindre en uforutsett driftshendelse f\u00f8rer til feil i anlegget. Plan- og bygningsetatens vurderinger samsvarer i det vesentlige mer ansvarlig s\u00f8kers. Fiskeridirektoratet har gitt forh\u00e5ndsuttalelse datert 28.08.2020, samt uttalelser datert 10.02.2020 og 22.06.2023. Det anbefales at dispensasjon gis p\u00e5 vilk\u00e5r om at arbeid utf\u00f8res utenfor fiskens gyteperiode. Bergen Vann har gitt uttalelse datert 14.02.2023. Uttalelsen gjelder i det vesentlige tekniske vilk\u00e5r for anlegget. Bergen Havn har gitt uttalelser datert 10.08.2020 og 27.03.2023. Bergen Havn kan ikke se at tiltaket kommer i konflikt med deres forvaltningsinteresser. Byantikvaren har gitt uttalelse datert 09.03.2023 og 14.06.2023 Uttalelsene viser til at pumpestasjonene plassers i n\u00e6r tilknytning til kulturminner og kulturmilj\u00f8. Det anbefales at foresl\u00e5tt utforming av pumpehus med liggende ufaset kledning og bruk av naturstein f\u00f8lges Saksnummer KLAGE-2023/14815 Side 2 av 6 opp. Bruk av betongkonstruksjoner anbefales begrenset i st\u00f8rst mulig grad av hensyn til tiltakets visuelle virkninger. Vestland Fylkeskommune v/ INV har gitt uttalelse datert 23.03.2023. Hvor det bes om n\u00e6rmere redegj\u00f8relser for avkj\u00f8rsel til pumpestasjon P1 samt at det m\u00e5 s\u00f8kes dispensasjon fra byggegrense langs vei for pumpestasjon P6. Vestland Fylkeskommune v/KFO har gitt uttalelse datert 07.03.2023. Det vises til at tiltaket utl\u00f8ser krav om dispensasjon etter kulturminnelova. Bymilj\u00f8etaten har gitt uttalelse datert 31.03.2023. Bymilj\u00f8etaten er positiv til tiltaket, men anbefaler at anleggsperioden legges utenfor tidsrommet da omr\u00e5dene er hyppigst brukt til rekreasjon. Det anbefales ogs\u00e5 at det gjennomf\u00f8res unders\u00f8kelser for \u00e5 avdekke forekomst av \u00e5legras i sj\u00f8en f\u00f8r anlegget gjennomf\u00f8res. Museum Vest / Bergen Sj\u00f8fartsmuseum har gitt uttalelse datert 03.04.2023. Det fremmes behov for unders\u00f8kelse av kulturminner i sj\u00f8 i tr\u00e5d med kulturminneloven hvor det m\u00e5 foretas registreringer av sj\u00f8grunnen i omr\u00e5det. Det foreligger ogs\u00e5 Geoteknisk prosjekteringsrapport datert 24.03.2021 og registreringsnotat for skadelige plantearter datert 23.09.2020, begge utarbeidet av Sweco AS. Det vedlegges ogs\u00e5 saksdokumenter som har innkommet etter tidspunkt for rammetillatelse, herunder vedtak om utvidet bruk av avkj\u00f8rsel fra Vestland Fylkeskommune datert 05.07.2023 og kulturminnefaglig uttalelse fra Vestland Fylkeskommune datert 06.07.2023. 2. Om klagen Klager viser oppsummer til f\u00f8lgende: - Tiltakshaver har ikke h\u00e5nd om all byggegrunn - Tillatelsen anf\u00f8res \u00e5 medf\u00f8re inngrep i en p\u00e5vist grensestein. - Tiltaket mangler n\u00f8dvendige avkj\u00f8rselstillatelser - Det er ikke tilstrekkelig redegjort for skredfare. - Det anf\u00f8res at vilk\u00e5rene for \u00e5 dispensere ikke er oppfylt. o Herunder at fordelene ved \u00e5 dispensere ikke er i overvekt sett mot ulempene som dispensasjonen etter klagers syn f\u00f8rer med seg. o Det anf\u00f8res at s\u00e6rlig hensynet til strandsonevernet tilsidesettes i vesentlig grad ved en dispensasjon. Det fremmes at anlegget kan plasseres lengre fra sj\u00f8, samt at gr\u00f8ftetras\u00e9 kan etableres i bebygd omr\u00e5de. - Det anf\u00f8res at Plan- og bygningsetaten er inhabil i saken. 3. Vurdering av klagen Vedr. Merknader om at tiltakshaver ikke har h\u00e5nd om all byggegrunn viser fagetaten til at dette forholdet er utpreget privatrettslig. Det framg\u00e5r av pbl. \u00a7 21-6 at bygningsmyndighetene ikke skal \u00abta stilling til privatrettslige forhold ved behandling av s\u00f8knad om tillatelse. En s\u00f8knad skal avvises dersom det fremst\u00e5r som \u00e5penbart for bygningsmyndighetene at tiltakshaver ikke har de privatrettslige rettigheter s\u00f8knaden forutsetter (...) Tillatelse etter denne lov inneb\u00e6rer ingen avgj\u00f8relse av privatrettslige forhold\u00bb. Videre f\u00f8lger det av bestemmelsens andre ledd at Saksnummer KLAGE-2023/14815 Side 3 av 6 forvaltningens avgj\u00f8relse om \u00e5 ikke ta stilling til privatrettslige forhold ikke er gjenstand for klageadgang etter forvaltningslovens kap. 6. S\u00f8knaden gjelder framf\u00f8ring av offentlig VA-anlegg. Tillatelsen etter plan- og bygningsloven ber\u00f8rer ikke sp\u00f8rsm\u00e5let om tiltakshavers erverv av grunn eller rettigheter til framf\u00f8ring av anlegget. Det orienteres i klagen om at et sp\u00f8rsm\u00e5l om eiendomsrett n\u00e5 er bragt inn for jordskifteretten. Plan- og bygningsetaten tar dette til orientering, men er ikke egnet til \u00e5 endre fagetatens vurdering av at det ikke har framst\u00e5tt \u00ab\u00e5penbart\u00bb at tiltakshaver manglet privatrettslige avklaringer p\u00e5 vedtakstidspunktet. Plan- og bygningsetaten har ikke merknader vedr. grensesteinen. Det er ikke gitt tillatelse til omlegging av denne ved det p\u00e5klagede vedtaket. Endring av grenser krever egne avklaringer etter matrikkelloven. Klager anf\u00f8rer ogs\u00e5 at plan- og bygningsetaten er inhabil da tiltakshaver (Bergen Vann) er underlagt en annen etat i Bergen kommune. Det f\u00f8lger av fvl. \u00a7 6 at en \u00aboffentlig tjenestemann\u00bb er ugild n\u00e5r \u00abn\u00e5r andre s\u00e6regne forhold foreligger som er egnet til \u00e5 svekke tillitten til hans upartiskhet\u00bb ved vurderingen av om det foreligger \u00abs\u00e6regne forhold\u00bb skal det vektlegges om \u00abavgj\u00f8relsen i saken kan inneb\u00e6re s\u00e6rlig fordel, tap eller ulempe for ham selv eller noen som han har n\u00e6r personlig tilknytning til. Det skal ogs\u00e5 legges vekt om ugildhetsinnsigelse er reist av en part\u00bb. Kommunen har en rekke oppgaver knyttet til drift, forvaltning og utbygging av kommunale eiendommer og kommunaltekniske anlegg. Kommunene vil av denne grunn v\u00e6re en betydelig akt\u00f8r i planlegging og utbygging innenfor den enkelte kommunen. Det forhold at kommunen st\u00e5r som tiltakshaver kan ikke i seg selv kvalifisere som et s\u00e6rlig forhold ved saken. Kommunen kan heller ikke se at avgj\u00f8relsen i saken medf\u00f8rer noen fordel eller ulempe for verken fagetaten eller den enkelte saksbehandler. Vedr\u00f8rende manglende avkj\u00f8ringstillatelser og byggegrenser ved fylkesvei vises det f\u00f8rst til at det er innhentet uttalelse fra Vestland Fylkeskommune datert 23.03.2023. Her framg\u00e5r at pumpestasjon P1 og P6 plasseres innenfor byggegrense langs fylkesvei, og er avhengig av dispensasjon etter veglova. Kommunen har gitt rammetillatelse p\u00e5 vilk\u00e5r om at dette innhentes f\u00f8r igangsetting av tiltaket. Adgangen til \u00e5 gj\u00f8re dette f\u00f8lger uttrykkelig av pbl. \u00a7 21-5(2) hvor det framg\u00e5r at kommunen kan \u00abgi rammetillatelse innenfor sitt myndighetsomr\u00e5de, med forbehold om at igangsettingstillatelse ikke vil bli gitt f\u00f8r forholdet til andre myndigheter er brakt i orden\u00bb. Det framg\u00e5r ogs\u00e5 av uttalelsen at tiltaket er avhengig av tillatelse til utvidet bruk av avkj\u00f8rsel fra fylkesvei. Dette er noe som i utgangspunktet skal foreligge p\u00e5 tidspunkt for rammetillatelse jf. pbl. \u00a7 27-4(1) siste setning1. Det er imidlertid ikke etter fagetatens syn grunnlag for \u00e5 gjennomf\u00f8re noen ytterligere vurdering av hvorvidt dette forholdet har hatt virkning for vedtakets innhold sml. prinsippet i fvl. \u00a7 41, da tillatelse til utvidet bruk av avkj\u00f8rsel (samt omtalte dispensasjoner etter veglova) n\u00e5 foreligger per vedtak fra Vestland Fylkeskommune datert 05.07.2023. Tiltaket innehar dermed alle n\u00f8dvendige avklaringer vedr. avkj\u00f8rsel og byggegrense fra Vestland Fylkeskommune. 1 Se ogs\u00e5 ot.prp.nr.45 (2007-2008) s. 51 Saksnummer KLAGE-2023/14815 Side 4 av 6 Vedr. anf\u00f8rsler om skredfare viser klager til naturfareutredning som er utf\u00f8rt i samband med p\u00e5begynt planarbeid i omr\u00e5det. Det fremmes at utredningen ikke er dekkende for tiltaket som vedtaket gjelder. Det f\u00f8lger av KPA2018 \u00a7 33.7.1 at det kreves \u00abfagkyndig utredning av skredfare ved (...) prosjektering av nye tiltak innenfor hensynssone for skredfare\u00bb. Det er ikke inntatt hensynssoner i KPA2018 for omr\u00e5det om klager viser til. Ved s\u00f8knad om igangsetting skal det foreligge dekkende ansvarserkl\u00e6ringer for tiltaket som bla. dekker prosjektering og utf\u00f8ring av tiltaket innenfor rammene av TEK17 kap. 7 om sikkerhet mot naturp\u00e5kjenninger med ansvar jf. ogs\u00e5. pbl. \u00a7 21-4(3) og (4) andre setning. Klager fremmer at vilk\u00e5rene for \u00e5 dispensere i saken ikke foreligger. For at kommunen skal kunne innvilge dispensasjon f\u00f8lger det av pbl. \u00a7 19-2(2) at \u00abhensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt\u00bb. Videre at \u00abFordelene ved \u00e5 gi dispensasjon skal v\u00e6re klart st\u00f8rre enn ulempene\u00bb. Klager fremmer at det ikke foreligger fordeler ved tiltaket slik det er godkjent da anlegget uansett ville la seg realisere med en annen plassering. Det anf\u00f8res ogs\u00e5 at tiltaket vil tilsidesette hensynet til strandsonevernet, medf\u00f8re risiko for lekkasjer til Fanafjorden, vil hindre videreutvikling av ber\u00f8rte eiendommer og virke skjemmende for naturomr\u00e5der, friomr\u00e5der, badestrender og kulturhistorisk viktige milj\u00f8er. Fra fagetatens side er det vurdert at tiltaket ikke vil ha vesentlige virkninger p\u00e5 natur, friomr\u00e5der eller kulturhistoriske milj\u00f8er. Bakgrunnen for dette er at ledningsanlegget vil ligge under bakken og under vann, slik at de rent landskapsestetiske verdiene som knytter seg til omr\u00e5det vil forbli uber\u00f8rt etter at gr\u00f8ftetraseen er reetablert. De synlige delene av anlegget begrenser seg til pumpestasjoner som i seg selv er mindre bygg med begrenset landskapsinnvirkning. Det tilkommer vurderingen at tiltaket er avhengig av en rekke avklaringer med andre myndigheter, b\u00e5de fra Fiskeridirektoratet samt kulturminnemyndigheter for kulturminner b\u00e5de p\u00e5 land og i vannet ved tiltaket. Det vises ogs\u00e5 til Bymilj\u00f8etatens uttalelse i saken datert 31.03.2023 hvor det vurderes at tiltaket totalt sett vil ha positiv virkning for naturmilj\u00f8et og friluftslivet i omr\u00e5det. S\u00f8knadsbehandlingen har alts\u00e5 gitt det konkrete tiltaket en omfattende og faglig forankret avklaring hva gjelder tilsidesettelsen av strandsoneverdier samt kultur- og landskapsverdier. Tiltakets plassering er valgt av hensyn til b\u00e5de funksjon, driftssikkerhet og mulighet for vedlikehold samt de forutsetninger som foreligger n\u00e5r anlegget skal sammenkobles med andre eksisterende anlegg i omr\u00e5det. Plan- og bygningsetaten er ikke kjent med hvilket faglig grunnlag klager bygger p\u00e5 n\u00e5r det hevdes at den samme kvaliteten kan oppn\u00e5s i anlegget ved en alternativ plassering. Tiltakets virkning p\u00e5 videre utvikling av omr\u00e5det er vurdert \u00e5 v\u00e6re bagatellmessig, da VA- ledningene kun gir arealbeslag i den umiddelbare n\u00e6rheten til kabeltras\u00e9en og pumpestasjonene. Tilrettelegging av utbedret VA-kapasitet vurderes av fagetaten \u00e5 v\u00e6re en fordel ved framtidig planlegging da \u00f8kt kapasitet i avl\u00f8psanlegget generelt vil gi forbedrede forutsetninger for videre utvikling av omr\u00e5det. Saksnummer KLAGE-2023/14815 Side 5 av 6 Klager viser til en rekke ulemper ved tiltaket, disse forhold er imidlertid avklart med ber\u00f8rte myndigheter gjennom saksbehandlingen. Det er fagetatens syn at hensynet til en helhetlig og omforent avklaring av arealbruken ikke vil tilsidesettes i vesentlig grad ved en dispensasjon, videre at de rent samfunnsmessige fordelene ved en utbedring av avl\u00f8psl\u00f8sningen for omr\u00e5det klart overveier bakdelene ved \u00e5 dispensere. Det knyttes fra fagetatens side en avsluttende merknad til valg av framgangsm\u00e5te hva gjelder vilk\u00e5r om at nabosamtykke jf. pbl. \u00a7 29-4(3) lit a. f\u00f8rst m\u00e5 v\u00e6re innsendt ved igangsettingstillatelse. Dette er et forhold som skal v\u00e6re avklart ved rammetillatelse2. Det er ikke lovfestede formkrav til samtykket ut over kravet om skriftlighet. Det foreligger grunneieravtaler for eiendommene dette gjelder. Avtalene tilfredsstiller etter fagetatens syn lovens krav til \u00abskriftlig samtykke\u00bb til plassering av tiltaket n\u00e6rmere nabogrensen enn 4 meter. Kravet om innhenting av samtykker f\u00f8r igangsettingstillatelse er satt for \u00e5 sikre en entydig skriftliggj\u00f8ring av den eksakte avstanden som tiltaket f\u00e5r til grensen for ettertiden. 4. Konklusjon Vedtak datert 03.07.2023 med endringsvedtak av 04.07.2023 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplaner 4. Vedtak datert 03.07.2023 5. Vedtak datert 04.07.2023 6. Klage datert 23.07.2023 7. Supplerende klage datert 16.08.2023 8. Dispensasjonss\u00f8knader 9. Nabomerknader 10. Uttalelse fra Bergen Vann datert 14.02.2023 11. Uttalelse fra Vestland Fylkeskommune INV datert 23.03.2023 12. Uttalelse fra Vestland Fylkeskommune KFO datert 27.03.2023 13. Uttalelse fra Bymilj\u00f8etaten datert 31.03.2023 14. Uttalelse fra Sj\u00f8fartsmuseet datert 03.04.2023 15. Uttalelser fra Bergen Havn datert 27.03.2023 og 10.08.2020 16. Uttalelser fra Fiskeridirektoratet datert 23.06.2023 og 28.08.2020 17. Uttalelse fra Byantikvaren datert 09.03.2023 18. Kulturminnefaglig uttalelse fra VLFK datert 28.06.2023 19. Vedtak etter veglova datert 05.07.2023 20. Geoteknisk rapport datert 24.03.2021 21. Notat om skadelige plantearter i tiltaksomr\u00e5det datert 23.09.2020 22. Avstandserkl\u00e6ringer 23. Tegninger 2 Ot.prp.nr.45 (2007/2008) s. 231 Saksnummer KLAGE-2023/14815 Side 6 av 6 "
}