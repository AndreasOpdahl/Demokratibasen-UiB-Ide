{
  "dokument_id": "435c4cd3-b9d3-53d6-b58c-019ba73019a1",
  "doc_type": "case_attachment",
  "kommune": 4601,
  "tittel": "Parkering - Kompensasjon for inntektstap",
  "url": "https://bergen.kommune.no/politikere-utvalg/api/fil/bk360/12041934/Parkering-Kompensasjon-for-inntektstap",
  "tekst": " Bergen 18 oktober 2024 Til Etat for idrett Bergen kommune Varegg Arena \u2013 refusjon av tapte parkeringsinntekter. Varegg Arena ble ferdigstilt som planlagt i august 2024 og anlegget ble tatt i bruk 2.september 2024. Bergen kommune har tatt p\u00e5 seg arbeidene med reguleringsplan og reguleringsplanens rekkef\u00f8lgebestemmelser. I budsjettbehandlingen i desember 2023 budsjetterte Bystyret med 27 millioner til utf\u00f8relse av rekkef\u00f8lgebestemmelsene, slik at disse kunne fullf\u00f8res parallelt med ferdigstillelsen av Varegg Arena. Dessverre har Bergen kommune sine arbeider blitt forsinket. Bergen kommune fant heldigvis \u00e5 kunne gi midlertidig brukstillatelse frem til 31.12.2024 tross dette. Slik det n\u00e5 ser ut vil arbeidene f\u00f8rst bli ferdig p\u00e5 v\u00e5rparten 2025. Parkeringsanlegget i arenaen kan ikke tas i bruk f\u00f8r arbeidene med rekkef\u00f8lgebestemmelser (Christineg\u00e5rdsveien) er fullf\u00f8rt. Anlegget vil v\u00e6re stengt i hele arbeidsperioden og har heller ikke kunnet tas i bruk da veien skal senkes slik at nedkj\u00f8ring er mulig. Vi har ogs\u00e5 f\u00e5tt beskjed om at parkeringskjelleren ikke er tilgjengelig under arbeidet med rekkef\u00f8lgekravene. Dette medf\u00f8rer totalt 6 m\u00e5neders forsinket \u00e5pning av parkeringsanlegget, med et inntektstap i henhold til v\u00e5re kalkyler for drift av parkeringsanlegget p\u00e5 kr 480.000,- for Varegg Arena. (kr 80.000,- pr mnd). Dette innbefatter korttidsparkeringer og langtidsleie i henhold til reguleringsplanen. Parkeringskjeller omfatter totalt 50 plasser i en kombinasjon av langtidsleie (nabolagsparkering) og timesparkering. Det vises ogs\u00e5 til vedtak om midlertidig brukstillatelse hvor krav om mist mulig trafikk i omr\u00e5det er beskrevet. Som alle er kjent med er det utfordrende \u00e5 drive egeneide idrettsanlegg. Skal vi klare \u00e5 betale v\u00e5re l\u00f8pende utgifter, og holde anlegget \u00e5pent er vi avhengig av de inntekter som ligger i v\u00e5rt budsjett for drift. Parkeringskjeller er en sv\u00e6rt viktig inntektskilde for Varegg Arena AS som n\u00e5 lider et betydelig inntektstap som resultat av overnevnte forsinkelser. Varegg Arena fremmer derfor krav om \u00e5 f\u00e5 dekket inntektstapet for\u00e5rsaket av forsinket ferdigstillelse av rekkef\u00f8lgebestemmelsene med kr 480.000,- Vennlig hilsen Varegg Arena AS Trygve Johnsen Daglig leder "
}