{
  "dokument_id": "f3ed2a5e-b497-58cc-b534-5af344b4b1de",
  "doc_type": "case_attachment",
  "kommune": 4601,
  "tittel": "Tilbakerapportering p\u00e5 forvaltningsrevisjonen \"Styring av investeringsprosjekter\" ",
  "url": "https://bergen.kommune.no/politikere-utvalg/api/fil/bk360/9662485/Tilbakerapportering-pa-forvaltningsrevisjonen-Styring-av-investeringsprosjekter-",
  "tekst": " BYR\u00c5DSAVDELING FOR FINANS \u00d8konomi konsern Sekretariat for kontrollutvalget (Arbeidssted) V\u00e5r referanse: 2024/03906-1 Postboks 7700 Saksbehandler: Ingvill Strand 5020 BERGEN Dato: 10. januar 2024 Deres ref.: Tilbakerapportering p\u00e5 forvaltningsrevisjonen \"Styring av investeringsprosjekter\" Kontrollutvalget bestilte forvaltningsrevisjonen fra kommunens forvaltningsrevisor, Deloitte AS, i sak 69/22 den 7. september 2022. Oppdraget ble gjennomf\u00f8rt i perioden november 2022 til april 2023, og lagt frem for kontrollutvalget i juni 2023. Form\u00e5let med forvaltningsrevisjonen var \u00e5 unders\u00f8ke om Bergen kommune har et tilfredsstillende system og rutiner for \u00e5 sikre kvalitet og effektivitet i styring av investeringsprosjekt, herunder for anskaffelser i investeringsprosjekter. Prosjektet vil s\u00e6rlig unders\u00f8ke hvorvidt det er etablert tilfredsstillende rutiner for gjennomf\u00f8ring av sentrale aktiviteter i tidligfase av prosjekter og anskaffelser, der konsekvensene av inntrufne feil og mangler for fremdrift, kostnader og kvalitet i investeringsprosjektene ofte kan bli betydelige. Bergen bystyre behandlet i m\u00f8te 27.09.2023, sak 288/23, Forvaltningsrevisjon av styring av investeringsprosjekter, og fattet f\u00f8lgende vedtak: 1. Bystyret tar Deloittes forvaltningsrevisjon Styring av investeringsprosjekter, til orientering. 2. Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonsrapporten. 3. Bystyret ber byr\u00e5det rapportere til kontrollutvalget om hvordan revisors anbefalinger er fulgt opp innen utgangen av desember 2023. Byr\u00e5d for finans mottok bestilling fra Sekretariat for kontrollutvalget 02.01.2024 hvor det ble opplyst om f\u00f8lgende: Vedlagt er vedtaksskriv i bystyrets sak 228/23 \u2013 Forvaltningsrevisjon av styring av investeringsprosjekter. Dei fullstendige saksdokumenta ligg ogs\u00e5 p\u00e5 kommunens nettsider. Frist for tilbakemelding til kontrollutvalet er utgangen av desember 2023. Det kan diverre sj\u00e5 ut som sekretariatet ved ein feil ikkje har motteke vedtaksskrivet i denne saka, og dermed har vi ikkje sendt saka til byr\u00e5det med frist for tilbakemelding p\u00e5 vanleg m\u00e5te. Saka vert med dette send over. Dersom de har behov for utsett frist, ber eg om at de tek kontakt. Aktuelle datoar for behandling av saka i kontrollutvalet er 23. januar og 20. februar 2024. Vi \u00f8nskjer skriftleg tilbakemelding seinast 9 dagar f\u00f8r. Postadresse: Telefon: 55566422 Postboks 7700, 5020 BERGEN E-post: Budsjett@bergen.kommune.no Kontoradresse: Internett: www.bergen.kommune.no R\u00e5dhusgaten 10 Om tilbakerapporteringen I vedtakets tredje punkt bes byr\u00e5det \u00e5 rapportere til kontrollutvalget om hvordan anbefalingene fra revisor er fulgt opp. Denne saken beskriver status p\u00e5 de anbefalingene som fremg\u00e5r av revisjonsrapporten. Dette er en tverrsektoriell revisjon hvor flere av byr\u00e5dsavdelingene og kommunens etater har blitt revidert. I forbindelse med denne tilbakerapporteringen har Byr\u00e5dsavdeling for finans innhentet svar fra egne etater samt fra Byr\u00e5dsavdeling for byutvikling og Byr\u00e5dsavdeling for n\u00e6ring, kultur og idrett. Deres rapportering gjengis her. I rapporten ble det gitt to anbefalinger, hvorav den f\u00f8rste gav konkrete anbefalinger til de respektive etatene som ble revidert. 1. Sikre at etatene iverksetter f\u00f8lgende tiltak for \u00e5 h\u00e5ndtere de manglene og forbedringsomr\u00e5dene som er avdekket: Etat for utbygging \u2022 Utarbeide mer detaljerte rutiner for utf\u00f8relse av kontraktsoppf\u00f8lging. Etat for utbygging (EFU) har et omfattende implementert kvalitetsledelsessystem som er tilgjengeliggjort for prosjektlederne gjennom BkKvalitet. Styrende dokumenter er relatert til og knyttet opp mot etatens modell for prosjektgjennomf\u00f8ring som er gjeldende for deres kjernevirksomhet. EFU dr\u00f8ftet revisors anbefaling i lederm\u00f8te 5.9.2023, og etaten har sett p\u00e5 de rutinene som Bergen Vann og Bymilj\u00f8etaten har etablert og som revisor henviser til. Etatens konklusjon er at det ikke vil v\u00e6re hensiktsmessig for EFU \u00e5 etablere rutiner p\u00e5 et slikt detaljeringsniv\u00e5 da etatenes prosjekter er sv\u00e6rt ulike med hensyn til kontraktstrategi (entrepriseform), kompleksitet og omfang. EFU sine prosjektledere forventes ogs\u00e5 \u00e5 inneha kompetanse til \u00e5 f\u00f8lge opp sine prosjekter uten at de m\u00e5 forholde seg til detaljerte sjekklister for alle aktiviteter i prosjektet. Kompetanse er sikret gjennom en prosjektskole som alle prosjektledere er p\u00e5lagt \u00e5 gjennomf\u00f8re. I tillegg har etaten dedikert juridisk kompetanse tilgjengelig i alle prosjekter som bist\u00e5r prosjektleder i kontraktsoppf\u00f8lgingen ved behov. EFU har imidlertid iverksatt prosess for \u00e5 gj\u00f8re styrende dokumenter i BkKvalitet lettere tilgjengelig gjennom \u00e5 etablere flere niv\u00e5er i de ulike fasene i v\u00e5r gjennomf\u00f8ringsmodell. \u2022 Utarbeide mer detaljerte rutiner for vurdering av endringsmeldinger. EFU har satt i gang tiltak ved utpr\u00f8ving av ISY endringsmodul i ett prosjekt. Det er gjennomf\u00f8rt et evalueringsm\u00f8te, der nummerering av endringer m\u00e5 tilpasses EFU sin kontoplan. Gevinsten av dette vil gi byggherren og entrepren\u00f8ren en felles og omforent endringslogg. Systemet vil ivareta endringsh\u00e5ndtering mot gjeldende entrepriseform, og innenfor de fullmakter som hver enkelt bruker tildeles. Avtaleform der standardene NS8405 eller NS8407 regulerer varsel og krav, tilsier at det ikke er behov for \u00e5 utarbeide egne rutiner, men en forutsetter at modulen vil gi en bruker- veiledning i endringsflyt. Sluttevaluering av ISY endringsmodul vil tilsi om det er behov for \u00e5 utarbeide en egen rutine for endringsh\u00e5ndtering. Det er ikke fastsatt dato for implementering av systemet. Side 2 av 6 Etat for bygg og eiendom \u2022 Utarbeide rutiner for etablering av tydelige roller og ansvar i prosjekter. Etat for bygg og eiendom (EBE) har i l\u00f8pet 2023 tydeliggjort rollen og ansvaret i for prosjekter. Hvor det f\u00f8r var litt uklarhet om hvem som utf\u00f8rte hvilke oppgaver har etaten n\u00e5 tydeliggjort dette i kvalitetssystemet BkKvalitet. Det som i hovedsak er tydeliggjort er hvem og hvilke roller som utf\u00f8rer prosjektoppgaver. Det som er besluttet er at alle prosjektoppgaver utf\u00f8res av prosjektleder innenfor de rammer som er satt i prosjektmandatet. Prosjektleder gjennomf\u00f8rer da prosjektet fra forprosjekt til gjennomf\u00f8ring (alle faser). Tidligere var det litt ulik praksis p\u00e5 hvem som utf\u00f8rte forprosjekt. Byggforvalter sin rolle i prosjekt er hovedsakelig \u00e5 bestille prosjektet og bist\u00e5 med kunnskap om bygget i arbeidet med \u00e5 sette rammene for kost, tid og kvalitet. Prosjektleder er ansvarlig for \u00e5 gjennomf\u00f8re prosjektet i henhold til avtalte rammer og endringstype, og endringsstyre hvis prosjektet g\u00e5r utover rammene. Rollene er beskrevet i EBE sin prosjektgjennomf\u00f8ringsmodell i BkKvalitet. \u2022 Utarbeide rutiner for gjennomf\u00f8ring av risikoanalyser i prosjekter. Som del av sikkerhet, helse og arbeidsmilj\u00f8-planen (SHA-plan) ligger det krav til vurdering av risikoforhold. I henhold til EBEs gjennomf\u00f8ringsmodell skal SHA-planen etableres ved oppstarten av prosjektet og v\u00e6re et levende dokument som oppdater gjennom prosjektets faser. Mal er tilgjengelig i BkKvalitet. Det samme er mal for risikostyring, som ogs\u00e5 skal v\u00e6re et levende dokument igjennom hele prosjektets levetid. Det er et sjekkpunkt ved oppstartsm\u00f8te at SHA-planen skal presenteres og vurderes. Da skal det ogs\u00e5 gj\u00f8res ytterligere vurderinger om det behov for egne risikoanalyser basert p\u00e5 kritikalitet/st\u00f8rrelse og kompleksitet. Det vil si at det i st\u00f8rre/komplekse prosjekter vil bli utf\u00f8rt egne \u00abrisk-workshops\u00bb. \u2022 Utarbeide rutiner for kvalitetssikring av at sentrale aktiviteter som blir utf\u00f8rt i de ulike prosjektfasene holder tilstrekkelig kvalitet. Siden revisjonen er det for de forskjellige fasene utarbeidet en del sjekkpunkter for sikre at kvaliteten er p\u00e5 plass. Det kan v\u00e6re i form av sjekklister eller en del obligatoriske m\u00f8ter/input som m\u00e5 v\u00e6re p\u00e5 plass f\u00f8r prosjektet kan g\u00e5 videre til neste fase. Dette g\u00e5r blant annet frem av rutinen \u00abBP1 (Beslutningspunkt 1) Prosjekt/ Tiltak godkjent i VU Plan\u00bb i BkKvalitet. Beslutningspunktene har tidligere v\u00e6rt en del av arbeidsmetoden, men ikke formalisert i systemet. I EBEs nye gjennomf\u00f8ringsmodell er disse beslutningspunktene lagt inn som sjekkpunkter som m\u00e5 oppn\u00e5s for \u00e5 kunne g\u00e5 videre til neste fase. I tillegg foreligger det formalkrav som m\u00e5 v\u00e6re p\u00e5 plass for \u00e5 etablere gjennomf\u00f8ringsvedtak (BP2) for prosjektene. Disse sjekkpunktene skal v\u00e6re sikkerhetspunkter som sikrer at prosjekt har oppn\u00e5dd riktig kvalitetsniv\u00e5 f\u00f8r man g\u00e5r videre til neste fase. \u2022 Utarbeide rutiner for gjennomf\u00f8ring av systematiske risikovurderinger ved valg av entrepriseform i de prosjektene der det gjennomf\u00f8res kontraheringsprosesser. Avklaring rundt entrepriseform ligger som en del av sjekklisten ved oppstart av forprosjektet, og er en del av malen \u00absjekkliste oppstartsm\u00f8te\u00bb som ligger i BkKvalitet. For mindre prosjekter kan det vurderes \u00e5 gjennomf\u00f8re prosjekt ved avrop p\u00e5 rammeavtale, mens st\u00f8rre prosjekter (over kr 1 mill.) i utgangpunktet skal ut p\u00e5 entreprise hvis det ikke er s\u00e6rskilte grunner til annet. I de aller st\u00f8rste prosjektene (opptil kr 30 mill.), vurderes ogs\u00e5 behovet for totalentreprise vs. delte entrepriser. Side 3 av 6 \u2022 Utarbeide rutiner for kvalitetssikring av konkurransegrunnlag og kravspesifikasjoner. Prosjektleders oppgave i et forprosjekt er \u00e5 f\u00e5 prosjekterende til \u00e5 utarbeide funksjons- beskrivelse i henhold til dagens krav. Arbeidet gj\u00f8res i samr\u00e5d med Teknisk faggruppe og internst\u00f8tte for \u00e5 sikre riktig underlag. Den tekniske faggruppen fungerer som r\u00e5dgiver og kvalitetsledd for \u00e5 sikre konkurranseunderlag. Videre er det anskaffelsesavdelingen hos EBE som er ansvarlig for \u00e5 utarbeide konkurransegrunnlaget. Prosjektleder er med og beslutter endelig konkurransegrunnlag. Involvering av relevant teknisk st\u00f8tte fra faggruppen ligger som del av oppstartsjekklisten. \u2022 Utarbeide rutiner for kontraktsoppf\u00f8lging, som spesifiserer b\u00e5de hvem som har ansvar for dette arbeidet og der det tydeliggj\u00f8res hvilke forhold og momenter det er spesielt viktig at prosjektene f\u00f8lger opp og kontrollerer. Det er prosjektleder som er ansvarlig for kontraktsoppf\u00f8ling i det enkelte prosjekt. For prosjekter som l\u00f8ses gjennom rammeavtaler er det prosjektleders oppgave \u00e5 gj\u00f8re seg kjent med innholdet i rammeavtalen, mens det er anskaffelsesavdelingen som er ansvarlig for selve avtalen. Ved entreprise er det anskaffelsesavdelingen som etablerer entreprisen i samr\u00e5d med prosjektleder. Det er prosjektleder som innhenter funksjonsbeskrivelse og estimat fra prosjekterende. Prosjektleder melder inn behov for en entreprise og innkj\u00f8psr\u00e5dgiver tildeles. I en evalueringsprosess er det prosjektleder som er ansvarlig for det tekniske mens anskaffelsesavdelingen er ansvarlig for det administrative. N\u00e5r kontrakten er signert er det prosjektleder som er ansvarlig for \u00e5 f\u00f8lge opp kontrakten, mens anskaffelsesavdelingen er tilgjengelig som r\u00e5df\u00f8rende p\u00e5 administrativt og juridisk side. \u2022 Skriftliggj\u00f8r den rapporteringspraksisen som er etablert for rapportering fra det enkelte prosjekt. Alle prosjekter som utf\u00f8res i EBE bruker \u00abBkProsjekt EBE\u00bb som sitt arbeidsomr\u00e5de. Her skal alle dokumenter som er relevant for det enkelte prosjekt v\u00e6re tilgjengelig. For alle prosjektet s\u00e5 rapporteres det m\u00e5nedlig p\u00e5 status og progress i noe som kalles for \u00abProsjektfilregister\u00bb. Hvis det er behov for ytterligere rapportering, skal det avtales i et oppstartsm\u00f8te. For alle prosjekter over kr 5 mill. rapporters det m\u00e5nedlig i en egen rapport som g\u00e5r til forvalter, leder for byggforvaltere og etatsleder. Her rapporteres det p\u00e5 b\u00e5de n\u00f8kkelinfo og tall. Rapportering er i henhold til krav i gjennomf\u00f8ringsmodellen. Endringer i henhold til prosjekt- rammene skal varsles. Det at alle prosjekter over kr 5 millioner har en s\u00e6rskilt rapportering, er ikke formalisert i BkKvalitet. Dette kommer som et \u00f8nske fra etatsleder og er innarbeidet som en praksis i 2023. Etat for idrett \u2022 Skriftliggj\u00f8r etablert praksis for etablering av roller og ansvar i prosjekter. \u2022 Utarbeide mer detaljerte beskrivelser av ansvar og oppgaver som ligger til de ulike rollene etaten normalt sett benytter seg av i sine prosjekter (for eksempel rollene som prosjektleder og byggeleder). Side 4 av 6 \u2022 Skriftliggj\u00f8r hvilke konkrete oppgaver som ligger til de ulike rollene i prosjekt i forbindelse med arbeid med kontraktsoppf\u00f8lging. Etatens vurdering er at revisjonens anbefalinger punkt 1,2 og 7 b\u00f8r sees i sammenheng, da de alle har med definisjon av roller, oppgaver og ansvar \u00e5 gj\u00f8re. P\u00e5 disse punktene er beskrivelsen oppdatert, og lagt inn i BkKvalitet, i prosedyren \u00abRollebeskrivelser og ansvars- fordeling i bygge- og anleggsprosjekt\u00bb. \u2022 Skriftliggj\u00f8r og videreutvikler etablert praksis for gjennomf\u00f8ring av risikoanalyser i prosjekter. Denne anbefalingen som vedr\u00f8rer praksis omkring risikoanalyser er blitt hensyntatt i oppdatert dokument, som er utarbeidet og lagt inn i BkKvalitet, i prosedyren \u00abVurdering av usikkerhet i bygge- og anleggsprosjekter\u00bb. \u2022 Skriftliggj\u00f8r og videreutvikler etablert praksis for kvalitetssikring av sentrale aktiviteter i planlegging og gjennomf\u00f8ring av prosjekter. \u2022 Spesifiser etablerte rutiner for kvalitetssikring av konkurransegrunnlag og kravspesifikasjoner ytterligere, slik at det g\u00e5r tydelig frem hvordan kvalitetssikring skal utf\u00f8res og hvilke forhold det er vesentlig at blir kontrollert. Etatens vurdering er at anbefalingene som kommer frem av punkt 4 og 6 b\u00f8r sees i sammenheng, da begge disse omhandler kvalitetssikring av sentrale aktiviteter. Arbeidet med ferdigstillelse av disse rutinene er i arbeid, hvor dato for ferdigstillelse er satt til 30.4.2024. \u2022 Stille krav til prosjektene om at de vurderinger som gj\u00f8res av valg av kontraktstype i det enkelte prosjekt utf\u00f8res i samsvar med de rutiner som er etablert, samt formaliseres og dokumenteres. Denne anbefalingen har \u00e5 gj\u00f8re med vurderinger knyttet til valg av kontraktstype. Oppf\u00f8lging av anbefalingen er innarbeidet i BkKvalitet, i Prosedyre for utarbeidelse av anskaffelsesplan. \u2022 Utarbeider mer detaljerte rutiner for vurdering av endringsmeldinger. Denne anbefalingen har \u00e5 gj\u00f8re med detaljerte rutiner knyttet til vurdering av endrings- meldinger. Mer detaljerte rutiner er utarbeidet og lagt inn i BkKvalitet, i Prosedyre for \u00f8konomioppf\u00f8lging av bygge- og anleggsprosjekt. \u2022 Skriftliggj\u00f8r den rapporteringspraksisen som er etablert for rapportering fra det enkelte prosjekt. Denne anbefalingen har \u00e5 gj\u00f8re med skriftliggj\u00f8ring av den rapporteringspraksisen som er etablert for det enkelte prosjekt. Her foreligger det en egen rutine som det m\u00e5 gj\u00f8res noen endringer av. Intern frist for ferdigstillelse er satt til 1.3.2024. Bymilj\u00f8etaten \u2022 Vurder \u00e5 ta en ny oppgang av til hvilke prosjekter det skal stilles krav om \u00e5 gjennomf\u00f8re formaliserte risikoanalyser, og hvor omfattende kravene skal v\u00e6re for ulike prosjekttyper. For \u00e5 f\u00f8lge opp denne anbefalingen har Bymilj\u00f8etaten oppdatert prosedyre for detaljprosjekt i BkKvalitet, punkt 15, som handler om \u00e5 prosjektleder sin rolle iht. \u00e5 vurdere \u00f8konomisk risiko og oppdatere etatens eget prosjektstyringsverkt\u00f8y (ISY). \u2022 Utarbeide rutiner for \u00e5 gjennomf\u00f8re systematiske risikovurderinger ved valg av entrepriseform. Side 5 av 6 For \u00e5 f\u00f8lge opp denne anbefalingen har Bymilj\u00f8etaten oppdatert f\u00f8lgende tre prosedyrer i BkKvalitet ved nevnte punkt: \uf02d Prosedyre for prosjektbestilling og programmering, punkt 12. \uf02d Prosesskart skisseprosjekt, punkt 10. \uf02d Prosedyre for anskaffelse, punkt 4. \u2022 Spesifiser etablerte rutiner for kvalitetssikring av konkurransegrunnlag og kravspesifikasjoner ytterligere, slik at det g\u00e5r tydelig frem hvordan kvalitetssikring skal utf\u00f8res og hvilke forhold det er vesentlig at blir kontrollert. For \u00e5 f\u00f8lge opp denne anbefalingen har Bymilj\u00f8etaten oppdatert prosedyre for detaljprosjekt, hhv. punkt 13, 14 og 15, som omhandler kvalitetssikring av konkurransegrunnlaget, utarbeiding av oppdatert kostnadsoverslag basert p\u00e5 endelig konkurransegrunnlag samt vurdering av \u00f8konomisk risiko. Bymilj\u00f8etaten har i tillegg gjort endringer i prosjekth\u00e5ndboken og prosedyre for innkj\u00f8p. Rutinene for risikovurdering og kvalitetssikring av konkurransegrunnlaget er presisert i prosjekth\u00e5ndboken. Videre er det lagt inn en rutine om at en skal dr\u00f8fte og anbefale entrepriseform for prosjektet. Vurdering av entreprepriseform er ogs\u00e5 presisert i prosedyren for innkj\u00f8p. Bergen Vann \u2022 Spesifiser etablerte rutiner for kvalitetssikring av konkurransegrunnlag og kravspesifikasjoner ytterligere, slik at det g\u00e5r tydelig frem hvordan kvalitetssikring skal utf\u00f8res og hvilke forhold det er vesentlig at blir kontrollert. Bergen Vann er for tiden i ferd med \u00e5 flytte alle rutinebeskrivelser fra gammelt kvalitets- system (TQM) og over til BkKvalitet. I den prosessen er det blitt vurdert som ikke hensiktsmessig \u00e5 gj\u00f8re noen st\u00f8rre revisjoner av eksisterende dokumentasjon. M\u00e5lsetting er \u00e5 v\u00e6re ferdig med flyttingen til BkKvalitet i l\u00f8pet av januar 2024, og etter det vil etaten starte arbeidet med \u00e5 oppdatere rutinene. Etaten informerer imidlertid om at arbeidet med \u00e5 gjennomg\u00e5 rutiner for anskaffelser etter at vann- og avl\u00f8psetaten og Bergen vann ble sl\u00e5tt sammen er startet opp. 2. Vurdere \u00e5 iverksette tiltak for \u00e5 sikre at etatene f\u00e5r dekket kapasitets- og kompetansebehov knyttet til gjennomf\u00f8ring av anskaffelser i prosjekter. Revisjonens andre anbefaling var mer generell og ikke rettet mot noen spesifikk etat. Bergen kommune noterer seg revisors anbefaling og vil ta sikte p\u00e5 \u00e5 gj\u00f8re slike vurderinger i det videre arbeidet knyttet til gjennomf\u00f8ring av anskaffelser i prosjekter. Med hilsen Eivind K. N\u00e6vdal-Bolstad Byr\u00e5d for finans Dokumentet er godkjent elektronisk. Side 6 av 6 "
}