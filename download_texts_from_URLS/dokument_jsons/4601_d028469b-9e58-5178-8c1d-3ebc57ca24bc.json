{
  "dokument_id": "d028469b-9e58-5178-8c1d-3ebc57ca24bc",
  "doc_type": "case_attachment",
  "kommune": 4601,
  "tittel": "Skriftlig orientering UHSO 13.11.24 - Sammensl\u00e5ing NAV Bergenhus med NAV \u00c5rstad",
  "url": "https://bergen.kommune.no/politikere-utvalg/api/fil/bk360/11438932/Skriftlig-orientering-UHSO-13-11-24-Sammenslaing-NAV-Bergenhus-med-NAV-Arstad",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/168661-1 Skriftlig orientering UHSO 13.11.24 \u2013 NAV Bergen sentrum \u2013 ny organisering av NAV-kontorene i Bergenhus og \u00c5rstad Hva saken gjelder: Byr\u00e5det orienterer herved utvalg for helse og sosial (UHSO) om prosessen rundt ny organisering av NAV Bergenhus og NAV \u00c5rstad til NAV Bergen sentrum. Utvalget har bedt byr\u00e5det om en skriftlig orientering om bakgrunnen for saken, som blant annet inneholder: \u2022 Faglige vurderinger, konsekvensanalyse for fagmilj\u00f8et, ansatte og brukere, brukerunders\u00f8kelse, referater fra m\u00f8ter, involvering av kommunalt hovedverneombud, dr\u00f8fting av utvelgelseskriterier. \u2022 Eventuell medvirkning fra medbestemmelsesapparatet, fra brukerorganisasjoner og brukerne. \u2022 NAV stat og kommune sin innsats i de l\u00f8pende beslutningene om nyorganiseringen. \u2022 Tilgjengelighetsvurdering for brukerne med risiko for underforbruk av tjenester, samt risikovurdering/konsekvensanalyse av avstand fra samarbeidspartnere, risiko knyttet til ivaretakelse av deltakelse i forskjellige tiltak. Byr\u00e5det viser til at organisering av kommunens virksomhet ligger til byr\u00e5dets fullmakter (\u00a7 4.1), og at byr\u00e5det i tr\u00e5d med dette har vedtatt en ny organisering av NAV Bergenhus og NAV \u00c5rstad. Det vises til byr\u00e5dssak 1247/24 i sin helhet (vedlagt). I forkant av beslutningen har det v\u00e6rt en grundig prosess, hvor Bergen kommune i samarbeid med statlig del av NAV har utarbeidet en rapport om arealbruk i NAV i Bergen. I forbindelse med utarbeidelsen av rapporten har det v\u00e6rt faglige vurderinger, medvirkning fra ansatte og brukerorganisasjoner og risikovurderinger. Prosjektet inkluderte representanter fra NAV stat og kommune, tillitsvalgte og verneombud. Det ble holdt flere workshops og informasjonsm\u00f8ter med ansatte i b\u00e5de stat og kommune. M\u00e5let er \u00e5 redusere eiendomskostnadene gjennom effektiv bruk av areal, samtidig som vi sikrer et godt tjenestetilbud til v\u00e5re innbyggere og gode arbeidsforhold for v\u00e5re ansatte. Det vises her til rapporten i sin helhet (vedlagt). Som det fremg\u00e5r av byr\u00e5dssaken, vil den nye organiseringen kunne spare Bergen kommune for 4,1 millioner i 2025 og deretter 10,5 millioner i \u00e5ret. Med tanke p\u00e5 Bergen kommunes \u00f8konomiske situasjon er det avgj\u00f8rende \u00e5 finne innsparinger i dagens drift knyttet til arealbruk og administrasjon. 1 Skriv inn forslag til vedtak Dato: 5. november 2024 Christine B. Meyer Charlotte Spurkeland Byr\u00e5dsleder Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: Sluttrapport arealprosjekt NAV i Bergen med vedlegg og byr\u00e5dssak. 2 "
}