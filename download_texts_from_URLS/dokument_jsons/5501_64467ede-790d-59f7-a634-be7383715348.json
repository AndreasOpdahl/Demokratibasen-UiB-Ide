{
  "dokument_id": "64467ede-790d-59f7-a634-be7383715348",
  "doc_type": "case_attachment",
  "kommune": 5501,
  "tittel": "vedlegg 3 Bestemmelser",
  "url": "https://innsyn.tromso.kommune.no/application/getMoteDokument?dokid=2001946165",
  "tekst": "Troms\u00f8 kommune Datert: 15.10.2024 Vedtatt av kommunestyret: Vedtatt endret: Detaljregulering for Havblikk Boutique hotell Reguleringsbestemmelser PlanID 1960 Troms\u00f8 kommune 5401 Saksnummer 22/12996 (eByggesak 22/01888) 1. Planens hensikt - Legge til rette for hotell/overnatting p\u00e5 eiendommen. - Legge til rette for etablering av universelt utformet inngangsparti og HC- parkering for \u00e5 sikre tilgjengelighet for alle brukere. - Legge til rette for etablering en mer tydelig adkomstl\u00f8sning for \u00e5 forbedre trafikkflyt og - sikkerhet. - Sikre vern av eksisterende bygning gjennom hensynssone, med fokus p\u00e5 bevaring av kulturmilj\u00f8 og historiske verdier. 2. Fellesbestemmelser for hele planomr\u00e5det 2.1.Dokumentasjonskrav (\u00a7 12-7 nr. 12) S\u00f8knad om rammetillatelse 2.1.1. Ved s\u00f8knad om rammetillatelse skal det dokumenteres at tiltaket innehar gode visuelle kvaliteter b\u00e5de i seg selv og i forhold til dets funksjon. Dokumentasjonen skal vise forholdet til b\u00e5de det bebygde og ubebygde landskap og naboskap, og begrunne de valgte l\u00f8sningene. 1 2.1.2. Ved s\u00f8knad om rammetillatelse skal det vedlegges uteromsplan for planomr\u00e5det i m\u00e5lestokk 1:200. Planen skal vise bebyggelse og anlegg i sammenheng med atkomstsituasjon, uteoppholdsareal med materialbruk inkl. varmekabel, overvannsh\u00e5ndtering, renovasjon, sn\u00f8depod, parkeringsplasser til bil og sykkel, vegetasjon og st\u00f8ttemur. Universell utforming av uteomr\u00e5de skal komme frem av uteromsplan. S\u00f8knad om igangsettingstillatelse 2.1.3. Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur, samt private felles vann- og avl\u00f8psanlegg, skal det ved s\u00f8knad om igangsettingstillatelse til tiltak legges ved dokumentasjon for at tekniske detaljplaner er godkjent av kommunens ansvarlige fagorgan. 2.1.4. Ved s\u00f8knad om igangsettingstillatelse skal det vedlegges en anleggsplan. Planen skal redegj\u00f8re for beskyttelse av omgivelsene mot st\u00f8y og andre ulemper i bygge -og anleggsfasen. Planen skal redegj\u00f8re for plassering av maskiner og annet utstyr, omr\u00e5der for lagringsbrakker og brakkerigg, trafikkavvikling, massetransport, driftstider, trafikksikkerhet for g\u00e5ende og syklende, renhold, st\u00f8vdemping og st\u00f8yforhold. N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. For \u00e5 oppn\u00e5 tilfredsstillende milj\u00f8forhold i anleggsfasen skal luftkvalitets- og st\u00f8ygrenser f\u00f8lge Milj\u00f8verndepartementets retningslinjer for behandling av luftkvalitet og st\u00f8y i arealplanleggingen, T-1520 og T-1442. S\u00f8knad om midlertidig brukstillatelse og ferdigattest 2.1.5. Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur skal det ved s\u00f8knad om midlertidig brukstillatelse og ferdigattest legges ved overtakelsesprotokoll som er signert av kommunens ansvarlige fagorgan. 2.1.6. Ved s\u00f8knad om midlertidig brukstillatelse og ferdigattest skal godkjent VA- ferdigmelding, vedlegges s\u00f8knaden. 2.2. \u00d8vrige fellesbestemmelser 2.2.1. Uterom og offentlige samferdselsanlegg, teknisk infrastruktur og gr\u00f8nnstruktur (\u00a7 12-7 nr. 1, 2, 4, 7) a) I uteromsplan, datert 20.09.2024 er f\u00f8lgende elementer bindende: - Plassering av areal til varmekabler, som i uteromsplanen er markert som permeabelt dekke. 2 - Plassering av sykkelparkering for ansatte og bilparkering, se ogs\u00e5 pkt. 5.2. Bestemmelser til bestemmelsesomr\u00e5de, bokstav a) og c). - Materialbruk som gjelder areal for opphold, som i uteromsplanen er markert som permeabelt dekke. 2.2.2. Vann, avl\u00f8p og overvannsh\u00e5ndtering (\u00a7 12-7 nr. 4) a) Tekniske detaljplaner for vann, avl\u00f8p og overvann skal utarbeides i tr\u00e5d med VAO \u2013 rammeplan, datert 27.05.2024 og akseptbrev til VAO-rammeplan datert 18.06.2024. Avvik mellom tekniske detaljplaner og VAO-rammeplan kan utl\u00f8se behov for revisjon av VAO-rammeplan og endring av reguleringsplan. b) Tekniske detaljplaner skal samordne l\u00f8sninger fra VAO-rammeplan. 3. Bestemmelser til arealform\u00e5l 3.1. Bebyggelse og anlegg (\u00a7 12-5 nr. 1) 3.1.1. Hotell/overnatting (felt HO) Utforming (\u00a712-7 nr. 1): a) Omr\u00e5det er avsatt til hotell/overnatting med tilh\u00f8rende uterom, som vist i uteromsplan, datert 20.09.2024. b) Maksimal utnyttelsesgrad er angitt i plankartet. Areal under terreng regnes ikke med i utnyttelsesgrad. c) Bebyggelsen skal plasseres innenfor angitte byggegrenser. d) Det tillates ikke byggetekniske konstruksjoner eller utkraginger utover definerte byggegrenser. e) Bebyggelsens m\u00f8ne- og gesimsh\u00f8yde samt takform reguleres etter pkt. 5.1. f) Tiltak p\u00e5 eksisterende bygning og/eller nytt bygg utenfor hensynssonen skal bidra til at den bevaringsverdige delen (H570) fremst\u00e5r som den mest fremtredende bygningsdelen. Nye tiltak og bygg skal ha et dempet arkitektonisk uttrykk med hensyn til detaljer, materialbruk, farger og lysbruk. g) H\u00e5ndtering av n\u00e6ringsavfall skal l\u00f8ses innend\u00f8rs. For renovasjon, se pkt. 5.2. bokstav d). Funksjons- og kvalitetskrav (\u00a712-7 nr. 4,5): a) Innenfor form\u00e5l kan det etableres maksimalt 6 overflateparkeringsplasser for bil, som vist i uteromsplan, datert 20.09.2024. Av totalt antall parkeringsplasser skal en plass v\u00e6re tilrettelagt for HC-parkering og en med ladefasilitet. To plasser kan avsettes til ansatte. Plass til sn\u00f8depot (bestemmelsesomr\u00e5de #8) er inkludert i det totale antallet bilparkeringsplasser. 3 b) Det skal etableres minst 6 sykkelparkeringsplasser, hvorav minst to skal v\u00e6re med tak for ansatte. Plassering er vist i uteromsplanen, hvor plassering av gjesteparkering (SPG) er angitt som veiledende. c) Uteareal skal ha steinlagt, drenerende dekke som vist i uteromsplan, markert som felt med permeabelt dekke. Felt angitt som trafikkareal tillates asfaltert, se uteromsplan. d) Uteareal skal ha varmekabler p\u00e5 minst det arealet som er vist i uteromsplanen som felt for permeabelt dekke. e) Dersom bygget (tilbygg) i bestemmelsesomr\u00e5de #4, #7 og #9 etableres n\u00e6rmere enn 4 meter fra naboeiendommen, m\u00e5 det tilrettelegges i henhold til gjeldende brannkrav, i samsvar med gjeldende lover og forskrifter. 3.2. Gr\u00f8nnstruktur (\u00a7 12-5 nr. 3) 3.2.1. Vegetasjonsskjerm, felles (felt VS1, VS2 og VS3) Utforming, funksjons- og kvalitetskrav (\u00a7 12-7 nr.1, 4) a) Feltene skal v\u00e6re avsatt til permanent vegetasjonsskjerm som vist i plankartet, med unntak av VS1, hvor det tillates \u00e5 etablere en gangsone med bredde 1,5 meter som vist i uteromsplanen. b) Vegetasjonsskjermen kan best\u00e5 av tett vegetasjon, for eksempel hekk/busker, eller gressplen. Her vises det ogs\u00e5 til pkt. 4.1.1. Sikringssone- Frisikt. 4. Bestemmelser til hensynssoner (\u00a7\u00a7 12-6, 12-7 og 11-8) 4.1. Sikrings-, st\u00f8y- og faresoner (\u00a7 11-8a) (sone H140_1) 4.1.1. Sikringssone - Frisikt a) Innen sikringssone for frisikt, H140, tillates ikke faste sikthinder h\u00f8yere enn 0,5 meter over h\u00f8ydeniv\u00e5et p\u00e5 tilst\u00f8tende veg. 4.2. S\u00e6rlige hensyn til landbruk, reindrift, friluftsliv, gr\u00f8nnstruktur, landskap eller bevaring av naturmilj\u00f8 eller kulturmilj\u00f8 (\u00a7 11-8 c) (sone H570_1) 4.2.1. Bevaring kulturmilj\u00f8 a) Det tillates ikke tiltak som endrer husets hovedform inkludert form og vinkel p\u00e5 taket, arken mot vest og karnappet mot s\u00f8r-vest. b) Det tillates utskifting av vinduer, utvendige d\u00f8rer, listverk og panel n\u00e5r dette er en tilbakef\u00f8ring til et mer opprinnelig og/eller tidstypisk utseende og materialbruk som var i bygge\u00e5ret 1918. c) Bebyggelse innenfor bestemmelsesomr\u00e5de #1, #2 og #11 tillates revet n\u00e5r fasaden tilbakef\u00f8res til et mer opprinnelig og/eller tidstypisk utseende som var i bygge\u00e5ret 1918. 4 5. Bestemmelser til bestemmelsesomr\u00e5der 5.1. Bestemmelser til bestemmelsesomr\u00e5de (Utforming #1 - #7, #9) a) Innenfor bestemmelsesomr\u00e5det er det definert takform og maksimal m\u00f8ne- og gesimsh\u00f8yde: - #1 og #2; Pulttak, gesimsh\u00f8yde c+34,5. - #3; Saltak, m\u00f8neh\u00f8yde c+40,7 og gesimsh\u00f8yde c+37,0. Ark med saltak; m\u00f8neh\u00f8yde c+ 40,7 og gesimsh\u00f8yde c+39,0. Torn (spir); m\u00f8neh\u00f8yde c+39,7 og gesimsh\u00f8yde c+35,0. - #4; Pulttak, gesimsh\u00f8yde c+31,6. - #5; Saltak, m\u00f8neh\u00f8yde c+41,7 og gesimsh\u00f8yde c+ 37,3. - # 6; Saltak, m\u00f8neh\u00f8yde c+41,1 og gesimsh\u00f8yde c+ 38,3. Ark med saltak; m\u00f8neh\u00f8yde c+ 40,7 og gesimsh\u00f8yde c+39,9. - #7; Pulttak, gesimsh\u00f8yde c+ 33,7. - #9; Pulttak, gesimsh\u00f8yde c+33,2. b) Innenfor bestemmelsesomr\u00e5det tillates en forskyving p\u00e5 maksimalt 0,2 meter b\u00e5de i sideretning og h\u00f8yde, i forhold til bestemmelsesgrensen (ikke byggegrensen) og det regulerte h\u00f8ydekravet. 5.2. Bestemmelser til bestemmelsesomr\u00e5de (Vilk\u00e5r for bruk av arealer, bygninger og anlegg 4#, #7 - #11) a) Bestemmelsesomr\u00e5de #4 - Omr\u00e5det for tilbygg er avsatt til varelevering og sykkelparkering for ansatte. - Materialbruk og farger skal f\u00f8lge hovedbygningens utforming. b) Bestemmelsesomr\u00e5de #7 - Omr\u00e5det for tilbygg er avsatt som inngang til heis. - Materialbruk og farger skal f\u00f8lge hovedbygningens utforming. c) Bestemmelsesomr\u00e5de #8 - Omr\u00e5det er avsatt til sn\u00f8depod. Etter vintersesong kan arealet benyttes som en bilplass eller til sykkelparkering. Se ogs\u00e5 pkt. 3.1. under pkt. Funksjons- og kvalitetskrav. d) Bestemmelsesomr\u00e5de #9 - Omr\u00e5det for tilbygg er avsatt til renovasjon, inngangsareal for varelevering og sykkelparkering. - Tilbygget for renovasjon skal v\u00e6re lukket. - Materialbruk og farger skal f\u00f8lge hovedbygningens utforming. e) Bestemmelsesomr\u00e5de #10 og #11 - Bestemmelsesomr\u00e5det er avsatt til utetrapp som gir tilgang til hovedetasjen (f\u00f8rste etasje). - Bestemmelsesomr\u00e5de #10: \u00c5pen trapp uten tak. Materialbruk og farge skal f\u00f8lge hovedbygningens utforming. - Bestemmelsesomr\u00e5de #11: Se pkt. 4.2.1. Bevaring kulturmilj\u00f8. 5 6. Rekkef\u00f8lgebestemmelser (\u00a7 12-7 nr. 10) 6.1. F\u00f8r bebyggelse tas i bruk (felt HO) a) Det kan ikke gis midlertidig brukstillatelse eller ferdigattest for tiltak innenfor planomr\u00e5det/felt HO f\u00f8r: - Vegetasjonsskjerm (VS1-3) er etablert. - Uteoppholdsareal; herunder areal til trafikk og opphold med materialbruk, bil- og sykkelparkering, varmekabler og beplantning, er opparbeidet. - Bygning (tilbygg) til sykkelparkering for ansatte, renovasjon og varelevering er etablert (bestemmelsesomr\u00e5de #4 og #9). b) Det skal ikke gis midlertidig brukstillatelse og ferdigattest f\u00f8r det foreligger godkjent VA-ferdigmelding fra gjeldende fagorgan for privat VAO- infrastruktur/private tilkoblinger til offentlig nett. Ved s\u00f8knad om midlertidig brukstillatelse og ferdigattest skal VA-ferdigmelding, godkjent av gjeldende fagorgan, vedlegges s\u00f8knaden. 7. Dokumenter som gis juridisk virkning gjennom henvisning i bestemmelsene - Uteromsplan, dato 20.09.2024. Her vises til pkt. 2.2.1. Uterom og offentlige samferdselsanlegg, teknisk infrastruktur og gr\u00f8nnstruktur. - VAO-rammeplan, dato 27.05.2024 og akseptbrev, dato 18.06.2024. 6 "
}