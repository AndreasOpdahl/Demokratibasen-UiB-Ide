{
  "dokument_id": "5f29d77a-e7a3-5831-9190-f6cfc63f8ba6",
  "doc_type": "case_attachment",
  "kommune": 4601,
  "tittel": "Uttale fra Vestland fylkeskommune datert 29.11.2023",
  "url": "https://bergen.kommune.no/politikere-utvalg/api/fil/bk360/10469394/Uttale-fra-Vestland-fylkeskommune-datert-29-11-2023",
  "tekst": " Avdeling for Infrastruktur og veg (INV) Dato 29.11.2023 V\u00e5r referanse 2023/52091-7 Deres referanse BYGG-2023/14463 BERGEN KOMMUNE Saksbehandler Andreas Sivertsen V\u00e5ge Postboks 7700 E-post Andreas.Sivertsen.Vage@vlfk.no 5020 BERGEN Telefon ATT: Anja Egebakken Ny uttale - dispensasjon - bruksendring - fv. 585 Nattlandsvegen - gnr. 161 bnr. 1038 - Bergen kommune Vestland fylkeskommune viser til e-post som er sendt oss 21.11.2023 i forbindelse med dispensasjonssak. Saken gjelder Det er s\u00f8kt om bruksendring av fellesareal i nederste etasje fra n\u00e6ring til bustad og oppretting av fem nye boliger. Vestland fylkeskommune har gitt uttale til saken i brev av 23.08.2023. Vi p\u00e5pekte at det er n\u00f8dvendig med en trafikk- og mobilitetsanalyse for \u00e5 se hvordan oms\u00f8kt tiltak p\u00e5virker kapasitetsproblemene p\u00e5 fv. 585 Nattlandsvegen. Vi har n\u00e5 f\u00e5tt oversendt en trafikkanalyse som vi vil ta stilling til i dette brevet. Uttale Trafikkanalysen som er blitt sendt over har store mangler og kvalifiserer ikke til det vi kategoriserer som en trafikkanalyse. Det som er oversendt er heller en detaljert oppsummering av tiltaket. En trafikkanalyse skal vurdere trafikkavvikling, kapasitet og trafikksikkerhet med dagens kryssutforming, og konsekvensen av oms\u00f8kt tiltak. Oppsummeringen som er oversendt sier at det vil kunne gi en mulig \u00f8kning i bilbasert trafikk til og fra borettslaget, men antall parkeringsplasser ikke er planlagt endret. Vi kan ikke se at det er gjort en vurdering av \u00f8kt trafikk knyttet til n\u00e6ringen i nederste etasje som det er s\u00f8kt om. Det vises til at planlagt ombygging ikke gir flere parkeringsplasser, og dermed vil ombyggingen ikke gi \u00f8kt bilbasert trafikk. Siden trafikkanalysen har store mangler er det vanskelig for oss \u00e5 vurdere dette basert p\u00e5 den. Hvis Bergen kommune mener at tiltaket ikke vil f\u00f8re til \u00f8kt trafikk p\u00e5 grunn av antall parkeringsplasser vil forbli de samme, vil vi ikke motsette oss oms\u00f8kt tiltak. Konklusjon Vestland fylkeskommune vil ikke motsette seg oms\u00f8kt tiltak n\u00e5r det ikke bidrar til \u00f8kt trafikk, men vi stiller sp\u00f8rsm\u00e5l ved trafikkanalysen. Vi legger til grunn at Bergen kommune har samme oppfatning, og vi \u00f8nsker tilbakemelding om kommunen mener at tiltaket vil medf\u00f8re \u00f8kt bruk. Med hilsen Kari Elster Moen Andreas Sivertsen V\u00e5ge fagkoordinator r\u00e5dgiver INV - Forvaltning Bergensomr\u00e5det INV - Forvaltning Bergensomr\u00e5det Brevet er elektronisk godkjent og har derfor ingen h\u00e5ndskrevet underskrift Kopi til: Egebakken, Anja Postadresse Telefon E-post Hjemmeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen "
}