{
  "dokument_id": "b7a61a93-9633-5a85-8524-91d80cfafec4",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 8 fra Thor Haakon Bakke (MDG) om etat for idrett sitt vedlikeholdsansvar p\u00e5 gangstier. Utvalg for barnehage, skole og idrett  ",
  "url": "https://bergen.kommune.no/politikere-utvalg/api/fil/bk360/9857843/Svar-pa-skriftlig-sporsmal-nr-8-fra-Thor-Haakon-Bakke-MDG-om-etat-for-idrett-sitt-vedlikeholdsansvar-pa-gangstier-Utvalg-for-barnehage-skole-og-idrett-",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/25668-3 Saksbehandler: Gerd Nilsen Fra Dato: 19. februar 2024 Byr\u00e5d for n\u00e6ring, kultur og idrett Svar p\u00e5 skriftlig sp\u00f8rsm\u00e5l nr. 8 fra Thor Haakon Bakke (MDG) om etat for idrett sitt vedlikeholdsansvar p\u00e5 gangstier. Utvalg for barnehage, skole og idrett If\u00f8lge Bergen kommunes G\u00e5strategi skal alle typer viktige gangforbindelser driftes og vedlikeholdes. Det st\u00e5r \u201cMange gangforbindelser er smale og kronglete og har manglende drift og vedlikehold. Kommunen m\u00e5 kartlegge og kartfeste viktige gangforbindelser av alle typer. Kommunen b\u00f8r ogs\u00e5 drifte og vedlikeholde viktige traseer som g\u00e5r over privat grunn, og samtidig sikre ferdselsrett ved avtale. Flere av traseene b\u00f8r skiltes for \u00e5 kommunisere at allmennheten har ferdselsrett.\u201d Representanten har blitt kontaktet av en innbygger som i flere omganger har etterlyst vedlikehold av en gangsti p\u00e5 Varden, som visstnok ligger til Etat for idrett \u00e5 vedlikeholde. Representanten lurer p\u00e5 i hvor stor grad kommunen har fordelt vedlikeholdsansvar for gangveier til Etat for idrett, og om denne etaten er tildelt tilstrekkelige ressurser for \u00e5 vedlikeholde disse veien. Sp\u00f8rsm\u00e5l til byr\u00e5den: 1. Hvor mange gangveier har Etat for idrett vedlikeholdsansvar for? 2. Har Etat for idrett en vedlikeholdsplan for gangveier under deres ansvar? 3. Hvor mye ressurser har Etat for idrett til vedlikehold av gangveier? Svar fra byr\u00e5den: 1. Etat for idrett (EFI) sitt ansvarsomr\u00e5de er knyttet til drift av n\u00e6rmere 200 idrettsanlegg. P\u00e5 disse idrettsanleggene er det Bergen kommune v/Etat for bygg og eiendom (EBE) som er grunneier. Dette er beskrevet i samarbeidsavtale mellom EBE og EFI. Ansvarsfordelingen er at EBE tar seg av kontroll/vedlikehold av kj\u00f8revei, sykkel- og gangveier som er regnet som en del av idrettsanlegget, mens EFI tar seg av vintervedlikeholdet p\u00e5 de aktuelle anleggene. Kontroll/vedlikehold av kj\u00f8revei, sykkel- og gangveier som EBE utf\u00f8rer utenom vintersesongen, gj\u00f8res ofte p\u00e5 grunnlag av avvik som meldes av Etat for idrett i henhold til prosedyre. N\u00e5r det gjelder gangveier som ligger utenfor selve idrettsanlegget, har Bymilj\u00f8etaten ansvar for \u00e5 drifte gr\u00f8ntareal, dette inkluderer gangveier som g\u00e5r over disse. 2. Etat for idrett kj\u00f8per tjenester om vintervedlikehold/br\u00f8yting p\u00e5 utvalgte idrettsanlegg hos entrepren\u00f8r som har rammeavtale med Bergen kommune. 3. Etat for idrett sitt budsjett for vintervedlikehold/br\u00f8yting er kr. 914.000 i 2024. Dette gjelder alt vedlikeholdet inkludert gangveiene. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}