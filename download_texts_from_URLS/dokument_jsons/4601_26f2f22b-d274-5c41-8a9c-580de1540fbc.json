{
  "dokument_id": "26f2f22b-d274-5c41-8a9c-580de1540fbc",
  "doc_type": "case_attachment",
  "kommune": 4601,
  "tittel": "Oppf\u00f8lging av forvaltningsrevisjon klima- og milj\u00f8tiltak -\nbyr\u00e5dets andre rapportering til Kontrollutvalget",
  "url": "https://bergen.kommune.no/politikere-utvalg/api/fil/bk360/9218245/Oppfolging-av-forvaltningsrevisjon-klima-og-miljotiltak-byradets-andre-rapportering-til-Kontrollutvalget",
  "tekst": " BYR\u00c5DSAVDELING FOR KLIMA, MILJ\u00d8 OG BYUTVIKLING BKMB - kommunaldirekt\u00f8rens stab Sekretariat for kontrollutvalget (Arbeidssted) V\u00e5r referanse: 2022/107758-23 Postboks 7700 Saksbehandler: Ulrikke Christina Kj\u00e6r 5020 BERGEN Dato: 29. april 2024 Deres ref.: 2022/107758-18 Oppf\u00f8lging av forvaltningsrevisjon klima- og milj\u00f8tiltak \u2013 byr\u00e5dets andre rapportering til Kontrollutvalget Bergen bystyre behandlet i m\u00f8tet 31.05.2023 sak 164/23 Tilbakerapportering \u2013 forvaltningsrevisjon av klima- og milj\u00f8tiltak, og fattet f\u00f8lgende vedtak: Bystyret tar tilbakerapportering fra byr\u00e5d for klima, milj\u00f8 og byutvikling, byr\u00e5d for finans, n\u00e6ring og eiendom og fra byr\u00e5dsleder, om oppf\u00f8lging av rapport etter forvaltningsrevisjon av klima- og milj\u00f8tiltak, til forel\u00f8pig orientering. Byr\u00e5det bes om \u00e5 gi en ny tilbakerapportering til kontrollutvalget innen utgangen av april 2024. Under f\u00f8lger byr\u00e5dets andre tilbakemeldingen om oppf\u00f8lging av forvaltningsrevisjon klima- og milj\u00f8tiltak, jf. nevnte vedtak. Byr\u00e5dets svar: Innledningsvis vil byr\u00e5det vise til sin f\u00f8rste rapportering om oppf\u00f8lging av forvaltningsrevisjon klima- og milj\u00f8tiltak, som ble lagt frem for bystyret den 31.05.2023 i sak 164/23. Byr\u00e5det avga en omfattende rapportering, og innholdet i denne vil i liten grad bli gjengitt i denne rapporteringen. Bergen bystyre vedtok den 21.06.2023 sak 231/23 Handlingsplan til Gr\u00f8nn strategi (heretter handlingsplanen). Handlingsplanen er en operasjonalisering av m\u00e5lene og strategiene som er vedtatt i Gr\u00f8nn strategi, og viser tiltakene som m\u00e5 gjennomf\u00f8res eller igangsettes de kommende \u00e5rene for \u00e5 n\u00e6rme oss m\u00e5lene som er satt i strategien. Bergen bystyre vedtok den 27.09.2023 sak 307/03 Gr\u00f8nn virksomhet \u2013 Klima- og milj\u00f8plan for Bergen kommunes virksomhet (heretter Gr\u00f8nn virksomhet). Planen er en rullering av Klima- og milj\u00f8plan for Bergen kommunes virksomhet. Planen beskriver hvordan Bergen kommune gjennom sin virksomhet skal bidra til \u00e5 n\u00e5 m\u00e5lene i Gr\u00f8nn strategi. B\u00e5de handlingsplanen og Gr\u00f8nn virksomhet har stort overlapp med tiltak som er anbefalt fulgt opp i forvaltningsrevisjon for klima- og milj\u00f8tiltak, og er et vesentlig bidrag til oppf\u00f8lging av forvaltningsrevisjonen. Funn i forvaltningsrevisjonen Forvaltningsrevisjonen omhandler Bergen kommunes arbeid med klima og milj\u00f8. Revisor har unders\u00f8kt problemstillinger knyttet til fire hovedtema: 1. System og rutiner for \u00e5 n\u00e5 overordnete klima- og milj\u00f8m\u00e5l 2. Ivaretakelse av statlige f\u00f8ringer for klima- og energiplanlegging Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 3. Ivaretakelse av statlige f\u00f8ringer for klimatilpasning i kommunens planlegging 4. Klima- og milj\u00f8krav i kommunens anskaffelser Rapporten har listet opp totalt 17 forslag til tiltak innenfor de fire hovedtemaene. I det f\u00f8lgende presenteres byr\u00e5dets rapportering til Kontrollutvalget p\u00e5 hvordan de foresl\u00e5tte tiltakene i forvaltningsrevisjonsrapporten er fulgt etter forrige rapportering, og hvordan de arbeides med videre. Ansvaret for saksfeltet er fordelt p\u00e5 flere byr\u00e5dsavdelinger. Besvarelsen er utarbeidet ved Byr\u00e5dsavdeling for byutvikling (BBU). Byr\u00e5dsleders avdeling (BLED) og Byr\u00e5dsavdeling for finans (BFIN) er ansvarlige for ulike tema og anbefalte tiltak fra revisjonsrapporten. Det er hentet innspill fra deres avdelinger som er gjengitt i sin helhet i besvarelsen. 1. System og rutiner for \u00e5 n\u00e5 de overordnete klima- og milj\u00f8m\u00e5l F\u00f8lgende tiltak er anbefalt: 1. Tydeliggj\u00f8re roller og ansvar for oppf\u00f8lging av alle kommunens m\u00e5l og tiltak knyttet til klima og milj\u00f8. 2. Definere hva som er Klimaetatens mandat n\u00e5r det gjelder \u00e5 f\u00f8lge opp at kommunens enheter bidrar til \u00e5 n\u00e5 klima- og milj\u00f8m\u00e5lene som er satt. 3. Tydeliggj\u00f8re hvilke klima- og milj\u00f8m\u00e5l byr\u00e5dsavdelingene skal arbeide etter. 4. Definere hvilke tiltak og virkemidler som skal bidra til \u00e5 oppfylle kommunens ulike klima- og milj\u00f8m\u00e5l. 5. Etablere system og rutiner for gjennomf\u00f8ring av risikovurderinger knyttet til oppn\u00e5elsen av kommunens klima- og milj\u00f8m\u00e5l. 6. Sikre at det tydelig fremg\u00e5r av kommunens rapportering hva som er status for klima- og milj\u00f8m\u00e5lene som er satt, og hva som er status for tiltakene som skal bidra til \u00e5 oppfylle de ulike m\u00e5lene. 7. Videreutvikle kommunens klimabudsjett som styringsverkt\u00f8y Byr\u00e5dens svar: 1. \u2013 7. Kommunens klimam\u00e5l fremg\u00e5r av Gr\u00f8nn strategi (vedtatt av bystyret i sak 11/23 den 25.01.2023). Hele kommunens organisasjon skal arbeide for \u00e5 oppn\u00e5 m\u00e5lene. Handlingsplan til Gr\u00f8nn strategi og Gr\u00f8nn virksomhet konkretiserer hvilke tiltak som m\u00e5 gjennomf\u00f8res for \u00e5 oppn\u00e5 kommunens klimam\u00e5l. I tr\u00e5d med vedtak av planene, vil byr\u00e5det fordele ansvar for oppf\u00f8lging av tiltakene i kommunens organisasjon i egen sak. Det arbeides internt med \u00f8vrig implementering av planene. Klimaetatens mandat og ansvarsoppgaver fremg\u00e5r av byr\u00e5dssak om opprettelse av Klimaetaten (sak 1088/20 den 26.03.2020), deres \u00e5rsoppdrag og gjennom styringsdialog med byr\u00e5dsavdeling/kommunaldirekt\u00f8r. Klimaetaten er kommunes klimafaglige kompetansesenter, og har ansvar for \u00e5 styrke kommunens arbeid p\u00e5 klimafeltet. Etaten utarbeider blant annet klimabudsjett og klimaregnskap. Videre arbeider etaten med utvikling av kommunens rolle innen sirkul\u00e6r\u00f8konomi og arbeid med klimarisiko, og f\u00f8lger opp arbeidet med kommunens overordnete klima- og milj\u00f8planer. Samarbeid med befolkningen, n\u00e6ringslivet, forsknings- og kunnskapsmilj\u00f8er, organisasjoner og andre offentlige myndigheter st\u00e5r sentralt i etatens arbeid. Etaten bist\u00e5r hele kommunen med klimafaglig Side 2 av 7 kompetanse, og er en p\u00e5driver for gjennomf\u00f8ring av klimatiltak i den p\u00e5g\u00e5ende omstillingen. Byr\u00e5den er av den oppfatning av Klimaetatens rolle er klar, og at etaten fungerer godt i dagens organisasjon. Det jobbes det med \u00e5 f\u00e5 klimaarbeidet bedre integrert i kommunens styringssystemer i tr\u00e5d med rammeverk for virksomhetsstyring, vedtatt av byr\u00e5det i m\u00f8te 14.09.2023 sak 1249/23. Det vurderes at gjennom bruk av mulighetene som finnes i systemer som BkStyring vil kommunen kunne adressere flere av tiltakene forvaltningsrevisjonen anbefaler. Klimabudsjettet vurderes \u00e5 v\u00e6re ett av de viktigste styringsverkt\u00f8yene kommunen har i arbeidet med \u00e5 n\u00e5 klimam\u00e5lene. Det er etter H\u00d8P 2024-2027 gjort en systematisk gjennomgang av prosessen for klimabudsjettet, hvordan det er koblet til andre deler av klimastyringen og identifisert flere forbedringspunkter som implementeres i den p\u00e5g\u00e5ende H\u00d8P-prosessen. Klimaetaten har gjennomf\u00f8rt en vurdering av kommunens eksisterende systemer for risikoh\u00e5ndtering, og kommet til at disse er tilstrekkelige for \u00e5 vurdere og f\u00f8lge opp risiko knyttet til oppn\u00e5else av klima- og milj\u00f8m\u00e5lsettinger. Klimabudsjettet er et viktig verkt\u00f8y som bidrar til \u00e5 synliggj\u00f8re gapet mellom m\u00e5l og tiltak, og videre vurdere omr\u00e5der der det er st\u00f8rst risiko for ikke \u00e5 oppn\u00e5 m\u00e5lene. Videre understreker Klimaetaten behovet for systematisk \u00e5 f\u00f8lge opp risiko koblet til oppn\u00e5else av klimam\u00e5lene i kommunens faste rutiner for risikostyring, for eksempel gjennom byr\u00e5dsavdelingenes m\u00e5l- og resultatstyring og styringsdialoger. Dette er i tr\u00e5d med rammeverk for virksomhetsstyring og mulighetene for \u00e5 implementere dette vurderes n\u00e5, som nevnt i avsnittet over. Det vurderes at behovet for videre tiltak kan vurderes n\u00e5r eksisterende systemer er fullt i bruk. Byr\u00e5den st\u00f8tter Klimaetatens vurderinger. Innspill fra BFIN, punkt 7: Klimabudsjettet er under kontinuerlig utvikling b\u00e5de med tanke p\u00e5 det systemtekniske, hvordan det presenteres som del av H\u00d8P og ikke minst n\u00e5r det gjelder innholdet. I Innstilling 1 til H\u00d8P 2024-2027 har en blant annet tatt inn tabeller som henter konkrete driftstiltak og investeringsprosjekter i dokumentet som en vurderer har effekt p\u00e5 klimagassutslipp, og vist disse i egne tabeller i klimabudsjettet. Det er i gang et arbeid p\u00e5 tvers av byr\u00e5dsavdelinger og etater for \u00e5 se p\u00e5 ytterligere forbedring av klimabudsjettet som styringsverkt\u00f8y med sikte p\u00e5 eventuelle endringer i Innstilling 1 til H\u00d8P 2025-2028. 2. Ivaretakelse av statlige f\u00f8ringer for klima- og energiplanlegging F\u00f8lgende tiltak er anbefalt: 1. S\u00f8rge for at kommunens planer som behandler klima- og energisp\u00f8rsm\u00e5l ivaretar krav til klima- og energiplanlegging i tr\u00e5d med de statlige planretningslinjene. Ved rullering av klima- og energihandlingsplanen Gr\u00f8nn strategi b\u00f8r kommunen sikre at planen inneholder f\u00f8lgende informasjon som ikke fremg\u00e5r i dag: a. Informasjon om energisystem, energiforsyning og forbruk av energi. b. Informasjon om forventet ettersp\u00f8rsel etter energi og forventet ny energiproduksjon. c. Utredning av virkemidler som kan tenkes benyttet for \u00e5 n\u00e5 m\u00e5lsettingene, herunder en vurdering av om virkemidlene er kostnadseffektive. d. Tydelig ansvarsfordeling for oppf\u00f8lging av klima- og energiplanene. 2. Sikre at tiltak i handlings- og \u00f8konomiplanen knyttet til reduksjon av klimagassutslipp og energi er koblet til oppn\u00e5else av m\u00e5lene som er satt av kommunen. Side 3 av 7 3. Identifisere tiltak mot avskoging, og eventuelt \u00f8kt opptak av CO2 i skog og andre landarealer Byr\u00e5dens svar: 1. Byr\u00e5den vurderer at punktene er svart ut i tidligere tilbakemelding til Kontrollutvalget. 2. Innspill fra BFIN, punkt 2: Det vises til omtale av tiltak 7 under hovedtema 1: I Innstilling 1 til H\u00d8P 2024-2027 er det tatt inn tabeller i klimabudsjettet som viser hvilke driftstiltak og investeringsprosjekter som antas \u00e5 ha effekt p\u00e5 klimagassutslippene, og som dermed er relevante for \u00e5 oppn\u00e5 m\u00e5lene p\u00e5 omr\u00e5det. 3. Kommunen har ikke satt noen spesifikke tiltak mot avskoging. Skogdrift er en viktig n\u00e6ring som det er \u00f8nskelig \u00e5 opprettholde. Det p\u00e5g\u00e5ende arbeidet med arealregnskapet vil bidra til \u00e5 belyse hvilke arealer som er s\u00e6rlig viktige for karbonlagring i kommunen. 3. Ivaretakelse av statlige f\u00f8ringer for klimatilpasning i kommunens planlegging F\u00f8lgende tiltak er anbefalt: 1. Ved rullering av kommunens planer og strategier, sikre at disse ivaretar krav og f\u00f8ringer for klimatilpasning i tr\u00e5d med de statlige planretningslinjene. Herunder b\u00f8r kommunen sikre at: a. Alle planer redegj\u00f8r for kunnskapsgrunnlag knyttet til klimaendringer som planene bygger p\u00e5. b. Alle planer inneholder informasjon om hvorvidt h\u00f8ye alternativer fra nasjonale klimafremskrivninger er lagt til grunn for vurdering av konsekvenser knyttet til klimaendringer. c. Kommunal planstrategi omtaler behovet for \u00e5 oppdatere, revidere eller oppheve eksisterende planer eller utarbeide nye planer, i lys av forventede klimaendringer og tidligere u\u00f8nskede naturehendelser. d. Kommunen i planprogrammet til ny kommuneplan vurderer om hensynet til et endret klima inneb\u00e6rer behov for oppheving eller revisjon av gjeldende reguleringsplaner. e. Kommuneplanens samfunnsdel beskriver hvordan klimaendringer p\u00e5virker henholdsvis kommunesamfunnet som helhet og kommunen som organisasjon. f. Kommuneplanens samfunnsdel og handlings- og \u00f8konomiplan inneholder en vurdering av hvordan endringer i klima kan p\u00e5virke blant annet samfunnssikkerhet, kritisk infrastruktur, natur- og kulturmilj\u00f8, befolkningens helse, samt forutsetninger for ber\u00f8rte n\u00e6ringer, og hvordan dette skal f\u00f8lges opp. 2. Vurdere \u00e5 gjennomf\u00f8re en kartlegging av \u00f8kosystemer og arealbruk med betydning for klimatilpasning, i tr\u00e5d med anbefalingene i de statlige planretningslinjene. Dette gjelder spesielt v\u00e5tmarker, myrer, elvebredder og skog som kan dempe effektene av klimaendringer og som er viktige \u00e5 ivareta i arealplanleggingen. Side 4 av 7 3. Forbedre system og rutiner som sikrer at kommunen ivaretar krav og anbefalinger knyttet til klimatilpasning i de statlige planretningslinjene i behandling av reguleringsplaner. Byr\u00e5dens svar: 1. d Byr\u00e5det legger opp til \u00e5 rullere b\u00e5de kommuneplanens samfunnsdel og arealdel, og at arealmessige vurderinger i sin helhet gj\u00f8res i arbeidet med KPA. Per i dag har ikke byr\u00e5det tatt stilling til organisering, prosess og omfang av rullering av KPA. Oppf\u00f8lging av punkt d vil vurderes som en innledende del av KPA-arbeidet. Innspill fra BLED, punkt 1 a.-f.: Byr\u00e5dsleder vurderer at punktene er svart ut i tidligere tilbakemelding til Kontrollutvalget. 2. Tiltaket vurderes \u00e5 v\u00e6re dekket av det p\u00e5g\u00e5ende arbeidet med arealregnskapet, tiltak i handlingsplanen, Kommunedelplan for overvann, mm. 3. Byr\u00e5den vurderer at punktet er svart ut i tidligere tilbakemelding til Kontrollutvalget. 4. Klima- og milj\u00f8krav i kommunens anskaffelser F\u00f8lgene tiltak er anbefalt: 1. Sikre at alle kommunens enheter f\u00f8lger opp kommunens egne policyer og rutiner, samt f\u00f8ringer i anskaffelsesregelverket, knyttet til \u00e5 stille klima- og milj\u00f8krav i anskaffelser. 2. Sikre at kontraktsforvalter f\u00f8lger opp om leverand\u00f8rer etterlever klima- og milj\u00f8krav. 3. Vurdere \u00e5 utarbeide rutiner for hvordan kontraktskrav knyttet til klima- og milj\u00f8 skal f\u00f8lges opp av kontraktsforvaltere i kommunen. 4. Utbedre rapporteringsgrunnlaget for \u00e5 m\u00e5le andel konkurranser der kommunen stiller klima- og milj\u00f8krav. Dette kan eksempelvis gj\u00f8res gjennom tydeligere f\u00f8ringer om at innkj\u00f8per m\u00e5 oppgi hvorvidt det er stilt klima- og milj\u00f8krav i kontraktene. Innspill fra BFIN, punkt 1-4: 1. Det jobbes fortl\u00f8pende med \u00e5 sikre at alle enheter f\u00f8lger kommunens policyer og rutiner, men det er relevant \u00e5 understreke at det er et kompetanse- og ressurskrevende arbeid \u00e5 stille og f\u00f8lge opp gode milj\u00f8krav. Etterlevelse av sentrale f\u00f8ringer er et satsingsomr\u00e5de i anskaffelsesstrategien som ble vedtatt sommeren 2022 og gjelder for perioden 2022-2025. Innkj\u00f8p konsern har ansvar for flere dynamiske dokumenter som skal bidra til at kommunens anskaffelser forholder seg til de samme f\u00f8ringene: \u2022 Milj\u00f8- og dyrevelferdspolicy for anskaffelser til Bergen kommune: Policyen omfatter alle enheter i Bergen kommune som gjennomf\u00f8rer anskaffelser, og samtlige anskaffelser skal vurderes opp mot kommunens milj\u00f8- og dyrevelferdspolicy. \u2022 BK - Veileder om samfunnsansvar i anskaffelsene: Blant annet om klima- og milj\u00f8policy, milj\u00f8ledelse, milj\u00f8merker, og satsingsomr\u00e5dene transport, bygg og anlegg, og IKT-utstyr. Veilederen inkluderer hvordan milj\u00f8krav om transport, emballasje, milj\u00f8ledelse og milj\u00f8merkede tjenester skal f\u00f8lges opp, og hvordan avvik kan sanksjoneres. Side 5 av 7 \u2022 Veileder for sjekk av milj\u00f8merker og andre merkeordninger: Konkrete tips til oppf\u00f8lging av milj\u00f8merker. \u2022 BK - Veileder til ny milj\u00f8bestemmelse: En kortfattet veileder om hvordan forholde seg til den nye milj\u00f8bestemmelsen i anskaffelsesregelverket. Veilederen har v\u00e6rt presentert i flere kommunale fora, som fagsamling for Innkj\u00f8p konsern, anskaffelsesfaglig forum og faglunsj hos Klimaetaten. De siste \u00e5rene har Innkj\u00f8p konsern invitert nyansatte og andre som har behov for oppl\u00e6ring, til halv\u00e5rlige grunnkurs i samfunnsansvar. Kurset er obligatorisk for alle som har ansvar for gjennomf\u00f8ring og oppf\u00f8lging av anskaffelser. Nytt av 2024 er at det blir tilbudt to kurs hvert halv\u00e5r, ett rettet mot innkj\u00f8pere og ett rettet mot kontraktsforvaltere. Hensikten med dette er hovedsakelig \u00e5 gi ytterligere st\u00f8tte til kontraktsoppf\u00f8lgingsarbeidet. Innkj\u00f8p konsern utarbeider ogs\u00e5 en rapport til kommunens ledelse med oversikt over krav som er stilt det aktuelle \u00e5ret, og det anmodes om at alle enheter f\u00f8lger opp etterlevelse internt. Som en del av arbeidet med kommunens anskaffelsesstrategi blir det satt fokus p\u00e5 organisering av den samlede anskaffelsesfunksjonen i kommunen. Klargj\u00f8ring av roller og ansvarsfordeling knyttet til anskaffelser og kontraktsoppf\u00f8lging p\u00e5 tvers av kommunens enheter er et tema som blir adressert som en del av dette arbeidet. Med midler fra Klimasats er det ansatt en prosjektleder for Kapasitetsbygging for sirkul\u00e6rt l\u00f8ft i anskaffelser. Prosjektet varer til oktober 2024, og skal s\u00e6rlig bidra til \u00f8kt grad av ombruk i kommunen. F\u00f8rste delrapportering er levert til Milj\u00f8direktoratet: https://www.miljodirektoratet.no/ansvarsomrader/klima/for-myndigheter/kutte-utslipp- av-klimagasser/klimasats/2022/kapasitetsbygging-for-sirkulart-loft-i-anskaffe/# 2. Som omtalt under punktet over, gj\u00f8r Bergen kommune en rekke tiltak for \u00e5 sikre at kontraktsforvaltere f\u00f8lger opp klima- og milj\u00f8krav. I 2024 inkluderer det oppstart av et eget grunnkurs i samfunnsansvar for kontraktsforvaltere i kommunen. Kontroller som gjennomf\u00f8res i henhold til Plan for kontroll av samfunnsansvarskrav, skjer i tett samarbeid med kontraktsforvaltere, og bidrar til \u00f8kt oppmerksomhet rundt oppf\u00f8lgingen. V\u00e5ren 2023 og h\u00f8sten 2023 ble det ogs\u00e5 gjennomf\u00f8rt kurs i grunnleggende kontraktsforvaltning. Dette kurset har ikke fokus p\u00e5 milj\u00f8krav spesielt, men fungerer som generell oppl\u00e6ring av kommunens kontraktsforvaltere, der man verkt\u00f8y og metodikk for kontraktsoppf\u00f8lging gjennomg\u00e5s. I samarbeid med kommunens anskaffelsesmilj\u00f8er har Innkj\u00f8p konsern og milj\u00f8ene blitt enige om hvilke felles fagfora kommunen skal ha. Et viktig forum er Anskaffelsesfaglig forum, der alle kan melde seg p\u00e5. Kontraktsoppf\u00f8lging var tema for det f\u00f8rste m\u00f8tet i forumet h\u00f8sten 2023. I det neste m\u00f8tet, som ble avholdt i desember 2023, var ny milj\u00f8bestemmelse tema. 3. Det er utarbeidet rutiner og maler for utforming av krav og for rapportering p\u00e5 omr\u00e5der med felles krav- eller bilagsmaler for milj\u00f8, som emballasje, transport og milj\u00f8merker, og det vil bli supplert med nye rutiner. Imidlertid er det stor variasjon i hvilke milj\u00f8krav som kan v\u00e6re aktuelle, slik at det er utfordrende og til tider lite hensiktsmessig \u00e5 standardisere utforming av krav og oppf\u00f8lging p\u00e5 tvers av avtaler og enheter. Side 6 av 7 4. Siden desember 2022 har det v\u00e6rt obligatorisk \u00e5 registrere ulike milj\u00f8krav i ved registrering av kontrakt i det digitale kontraktsadministrasjonsverkt\u00f8yet (KAV). Dette gir kommunen bedre oversikt, og mulighet til \u00e5 ta ut rapporter for de kravene som er standardisert. Byr\u00e5dets oppsummering Slik denne og forrige rapportering til Kontrollutvalget viser, arbeider byr\u00e5det systematisk med klima og milj\u00f8. Bystyret vedtok i 2023 tre nye klimaplaner for Bergen kommune, og arbeidet med oppf\u00f8lging av disse er godt i gang. Byr\u00e5det mener oppf\u00f8lging av klimatiltakene m\u00e5 skje innenfor etablerte systemer, og at disse m\u00e5 utvikles og tilpasses til dagens krav og utfordringer. Byr\u00e5det anser at oppf\u00f8lgingen av forvaltningsrevisjon for klima- og milj\u00f8tiltak er ivaretatt gjennom p\u00e5g\u00e5ende arbeider p\u00e5 tvers av kommunens organisasjon. Med hilsen Christine Kahrs - Byr\u00e5d for byutvikling Dokumentet er godkjent elektronisk. Side 7 av 7 "
}