{
  "dokument_id": "53c93cb1-741f-5878-bee9-bcfa0ca86708",
  "doc_type": "case_presentation",
  "kommune": 4601,
  "tittel": "Tilslutning til Ocean Rise & Coastal Resilience - Coalition for cities and regions",
  "url": "https://bergen.kommune.no/politikere-utvalg/api/fil/bk360/11442013/Framstilling-Tilslutning-til-Ocean-Rise-Coastal-Resilience-Coalition-for-cities-and-regions",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/169079-1 Tilslutning til Ocean Rise & Coastal Resilience - Coalition for cities and regions Hva saken gjelder: Klimaet er i endring. Vi opplever \u00f8kende grad av ekstremv\u00e6r, og verden blir varmere, v\u00e5tere og villere. Bergen sentrum vil fremover bli mer utsatt for oversv\u00f8mmelser p\u00e5 grunn av stormflo kombinert med havniv\u00e5stigning, og en ny rapport fra COWI har unders\u00f8kt hvilke problemer byen v\u00e5r kan f\u00e5, samt hva som kan v\u00e6re de beste tekniske og \u00f8konomiske l\u00f8sningene. Dersom verden ikke oppn\u00e5r store kutt i utslipp av klimagasser, kan vi her i Bergen regne med at havniv\u00e5et vil \u00f8ke med cirka 80 centimeter innen slutten av dette hundre\u00e5ret. Selv om vi hadde kuttet alle utslipp i dag, ville havet fortsette \u00e5 stige. Dette vil p\u00e5virke bygninger, kulturarv og kritisk infrastruktur i Bergen (kilde: COWI). Havniv\u00e5stigning er en global utfordring, og president Macron har gitt ordf\u00f8reren i Nice, Christian Estrosi, i oppgave \u00e5 danne en koalisjon av globale kystbyer som alle p\u00e5virkes av havniv\u00e5stigning. Koalisjonen har f\u00e5tt navnet Ocean Rise and Resilience coalition, og skal formelt lanseres p\u00e5 FN\u2019s havkonferanse i Nice i juni 2025. For \u00e5 bli en del av koalisjonen m\u00e5 byenes politiske ledelse signere den s\u00e5kalte Sea\u2019Ties Declaration (vedlagt). Her forplikter man seg hovedsakelig til \u00e5: 1. Mobilisere vitenskap og observasjonssystemer for \u00e5 veilede tilpasning til havniv\u00e5stigning 2. Integrere samfunnssp\u00f8rsm\u00e5l i planer som omhandler tilpasning til havniv\u00e5stigning 3. Fremme adaptive og hybride l\u00f8sninger i m\u00f8te med havniv\u00e5stigning 4. \u00d8ke offentlige-, og private investeringer, for tilpasning til havniv\u00e5stigning \u00d8konomiske konsekvenser: Bystyret vedtok i sak 216/24 at prosjektet One Ocean Havbyen Bergen skal videref\u00f8res til 2030, og med det ogs\u00e5 en administrativ kapasitet i \u00e5rene fremover. Finansieringen f\u00f8lger fra Handlings- og \u00f8konomiplanen. Byr\u00e5dets vurdering og anbefaling/konklusjon: Bergen er Norges havby. Vi har ledende akademiske milj\u00f8er, n\u00e6ringsliv og offentlig forvaltning som alle jobber innenfor punktene 1-4 som nevnt over. Byen har, gjennom One Ocean Week, ytterligere befestet sin posisjon, og tema for One Ocean Week 2025 er nettopp linket til kystbyers respons p\u00e5- og tilpasning til havniv\u00e5stigning. Dette gj\u00f8r at One Ocean Week 2025 vil v\u00e6re en naturlig bro til FN\u2019s 1 havkonferanse i 2025 i Nice (UNOC-3), og dermed en av de viktigste internasjonale m\u00f8teplassene knyttet til b\u00e6rekraftig havforvaltning. Statsraad Lehmkuhl vil seile fra Bergen under siste dag av One Ocean Week for deretter \u00e5 ankre opp i Nice til UNOC-3. En tilslutning til Ocean Rise and Resilience koalisjonen vil styrke havbyen Bergen, noe som er et prioritert m\u00e5l for byr\u00e5det, som uttalt i Klosterhagen erkl\u00e6ringen. Tilslutningen vil vise at Bergen kommune anerkjenner viktigheten av globalt samarbeid omkring b\u00e6rekraftig utnyttelse av havet og byers behov for tilpasning til klimaendringer. Det vil videre kunne bidra til at One Ocean Havbyen Bergen blir enda mer internasjonalt anerkjent og forankret. Begrunnelse for framleggelse til bystyret: Reglement for bystyret og utvalgene 2023 - 2027: oppdatert versjon etter bystyrets vedtak i B-sak 287-24 den 04.09.2024 I tillegg til de saker som bystyret skal behandle selv og ikke kan delegere, behandler bystyret ogs\u00e5 f\u00f8lgende saker: 5.8.4 Regionalt, interkommunalt og internasjonalt samarbeid a. Strategier for og avtaler om regionalt, interkommunalt og internasjonalt samarbeid b. Medlemskap i regionale, interkommunale og internasjonale organisasjoner som forutsetter politiske avveininger. Byr\u00e5det innstiller til bystyret \u00e5 fatte f\u00f8lgende vedtak: Bergen kommune signerer Sea\u2019Ties Declaration og slutter seg til Ocean Rise & Coastal Resilience - Coalition for cities and regions. Dato: 15. januar 2025 Christine B. Meyer Reidar Digranes Byr\u00e5dsleder Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: Sea\u2019Ties Declaration 2 "
}