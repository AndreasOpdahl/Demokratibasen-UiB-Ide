{
  "dokument_id": "cbada4f9-b4d5-5f67-bb66-32ab28ec7791",
  "doc_type": "case_minutes",
  "kommune": 4601,
  "tittel": "Saksprotokoll UMBY, 19092024, Sak 311/24, Bergenhus gnr 168 bnr 681 Heien 29. Klage p\u00e5 midlertidig rammetillatelse for bruksendring til skole",
  "url": "https://bergen.kommune.no/politikere-utvalg/api/fil/bk360/11195911/Innstilling-vedtak-Bergenhus-gnr-168-bnr-681-Heien-29-Klage-pa-midlertidig-rammetillatelse-for-bruksendring-til-skole",
  "tekst": "Bergenhus gnr 168 bnr 681 Heien 29. Klage p\u00e5 midlertidig rammetillatelse for bruksendring til skole Utvalg for milj\u00f8 og byutvikling behandlet saken i m\u00f8tet 19.09.2024 sak 311/24 og fattet f\u00f8lgende vedtak: Saken settes p\u00e5 sakskartet til m\u00f8te i Utvalg for milj\u00f8 og byutvikling 23.10.24 for \u00e5 gjennomf\u00f8re ny votering. Utvalg for milj\u00f8 og byutviklings behandling Ingen representanter tok ordet. Votering: Innstillingen ble vedtatt enstemmig. Byr\u00e5det avga b\u00e5de en prinsipal og subsidi\u00e6r innstilling. Arbeidsutvalget til Utvalg for milj\u00f8 og byutvikling har derfor satt saken p\u00e5 sakskartet til m\u00f8te i Utvalg for milj\u00f8 og byutvikling 23.10.24 for \u00e5 gjennomf\u00f8re ny votering. Byr\u00e5det behandlet saken i m\u00f8tet 29.08.2024 sak 244/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Prinsipal innstilling 1. Fagetatens vedtak datert 25.06.2024 endres i medhold av fvl. \u00a7 35, slik at den midlertidige rammetillatelsen gis en tidsbestemt varighet p\u00e5 fem \u00e5r fra vedtaksdato. Fagetaten underretter partene om vedtaket og deres klagerett. 2. Fagetatens vedtak datert 25.06.2024 opprettholdes for \u00f8vrig. Klagen tas ikke til f\u00f8lge, og klagesaken (inkludert endringene i vedtakspunkt 1) oversendes Statsforvalteren i Vestland slik at den kan bli forvaltningsmessig avgjort. Subsidi\u00e6rt Fagetatens vedtak datert 25.06.2024 opprettholdes. Klagen tas ikke til f\u00f8lge. "
}