{
  "dokument_id": "724e55ed-eb3b-56d1-b01e-89fe72828fe7",
  "doc_type": "case_attachment",
  "kommune": 4601,
  "tittel": "Fagnotat datert 15.11.2024",
  "url": "https://bergen.kommune.no/politikere-utvalg/api/fil/bk360/12480669/Fagnotat-datert-15-11-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/15706-3 (Arbeidssted) Saksbehandler: Mariell Karlsson Vikne Dato: 15.11.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 38/13/0/0 S\u00f8vikmarka 19. Klage p\u00e5 avslag p\u00e5 s\u00f8knad om ny enebolig med sekund\u00e6rleilighet og garasje Harris Advokatfirma AS v/ advokat Ingrid Kyvig p\u00e5 vegne av tiltakshaver Hvem klager? Robin Lal Shrestha (kontaktperson: Kristoffer Stenseth Gustavsen) ved brev datert 23.08.2024. Nybygg enebolig med sekund\u00e6rleilighet. BRA 315 m2 og 2 boenheter. Nybygg garasje. BRA 43 m2. Utomhusanlegg med tilkomst til bolig og Tiltaket garasje, parkeringsplass, terrengfylling og 2 stk. forst\u00f8tningsmurer. Murene har lengder p\u00e5 hhv. 20 og 26 meter og maksimale h\u00f8yder p\u00e5 0,9 m og 1,7 m. Avslagsvedtak datert 02.08.2024. S\u00f8knad om tillatelse til nybygg enebolig med sekund\u00e6rleilighet, garasje og utomhusanlegg avsl\u00e5s jf. Vedtaket reguleringsplan 19000000 om avkj\u00f8rsel og tilkomst til boligen og pbl. \u00a7 29-2 Visuelle kvaliteter jf. KPA2018 \u00a7 8 Arkitektur og byform. KPA2018: Arealform\u00e5l Bebyggelse og anlegg \u2013 ytre fortettingssone. Reguleringsplan 19000000 YTREBYGDA. GNR 38 BNR 268 MFL., Planstatus S\u00d8VIKMARKA BOLIGOMR\u00c5DE: Arealform\u00e5l Frittliggende sm\u00e5husbebyggelse (B13). Vilk\u00e5rene for \u00e5 dispensere fra regulert veil\u00f8sning er oppfylt. Tiltaket har tilstrekkelige visuelle kvaliteter, forutsatt endringer i tegningen n\u00e5r det Klagegrunner gjelder fasadeplater og takutstikk. Tiltaket har tilfredsstillende plassering i terrenget. Behov for ytterligere Nei. Ikke behov for ytterligere saksbehandling ved eventuell omgj\u00f8ring. saksbehandling ved eventuell omgj\u00f8ring Anbefalt vedtak Avslagsvedtak datert 02.08.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje I. Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble gitt avslag p\u00e5 s\u00f8knad om ny enebolig med sekund\u00e6rleilighet, garasje og utomhusanlegg den 02.08.2024 i sak BYGG-2024/11144-10. Avslaget er begrunnet i pbl. \u00a7 29-2 Visuelle kvaliteter jf. KPA2018 \u00a7 8 Arkitektur og byform samt avslag p\u00e5 s\u00f8knad om dispensasjon fra reguleringsplan for tilkomst og avkj\u00f8rsel. Tiltaket krever dispensasjon fra reguleringsplan nummer 19000000 for tilkomst og avkj\u00f8rsel til ny bolig. S\u00f8knad om slik dispensasjon er avsl\u00e5tt. Avslagsvedtaket ble p\u00e5klaget av Harris Advokatfirma p\u00e5 vegne av s\u00f8ker. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og det er mottatt merknad fra eierne av gnr. 38 bnr. 4 ved Halvard S\u00f8vik Jensen, gnr. 38 bnr. 39 ved Morten og Ingrid Strid, gnr. 38 bnr. 663 ved Geir Magnesen, gnr. 38 bnr. 97 ved Porfirio A G Esquivel, gnr. 38 bnr. 628 ved Jan S\u00f8vik og Sandsli Eiendomsutvikling. Verken Morten og Ingrid Strid (38/39), Geir Magnesen (38/663) eller Porfirio A G Esquivel (38/97) har negative merknader til tiltaket. Magnesen p\u00e5peker imidlertid at frisikt ikke kan dekke del av gnr. 38 bnr. 663. Halvard S\u00f8vik Jensen (38/4) bemerker at den regulerte avkj\u00f8rselen/tilkomstveien er eid av ham og Ole-Magnus Jensen i fellesskap og at det kun er eiendommene gnr. 39 bnr. 39, gnr. 38 bnr. 97 og gnr. 38 bnr. 123 som har veirett til bruk av den regulerte avkj\u00f8rselen/tilkomstveien. Jurist/rettshjelper/ingeni\u00f8r Halldor Havsg\u00e5rd p\u00e5 vegne av Karin og Roald S\u00f8vik og Sandsli Eiendomsutvikling AS er negativ til bruk av eksisterende avkj\u00f8rsel/tilkomst til den nye boligen. \u2022 Krever at 38/13 sin tinglyste privatrettslige veirett til eksisterende vei over 38/628 flyttes/omskipes privatrettslig i henhold til offentlig reguleringsplan \u2022 Krever at m\u00f8neh\u00f8ydeniv\u00e5 senkes fra ca 8 meter over eksisterende terreng til ca 5-6 meter ved at planlagt terrengoppfylling senkes tilsvarende 2-3 meter \u2022 Sandsli Eiendomsutvikling AS krever at ny garasje blir flyttet fra planlagt 1,3 meter til ny avstand lik 4 meter fra eiendomsgrense slik at offentlige brannkrav lik 8 meter kan v\u00e6re oppfylt mellom garasje og fremtidig bebyggelse Ansvarlig s\u00f8ker har kommentert merknaden: \u2022 Tiltakshaver har en tinglyst veirett over 38/628 (Jan S\u00f8vik st\u00e5r oppf\u00f8rt som hjemmelshaver for eiendommen, men Sandsli Eiendomsutvikling AS ervervet eiendommen i 2011 og er reell eier1). Det avgj\u00f8rende er om byggetomten er sikret 1 Se merknad til nabovarsel fra Norstrand Eiendomsr\u00e5dgivning datert 03.05.2024 Saksnummer KLAGE-2024/15706 Side 2 av 6 adkomst jf. pbl. \u00a7 27-4. Alternativ adkomst er ikke i samsvar med den rettighet som i dag er tinglyst og benyttet. \u2022 Iht. reguleringsbestemmelse \u00a7 2.3 for tomt B13 er h\u00f8yeste gesims eller m\u00f8neh\u00f8yde 9 meter. Oms\u00f8kt tiltak har en h\u00f8yde p\u00e5 7,97 meter og er derfor iht. bestemmelsene. Tiltakshaver har etterstrebet god terrengtilpasning til opprinnelig terreng. \u2022 I reguleringsplanbestemmelse \u00a7 2.7.2 fremg\u00e5r det at garasjer kan plasseres i nabogrensen. Tiltakshaver har likevel valgt \u00e5 plassere garasjen 1,3 meter fra eiendomsgrensen Norstrand Eiendomsr\u00e5dgivning har p\u00e5 vegne av Sandsli Eiendomsutvikling AS (39/628) ogs\u00e5 inngitt merknad til nabovarsel: \u2022 38/628 utgj\u00f8r sammen med tiltakshavers eiendom felt B13 i reguleringsplan 19000000 YTREBYGDA. GNR 38 BNR 268 M.FL. S\u00d8VIKMARKA BOLIGOMR\u00c5DE \u2022 Sandsli Eiendomsutvikling AS \u00f8nsker \u00e5 realisere det utbyggingspotensial som planen gir og har i lengre tid jobbet med planer for utbygging p\u00e5 sin eiendom. Prosessen har blitt komplisert av ar bnr. 13 har veirett over 628. Det ble avholdt skj\u00f8nn i 2012 hvor Sandsli Eiendomsutvikling fikk medhold i omskiping mot \u00e5 bekoste opparbeiding av ny l\u00f8sning for bnr. 13. En valgte ikke \u00e5 g\u00e5 videre med l\u00f8sningen da det ble vurdert som lite hensiktsmessig \u00e5 ha to parallelle veier. I etterkant har Sandsli Eiendomsutvikling AS ogs\u00e5 ervervet bnr. 123 og gjennom dette blitt eier av veien som er anlagt over bnr. 4. Dette muliggj\u00f8r en realisering av tilkomst i samsvar med reguleringsplan for begge tomtene i B13. \u2022 Partene har ikke lykkes \u00e5 komme til enighet om n\u00e6rmere detaljer knyttet til kompensasjon og for \u00e5 f\u00e5 avklart forholdet er det derfor levert ny begj\u00e6ring av skj\u00f8nn for omskiping av veiretten. \u2022 Vilk\u00e5rene for dispensasjon fra tilkomstl\u00f8sning som fremg\u00e5r av reguleringsplan er ikke oppfylt idet en reguleringsplan har en viktig funksjon som premissleverand\u00f8r for et omr\u00e5de og skal sikre forutsigbarhet. Sandsli Eiendomsutvikling AS har forholdt seg til reguleringsplanen ved erverv av tomten og lagt til grunn dette som fremtidig veil\u00f8sning for omr\u00e5det. Tilkomst er et av de mest sentrale forhold i en planprosess. I tillegg til \u00e5 v\u00e6re en planmessig d\u00e5rligere l\u00f8sning vil oms\u00f8kt l\u00f8sning ogs\u00e5 gi klare ulemper for Sandsli Eiendomsutvikling AS sin eiendom. Plan- og bygningsetaten har vurdert nabomerknadene i vedtak datert 02.08.2024. 2. Om klagen Klager har anf\u00f8rt at vilk\u00e5rene for \u00e5 dispensere fra regulert veil\u00f8sning er oppfylt, at tiltaket har tilstrekkelige visuelle kvaliteter, forutsatt endringer i tegningen n\u00e5r det gjelder fasadeplater og takutstikk samt at tiltaket har tilfredsstillende plassering i terrenget. Veitras\u00e9 Klager bestrider at dagens l\u00f8sning vil gi d\u00e5rligere trafikksikkerhet enn regulert l\u00f8sning. Krysset er oversiktlig, og farten s\u00e5 lav at det er kapasitet til dagens avkj\u00f8rsel uten at dette g\u00e5r ut over trafikksikkerheten. Reguleringsplanen fra 2010 gjelder et st\u00f8rre omr\u00e5de og synes ikke \u00e5 ha vurdert ulempene med ny veil\u00f8sning i detalj, for eksempel at det kreves betydelig sprengning for \u00e5 etablere regulert adkomstl\u00f8sning nord p\u00e5 B13. Saksnummer KLAGE-2024/15706 Side 3 av 6 Visuelle kvaliteter Klager m\u00f8ter kommunen p\u00e5 at fasadeplater ikke b\u00f8r v\u00e6re eneste kledning og er villig til \u00e5 tilpasse fasaden ved \u00e5 inkorporere annen kledning p\u00e5 boligen og garasjen og ber om at bygges\u00f8knaden godkjennes p\u00e5 vilk\u00e5r om at en st\u00f8rre andel kledning skal endres til tremateriale. Klager er ogs\u00e5 villig til \u00e5 etablere takutstikk og ber om at bygges\u00f8knaden blir godkjent p\u00e5 vilk\u00e5r om dette. Klager anf\u00f8rer at boligen og garasjen \u2013 med disse endringene- vil v\u00e6re i overenskomst med krav til visuelle kvaliteter, i seg selv og i forhold til omr\u00e5det. Plassering i terreng Klager mener boligens plassering i terrenget ikke er i strid med kommuneplanen, men ber om veiledning dersom kommunen mener at mindre endringer i plassering kan medf\u00f8re godkjenning. Kommunen kan eventuelt stille vilk\u00e5r om dette i et omgj\u00f8ringsvedtak. 3. Vurdering av klagen Tiltaket krever dispensasjon fra regulert avkj\u00f8rsel i reguleringsplan nr. 19000000. Det fremg\u00e5r av reguleringsplanen \u00a7 2.7.1 at \u00abDer atkomst til tomt ikke er vist p\u00e5 plankartet, eller vist med avkj\u00f8rselspil, fastlegges den eksakte plassering i situasjonsplan ved byggemelding\u00bb. I dette tilfellet er atkomsten vist p\u00e5 plankartet med avkj\u00f8rselspil og det kreves derfor dispensasjon for en annen l\u00f8sning enn den som er regulert. For at det skal kunne gis dispensasjon, m\u00e5 ikke form\u00e5let bak bestemmelsen det blir dispensert fra, lovens form\u00e5lsbestemmelse eller nasjonale eller regionale interesser bli satt vesentlig til side. I tillegg m\u00e5 fordelene v\u00e6re klart st\u00f8rre enn ulempene jf. pbl. \u00a7 19-2. Begge vilk\u00e5rene m\u00e5 v\u00e6re oppfylt for at det skal kunne gis dispensasjon. Hensynet bak den regulerte avkj\u00f8rselen/tilkomsten er \u00f8nske om en oversiktlig, praktisk og trafikksikker l\u00f8sning for b\u00e5de g\u00e5ende og kj\u00f8rende. Den regulerte l\u00f8sningen legger ogs\u00e5 til rette for en bedre utnyttelse av 13/628 som boligeiendom. Saksnummer KLAGE-2024/15706 Side 4 av 6 Avkj\u00f8rselen som s\u00f8kes benyttet inneb\u00e6rer en avkj\u00f8rsel som er ca. 11 meter bred. Det er regulert og opparbeidet en lekeplass for omr\u00e5det som gj\u00f8r at mange mennesker passerer den aktuelle avkj\u00f8rselen, i tillegg til at mange boliger har tilkomst forbi aktuell avkj\u00f8rsel. Fagetaten vurderer at den konkrete avkj\u00f8rselen ikke er oversiktlig eller trafikksikker. Ved \u00e5 tillate en annen, og mindre trafikksikker, avkj\u00f8rsel enn regulert avkj\u00f8rsel vil hensynet bak den regulerte avkj\u00f8rselen bli vesentlig tilsidesatt. Vilk\u00e5rene for \u00e5 innvilge dispensasjon er derfor ikke oppfylt jf. pbl. \u00a7 19-2. Vi vil likevel kommentere fordeler og ulemper ved \u00e5 innvilge oms\u00f8kt dispensasjon. Det er i dispensasjonss\u00f8knaden ikke kommentert noen konkrete fordeler for tiltakshaver, annet enn at tiltakshaver \u00abhar vurdert fordelene og ulempene opp imot hverandre og mener det er klar overvekt av fordeler ved \u00e5 gi dispensasjon\u00bb. Det er for \u00f8vrig kun vist til at tiltakshaver hevder regulert avkj\u00f8rsel vil f\u00f8re til betydelig terrenginngrep p\u00e5 eiendommen samt bli mindre oversiktlig med tanke p\u00e5 man\u00f8vrering av bil inn og ut fra eiendommen. Tiltakshaver mener derfor at eksisterende tinglyst vei og avkj\u00f8rsel til kommunal vei (38/658) er en bedre og sikrere l\u00f8sning slik situasjonen er i dag. Fagetaten trekker derfor fram ulempene en slik dispensasjon medf\u00f8rer. For det f\u00f8rste er det ikke kurant \u00e5 fravike arealplaner, da dette er fattet av kommunens h\u00f8yeste organ, etter en omfattende beslutningsprosess, se ot.prp. nr. 32 (2007-2008) s. 242. Fagetaten mener ogs\u00e5 at dagens avkj\u00f8rsel er for bred, og selv om den er flat, fremst\u00e5r den ikke oversiktlig eller trafikksikker da mange, b\u00e5de harde og myke trafikanter, ferdes omkring avkj\u00f8ringspunktet. I tillegg har eier av 36/628 inngitt merknader til plasseringen og anbefalt at avkj\u00f8rselen legges til regulert l\u00f8sning. Plan- og bygningslovgivningen skal v\u00e6re forutsigbar og det skal derfor utvises forsiktighet ved \u00e5 innvilge dispensasjoner fra allerede vedtatte reguleringsplaner. Vi kan ikke se at det foreligger samfunnsmessige fordeler ved \u00e5 innvilge en dispensasjon. Den regulerte l\u00f8sningen legger ogs\u00e5 til rette for en bedre utnyttelse av 36/628 som boligeiendom. En dispensasjon vil f\u00f8lgelig medf\u00f8re d\u00e5rligere trafikksikkerhet og arealdisponering. Etter en samlet vurdering vil derfor fordelene ikke v\u00e6re klart st\u00f8rre enn ulempene. Vilk\u00e5rene for \u00e5 gi dispensasjon etter pbl. \u00a7 19-2 er ikke oppfylt. Endringer i klageomgang Vi gj\u00f8r oppmerksom p\u00e5 at vi ikke behandler endringer i klageomgangen. Dersom endringene \u00f8nskes behandlet, m\u00e5 det sendes inn en ny komplett s\u00f8knad slik at naboer f\u00e5r anledning til \u00e5 uttale seg til endringene. Vi opprettholder vurderingene av tiltakets visuelle kvaliteter som er gjort i vedtaket datert 02.08.2024. Saksnummer KLAGE-2024/15706 Side 5 av 6 4. Konklusjon Avslagsvedtak datert 02.08.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Klage datert 23.08.2024 5. Avslag datert 02.08.2024 6. Nabomerknad og tilsvar 7. S\u00f8knad 8. Solstudium 9. Tegninger Saksnummer KLAGE-2024/15706 Side 6 av 6 "
}