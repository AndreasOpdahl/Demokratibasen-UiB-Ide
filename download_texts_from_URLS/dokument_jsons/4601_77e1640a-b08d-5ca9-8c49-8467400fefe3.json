{
  "dokument_id": "77e1640a-b08d-5ca9-8c49-8467400fefe3",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 08052024, Sak 131/24, H\u00f8ringsuttalelse - H\u00f8ring av delutredning fra Husleielovutvalget - Kontraktslengde og oppsigelsesvern i boligleieforhold",
  "url": "https://bergen.kommune.no/politikere-utvalg/api/fil/bk360/10420135/Innstilling-vedtak-Horingsuttalelse-Horing-av-delutredning-fra-Husleielovutvalget-Kontraktslengde-og-oppsigelsesvern-i-boligleieforhold",
  "tekst": "H\u00f8ringsuttalelse - H\u00f8ring av delutredning fra Husleielovutvalget - Kontraktslengde og oppsigelsesvern i boligleieforhold Bergen bystyre behandlet saken i m\u00f8tet 08.05.2024 sak 131/24 og fattet f\u00f8lgende vedtak: Bergen kommune avgir h\u00f8ringsuttalelse til \u00abh\u00f8ring Husleielovutvalgets delutredning kontraktslengde og oppsigelsesvern i boligleieforhold\u00bb slik den fremkommer av byr\u00e5dets forslag. Bergen bystyres behandling F\u00f8lgende representanter tok ordet: Kjersti Pettersen (H), Jeron Joseph (A), Ann Kristin Ramstr\u00f8m (SV), Torstein Dahle (R). Forslag fremsatt i bystyret: Jeron Joseph (A) fremsatte p\u00e5 vegne av A f\u00f8lgende alternative forslag: Bergen kommune st\u00f8tter Husleielovutvalgets forslag om \u2022 \u00f8ke minstetiden for tidsbestemte leieavtaler fra tre til fem \u00e5r \u2022 en lovfesting for \u00e5 styrke leiernes botrygghet og kontroll over egen bosituasjon foresl\u00e5s f\u00f8lgende tiltak. \u2022 gi leieren rett til \u00e5 kreve forlengelse av en tidsbestemt leieavtale \u2022 gi leieren en ufravikelig rett til \u00e5 si opp leieavtalen n\u00e5r som helst begrense utleierens mulighet til \u00e5 endre begrunnelsen for en oppsigelse etter den er gitt Ann Kristin Helland Ramstr\u00f8m (SV) fremsatte p\u00e5 vegne av SV og R f\u00f8lgende alternative forslag: Bergen kommune avgir f\u00f8lgende h\u00f8ringsuttalelse: Bergen kommune st\u00f8tter forslaget fra husleielovutvalget. Bergen kommune vil vise til at det er sv\u00e6rt uheldig at regjeringen har avviklet tilskuddet til erverv av kommunale utleieboliger. Avvikling av tilskudd til utleieboliger setter et uforholdsmessig stort press p\u00e5 kommunene som opplever \u00f8kt behov for boliger grunnet \u00f8kning i antall bostedsl\u00f8se og mottak av flyktninger som skal bosettes. Votering: Alternativt forslag fra SV og R fremsatt av Ann Kristin Ramstr\u00f8m (SV), fikk 14 stemmer (SV, MDG, R), og var dermed falt. Alternativt forslag fra A fremsatt av Jeron Joseph (A), fikk 27 stemmer (A, SV, MDG, R), og var dermed falt. Innstillingen ble vedtatt med 40 stemmer (H, FrP, BL, V, INP, KrF, Sp, PP). Utvalg for helse og sosial behandlet saken i m\u00f8tet 24.04.2024 sak 54/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 18.04.2024 sak 115.1/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}