{
  "dokument_id": "5b5f8b09-fe04-5322-9b02-9942a56bc33a",
  "doc_type": "case_minutes",
  "kommune": 4601,
  "tittel": "Saksprotokoll UMBY, 25042024, Sak 129/24, Utredning av hundeparker i Bergen kommune",
  "url": "https://bergen.kommune.no/politikere-utvalg/api/fil/bk360/10353837/Innstilling-vedtak-Utredning-av-hundeparker-i-Bergen-kommune",
  "tekst": "Utredning av hundeparker i Bergen kommune Utvalg for milj\u00f8 og byutvikling behandlet saken i m\u00f8tet 25.04.2024 sak 129/24 og avga f\u00f8lgende innstilling: 1. Bystyret vedtar at prinsipper, kriterier og anbefalinger som er utarbeidet i denne saken skal ligge til grunn for vurderinger av konkrete lokaliseringer av hundeparker eller tilsvarende tilbud. 2. Saken danner grunnlag for kommunens videre arbeid med \u00e5 etablere hundeparker, eller andre l\u00f8sninger for lufting av hund uten b\u00e5nd. Tiltak som inneb\u00e6rer behov for \u00f8kte bevilgninger over drifts- eller investeringsbudsjettet, vurderes i forbindelse med \u00e5rlig rullering av kommunens handlings- og \u00f8konomiplan. Utvalg for milj\u00f8 og byutviklings behandling F\u00f8lgende representanter tok ordet: Erlend Mjanger (FrP), Andreas Madsen Berg (SV), Chris J\u00f8rgen Knudsen R\u00f8dland (H), Katrine Berg N\u00f8dtvedt (MDG), Trond Tystad (BL), Ingrid Nergaard Fjeldstad (V), Geir Steinar Dale (A), Sonja Ljostveit (KRPF). Forslag fremsatt i utvalget: Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende tilleggsforslag: Bystyret ber byr\u00e5det etablere flere hundeparker, i f\u00f8rste omgang minst en i hver bydel. Innen 2027 skal det v\u00e6re etablert minst en hundepark per 10 000 innbyggere i alle bydeler. Chris J\u00f8rgen Knudsen R\u00f8dland (H) fremsatte p\u00e5 vegne av Kommunalt r\u00e5d for personer med funksjonsnedsettelse f\u00f8lgende tilleggsforslag: Bystyret ber byr\u00e5det om \u00e5 unng\u00e5 alternative l\u00f8sninger, dvs. l\u00f8sninger der omr\u00e5det for frilek med hund ikke er inngjerdet, i urbane omr\u00e5der som Bergenhus, \u00c5rstad osv. Merknader fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av Kommunalt r\u00e5d for personer med funksjonsnedsettelse f\u00f8lgende merknader: Merknad 1 Bystyret ber byr\u00e5det om \u00e5 utrede muligheten for \u00e5 lage et sanksjoneringssystem for brudd p\u00e5 b\u00e5ndtvangen, spesielt i omr\u00e5der der det er b\u00e5ndtvang hele \u00e5ret. Merknad 2 Bystyret ber byr\u00e5det om \u00e5 igangsette et prosjekt for \u00e5 lage et \u00abhundevennlig\u00bb kart med oversikt over hvor og n\u00e5r hunder kan luftes uten b\u00e5nd i Bergen kommune samt avstander til disse omr\u00e5dene. Merknad 3 Bystyret ber byr\u00e5det og kommunen om \u00e5 bidra til en god dialog og ivaretakelse av alle mennesker i kommunen ved \u00e5 informere, belyse og synliggj\u00f8re problemene l\u00f8se hunder utgj\u00f8r for en del grupper i samfunnet v\u00e5rt og p\u00e5 den m\u00e5ten bygge ned polariseringen og hindre innskrenking av ytringsfriheten. Votering: Innstillingen punkt 1-2 ble tiltr\u00e5dt enstemmig. Tilleggsforslag fra MDG, fremsatt av Katrine Berg N\u00f8dtvedt (MDG), fikk 1 stemme (MDG). Tilleggsforslag fra Kommunalt r\u00e5d for personer med funksjonsnedsettelse, fremsatt av Chris J\u00f8rgen Knudsen R\u00f8dland (H), fikk 4 stemmer (SV, MDG, R). Merknad 1 fra Kommunalt r\u00e5d for personer med funksjonsnedsettelse, fremsatt av Chris J\u00f8rgen Knudsen R\u00f8dland (H) fikk 0 stemmer. Merknad 2 fra Kommunalt r\u00e5d for personer med funksjonsnedsettelse, fremsatt av Chris J\u00f8rgen Knudsen R\u00f8dland (H) fikk 3 stemmer (SV, R). Merknad 3 fra Kommunalt r\u00e5d for personer med funksjonsnedsettelse, fremsatt av Chris J\u00f8rgen Knudsen R\u00f8dland (H) fikk 1 stemme (R). Byr\u00e5det behandlet saken i m\u00f8tet 14.03.2024 sak 68/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}