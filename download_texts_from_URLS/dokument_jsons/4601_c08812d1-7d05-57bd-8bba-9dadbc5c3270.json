{
  "dokument_id": "c08812d1-7d05-57bd-8bba-9dadbc5c3270",
  "doc_type": "case_attachment",
  "kommune": 4601,
  "tittel": "Tilbakemelding fra Autismeforeningen til saken 2\n",
  "url": "https://bergen.kommune.no/politikere-utvalg/api/fil/bk360/11059123/Tilbakemelding-fra-Autismeforeningen-til-saken-2-",
  "tekst": "Innspill til feriesaken 2024 Autismeforeningen i Norge Hordaland lokallag \u00f8nsker seg f\u00f8lgende ferietilbud: \u2022 Organisasjonen ber Byr\u00e5det videref\u00f8re og utvide tilskuddsordningen som ble innf\u00f8rt i 2024. \u2022 Organisasjonen ber Byr\u00e5det lage et aktivitetstilbud i ferietiden med varierte aktiviteter som for eksempel tur til Akvariet og Fl\u00f8yen, kinobes\u00f8k, aktivitetsdag med grilling. \u2022 Organisasjonen ber Byr\u00e5det videref\u00f8re leir p\u00e5 B\u00f8mlo, men redusere tilbudet til 6 dager pr leir slik at blir \u00f8konomisk handlingsrom for de andre punktene. \u2022 Organisasjonen ber Byr\u00e5det inf\u00f8re mulighet for at organisasjoner kan s\u00f8ke tilskudd til drift ferietilbud for personer med sammensatte behov. \u2022 Organisasjonen ber Byr\u00e5det legge til rette for aktiviteter i bolig for de som ikke kan nyttegj\u00f8re seg av felles kommunale aktiviteter. Forutsetningen for v\u00e5re \u00f8nsker er at det skal v\u00e6re differensierte l\u00f8sninger for denne gruppen, og at det bevilges mer penger. Gruppen det dreier seg om er sv\u00e6rt ulik og har sprikende behov. Noen kan reise p\u00e5 tur alene, noen trenger ledsager(e) og noen t\u00e5ler ikke nye steder og kan derfor ikke reise vekk. Bruker- og p\u00e5r\u00f8rendeorganisasjonene ble oppfordret til \u00e5 komme med skriftlig innspill til medvirkningsprosess innen 23. august 2024. De ble ogs\u00e5 invitert til \u00e5 komme med skriftlige innspill til saken innen 1. september 2024 basert p\u00e5 vedtakene der f\u00f8lgende inng\u00e5r: Vurdere videref\u00f8ring av eksisterende tilbud. AiN Hordaland \u00f8nsker at en videref\u00f8ring av dagen tilbud p\u00e5 B\u00f8mlo blir redusert til 6 dager. Da er det rom for at flere kan f\u00e5 plass p\u00e5 leiren. Vurdere muligheten til \u00e5 etablere et organisasjonsbasert ferietilbud hvor organisasjoner kan s\u00f8ke tilskudd for \u00e5 organisere og arrangere feriereiser. AiN Hordaland lokallag stiller seg positiv til en ordning hvor organisasjonene kan s\u00f8ke tilskudd for \u00e5 organisere et ferietilbud. Vurdere og evaluere eventuell videref\u00f8ring av den individuelle tilskuddsordningen innf\u00f8rt for 2024. AiN Hordaland \u00f8nsker \u00e5 videref\u00f8re og \u00f8ke tilskuddsordningen. Vi mener tilskuddet m\u00e5 v\u00e6re p\u00e5 samme niv\u00e5 som det deltakerne p\u00e5 B\u00f8mlo blir sponset med av kommunen. "
}