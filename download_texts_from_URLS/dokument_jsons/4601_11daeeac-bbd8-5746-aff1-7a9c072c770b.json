{
  "dokument_id": "11daeeac-bbd8-5746-aff1-7a9c072c770b",
  "doc_type": "case_minutes",
  "kommune": 4601,
  "tittel": "Saksprotokoll UBSI, 19032024, Sak 27/24, Representantforslag fra Odd Arild Viste (R) vedr\u00f8rende praktiseringen av bemanningsnormen i barnehagene.",
  "url": "https://bergen.kommune.no/politikere-utvalg/api/fil/bk360/10141559/Innstilling-vedtak-Representantforslag-fra-Odd-Arild-Viste-R-vedrorende-praktiseringen-av-bemanningsnormen-i-barnehagene-",
  "tekst": "Representantforslag fra Odd Arild Viste (R) vedr\u00f8rende praktiseringen av bemanningsnormen i barnehagene. Utvalg for barnehage, skole og idrett behandlet saken i m\u00f8tet 19.03.2024 sak 27/24 og avga f\u00f8lgende innstilling: Bemanningen i de kommunale barnehagene skal hver enkelt dag v\u00e6re slik at den er p\u00e5 niv\u00e5 med kravet i bemanningsnormen, nedfelt i Lov om barnehager \u00a7 26. De dagene barnehagene eventuelt ikke klarer \u00e5 ha en bemanning p\u00e5 dette niv\u00e5et, skal dette rapporteres som et avvik. Utvalg for barnehage, skole og idretts behandling F\u00f8lgende representanter tok ordet: Vasan Singaravel (H), Sunniva Andresdottir Vik (R), Even S\u00f8rland (A). Forslag fremsatt i utvalget: Vasan Singaravel (H) fremsatte p\u00e5 vegne av H, f\u00f8lgende alternative forslag: Bystyret tar byr\u00e5dens svar vedr\u00f8rende praktiseringen av bemanningsnormen i barnehagene til orientering. Sunniva Andresdottir Vik (R) fremsatte p\u00e5 vegne av R, f\u00f8lgende tilleggsforslag: Arbeidsmilj\u00f8lovens \u00a7 1-1, sier at arbeidstakere skal v\u00e6re \"sikret et arbeidsmilj\u00f8 som gir grunnlag for en helsefremmende og meningsfylt arbeidssituasjon, som gir full trygghet mot fysiske og psykiske skadevirkninger (...).\" Bystyret ber byr\u00e5det om \u00e5 unders\u00f8ke om Bergen kommune som arbeidsgiver oppfyller lovens krav om et helsefremmende arbeidssituasjon, som gir full trygghet mot fysiske og psykiske skadevirkninger, n\u00e5r det gjelder de ansatte i de kommunale barnehagene. Resultatet av unders\u00f8kelsene skal legges frem for bystyret innen utgangen av 2024, sammen med eventuelle forslag til avb\u00f8tende tiltak. Votering: Alternativt forsalg fra H, fremsatt av Vasan Singaravel (H) fikk 6 stemmer (H, FrP, BL). Forslagsstiller forslag til vedtak ble tiltr\u00e5dt med fikk 8 stemmer (A, SV, MDG, R) Tilleggsforslag fra R, fremsatt av Sunniva Andresdottir Vik (R) fikk 4 stemmer (SV, MDG, R). Forslagsstillers forslag til vedtak: Forslagsstillers forslag til vedtak og utvalgets innstilling er likelydende. "
}