{
  "dokument_id": "a922b0c4-2b4d-5b83-a0d3-aba181954e3c",
  "doc_type": "case_attachment",
  "kommune": 4601,
  "tittel": "\nFremforhandlet utbyggingsavtale for Kokstaddalen 11 AS\n",
  "url": "https://bergen.kommune.no/politikere-utvalg/api/fil/bk360/11275416/-Fremforhandlet-utbyggingsavtale-for-Kokstaddalen-11-AS-",
  "tekst": " Sak nr. 2022/170559 BERGEN KOMMUNE UTBYGGINGSAVTALE FOR KOKSTADDALEN 11 AS Avtalen gjelder del av felt NS i omr\u00e5deplan for Kokstad \u00d8st 1 PARTER Denne utbyggingsavtalen gjelder mellom: 1. Bergen kommune, org. nr. 964 338 531, v/ Byr\u00e5det, heretter kalt \u00abBK\u00bb, 2. Vestland fylkeskommune, org. nr. 821 311 632, heretter kalt \u00abVLFK\u00bb, og 3. Kokstaddalen 11 AS, org. nr. 931 990 497, heretter kalt \u00abUtbygger\u00bb. 2 HJEMMEL Denne avtale inng\u00e5s med hjemmel i plan- og bygningsloven (pbl) kapittel 17 vedr\u00f8rende utbyggingsavtaler, samt Bergen bystyres vedtak i sak 206/19 den 20.06.2019, om overordnede prinsipper for bruk av utbyggingsavtaler i Bergen kommune, jf. pbl \u00a7 17-2. 3 BAKGRUNN OG FORUTSETNINGER Transformasjon og fortetting av n\u00e6ringsomr\u00e5det Kokstad \u00d8st ble f\u00f8rste gang vedtatt av bystyret den 22.03.2017, i sak 80-17, der omr\u00e5deplanen med plan nr. 6113000, heretter kalt \u00abOmr\u00e5deplanen\u00bb ble godkjent. Omr\u00e5deplanen ble vedtatt p\u00e5 ny av Bergen bystyre den 24.06.2020, i sak 213/20. Omr\u00e5deplanen forutsetter opparbeidelse og oppgradering av regulert offentlig teknisk infrastruktur, i hovedsak oppgradering av Kokstadvegen med gang- og sykkelveger. Infrastrukturtiltakene omtalt over er til dels fastsatt som felles rekkef\u00f8lgekrav, som m\u00e5 v\u00e6re opparbeidet f\u00f8r det kan gis brukstillatelse for ny utbygging innenfor aktuelle bebyggelsesform\u00e5l. Alternativt \u00e5pner Omr\u00e5deplanen for at utbygger kan inng\u00e5 utbyggingsavtale for \u00e5 innfri nevnte rekkef\u00f8lgekrav. Realiseringen av nevnte rekkef\u00f8lgekrav krever utstrakt planlegging, samhandling, koordinering og finansiering, blant annet fordi en rekke private og offentlige interesser og akt\u00f8rer er ber\u00f8rt/involvert. Utbyggingsavtalene p\u00e5 Kokstad \u00d8st fordeler og avklarer roller og ansvar hva gjelder gjennomf\u00f8ringen av de felles rekkef\u00f8lgekravene, etter hvert som utbyggerne i omr\u00e5det \u00f8nsker \u00e5 realisere sine utbyggingsprosjekter. Inng\u00e5else av utbyggingsavtalene medvirker i s\u00e5 m\u00e5te til en \u00f8nsket og raskere utvikling av omr\u00e5det, ved \u00e5 muliggj\u00f8re at bebyggelsesomr\u00e5der kan bygges ut og tas i bruk i p\u00e5vente av at de ulike og komplekse forutsetningene for \u00e5 realisere de respektive infrastrukturtiltakene, avklares og h\u00e5ndteres. Utbyggingsavtalen inng\u00e5s etter initiativ fra Kokstaddalen 11 AS. Det foreligger utbyggingsavtale for tidligere byggetrinn 1 for Kokstaddalen 7 p\u00e5 eiendommen (saksnummer 2021/40615). Denne avtalen gjelder byggetrinn 2. Side 2 av 10 4 GEOGRAFISK OMR\u00c5DE Avtalen gjelder utbygging innenfor planomr\u00e5det Kokstad \u00d8st, felt NS, plannr. 61130000. Eiendommen er innrammet med r\u00f8d strek p\u00e5 utsnitt av plankartet: 5 FORM\u00c5L Utbyggingsavtalens form\u00e5l er \u00e5 bidra til realisering av felles offentlig infrastruktur, i tr\u00e5d med forutsetningene i Omr\u00e5deplanen, slik at den aktuelle utbyggingen oppfyller rekkef\u00f8lgekrav for brukstillatelse av tiltak. 6 REKKEF\u00d8LGEKRAV OMFATTET AV UTBYGGINGSAVTALEN Utbyggingsavtalen gjelder rekkef\u00f8lgebestemmelse \u00a7 3.1.2, punkt 1 om Kokstadveien og punkt 2 om turvei i Omr\u00e5deplanen. If\u00f8lge rekkef\u00f8lgebestemmelsen m\u00e5 Kokstadveien og turveien v\u00e6re ferdig opparbeidet eller sikret gjennomf\u00f8rt f\u00f8r det kan gis brukstillatelse til ny utbygging i angitte omr\u00e5der. Ved \u00e5 innfri forpliktelsene i avtalen oppfyller Utbygger alternativet \u00absikret gjennomf\u00f8rt\u00bb for de nevnte rekkef\u00f8lgekravene. Side 3 av 10 7 ENDRINGER Utbyggingsavtalen inng\u00e5s med den forutsetning at infrastrukturtiltakene omfattet av utbyggingsavtalen, jf. pkt. 6, ikke er detaljprosjektert i forbindelse med utarbeidelsen og godkjenning av Omr\u00e5deplanen. Det er derfor p\u00e5regnelig at videre arbeid med infrastrukturtiltakene vil kunne avdekke behov for endringer. I s\u00e5 m\u00e5te er infrastrukturtiltakenes utforming mv. ikke \u00e5 anse som endelig avklart ved Omr\u00e5deplanen. I tillegg er infrastrukturtiltakene omfattet av utbyggingsavtalen omfattende, og vil sannsynligvis realiseres i etapper og over tid. Infrastrukturtiltakene m\u00e5 sees i en helhetlig sammenheng, ogs\u00e5 n\u00e5r det gjelder omkringliggende eiendommer og utviklingen av disse Ovennevnte er blant forholdene som kan grunngi et behov for endringer i infrastrukturtiltakene omfattet av utbyggingsavtalen. Ogs\u00e5 andre omstendigheter kan avdekke og grunngi et endringsbehov. BK og VLFK kan ensidig foreta n\u00f8dvendige og hensiktsmessige endringer av infrastrukturtiltakene omfattet av utbyggingsavtalen. Slike endringer har ikke konsekvenser for partenes ytelser etter utbyggingsavtalen og gir ikke grunnlag for misligholdsbef\u00f8yelser. 8 UTBYGGERS PLIKTER ETTER AVTALEN 8.1 Anleggsbidrag Utgangspunktet for anleggsbidragsberegningen er rekkef\u00f8lgekravene omtalt i punkt 6. Kostnadsgrunnlag og anleggsbidragets st\u00f8rrelse per m2 BRA framg\u00e5r av vedlegg til avtalen. Utbyggers bidrag fastsettes slik: Kokstadveien KV01 a og b: kr 500 per m2 BRA x 12 983 m2 BRA= 6 491 500 kr Turvei o_TV_2: kr 35 per m2 BRA x 12 983 m2 BRA= 454 405 kr Samlet anleggsbidrag: kr 535 per m2 BRA x 12 983 m2 BRA= 6 945 905 kr Utbygger og BK er enige om et fratrekk i areal p\u00e5 1 331 kvm i arealet som legges til grunn for anleggsbidraget. Det er s\u00f8kt om \u00e5 bygge 14 314 m2 BRA i byggetrinn 2, if\u00f8lge utbygger i epost av 10.11.2022. Etter fratrekket blir arealet som legges til grunn i denne avtalen 12 983 m2 BRA. Reduksjonen skyldes at opprinnelige byggeplaner i byggetrinn 1 ble nedskalert med 1 331 m2, jfr. epost fra utbygger av 19.04.2023. Utbygger betalte likevel anleggsbidrag for disse i byggetrinn 1. Side 4 av 10 8.2 Indeksregulering Anleggsbidraget justeres p\u00e5 oppgj\u00f8rstidspunktet etter Statistisk sentralbyr\u00e5s byggekostnadsindeks for \u00abVeg i dagen\u00bb, eller senere indeks som avl\u00f8ser denne, med utgangspunkt i indeksen per 2. kvartal 2018 for Kokstadveien o_KV01 a og b indeksen per 1. kvartal 2020 for turvei o_TV2 8.3 Realytelse Deler av Utbyggers anleggsbidrag skal ytes som en realytelse. Dette inneb\u00e6rer at Utbygger er ansvarlig byggherre for opparbeidingen av deler av rekkef\u00f8lgekravene. Form\u00e5let med realytelsen er \u00e5 s\u00f8rge for at rekkef\u00f8lgekravene realiseres p\u00e5 det mest gunstige tidspunktet - teknisk, praktisk og \u00f8konomisk. Det aktuelle arealet utgj\u00f8r deler av o_TV2 i Omr\u00e5deplanen. Arealet er markert med bl\u00e5 streker p\u00e5 kartutsnittet nedenfor, i en lengde av ca. 250 meter. Opparbeidelsen av dette omr\u00e5det g\u00e5r til fradrag i anleggsbidraget, jf. pkt. 8.5.2. Utbygger skal opparbeide turvegen i samsvar med kravene som fremg\u00e5r av reguleringsbestemmelsene og tillatelser i byggesakene. Utbygger er ansvarlig for at alle n\u00f8dvendige tillatelser relatert til gjennomf\u00f8ringen foreligger, og at realiseringen skjer i samsvar med gitte tillatelser. Utbygger skal opparbeide nevnte infrastrukturtiltak innen 31.10.2024. Infrastrukturtiltaket er \u00e5 regne som opparbeidet n\u00e5r det er godkjent av kommunen. Side 5 av 10 8.4 Endret utnyttelse (BRA) For det tilfellet at Utbyggers utnyttelse av bygningsmassen f\u00e5r et endret omfang (m2 BRA) enn lagt til grunn i pkt. 8.1, vil dette inneb\u00e6re at anleggsbidragets st\u00f8rrelse skal justeres tilsvarende endringen i prosjektets m2 BRA. Utbygger plikter i et slikt tilfelle snarlig \u00e5 gi BK n\u00f8dvendig informasjon om endringen. BK vil p\u00e5 bakgrunn av mottatt informasjon foreta en justering av anleggsbidraget, jf. pkt. 9.3 nedenfor. Dersom det innenfor aktuelt bruksnummer p\u00e5 et senere tidspunkt er \u00f8nske om andre eller ytterligere tiltak som krever oppfyllelse av rekkef\u00f8lgekravene utbyggingsavtalen gjelder, utl\u00f8ser dette som utgangspunkt behov for en ny utbyggingsavtale. Utbygger plikter i s\u00e5 fall \u00e5 informere BK om det aktuelle tiltaket. 8.5 Forfall og oppgj\u00f8r 8.5.1 Forfall ved brukstillatelse Kontantbidraget forfaller til betaling ved brukstillatelse for ny utbygging. Plikten til \u00e5 betale anleggsbidraget gjelder ogs\u00e5 om infrastrukturtiltakene omfattet av utbyggingsavtalen er utf\u00f8rt p\u00e5 forfallstidspunktet for anleggsbidraget. Side 6 av 10 Utbygger skal senest 3 - tre - uker f\u00f8r s\u00f8knad om nevnte brukstillatelse orientere BK om s\u00f8knaden. BK sender p\u00e5 denne bakgrunn faktura for avtalebel\u00f8pet, inkludert indeksregulering fra beregnings- til forfallstidspunktet, vanligvis med 3 ukers betalingsfrist. 8.5.2 Realytelse Utbygger skal yte deler av sitt anleggsbidrag som en realytelse, jf. punkt 8.3. Verdien av realytelsen kommer til fradrag i Utbyggers anleggsbidrag, jf. pkt. 8.1. Fradraget baseres p\u00e5 omforent kostnadsoverslag. Utbyggers opparbeidelseskost for deler av o_TV2 skal utgj\u00f8re totalt NOK 876 443 eks. mva., og inkluderer opsjonen om etablering av r\u00f8rgate for lysmaster. Dette i tr\u00e5d med vedlagte tilbud fra entrepren\u00f8r. 8.5.3 Forfall ved gjeldsforhandling og konkurs Anleggsbidraget forfaller til betaling dersom det innledes gjeldsforhandlinger eller \u00e5pnes konkurs hos Utbygger. 8.6 Sikkerhetsstillelse, eventuelt innbetaling Hele anleggsbidraget, inkludert tillegg for forventet indeksregulering, skal v\u00e6re sikret med p\u00e5kravsgaranti f\u00f8r utbyggingsavtalen oversendes byr\u00e5det for behandling. Av garantidokumentet skal det eksplisitt fremkomme at garantibel\u00f8pet forfaller ved p\u00e5krav. Bankgarantien skal ha samme varighet som oppfyllelsesfristen i utbyggingsavtalen, jfr. punkt 10 (Avtalens varighet). Som alternativ til sikkerhetsstillelse kan Utbygger innbetale anleggsbidraget etter at avtalen er fremforhandlet. Dersom avtalen ikke skulle bli godkjent av byr\u00e5det, vil bel\u00f8pet bli tilbakebetalt. N\u00e5r utbygger har betalt sitt anleggsbidrag og bel\u00f8pet har kommet inn p\u00e5 BKs konto, reduseres sikkerhetsstillelsen tilsvarende det innbetalte bel\u00f8pet. Bankgarantien f\u00f8lger avtalen som vedlegg. 9 DE OFFENTLIGE PARTENES PLIKTER ETTER UTBYGG I NGSAVTALEN 9.1 REALISERING AV TILTAK. ANSVARSFORDELING MELLOM PARTENE Ansvaret for \u00e5 realisere infrastrukturtiltakene som framkommer i pkt. 6, tilligger de offentlige avtalepartene. Med mindre annet avtales mellom de offentlige avtalepartene, er ansvarsfordelingen i hovedsak som f\u00f8lger: - VLFKs ansvar: Samferdselsanlegg som f\u00e5r fylkesvegstatus Side 7 av 10 - BKs ansvar: Samferdselsanlegg som f\u00e5r kommunal vegstatus. Andre offentlige arealform\u00e5l. Misligholdbestemmelsene i pkt. 12 f\u00f8lger og er avgrenset til nevnte ansvarsfordeling. Hvem som blir ansvarlig vegmyndighet for de aktuelle og respektive samferdselsanleggene, er ikke avklart gjennom Omr\u00e5deplanen eller andre arealplanvedtak. Sp\u00f8rsm\u00e5let avklares om n\u00f8dvendig i egne vegklassifiseringsprosesser, etter gjeldende nasjonale f\u00f8ringer p\u00e5 avklaringstidspunktet, vanligvis i forbindelse med de ulike byggetrinnene. Infrastrukturtiltakene skal som utgangspunkt realiseres i tr\u00e5d med forutsetningene i gjeldende reguleringsplaner p\u00e5 realiseringstidspunktet, alternativt i tr\u00e5d med de krav som blir fastsatt i byggesaksvedtakene som tillater realisering av infrastrukturtiltakene. 9.2 TIDSPUNKT FOR REALISERING AV TILTAK BK og VLFK avgj\u00f8r tidspunkt og rekkef\u00f8lge for realisering av infrastrukturtiltakene som utbyggingsavtalen gjelder. Dette ut fra blant annet tiltakenes funksjon og sammenhenger samt praktiske, \u00f8konomiske og finansielle forhold. Realiseringen krever blant annet at infrastrukturtiltakene blir fullfinansiert, gjennom offentlig budsjettvedtak og anleggsbidrag. Utbygger kan ikke p\u00e5regne at et eller flere av infrastrukturtiltakene gjennomf\u00f8res f\u00f8r de andre, eller ferdigstilles samtidig med et bestemt - herunder sitt - utbyggingsprosjekt. 9.3 BEREGNING OG INKREVING AV ANLEGGSBIDRAG N\u00e5r Utbygger har orientert om kommende s\u00f8knad om brukstillatelse, vil BK beregne og kreve inn anleggsbidrag i tr\u00e5d med utbyggingsavtalens punkt 8. 10 UTBYGGINGSAVTALENS VARIGHET Utbyggingsavtalen gjelder frem til partenes forpliktelser etter utbyggingsavtalen er oppfylt. Siste frist for oppfyllelse er 31.12.2040. 11 TRANSPORT AV AVTALEN Utbygger kan ikke videretransportere utbyggingsavtalen til annen part med mindre BK og VLFK har gitt sitt forutg\u00e5ende skriftlige samtykke. BK og VLFK kan ikke nekte samtykke uten saklig grunn. 12 MISLIGHOLD 12.1 Reklamasjon Avtalepart som vil gj\u00f8re gjeldende misligholdsvirkninger, m\u00e5 reklamere skriftlig overfor den eller de aktuelle avtalepartene innen rimelig tid etter at vedkommende part oppdaget eller burde oppdaget misligholdet. Side 8 av 10 12.2 Erstatning Dersom en part misligholder sine plikter etter utbyggingsavtalen, kan de andre partene kreve erstatning for direkte \u00f8konomisk tap disse p\u00e5f\u00f8res som f\u00f8lge av misligholdet. Erstatning for indirekte tap og avledet f\u00f8lgetap kan ikke kreves. Partene har plikt til \u00e5 begrense eventuelle tap. For \u00f8vrig gjelder ordin\u00e6re erstatningsrettslige regler. Utbygger m\u00e5 rette eventuelt erstatningskrav enten mot BK eller VLFK, alt etter hvem som er ansvarlig etter utbyggingsavtalen, jf. pkt. 9.1 ovenfor. 12.3 Forsinket betaling Ved for sen innbetaling av anleggsbidrag iht. utbyggingsavtalens punkt 7.3, betaler Utbygger rente iht. forsinkelsesrenteloven av 17.12.1976. 13 TVIST Rettstvister vedr\u00f8rende utbyggingsavtalen skal l\u00f8ses etter norsk rett for de ordin\u00e6re domstoler med Hordaland tingrett som verneting. 14 VEDTAK AV KOMPETENT MYNDIGHET Denne utbyggingsavtalen er ikke bindende for BK f\u00f8r den er godkjent av byr\u00e5det og signert av fullmaktshaver. Sak om godkjenning av utbyggingsavtalen vil bli forelagt byr\u00e5det for godkjenning etter at Utbygger og VLFK har signert avtalen og avtalen deretter har v\u00e6rt utlagt til offentlig ettersyn, jf. pbl. \u00a7 17-4 andre ledd. 15 UTBYGGINGSAVTALENS ORIGINALEKSEMPLAR Denne utbyggingsavtalen undertegnes i 1 - ett - eksemplar, som scannes og arkiveres av BK. BK sender kopi av signert versjon til Utbygger og VLFK n\u00e5r endelig _avtale foreligger. 16 MEDDELELSER OG KORRESPONDANSE Meddelelser og korrespondanse i tilknytning til utbyggingsavtalen skal v\u00e6re skriftlig og sendes til partene p\u00e5 offisielt gjeldende postadresser eller e-postadresser. 17 VEDLEGG TIL AVTALEN 1. Beregning av anleggsbidrag pr. kvm BRA. 2. Bankgaranti 3. Tilbud fra entrepren\u00f8r Side 9 av 10 18 PARTENES UNDERSKRIFTER Sted/dato Sted/dato Bergen kommune Vestland fylkeskommune v/ Kristine Kahrs v/ Dina Lefdal ST-tv.1-N ~GR.. ex \u00b0I /<1- 2<.( Sted/dato Sted/dato Kokstaddalen 11 AS Kokstaddalen 11 AS v/ Ole Peter Duus v/ Kjetil Thulin Side10av10 Vedlegg 1 til utbyggingsavtale for Kokstaddalen 11 AS. Beregning av anleggsbidrag *Anslagfra SVV dat 18.4.18 (avrundet til 200 mill kr) og e-post fra Mette Iversen dat 1.3.18 I tillegg er 1/3 av 1,2 mill m2 400.000 m2. **Anslagfra Asplan Viak datert 28.6.19 ***Anslagfra HR-prosjekt -vedlegg tile-post dat 1.7.19 ****Kalkyle Sweco datert 11.03.2020 *****Kalkyle Sweco datert 16.11.2021 Anleggsbidrag for Kokstaddalen 11 AS Kostnad per m2 m2BRAref. Anleggsbidrag BRA rammetil/late/se f\u00f8rindeks Kokstadveien o_KV0l a og b 500 12983 6 491500 jrurvei o_TV2 35 12983 454405 SUM infrastrukturtiltak 535 6945905 Anleggsbidragetjusteres etter SSBs \"Byggekostnadsindeks for veganlegg. Veg i dagen. (1. kv. 2004=100)\" Realytelse for turvei kommer til fradrag i anleggsbidraget. ~- - .. - I I \u2022 "
}