{
  "dokument_id": "d8f7ab84-5294-509c-ad70-c048152f22d7",
  "doc_type": "case_attachment",
  "kommune": 4601,
  "tittel": "Fwd_ hagestue",
  "url": "https://bergen.kommune.no/politikere-utvalg/api/fil/bk360/11124197/Fwd-hagestue",
  "tekst": "Fra: Gunnbj\u00f8rg Austrheim Til: Eide Henriette Dj\u00f8nne; Kjellevold Ole Magne; Runar Myklebost; Gunnbj\u00f8rg Austrheim Emne: Fwd: hagestue Dato: tirsdag 27. august 2024 22:11:17 Vedr.Fl\u00f8enbakken 5 og st\u00f8yskjerming Vi viser til oversendt tillatelse til tiltak for Fl\u00f8enbakken 5, vedkommende tillatelse til oppf\u00f8ring av st\u00f8yskjerm i form av hagestue for v\u00e5r eiendom. Vi \u00f8nsker \u00e5 f\u00e5 gjennomf\u00f8rt st\u00f8ydempingstiltak i form av hagestue, og er kjent med at vi ved en senere anledning ikke kunne, med bakgrunn i den vedtatte reguleringsplanens bestemmelser, kreve at Bane NOR iverksetter st\u00f8ytiltak p\u00e5 v\u00e5r eiendom grunnet st\u00f8y fra jernbanen i driftsfasen. Fl\u00f8enbakken 5 Boligsameie ved styreleder (eier 51%) Gunnbj\u00f8rg Austrheim og styremedlem (eier 29%) Runar Myklebost stiller seg bak det framlagte forslaget og kommer her med en tilbakemelding p\u00e5 dette. Vi ble i april 2024 blitt kjent med at Anne Lisbeth Bogeg\u00e5rd, som er en av tre i boligsameie, med bolig oppf\u00f8rt som fritidsbolig/sekund\u00e6rbolig med eierskap til (20%) av eiendommen, har sendt brev til dere der hun ikke \u00f8nsker st\u00f8ytiltakene velkommen. Dette har v\u00e6rt utenfor styreleder og styremedlems kontroll, s\u00e5 vi kan ikke annet enn \u00e5 beklage dette. Dette har v\u00e6rt en prosess over tid der vi alle p\u00e5 tidligere tidspunkt i prosessen har v\u00e6rt enige om st\u00f8ytiltakene og godkjent dette, som dere er kjent med. Oss kjent har alle, ved alle tre boenhetene i sameie, gjennom flere \u00e5r ventet p\u00e5 og sett frem til \u00e5 f\u00e5 ferdigstilt st\u00f8ytiltakene p\u00e5 eiendommen v\u00e5r. Det har n\u00e5 endelig sett ut til at dette skulle ferdigstilles i form av en hagestue denne sommeren, som vi alle har uttrykt \u00e5 v\u00e6re enige om. Vi beboere i Fl\u00f8enbakken 5 har ventet i veldig lang tid (dette har tatt \u00e5r) og virkelig sett frem til \u00e5 f\u00e5 tiltaket med st\u00f8y sikret hagestue ferdigstilt. Prosessen har som sagt tatt veldig lang tid, og vi s\u00e5 frem til at det endelig var fremgang p\u00e5 ferdigstilling av st\u00f8yskjermingstiltaket i form av en hagestue for Boligsameie Fl\u00f8enbakken 5. Den 31.10.2023 sendte Linn O. Winther, prosjektleder for st\u00f8ytiltak for boligen, melding om at de dessverre har mottatt avslag p\u00e5 s\u00f8knad om vinterhage som st\u00f8ytiltak, men at de n\u00e5 s\u00e5 p\u00e5 forskjellige l\u00f8sninger og alternativer. Det blir foresl\u00e5tt at vi holder et m\u00f8te i uke 47. I forbindelse med at det var orientert om avslaget til kommunen og planlagt synfaring, orienterte jeg, de andre beboerne i Fl\u00f8enbakken 5, om dette. Det var i november at Anne Lisbeth Bogeg\u00e5rd, for f\u00f8rste gang, uttrykte at hun ikke ville klage p\u00e5 dette avslaget som kommunen hadde gitt. Jeg pr\u00f8vde da \u00e5 formidle at det er Bane Nor som f\u00f8lger opp saken, og holder oss orientert om saksgangen. Det var avtalt et m\u00f8te/synfaring med Bane NOR i november som ble avlyst. Vedkommende avslag p\u00e5 Fl\u00f8enbakken 5, mener vi at dette er sv\u00e6rt beklagelig da en hagestuen vil gi kvaliteter som er en viktig del av uteoppholdsarealet v\u00e5rt. Hagen vil bli mer brukervennlig og invitere til kvalitesopphold. Med den st\u00f8ybelastningen vi har i dag, og har hatt over lang tid, vil en hagestue som kan \u00e5pnes/lukkes, forbedre eksisterende situasjon betraktelig og forbedre v\u00e5r bokvalitet. Videre i denne prosessen \u00f8nsker vi \u00e5 v\u00e6re i dialog ang\u00e5ende st\u00f8ytiltak for eiendommen. Vi \u00f8nsker \u00e5 beholde tiltaket som det er og gj\u00f8re noen tilpasninger. Et alternativ er \u00e5 legge hagestuen lavere i terrenget i hagen, det ligger godt til rette for dette, og h\u00f8yden p\u00e5 utestuen vil da kunne bli ca. 0,5 m lavere. Med utgangspunkt i det samme volumet som er foresl\u00e5tt kan det gj\u00f8res noen tilpasninger p\u00e5 bygningskroppen slik at den blir i mindre synlig fra stuevindiet i kjellerleiligheten. Slik vi har forst\u00e5tt det n\u00e5, er det dette som det er uttrykt st\u00f8rst bekymring rundt, for Anne Lisbeth Bogeg\u00e5rd. Om tiltaket ikke blir utf\u00f8rt som avtalt, ber vi om at vi som er fastboende, Gunnbj\u00f8rg Austrheim og Runar Myklebost, som tilsammen eier 80% av eiendommen, f\u00e5r et annet alternativ med innglasset balkong knyttet til enhetene v\u00e5re. H\u00e5per dette redgj\u00f8r litt om prosessen vedr\u00f8rende planlagt st\u00f8yskjermingstiltak for eiendommen v\u00e5r, og at det snart blir en positiv l\u00f8sning p\u00e5 utfordringene. Vh Gunnbj\u00f8rg Austrheim, styreleder og Runar Myklebost, styremedlem. "
}