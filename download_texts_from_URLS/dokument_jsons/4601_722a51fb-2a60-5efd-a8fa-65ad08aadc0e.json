{
  "dokument_id": "722a51fb-2a60-5efd-a8fa-65ad08aadc0e",
  "doc_type": "case_attachment",
  "kommune": 4601,
  "tittel": "Statsforvaltaren sitt vedtak datert 20.06.2024",
  "url": "https://bergen.kommune.no/politikere-utvalg/api/fil/bk360/10752933/Statsforvaltaren-sitt-vedtak-datert-20-06-2024",
  "tekst": " V\u00e5r dato: V\u00e5r ref: 20.06.2024 2024/5480 Deres dato: Deres ref: ADVOKATFIRMAET TORSTRUP AS Saksbehandler, innvalgstelefon Postboks 140, Sentrum Karen Elin Bakke, 5557 2126 4001 STAVANGER Bergen kommune gnr. 44 bnr. 904 - Klokkarlia 5 A. Klage over avslag p\u00e5 s\u00f8knad om terrenginngrep og nybygg enebolig Vi viser til deres klage av 12.10.2023, og til Bergen kommunes oversendelse av klagesaken hit den 05.04.2024. Vedtak Statsforvalteren i Vestland stadfester Bergen kommunes vedtak av 21.09.2023, sak BYGG- 2022/26836. Sakens bakgrunn Vi forutsetter at partene er kjent med saksdokumentene og sakens tidligere behandling, men nevner f\u00f8lgende: Det er s\u00f8kt om oppf\u00f8ring av enebolig og tilh\u00f8rende utomhusanlegg p\u00e5 eiendommen gnr. 44 bnr. 904. Det er tidligere gitt tillatelse under saksnummer BYGG-2022/26836 til oppf\u00f8ring av boligen, jf. vedtak av 16.09.2022. Bergen kommune ved juridisk seksjon opphevet den tidligere rammetillatelse til tiltaket den 21.09.2023. Dette ble begrunnet med at de innsendte tegningene ikke viste eiendomsgrenser og fylling p\u00e5 en tilstrekkelig god m\u00e5te. Videre var det forutsatt i tillatelsen at tiltakene skulle plasseres fire meter eller mer unna eiendomsgrensene. Dersom en slik utbygging skulle v\u00e6re tillatt, m\u00e5tte det i s\u00e5 tilfelle v\u00e6re gitt dispensasjon i medhold av plan- og bygningsloven (pbl.) \u00a7 19-2. Kommunens opphevingsvedtak ble p\u00e5klaget den 12.10.2023. Vedtaket ble stadfestet av Statsforvalteren i Vestland den 15.01.2024, v\u00e5rt saksnummer 23/6657. Det er s\u00f8kt om endret tiltak, og det er denne s\u00f8knaden som behandles n\u00e5. De endrede tegningene av 16.06.2023 viser at terrenget skal fylles opp \u00e9n meter fra nabogrensen. Bergen kommune avslo s\u00f8knaden den 21.09.2023 under henvisning til pbl. \u00a7 29-4 om avstand til nabogrensen, \u00a7 29-2 visuelle kvaliteter, samt at tiltaket er i strid med KPA 2018 \u00a7 14 om uteoppholdsareal. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Solheimsgaten 13, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/8 Vedtaket er p\u00e5klaget av dere p\u00e5 vegne av tiltakshaver DS Eiendom AS i brev datert 12.10.2023. Ansvarlig s\u00f8ker er Prosjektil AS. Dere viser bl.a til at tiltaket burde v\u00e6rt vurdert tillatt etter reglene i pbl \u00a7 29-4 tredje ledd bokstav b. Hadde denne bestemmelsen v\u00e6rt tatt i bruk, hadde det ikke v\u00e6rt n\u00f8dvendig \u00e5 s\u00f8ke om dispensasjon. Hva gjelder kravene til visuelle kvaliteter, anf\u00f8res det at kommunen ikke har vektlagt at tomten er smal og skr\u00e5nende, og at terrenget m\u00e5 bearbeides. Videre viser dere til at boligen vil ligge lavere i terrenget enn nabobebyggelsen. Det anf\u00f8res derfor at det ikke er en l\u00f8sning \u00e5 senke boligen lavere i terrenget for \u00e5 unng\u00e5 en fylling, og det ville f\u00f8rt til en uharmonisk bebyggelse i forhold til omgivelsene. N\u00e5r det gjelder uteoppholdsareal gj\u00f8res det gjeldende at uteomr\u00e5det mot nordvest ikke er vektlagt, samt at kommunen ikke har grunnlag for \u00e5 si at skr\u00e5ningene er brattere enn 1:3. Det vises ellers til klagen i sin helhet. Utvalg for milj\u00f8 og byutvikling behandlet saken i m\u00f8te den 21.03.2023, sak 100/24. Klagen ble ikke tatt til f\u00f8lge. Vedtaket var enstemmig. Saken ble deretter sendt Statsforvalteren i Vestland den 05.04.2024 for klagebehandling. Rettsregler Statsforvalterens kompetanse som klageinstans Statsforvalteren er delegert myndighet til \u00e5 avgj\u00f8re klagesaker etter plan- og bygningsloven (pbl.), jf. pbl. \u00a7 1-9 femte ledd og rundskriv T-2/09 side 8. Forvaltningsloven (fvl.) gjelder for saksbehandlingen v\u00e5r. Vi kan \u00abpr\u00f8ve alle sider av saken og herunder ta hensyn til nye omstendigheter\u00bb, jf. fvl. \u00a7 34 andre ledd. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt\u00bb av klageren. Ved pr\u00f8ving av kommunens frie skj\u00f8nn, skal vi \u00ablegge stor vekt p\u00e5 hensynet til det kommunale selvstyret\u00bb, jf. fvl. \u00a7 34 andre ledd. Vi kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling, jf. fvl. \u00a7 34 fjerde ledd. Plangrunnlag Eiendommen er ikke regulert. Kommuneplanens arealdel (KPA2018) viser eiendommen som \u00f8vrig byggesone, og den ligger innenfor hensynssonen H570_3 kulturmilj\u00f8 Sol\u00e5sen. Planen er bindende, jf. pbl. \u00a7 11-6. Plassering av tiltaket\u2013 pbl. \u00a7 29-4 Plan- og bygningsloven \u00a7 29-4 gir bestemmelser om plassering, h\u00f8yde og h\u00f8ydeplassering av byggverk og tiltak, jf. \u00a7 30-4. Utgangspunktet er at tiltak skal plasseres minst fire meter fra nabogrensen, med mindre annet er fastsatt i plan eller forskrift, eller det foreligger s\u00e6rskilt hjemmel for unntak i \u00a7 29-4 tredje ledd. Alternativt m\u00e5 det innvilges dispensasjon etter pbl. kap. 19. N\u00e6rmere veiledning om plan- og bygningsloven \u00a7 29-4 er gitt i rundskriv H-8/15 fra Kommunal- og distriktsdepartementet. KPA2018s krav til uteoppholdsarealer KPA2018 stiller krav til uteoppholdsarealene. Kravet til uteoppholdsarealer for omr\u00e5det er 100 m2, jf. KPA 2018 \u00a7 14.3.5. Videre skal ikke areal som er brattere enn 1:3 telle med, jf. \u00a7 14.2. Dispensasjon Tiltak som er i strid med plan eller bestemmelser i plan- og bygningsloven, kan bare gis dersom det blir gitt dispensasjon, se pbl. kapittel 19. Side: 3/8 Pbl. \u00a7 19-2 f\u00f8rste ledd sl\u00e5r fast at kommunen kan gi varig eller midlertidig dispensasjon fra bestemmelser fastsatt i eller i medhold av plan- og bygningsloven. Kommunens muligheter for \u00e5 gi dispensasjon er likevel begrenset. Det g\u00e5r fram av pbl. \u00a7 19-2 andre ledd at en ikke kan gi dispensasjon \u00abdersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt\u00bb. Videre skal \u00abfordelene ved \u00e5 gi dispensasjon [...] v\u00e6re klart st\u00f8rre enn ulempene\u00bb, jf. \u00a7 19-2 andre ledd. De to vurderingene er selvstendige vilk\u00e5r som begge m\u00e5 v\u00e6re oppfylt for at kommunen kan gi dispensasjon. Vilk\u00e5rene er rettslige vurderingstema, ikke et kommunalt skj\u00f8nn, og kan derfor bli overpr\u00f8vd fullt ut. Dersom begge vilk\u00e5rene er oppfylt, m\u00e5 kommunen vurdere om en skal gi dispensasjon eller ikke, jf. ordlyden \u00abkan\u00bb. Det er f\u00f8lgelig ingen som har krav p\u00e5 \u00e5 f\u00e5 dispensasjon.1 Det f\u00f8lger av lovforarbeidene2 at avvik fra arealplaner reiser s\u00e6rlig sp\u00f8rsm\u00e5l: \u00abDe ulike planene er som oftest blitt til gjennom en omfattende beslutningsprosess og er vedtatt av kommunens \u00f8verste folkevalgte organ, kommunestyret. Planene omhandler dessuten konkrete forhold. Det skal ikke v\u00e6re en kurant sak \u00e5 fravike gjeldende plan. Dispensasjoner m\u00e5 heller ikke undergrave planene som informasjons- og beslutningsgrunnlag. Ut fra hensynet til offentlighet, samr\u00e5d og medvirkning i planprosessen, er det viktig at endringer i planer av betydning ikke skjer ved dispensasjoner, men behandles etter reglene om kommuneplanlegging og reguleringsplaner. Innstrammingen er likevel ikke til hinder for at det f.eks. dispenseres fra eldre planer som ikke er fullt utbygget, og der reguleringsbestemmelsene er til hinder eller direkte motvirker en hensiktsmessig utvikling av de gjenst\u00e5ende eiendommene.\u00bb Visuelle kvaliteter Pbl. \u00a7 29-2 lyder slik: \u00abEthvert tiltak etter kap 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg sj\u00f8lv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier.\u00bb Illustrasjoner Illustrasjonen over er hentet fra saksdokumentene og viser boligen det s\u00f8kes om. 1 Se Prop. 169 L (2020-2021) s. 25. 2 Se Ot. prp. nr. 32(2007-2008) side 242. Side: 4/8 Bildet over til venstre er hentet fra saksdokumentene og viser fyllingen som den oms\u00f8kte boligen skal plasser p\u00e5. Bildet til h\u00f8yre viser fyllingsfoten og eiendommen Sol\u00e5sen 24, gnr. 44 bnr. 181, som er nabo til terrengoppfyllingen. V\u00e5r vurdering Det er klaget innenfor fristen, og vilk\u00e5rene for \u00e5 behandle klagen er til stede, jf. fvl. \u00a7\u00a7 28 flg. Vi finner saken tilstrekkelig opplyst til \u00e5 kunne ta stilling til klagen, jf. fvl. \u00a7 33 siste ledd. Plassering Etter pbl. \u00a7 29-4 skal byggverk som nevnt oppf\u00f8res minst fire meter fra nabogrensen. For varige konstruksjoner og anlegg etter pbl. \u00a7 30-4 gjelder pbl. \u00a7 29-4 s\u00e5 langt den passer. Gjennom langvarig forvaltningspraksis er det lagt til grunn at pbl. \u00a7 29-4 kan passe for tiltak etter pbl. \u00a7 30-4, som f.eks. vesentlige terrenginngrep3. Utgangspunktet er dermed at et vesentlig terrenginngrep er s\u00f8knadspliktig etter pbl. \u00a7 20-1 bokstav k, og skal ha en avstand til nabogrensen p\u00e5 minst fire meter. Etter omstendighetene kan det v\u00e6re grunnlag for unntak fra avstandsbestemmelsen uten en formell dispensasjon, f.eks. etter reglene om \u00ablignende mindre tiltak\u00bb i pbl. \u00a7 29-4 tredje ledd bokstav b. Dere anf\u00f8rer at tiltaket burde ha v\u00e6rt godkjent etter forenklede godkjenningsordningen etter bestemmelsens tredje ledd som et \u00ablignende mindre tiltak\u00bb. Utgangspunktet for at et tiltak skal anses som et \u00abmindre tiltak\u00bb er at det er under 50 m2 bebygd areal, jf. Teknisk forskrift 2017 \u00a7 6-4. I denne saken er det imidlertid tale om et terrenginngrep som vil omfatte mesteparten av eiendommen, som er p\u00e5 438 m2. Dette taler for at tiltaket ikke kan regnes for et \u00abmindre tiltak\u00bb. Vi er enig med kommunen i at fyllingen uansett er utf\u00f8rt som en del av et st\u00f8rre tiltak, og at bestemmelsen av den grunn ikke er aktuell. Vi viser her til lovens forarbeid, Ot. prp. nr. 45 (2007-2008) side 83 som sier at: \u00abMindre tiltak som isolert sett er unntatt fra s\u00f8knadsplikt, jf. SAK \u00a7 5, vil heller ikke v\u00e6re unntatt dersom de er en del av et st\u00f8rre sammenhengende s\u00f8knadspliktig arbeid.\u00bb 3 Se bl.a. sak fra Kommunal- og disriktsdepartementet, 15/949: \u00abFor vesentlig terrenginngrep legges det s\u00e6rlig vekt p\u00e5 potensiell ulempe for nabo, s\u00e5 som fare for utgliding.\u00bb Side: 5/8 Tiltaket krever etter dette dispensasjon ettersom tiltaket er oms\u00f8kt \u00e9n meter fra nabogrensen, jf. pbl. \u00a7 19-2. Sivilombudet har ved flere anledninger uttalt seg om sp\u00f8rsm\u00e5let om dispensasjon fra kravet til fire- meter avstand fra nabogrensen, og har gitt uttrykk for at det skal en del til for \u00e5 oppfylle de relativt strenge kravene for dispensasjon fra avstandskravet. Ombudsmannen begrunner dette bl.a. med at det m\u00e5 legges til grunn at lovgiver allerede har foretatt en avveining mellom utbygger og naboenes interesser, og det m\u00e5 da utvises tilbakeholdenhet med \u00e5 dispensere fra avstandskravet 4. Dette vil ogs\u00e5 v\u00e6re v\u00e5rt rettslige utgangspunkt for den videre dr\u00f8ftelsen. Pbl. \u00a7 19-2 oppstiller som nevnt to vilk\u00e5r som begge m\u00e5 v\u00e6re oppfylt for at dispensasjon skal kunne gis. Vi vil f\u00f8rst ta stilling til om hensynene bak avstandsbestemmelsen i pbl. \u00a7 29-4 vil bli vesentlig tilsidesatt dersom dispensasjon gis. Vi legger til grunn at pbl. \u00a7 29-4 andre ledds krav om fire meters avstand til nabogrensen bl.a. skal ivareta hensynet til utsikt, lysforhold, utsikt, samt \u00e5 forhindre brannsmitte. Disse hensynene skal ivareta b\u00e5de utbygger, naboer og omkringliggende omgivelser. I Kommunal- og regional- departementets veileder H-2015-8 er det i tillegg s\u00e6rlig vist til KDDs tidligere uttalelse, sak 15/949, som sier at \u00abFor vesentlig terrenginngrep legges det s\u00e6rlig vekt p\u00e5 potensiell ulempe for nabo, s\u00e5 som fare for utglidning.\u00bb Terrenginngrepet og fyllingen i denne saken er sv\u00e6rt dominerende og er utf\u00f8rt tett p\u00e5 naboene, jf. bilder inntatt under \u00abIllustrasjoner\u00bb. Fyllingen vil gi innsyn til naboeiendommene, og den vil kunne skape fare for overvann og utglidning/ras og da s\u00e6rlig mot eiendommene gnr. 44 bnr. 190, gnr. 44 bnr. 181 og gnr. 44 bnr. 192. Tiltaket vil ogs\u00e5 gi en st\u00f8rre mur tett opp til gnr. 44 bnr. 180. Disse forholdene er ogs\u00e5 tatt opp av naboene ved den kommunale behandlingen av saken. Vi slutter oss til kommunens vurdering av at hensynene bak avstandsbestemmelsen i pbl. \u00a7 29-4 vil bli vesentlig tilsidesatt dersom dispensasjon gis, jf. pbl. \u00a7 19-2. Dispensasjon kan derfor ikke gis. Begge vilk\u00e5rene for dispensasjon i pbl. \u00a7 19-2 m\u00e5 v\u00e6re oppfylt for at dispensasjon skal kunne gis. Det er derfor ikke n\u00f8dvendig for oss \u00e5 ta stilling til om fordelene ved en dispensasjon fra lovens avstandsbestemmelse er klart st\u00f8rre enn ulempene. Visuelle kvaliteter Bergen kommune har i avslaget av 21.09.2023 lagt til grunn at tiltaket ikke har gode nok estetiske kvaliteter, og da s\u00e6rlig i forhold til omgivelsene, jf. pbl. \u00a7 29- 2. Dere er uenige i de skj\u00f8nnsmessige vurderingene som kommunen har gjort, og viser til at tiltaket skal oppf\u00f8res p\u00e5 en smal og skr\u00e5nende tomt, og at terrenget m\u00e5 bearbeides. Videre viser dere til at boligen vil ligge lavere i terrenget enn nabobebyggelsen. Det er derfor ikke en aktuell l\u00f8sning \u00e5 senke boligen lavere i terrenget for \u00e5 unng\u00e5 en fylling, bl.a. fordi dette vil gi en uharmonisk bebyggelse i forhold til omgivelsene. Statsforvalteren viser til at lovgiver har gitt uttrykk for at kommunen er best egnet til \u00e5 foreta de skj\u00f8nnsmessige vurderingene som pbl. \u00a7 29-2 gir uttrykk for, basert p\u00e5 lokal byggeskikk og 4 Se SOMB 2014-334. Side: 6/8 lokalpolitisk styring av den visuelle utvikling i kommunen. 5 De kommunale bygningsmyndighetene har derfor et fritt skj\u00f8nn ved vurderingen av om et tiltak har gode visuelle kvaliteter. Som klageinstans skal Statsforvalteren legge stor vekt p\u00e5 hensynet til det kommunale selvstyret ved pr\u00f8ving av det frie skj\u00f8nnet, jf. fvl. \u00a7 34 andre ledd tredje punktum. Kommunen vil likevel ha plikt til \u00e5 foreta en forsvarlig vurdering av tiltakets kvaliteter etter kriteriene i pbl. \u00a7 29-2, og vedtaket m\u00e5 begrunnes i tr\u00e5d med fvl. \u00a7\u00a7 24 og 25. Vi forst\u00e5r kommunens vedtak av 21.09.2023 slik at bygningsmyndighetene s\u00e6rlig har hatt innvendinger mot terrenginngrepet, fyllingens st\u00f8rrelse og virkningene som tiltaket har for omgivelsene. Fra vedtakets pkt. 3.6 Visuelle kvaliteter siterer vi f\u00f8lgende: \u00ab...Fyllingen gir skjemmende p\u00e5virkning p\u00e5 nabotomter og omr\u00e5dets topografi generelt, Terrengarbeidet fremst\u00e5r fremmed og dominerende b\u00e5de i seg selv og i forhold til omgivelser. I lys av nye tegninger og fotodokumentasjon st\u00f8tter PBE naboers p\u00e5stander om sterk innvirkning p\u00e5 deres eiendommer og omr\u00e5det generelt, og vurderer at tiltaket samlet sett fremst\u00e5r sv\u00e6rt uheldig. I lys av tiltakets terrenginngrep og fyllinger fremst\u00e5r bygningen ikke som tilstrekkelig tilpasset sin situasjon. I tidligere tillatelse er det p\u00e5pekt at mur i bakkant i forbindelse med parkering er noe uheldig. Bymilj\u00f8etaten har i sin uttale ogs\u00e5 p\u00e5pekt at denne fremst\u00e5r dominerende. Samlet sett vurderes tiltaket \u00e5 komme i konflikt med kommuneplanens arealdel \u00a7 8.2.9: \u00abNye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer\u00bb. Oppsummert: Etter en ny vurdering er vi kommet til oms\u00f8kte tiltak ikke har gode visuelle kvaliteter i forhold til dets bygde og naturlige omgivelser. Prosjektet fremst\u00e5r samlet sett som d\u00e5rlig tilpasset str\u00f8kets karakter grunnet sv\u00e6rt dominerende terrenginngrep. Vi ser et prosjekt som i utgangspunktet har d\u00e5rlige forutsetninger gitt topografien og bredde p\u00e5 tomten. Med oms\u00f8kt terrengbehandling og innvirkning p\u00e5 naboer og kulturmilj\u00f8, kan ikke tiltaket gjennomf\u00f8res uten \u00e5 komme vesentlig i konflikt med det bestemmelsene skal ivareta. Etter v\u00e5r vurdering er ikke bestemmelsene ikke ivaretatt for oms\u00f8kte tiltak.\u00bb Bergen kommune har i denne saken foretatt en grundig og forsvarlig vurdering av tiltaket opp mot pbl. \u00a7 29-2. Vi vurderer det slik at kravene til begrunnelse i fvl. \u00a7\u00a7 24 og 25 er oppfylt. Vi er ogs\u00e5 enig i de skj\u00f8nnsmessige vurderingene som kommunen har gjort i vedtaket av 21.09.2023 og ved behandlingen av klagen. I likhet med kommunene mener vi at det oms\u00f8kte tiltaket, og da s\u00e6rlig terrenginngrepet og fyllingen, ikke i tilstrekkelig grad er tilpasset omgivelsene og str\u00f8kskarakteren, jf. pbl. \u00a7 29-2. Som nevnt har kommunen et visst handlingsrom n\u00e5r det gjelder den visuelle utviklingen i kommunen. Vi har derfor ogs\u00e5 lagt stor vekt p\u00e5 hensynet til det lokale selvstyret i v\u00e5r vurdering. Uteoppholdsareal - manglende s\u00f8knad Kravene til uteareal er 100 m2, jf. bestemmelsene til KPA2018 \u00a7 14.3.5. Videre skal ikke areal som er brattere enn 1:3 telle med. 5 Se Ot. prp. nr. 45 ( 2007-2008) side 230. Side: 7/8 Dere er uenige i at tiltaket krever dispensasjon fra KPA2018s bestemmelser om krav til uteareal. Dere har i s\u00f8knaden pekt p\u00e5 at tomten har et uteareal p\u00e5 85 m2 som er tiln\u00e6rmet flatt. I tillegg er det er skr\u00e5nende areal p\u00e5 65 m2 med en helning p\u00e5 1:3. Situasjonsplanen viser uteoppholdsarealene slik, jf. utsnitt inntatt i vedtaket av 21.09.2023: Vi viser til at s\u00f8knaden er dels misvisende og mangelfull. Fyllingsfoten er n\u00e5 trukket \u00e9n meter fra nabogrensen, mens fallet if\u00f8lge s\u00f8knaden fortsatt skal v\u00e6re 1:3. Kommunen har gjennomg\u00e5tt saken p\u00e5 nytt, og vurdert det slik at opplyst helningsgrad i tegningsgrunnlaget ikke kan stemme. Utgangspunktet er at s\u00f8kers opplysninger skal legges til grunn, jf. pbl. \u00a7 21-4. Det innsendte tegningsmaterialet og forholdene ellers gj\u00f8r det imidlertid vanskelig \u00e5 konkludere med at eiendommen har tilstrekkelig uteoppholdsareal av god nok kvalitet. Feil og uklarheter i s\u00f8knaden er noe s\u00f8ker selv m\u00e5 b\u00e6re ansvaret for. Vi slutter oss til kommunens vurdering om at eiendommen ikke vil f\u00e5 tilstrekkelig uteoppholdsareal av god nok kvalitet, jf. KPA2018 \u00a7 14, og at tiltaket forutsetter dispensasjon. Statsforvalteren viser til at dispensasjon krever begrunnet s\u00f8knad, se pbl. \u00a7 19-1. Det er ikke s\u00f8kt om dispensasjon fra kravene til uteoppholdsareal i KPA 2018 \u00a7 14, og dispensasjon kan da ikke gis. Lovforarbeidene til plan- og bygningsloven, jf. Ot.prp.nr. 45 (2007-2008) s. 317, om krav til s\u00f8knad om tillatelse, gir uttrykk for den samme lovforst\u00e5elsen:6 \u00ab... I [\u00a7 21-2] f\u00f8rste ledd f\u00f8rste punktum er det fastsatt at det skal framg\u00e5 av s\u00f8knaden dersom det s\u00f8kes om dispensasjon. Er et tiltak avhengig av dispensasjon m\u00e5 det s\u00f8kes s\u00e6rskilt om dette, jf. \u00a719-1, enten som en del av s\u00f8knaden om tillatelse til tiltak, eller ved s\u00e6rskilt s\u00f8knad f\u00f8r det sendes inn s\u00f8knad om tillatelse til tiltaket. [...] Det presiseres at kommunen ikke har noe ansvar for \u00e5 vurdere om vilk\u00e5rene for \u00e5 gi dispensasjon foreligger, dersom dispensasjon ikke er oms\u00f8kt. Det vil v\u00e6re avslagsgrunn dersom s\u00f8knaden om tillatelse til tiltaket forutsetter dispensasjon, og det ikke er s\u00f8kt om dette. Eventuelt kan kommunen avvise s\u00f8knaden ...\u00bb 6 Se merknad til \u00a7 21-2. Side: 8/8 Oppsummering Vi har med dette vurdert sakens faktiske og rettslige sider. Vilk\u00e5rene for \u00e5 gi dispensasjon fra lovens avstandsbestemmelse i pbl. \u00a7 29-4 andre ledd er ikke oppfylt. Kravene til visuelle kvaliteter er heller ikke oppfylt, jf. pbl. \u00a7 29-2. Det er ikke s\u00f8kt om dispensasjon fra KPA2018s krav til tilstrekkelig uteoppholdsareal av god nok kvalitet. Vi har derfor ikke funnet grunnlag for \u00e5 endre kommunens vedtak av 21.09.2023. Klagen har ikke f\u00f8rt frem. Vedtaket v\u00e5rt p\u00e5 side \u00e9n er endelig og kan ikke p\u00e5klages videre, jf. fvl. \u00a7 28 tredje ledd.. Med hilsen Ida Loftesnes Kv\u00e5le Karen Elin Bakke seniorr\u00e5dgiver seniorr\u00e5dgiver Dokumentet er elektronisk godkjent Kopi til: BERGEN KOMMUNE Postboks 7700 5020 BERGEN PROSJEKTIL AS Gamle Forusveien 1 4031 STAVANGER DS EIENDOM AS Langelandsstien 4B 4103 J\u00d8RPELAND Morten Erik Sagen Sol\u00e5sen 24 5223 Nesttun Rolf Bastian Langlo Klokkarlia 4 5223 Nesttun Vidar B\u00f8rresen Breivikdalen 63 5179 Godvik Ronny Sivertsen Klokkarlia 5 B 5223 Nesttun Erik L\u00f8e Klokkarlia 3 5223 Nesttun Camilla Urang Klokkarlia 5 B 5223 Nesttun Ragnhild Thorsnes Sagen V/Adv Paal-Henrich Berle, Postboks 2026 5817 Bergen Nordnes Caroline Jakobsen Sol\u00e5sen 26 5223 Nesttun Bruland "
}