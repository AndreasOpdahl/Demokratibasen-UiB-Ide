{
  "dokument_id": "d6dd2ccc-ba76-5f59-8843-69314c1df376",
  "doc_type": "case_presentation",
  "kommune": 4601,
  "tittel": "Overordnet strategi for helsefelleskapet i Bergensregionen",
  "url": "https://bergen.kommune.no/politikere-utvalg/api/fil/bk360/10925913/Framstilling-Overordnet-strategi-for-helsefelleskapet-i-Bergensregionen",
  "tekst": " Kommunalt r\u00e5d for personer med funksjonsnedsettelse/Eldrer\u00e5det Saksframstilling V\u00e5r referanse: 2023/283884-133 Saksbehandler: Ragnhild Hvoslef Kr\u00fcger Overordnet strategi for helsefelleskapet i Bergensregionen Hva saken gjelder: Byr\u00e5det har sluttet seg til overordnet strategi utarbeidet av helsefelleskapet i Bergensregionen. Eldrer\u00e5det fikk orientering om arbeidet med strategien i m\u00f8te 25. september 2023 og sendte f\u00f8lgende innspill til det videre arbeidet: Det er krevende n\u00e5r helsefelleskapet skal prioritere s\u00e5 ulike grupper. Skr\u00f8pelige eldre har helt andre behov enn barn og unge. Eldrer\u00e5det ser det likevel som positivt at det er et sterkt fokus p\u00e5 eldre og deres behov. Mange eldre har en opplevelse av at deres behov og helseproblemer nedprioriteres p\u00e5 grunn av alderen. Det er viktig at alle grupper i helsevesenet m\u00f8tes med den samme oppmerksomhet. Her er det s\u00e6rlig et sp\u00f8rsm\u00e5l om eldre overmedisineres, s\u00e6rlig med smertestillende, fordi man ikke bruker nok tid til \u00e5 finne ut av bakgrunnen for symptomene. Det er positivt at man lager strategier for felles arbeid. Men, n\u00e5r strategiene skal settes ut i praksis blir det ofte et sp\u00f8rsm\u00e5l om ressurser, og f\u00e5r da prim\u00e6rhelsetjenesten og kommunene midler nok til \u00e5 faktisk f\u00f8lge opp strategiene? Et hovedsp\u00f8rsm\u00e5l her blir om legene t\u00f8r v\u00e6re tydelige nok p\u00e5 hvilke behov pasientene har, s\u00e6rlig dersom de trenger held\u00f8gns omsorg. Eldrer\u00e5det fattet f\u00f8lgende vedtak: Eldrer\u00e5da i helsefelleskapet b\u00f8r vera representerte i arbeidsgruppa. KRPF fikk orientering om arbeidet med strategien i m\u00f8te 26. september 2023 og sendte f\u00f8lgende innspill til det videre arbeidet I dokumentet om arbeidsgruppe st\u00e5r det f\u00f8lgende: \u00abSSU set ned ei hurtigarbeidande arbeidsgruppa med ein representant fr\u00e5 kvart omr\u00e5deutval, ein representant fr\u00e5 Haraldsplass Diakonale Sjukehus, ein representant fr\u00e5 Helse Bergen, ein fastlege og ein brukarrepresentant. Det vert tilr\u00e5dd at ein vel representantar som er ein del av SSU\u00bb. KRPF mener det er uheldig at det bare har v\u00e6rt en brukerrepresentant med i arbeidsgruppen, det burde v\u00e6rt med en brukerrepresentant fra helseforetakene og en fra kommunal sektor. KRPF er ogs\u00e5 overrasket over at dette ikke er brakt inn for r\u00e5dene tidligere slik at vi har kunnet komme med v\u00e5re innspill i forhold til sammensetningen av arbeidsgruppen. F\u00f8ringene staten har lagt for fokusgruppene gj\u00f8r at de som ikke er i fokusgruppene i dag og som helseforetakene ikke klarer \u00e5 ivareta p\u00e5 en helhetlig m\u00e5te faller utenfor, her kan spesielt 1 nevnes personer som har en multisystemisk sykdom som p\u00e5virker flere/mange organ i kroppen. KRPF h\u00e5per derfor at helsefellesskapene i Bergensregionen kan se utover de statlige f\u00f8ringene og inkludere grupper som i dag ikke blir helhetlig ivaretatt. De st\u00f8rste utfordringene i samarbeidet ligger i kommunikasjon og informasjonsflyt. Det er viktig at strategien legger en god plan for hvordan denne kan bedres til beste b\u00e5de for helsetjenestene og pasientene. KRPF er bekymret for hvordan helsefellesskapene skal klare \u00e5 rekruttere og beholde helsepersonell uten at det g\u00e5r p\u00e5 bekostning av den kommunale helsetjenesten. KRPF vil gjerne be om \u00e5 bli holdt informert og f\u00e5 muligheten til \u00e5 komme med innspill til det videre arbeidet KRPF behandlet utkastet til strategi i m\u00f8te 13. mars 2024 og sendte f\u00f8lgende innspill: Under prioriteringer st\u00e5r det f\u00f8lgende \u00abMed knappe ressursar m\u00e5 vi prioritera tydeleg. I m\u00f8te med auka forventningar, skal vi ogs\u00e5 vurdera fagleg kva vi kan gjera for \u00e5 unng\u00e5 un\u00f8dvendige utgreiingar.\u00bb KRPF forst\u00e5r hensikten med denne uttalelsen, men er samtidig bekymret for at dette fokuset vil gj\u00f8re at fastleger kvier seg for \u00e5 henvise videre til helsefellesskapene. I tillegg er vi bekymret for at personer som f\u00e5r sykdommer som er vanskelige \u00e5 diagnostiseres i enda st\u00f8rre grad enn i dag skal oppleve \u00e5 ikke bli tatt p\u00e5 alvor, ikke f\u00e5 de utredningene som trengs fordi de kan virke un\u00f8dige og dermed ende opp mer \u00e5 g\u00e5 med plager i enda lengre tid f\u00f8r rett diagnose stilles og rett hjelp kan gis. Dette gjelder spesielt sykdommer der en m\u00e5 bruke eliminasjonsmetoden for \u00e5 finne fram til rett diagnose. KRPF ser positivt p\u00e5 \u00e5 overf\u00f8re oppgaver mellom faggrupper, men er samtidig bekymret for at dette ogs\u00e5 kan g\u00e5 ut over samme gruppe som nevnt ovenfor. KRPF ber derfor om varsomhet i forhold til oppgaveoverf\u00f8ring og at den gj\u00f8res p\u00e5 en m\u00e5te som sikrer ivaretakelse av alle pasientgrupper. Under teknologi og digitalisering st\u00e5r det f\u00f8lgende \u00abHelsefellesskapet skal nytta heilskaplege teknologiske og digitale l\u00f8ysingar\u00bb og \u00abBruk av ny teknologi vil auka sj\u00f8lvstendet og eigenmeistringa til innbyggjarane. Vi skal ogs\u00e5 leita etter teknologiske og digitale nyvinningar som er arbeidssparande\u00bb. KRPF forst\u00e5r behovet for \u00e5 kunne utnytte teknologi og digitale l\u00f8sninger, spesielt sett i forhold til utfordringene med manglende hender. KRPF er imidlertid bekymret for ivaretakelsen av pasienter som ikke mestrer ny teknologi og digitale muligheter og at denne gruppen vil f\u00f8le seg tilsidesatt. KRPF h\u00e5per derfor at strategien ogs\u00e5 kan si noe om denne gruppen og ivaretakelse av dem. Strategien skal til politisk behandling og r\u00e5dene kan velge \u00e5 komme med forslag til merknader og eller vedtak f\u00f8r saken g\u00e5r videre til behandling i utvalg og bystyre. Forslag til vedtak: Overordnet strategi for helsefelleskapet i Bergensregionen tas til orientering. Dato: 9. august 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Byr\u00e5dssak 2 Overordnet strategi 3 Saksframstilling: 4 "
}