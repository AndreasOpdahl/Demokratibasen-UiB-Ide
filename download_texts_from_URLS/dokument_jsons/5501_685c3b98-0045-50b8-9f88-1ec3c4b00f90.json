{
  "dokument_id": "685c3b98-0045-50b8-9f88-1ec3c4b00f90",
  "doc_type": "case_presentation",
  "kommune": 5501,
  "tittel": "Valg av samevalgstyre for perioden 2023-2027",
  "url": "https://innsyn.tromso.kommune.no/application/getMoteDokument?dokid=2001538690",
  "tekst": "Arkivsaksnr. 23/19478-1 Saksbehandler Rebekka Ringholm Saksgang M\u00f8tedato Formannskapet 12.12.2023 Kommunestyret 20.12.2023 Valg av samevalgstyre for perioden 2023-2027 Kommunedirekt\u00f8rens innstilling til vedtak: 1. Som samevalgstyre for kommunestyreperioden 2023-2027 velges: Medlemmer: Varamedlemmer: 2. Som leder av utvalget velges: 3. Som nestleder av utvalget velges: Stig Tore Johnsen Mari Enoksen Hult Kommunedirekt\u00f8r Direkt\u00f8r for organisasjon 1 Hva saken gjelder Det skal velges inn et samevalgstyre for Troms\u00f8 kommune for perioden 2023-2027. Samevalgstyret har ansvar for gjennomf\u00f8ringen av sametingsvalget i kommunen og for opptelling og valgoppgj\u00f8r i G\u00e1isi valgkrets. Saksutredning Sametingsvalget avholdes hvert fjerde \u00e5r. For kommuner med 30 eller flere personer i sametingets valgmanntall skal det oppnevnes et eget samevalgstyre, i henhold til forskrift om valg til Sametinget \u00a7 17-1. Dette gjelder Troms\u00f8 kommune som per 30.06.2023 har 2096 manntallsf\u00f8rte, i f\u00f8lge oversikt p\u00e5 Sametingets nettsider. Neste valg til Sametinget avholdes i 2025. Troms\u00f8 kommune tilh\u00f8rer G\u00e1isi valgkrets, sammen med f\u00f8lgende andre kommuner: Bardu, M\u00e5lselv, S\u00f8rreisa, Senja, Balsfjord, Karls\u00f8y, Lyngen, Storfjord og K\u00e5fjord. Ansvarsomr\u00e5det til samevalgstyret i Troms\u00f8 kommune Samevalgstyrets oppgaver og ansvar utledes av Lov om Sametinget og andre samiske rettsforhold (sameloven) og Forskrift om valg til Sametinget. De videreavsnittene redegj\u00f8r for hovedtrekkene i dette ansvaret. Ved sametingsvalg g\u00e5r det i mange sammenhenger et skille mellom kommuner med f\u00e6rre enn 30 og kommuner med 30 eller flere manntallsf\u00f8rte. Troms\u00f8 kommune tilh\u00f8rer sistnevnte kategori. Kommuner med 30 eller flere manntallsf\u00f8rte skal: \u2022 avholde b\u00e5de forh\u00e5nds- og valgtingsstemmegivning \u2022 avholdes stemmegivning til sametingsvalget p\u00e5 samme sted og til samme tid som stemmegivningen til stortingsvalget \u2022 bruke EVA (elektronisk valgadministrasjon) ved sametingsvalg \u2022 gjennomf\u00f8re forel\u00f8pig opptelling av valgresultatet i sin kommune Troms\u00f8 kommune er opptellingskommune for G\u00e1isi valgkrets. Det betyr at samevalgstyret i kommunen ogs\u00e5 har ansvar for: \u2022 Forel\u00f8pig opptelling av forh\u00e5ndsstemmer fra alle kommuner med f\u00e6rre enn 30 manntallsf\u00f8rte i valgkretsen, i tillegg til stemmer fra kommunens egne innbyggere \u2022 Endelig opptelling av stemmer fra alle kommuner i valgkretsen \u2022 Valgoppgj\u00f8r for valgkretsen I tillegg til oppgavene som gjelder forh\u00e5nds- og valgtingstemmegivning, m\u00e5 opptellingskommunene ogs\u00e5 s\u00f8rge for \u00e5 forberede mottak, registrering og pr\u00f8ving av stemmer fra alle kommunene i valgkretsen de har ansvar for. Konklusjon Det anbefales at det velges et samevalgstyre for perioden 2023-2027. Vedtakskompetanse Kommunestyret 2 Vedlegg 3 "
}