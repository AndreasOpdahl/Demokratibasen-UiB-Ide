{
  "dokument_id": "bbf5e9f9-80a6-5248-9121-eca19ef87520",
  "doc_type": "case_attachment",
  "kommune": 4601,
  "tittel": "Samarbeidsavtale om\nvertskommunesamarbeid \u2013 oppgaver innen samfunnssikkerhet og beredskap mellom Bergen\nkommune (vertskommune) og Ask\u00f8y kommune (samarbeidskommune)",
  "url": "https://bergen.kommune.no/politikere-utvalg/api/fil/bk360/12054421/Samarbeidsavtale-om-vertskommunesamarbeid-oppgaver-innen-samfunnssikkerhet-og-beredskap-mellom-Bergen-kommune-vertskommune-og-Askoy-kommune-samarbeidskommune-",
  "tekst": " ~CJK 0Y BERGEN l<(NMUNE ' KOMMUNE SAMARBEIDSAVTALE OM VERTSKOMMUNESAMARBEID Oppgaver innen samfunnssikkerhet og beredskap Mellom BERGEN KOMMUNE {VERTSKOMMUNE) OG ASK\u00d8Y ) KOMMUNE {SAMARBEIDSKOMMUNE} 1 Innhold 1. Parter 3 2. Rettslig grunnlag og form\u00e5l 3 3. Vertskommunens ansvar og oppgaver 3 Operativ st\u00f8tte 3 R\u00e5dgivning 4 Kompetanseheving og forskning 4 Verkt\u00f8y 5 Fasiliteter 5 4. Samarbeidskommunens ansvar og oppgaver 5 5. Saksbehandling 6 6. Samarbeidsm\u00f8ter 6 7. Informasjon og rapporter til samarbeidskommunen 6 8. Informasjon til andre samarbeidsinstanser 6 9. \u00d8konomi 7 10. Ansvarsfraskrivelse 7 11. Endring av avtalen 7 12. Oppl\u00f8sning av samarbeidet 7 13. Tvistel\u00f8sning 7 14. Ikrafttredelse og varighet. 8 2 1. Parter Partene i denne avtalen er: Bergen kommune, heretter kalt vertskommune, organisasjonsnummer 964 338 531. Ask\u00f8y kommune, heretter kalt samarbeidskommune, organisasjonsnummer 964 338 442. Vertskommunen og samarbeidskommunen utgj\u00f8r \u00abdeltakerkommunene\u00bb og er to selvstendige rettssubjekt. 2. Rettslig grunnlag og form\u00e5l Samarbeidsavtalen er inng\u00e5tt med hjemmel i kommuneloven\u00a7 20-1, jf.\u00a7 20-2, som et administrativt vertskommunesamarbeid. Samarbeidet er etablert ved vedtak i Bergen bystyre den 26.01.2022i sak 12/22 og i Ask\u00f8y kommunestyre den 24.02.2022 i sak 7/22 Form\u00e5let med avtalen er \u00e5 formalisere partenes samarbeid om gjennomf\u00f8ring av oppgaver innen samfunnssikkerhet og beredskap, jf. Sivilbeskyttelsesloven\u00a7\u00a7 14 og 15, samt Forskrift om kommunal beredskapsplikt, for i fellesskap \u00e5 oppn\u00e5: \u00f8kt trygghet og sikkerhet for innbyggerne i deltakerkommunene og i regionen bedre samvirke med felles regionale beredskapsakt\u00f8rer \u00f8kt kvalitet og tilgjengelighet p\u00e5 tjenester innen samfunnssikkerhet og beredskap bedre ressursutnyttelse og \u00f8kt tilgjengelighet p\u00e5 kompetanse stordriftsfordeler og kostnadsfordeling Avtalen oppfyller forventningene til kommunalt samarbeid i arbeidet med samfunnssikkerhet og beredskap, som uttrykt i Forskrift om kommunal beredskapsplikt\u00a7 5. Samarbeidet som formaliseres i avtalen regulerer deltakerkommunenes gjensidige forpliktelser og fordeling av kostnader tilknyttet Samfunnssikkerhetens hus. Vertskommunen skal ikke fatte beslutninger eller iverksette operative tiltak i beredskapssituasjoner som ikke er forh\u00e5ndsbesluttet eller forh\u00e5ndsgodkjent av relevant funksjon eller niv\u00e5 i samarbeidskommunen, eller fatte enkeltvedtak i forvaltningssaker knyttet til samarbeidskommunens arbeid innen samfunnssikkerhet og beredskap. Beslutnings- og vedtaksmyndighet tilligger samarbeidskommunen og delegeres ikke til vertskommunen, jf. avtalens pkt. 5. 3. Vertskommunens ansvar og oppgaver Vertskommunen skal gjennom Samfunnssikkerhetens hus st\u00f8tte og bist\u00e5 samarbeidskommunen med utf\u00f8relsen av lovp\u00e5lagte oppgaver innen samfunnssikkerhet og beredskap. Vertskommunens st\u00f8tte og bistand til samarbeidskommunen skal innbefatte: Operativ st\u00f8tte Vertskommunen skal st\u00f8tte samarbeidskommunen operativt innenfor samarbeidskommunens geografiske omr\u00e5de, med: D\u00f8gnkontinuerlig vakt- og varslingstjeneste o Herunder mottak, vurdering og videreformidling av beredskapsvarslinger tilh\u00f8rende samarbeidskommunen, tilsvarende den tjeneste som ytes i vertskommunen 3 Umiddelbar respons og innledende h\u00e5ndtering ved beredskapshendelser o Herunder mobilisering av samarbeidskommunens ressurser og iverksettelse av tiltak som er for\u00e5ndsbesluttet av samarbeidskommunen og beskrevet i beredskapsplanverket i forst\u00e5else med vertskommunen, tilsvarende den h\u00e5ndtering som ytes i vertskommunen Stabsst\u00f8tte til kommunal kriseledelse ved h\u00e5ndtering av beredskapshendelser o Herunder digital eller fysisk tilstedev\u00e6relse av beredskapsfaglig st\u00f8tte til mobilisert kommunal kriseledelse i samarbeidskommunen, tilsvarende den stabsst\u00f8tte som gis kommunal kriseledelse i vertskommunen Koordinering og samvirke med eksterne akt\u00f8rer o Herunder informasjonsdeling og kommunikasjon med relevante beredskapsakt\u00f8rer til st\u00f8tte for samarbeidskommunen, digitalt eller i et mobilisert samvirkesenter, tilsvarende den koordinering som gis vertskommunen Vertskommunens st\u00f8tte er begrenset til de oppgaver funksjonen vakthavende samvirkekoordinator utf\u00f8rer for vertskommunen. Tjenester utover dette er ikke dekket av medlemsavgiften. Umiddelbar respons, innledende h\u00e5ndtering og stabsst\u00f8tte til kommunal kriseledelse ved h\u00e5ndtering av beredskapshendelser, er normalt begrenset til inntil 72 timer, hvoretter samarbeidskommunen forventes \u00e5 ha etablert en egen prosjektorganisasjon til \u00e5 kunne h\u00e5ndtere hendelsen videre. Det administrative, juridiske og \u00f8konomiske ansvaret for den operative h\u00e5ndteringen av samarbeidskommunens beredskapshendelser, tilligger samarbeidskommunen. I h\u00e5ndteringen av en beredskapshendelse i samarbeidskommunen, inng\u00e5r vertskommunens bistand og st\u00f8tte som en underordnet enhet av den kommunale kriseledelsen i samarbeidskommunen. Ved samtidige beredskapshendelser i deltakerkommunene, skal vertskommunen tilstrebe \u00e5 st\u00f8tte og bist\u00e5 samarbeidskommunen som forutsatt i avtalen. Vertskommunen skal begrunne hvilke operative prioriteringer som er gjort, dersom forutsatt st\u00f8tte og bistand ikke kan ytes. R\u00e5dgivning Vertskommunen skal bist\u00e5 samarbeidskommunen med etterlevelse av Sivilbeskyttelsesloven\u00a7\u00a7 14 og 15, jf. Forskrift om kommunal beredskapsplikt\u00a7\u00a7 2, 4, 7 og 8, gjennom \u00e5 bist\u00e5 med: Utarbeidelse og oppf\u00f8lging av helhetlig risiko- og s\u00e5rbarhetsanalyse Utarbeidelse av beredskapsanalyse og beredskapsplanverk Gjennomf\u00f8ring og evaluering av beredskaps\u00f8velser Evaluering av hendelsesh\u00e5ndtering Vertskommunens bistand begrenses til faglig st\u00f8tte i samarbeidskommunens utarbeidelse av angjeldende dokumentasjon. Samarbeidskommunen er selv administrativt, juridisk og \u00f8konomisk ansvarlig for at dokumentasjonen utarbeides og revideres. Vertskommunens bistand er begrenset til de tjenester Samfunnssikkerhetens hus utf\u00f8rer for vertskommunen. Oppgaver utover dette er ikke dekket av medlemsavgiften. Kompetanseheving og forskning Vertskommunen skal bist\u00e5 samarbeidskommunen med kompetansehevning gjennom kursportef\u00f8ljen til Samfunnssikkerhetens hus: Risiko- og s\u00e5rbarhetsanalyser 4 Beredskapsanalyser og -planverk Krise- og beredskapsledelse \u00d8vingsplanlegging og -gjennomf\u00f8ring Relevante verkt\u00f8y og systemer Eventuelt nye kurs som tilbys gjennom kursportef\u00f8ljen Vertskommunens bistand er begrenset til de kurs Samfunnssikkerhetens hus leverer til vertskommunen, og tilgjengelige plasser p\u00e5 oppsatte kurs som fremg\u00e5r av kurskalenderen. Tjenester utover dette er ikke dekket av medlemsavgiften. Samarbeidskommunen skal gis anledning til \u00e5 delta p\u00e5 fagdager, seminarer og andre kompetanseutviklende aktiviteter som arrangeres i regi av Samfunnssikkerhetens hus, begrenset til antall plasser som er tilgjengelig for deltakerkommunene. Samarbeidskommunen skal holdes informert om forsknings- og utviklingsarbeid som Samfunnssikkerhetens hus deltar i, og gis anledning til \u00e5 delta i arbeidet n\u00e5r det er relevant. Verkt\u00f8y Vertskommunen skal st\u00f8tte samarbeidskommunen med tilgang p\u00e5 f\u00f8lgende verkt\u00f8y: Brukervennlig kriseh\u00e5ndteringsverkt\u00f8y for samhandling med Samfunnssikkerhetens hus Befolkningsvarslingssystem som er tilgjengelig gjennom Samfunnssikkerhetens hus Nett- og kommunikasjonssystem som er tilgjengelig gjennom Samfunnssikkerhetens hus Vertskommunens st\u00f8tte er begrenset til de verkt\u00f8y Samfunnssikkerhetens hus stiller til disposisjon for vertskommunen. Verkt\u00f8y utover dette er ikke dekket av medlemsavgiften. Fasiliteter Vertskommunen skal gi samarbeidskommunen tilgang p\u00e5 kontorfasiliteter i Samfunnssikkerhetens hus for midlertidig og kortvarig bruk ved behov. Tilgangen vil v\u00e6re begrenset av tilgjengeligheten p\u00e5 kontorfasiliteter i det aktuelle tidsrom i arbeidsrom 249.1 i Samfunnssikkerhetens hus. 4. Samarbeidskommunens ansvar og oppgaver Samarbeidskommunen skal aktivt bidra i vertskommunesamarbeidet med den kompetanse og kapasitet som er n\u00f8dvendig for \u00e5 ivareta eget ansvar og oppgaver innen samfunnssikkerhet og beredskap p\u00e5 en forsvarlig m\u00e5te i henhold til Sivilbeskyttelsesloven \u00a7\u00a7 14 og 15 og Forskrift om kommunal beredskapsplikt, herunder som et minimum, men ikke begrenset til, \u00e5; Utarbeide og jevnlig revidere helhetlig risiko- og s\u00e5rbarhetsanalyse Utarbeide og jevnlig revidere overordnet beredskapsplan Utarbeide og holde kontinuerlig oppdatert n\u00f8dvendige varslingslister Utarbeide og holde kontinuerlig oppdatert n\u00f8dvendige ressurslister \u00d8ve og trene kommunal kriseledelse og n\u00f8dvendige beredskapsressurser jevnlig Tilrettelegge for helhetlig og systematisk samfunnssikkerhets- og beredskapsarbeid Tilrettelegge for samarbeid og gjensidig l\u00e6ring og utvikling mellom deltakerkommunene Tilrettelegge for deltakelse og bidrag p\u00e5 felles kompetanseutviklende aktiviteter Tilrettelegge for gjensidig st\u00f8tte og bistand mellom deltakerkommunene ved beredskapshendelser, herunder med kompetanse, ressurser og materiell 5 Samarbeidskommunen skal selv ivareta det administrative, juridiske og \u00f8konomiske ansvaret for samarbeidskommunens oppgaver i henhold til Sivilbeskyttelsesloven \u00a7\u00a7 14 og 15 og Forskrift om kommunal beredskapsplikt. Samarbeidskommunen skal selv ivareta arbeidsgiveransvar for egne ansatte som involveres i arbeidet med samfunnssikkerhet og beredskap i vertskommunesamarbeidet. Samarbeidskommunen skal tilrettelegge for at vertskommunen kan yte samarbeidskommunen st\u00f8tte og bistand som forutsatt i avtalen. For at samarbeidskommunen skal kunne f\u00e5 st\u00f8tte og bistand fra deltakerkommunenes kompetansemilj\u00f8 for \u00e5 ivareta sitt eget ansvar, skal vertskommunen opprette et fast kontaktpunkt for samarbeidskommunen b\u00e5de ved beredskapshendelser og ved behov for faglig st\u00f8tte og bistand. 5. Saksbehandling Vertskommunen kan ikke fatte enkeltvedtak i forvaltningssaker knyttet til samarbeidskommunens arbeid innen samfunnssikkerhet og beredskap. Vedtaksmyndighet tilligger samarbeidskommunen og delegeres ikke til vertskommunen. 6. Samarbeidsm\u00f8ter Ved inng\u00e5else av avtalen skal det etableres jevnlige samarbeidsm\u00f8ter for vertskommunesamarbeidet. Samarbeidsm\u00f8tene skal avholdes minimum \u00e5rlig. Form\u00e5let med m\u00f8tene er \u00e5 sikre god dialog og informasjonsutveksling, samt fortl\u00f8pende evaluering av vertskommunesamarbeidet. Samarbeidsm\u00f8tene skal ledes av utpekt ansvarlig kommunaldirekt\u00f8r i vertskommunen. Sekretariatsfunksjonen for samarbeidsm\u00f8tene skal ivaretas av Samfunnssikkerhetens hus. Vertskommunen og samarbeidskommunen skal v\u00e6re representert i samarbeidsm\u00f8tene med minimum to personer hver. Partene skal representeres av henholdsvis vertskommunens ansvarlige kommunaldirekt\u00f8r og samarbeidskommunens kommunedirekt\u00f8r, eller den de utpeker. 7. Informasjon og rapporter til samarbeidskommunen Vertskommunen skal fortl\u00f8pende holde samarbeidskommunen oppdatert med informasjon som er relevant for samarbeidet, og skal \u00e5rlig rapportere til samarbeidskommunen om aktiviteten og \u00f8konomien i Samfunnssikkerhetens hus. Rapporten skal inneholde informasjon om planlagte aktiviteter for p\u00e5f\u00f8lgende \u00e5r. Deltakerkommunene skal arbeide aktivt for \u00e5 sikre god gjensidig informasjonsflyt innen samfunnssikkerhets- og beredskapsarbeidet. Samarbeidskommunen skal gj\u00f8res kjent med eventuelle foreliggende tilsynsrapporter og forvaltningsrevisjoner innen arbeidet med samfunnssikkerhet og beredskap. Kontrollutvalget i vertskommunen f\u00f8rer kontroll med virksomheten i vertskommunen p\u00e5 vegne av deltakerkommunene i vertskommunesamarbeidet, jf. kommuneloven\u00a7 20-9. 8. Informasjon til andre samarbeidsinstanser Vertskommunen har i samarbeid med samarbeidskommunen ansvar for \u00e5 gj\u00f8re vertskommunesamarbeidet kjent overfor relevante akt\u00f8rer. Dette kan eksempelvis skje gjennom presseoppslag, deltakerkommunenes nettsider og i relevante fagmilj\u00f8 og fora. 6 Vertskommunen orienterer Statsforvalteren om at samarbeidet er opprettet, jf. kommuneloven\u00a7 20- 4. 9. \u00d8konomi Samarbeidskommunen faktureres \u00e5rlig medlemsavgiften forskuddsvis etter f\u00f8lgende modell: \u00c5rlig grunnbel\u00f8p: NOK 150 000,-. \u00c5rlig sum per innbygger i samarbeidskommunen p\u00e5 faktureringstidspunktet: NOK 10. Dersom samarbeidskommunen skal faktureres for en periode som er kortere enn et kalender\u00e5r, skal b\u00e5de \u00e5rlig grunnbel\u00f8p og \u00e5rlig sum per innbygger reduseres tilsvarende perioden det faktureres for. Medlemsavgiften dekker aktiviteten beskrevet i punkt 3 \u00abVertskommunens ansvar og oppgaver\u00bb. Medlemsavgiften dekker ikke samarbeidskommunens eventuelle anskaffelse av tjenester som ikke er beskrevet i punkt 3 \u00abVertskommunens ansvar og oppgaver\u00bb. Medlemsavgiften dekker ikke utgifter eller overtidskostnader som p\u00e5l\u00f8per under h\u00e5ndteringen av beredskapshendelser i samarbeidskommunen. Samarbeidskommunen skal selv godkjenne utgifter som p\u00e5l\u00f8per gjennom Samfunnssikkerhetens hus sin involvering i h\u00e5ndteringen av beredskapshendelser, enten p\u00e5 forh\u00e5nd i beredskapsplanverket eller i den fortl\u00f8pende h\u00e5ndteringen. Grunnbel\u00f8pets st\u00f8rrelse og \u00e5rlig sum per innbygger reguleres \u00e5rlig i samsvar med konsumprisindeksen, og skal videre vurderes \u00e5rlig, og justeres avhengig av omfanget av oppgaver som ivaretas av vertskommunesamarbeidet. Eventuell justering av bel\u00f8pene skal behandles i samarbeidsm\u00f8tet, og samarbeidskommunen skal varsles om justeringen minst ett \u00e5r f\u00f8r ikrafttredelse. 10. Ansvarsfraskrivelse Dersom det oppst\u00e5r skade p\u00e5 person eller ting ved oppfyllelse av Bergen kommunes plikter etter denne avtale, fraskriver Bergen kommune seg ethvert ansvar for skadene - herunder ansvar som m\u00e5tte oppst\u00e5 overfor tredjeparter- som fullt ut dekkes av Ask\u00f8y kommune. 11. Endring av avtalen Forslag om endringer av avtalen kan tas opp til dr\u00f8fting dersom det reises krav om dette fra en av deltakerkommunene. Eventuelle endringer krever godkjenning fra vertskommunens bystyre og samarbeidskommunens kommunestyre, jf. kommuneloven \u00a7 20-4. Deltakerkommunene kan delegere til administrasjonen i de respektive kommunene \u00e5 inng\u00e5 mindre vesentlige endringer av avtalen. 12. Oppl\u00f8sning av samarbeidet Dersom deltakerkommunene er enige om det, kan vertskommuneavtalen oppl\u00f8ses med \u00f8yeblikkelig virkning, jf. kommuneloven\u00a7 20-8 f\u00f8rste ledd. Den enkelte deltakerkommune kan med ett \u00e5rs varsel si opp avtalen om vertskommunesamarbeid, jf. kommuneloven\u00a7 20-8 andre ledd. 13. Tvistel\u00f8sning Eventuelle uoverensstemmelser knyttet til samarbeidet mellom vertskommunen og samarbeidskommunen s\u00f8kes l\u00f8st ved forhandlinger i samarbeidsm\u00f8tet. Dersom slike forhandlinger ikke f\u00f8rer frem, l\u00f8ses eventuelle tvister ved voldgift. 7 14. Ikrafttredelse og varighet Samarbeidsavtalen gjelder fra og med 24.02.2022, eventuelt fra den dato det er fattet vedtak om vertskommunesamarbeid i b\u00e5de vertskommunens bystyre og samarbeidskommunens kommunestyre, og l\u00f8per til den eventuelt oppl\u00f8ses i henhold til avtalens pkt. 12. kft~, 0'!, _05 f<ol-f Sted, dato Trine Samuelsberg E slan Kommunaldirekt\u00f8r K munedirekt\u00f8r 8 "
}