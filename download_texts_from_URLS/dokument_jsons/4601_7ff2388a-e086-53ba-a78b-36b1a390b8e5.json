{
  "dokument_id": "7ff2388a-e086-53ba-a78b-36b1a390b8e5",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 132 fra Katrine Berg N\u00f8dtvedt (MDG) om tap av inntekter fra bompenger - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/11089315/Svar-pa-skriftlig-sporsmal-nr-132-fra-Katrine-Berg-Nodtvedt-MDG-om-tap-av-inntekter-fra-bompenger-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/131182-3 Saksbehandler: Malene Nesse Gr\u00f8nningen Fra Dato: 6. september 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 132 fra Katrine Berg N\u00f8dtvedt (MDG) om tap av inntekter fra bompenger - Utvalg for milj\u00f8 og byutvikling I dag taper Bergen, fylket og staten over 20 millioner ved at bilister betaler mindre enn bestemt i Bypakke Bergen. Bompengeproposisjonen inneholder en pakke med prosjekter, og gjeld skal betjenes. Sp\u00f8rsm\u00e5l til byr\u00e5den: Hva er de potensielle konsekvensene av at vi mister s\u00e5 store inntekter? Svar fra byr\u00e5den: Innledningsvis vil byr\u00e5den p\u00e5peke at bompenger er en stor \u00f8konomisk belastning for innbyggere og n\u00e6ringsliv. Derfor mener byr\u00e5det at det samlede bompengetrykket ikke skal \u00f8ke, og at staten \u00f8ker sine investeringer i vei og kollektiv. Dersom staten hadde fulgt opp sine forpliktelser og alle prosjektene i Prop 11.S hadde v\u00e6rt gitt investeringsbeslutning i Stortinget, ville inntektsgrunnlaget med dagens takstniv\u00e5 v\u00e6rt lavere enn det man kan betjene. Slik er ikke situasjonen n\u00e5, men byr\u00e5den erkjenner at den \u00f8kende elbilandelen gj\u00f8r at inntektsgrunnlaget er lavere enn tidligere. Christine Kahrs \u2013 Byr\u00e5d for byutvikling Dokumentet er godkjent elektronisk. "
}