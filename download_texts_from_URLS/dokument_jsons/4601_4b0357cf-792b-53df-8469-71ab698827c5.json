{
  "dokument_id": "4b0357cf-792b-53df-8469-71ab698827c5",
  "doc_type": "case_attachment",
  "kommune": 4601,
  "tittel": "Svar p\u00e5 Skriftlig sp\u00f8rsm\u00e5l nr. 1 fra Christian Haugen om oppf\u00f8lgning av kvinner som er blitt utsatt for vold i n\u00e6re relasjoner - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/9750522/Svar-pa-Skriftlig-sporsmal-nr-1-fra-Christian-Haugen-om-oppfolgning-av-kvinner-som-er-blitt-utsatt-for-vold-i-naere-relasjoner-Utvalg-for-helse-og-sosial-2024",
  "tekst": " BBSM-kommunaldirekt\u00f8rens stab Til Intern korrespondanse Bystyrets kontor v/ Anne Marit Myrstad Eriksen V\u00e5r referanse: 2024/07091-3 Saksbehandler: Berit Kleppe Fra Dato: 30. januar 2024 Byr\u00e5d for barnevern, sosiale tjenester og mangfold Svar p\u00e5 Skriftlig sp\u00f8rsm\u00e5l nr. 1 fra Christian Haugen om oppf\u00f8lgning av kvinner som er blitt utsatt for vold i n\u00e6re relasjoner - Utvalg for helse og sosial 2024 I fjor ble det igangsatt et arbeid med \u00e5 etablere et pakkeforl\u00f8p for kvinner som er blitt utsatt for vold i n\u00e6re relasjoner, hvor man nedsatte en prosjektgruppe som har avholdt flere arbeidsm\u00f8ter i fjor. Sp\u00f8rsm\u00e5l til byr\u00e5den: Hva er status p\u00e5 arbeidet med \u00e5 etablere en helhetlig oppf\u00f8lging av kvinner som er og blir utsatt for vold i n\u00e6re relasjoner per dags dato i Bergen kommune? Svar fra byr\u00e5den: S\u00e5 vidt byr\u00e5den kjenner til er det ikke etablert pakkeforl\u00f8p i Bergen kommune for kvinner som er blitt utsatt for vold i n\u00e6re relasjoner, det er derfor vanskelig \u00e5 oppfatte hvilket pakkeforl\u00f8p representanten henviser til. Det p\u00e5g\u00e5r et arbeid i byr\u00e5dsavdelingen med rullering av handlingsplan mot vold i n\u00e6re relasjoner, og slik jeg forst\u00e5r det p\u00e5 sp\u00f8rrer, er pakkeforl\u00f8p et nytt forslag som er spilt inn i den forbindelse. Ny handlingsplan mot vold i n\u00e6re relasjoner skal snart sendes p\u00e5 h\u00f8ring, og vil deretter legges frem for bystyret innen utgangen av f\u00f8rste halv\u00e5r 2024. Det er viktig for byr\u00e5det \u00e5 sikre en helhetlig oppf\u00f8lging av kvinner og menn som utsettes for vold i n\u00e6re relasjoner, og \u00e5 bygge videre p\u00e5 det tilbudet som gis i dag. Bergen kommune driver krisesentertilbud, hvor det gis beskyttelse og et helhetlig tilbud til personer som er utsatt for vold i n\u00e6re relasjoner. Kommunen driver ogs\u00e5 veiledning og oppf\u00f8lging. Byr\u00e5dsavdeling for barnevern, sosiale tjenester og mangfold har gjennomf\u00f8rt fagdag for ansatte i aktuelle byr\u00e5dsavdelinger for \u00e5 \u00f8ke kompetanse knyttet til vold og overgrep i n\u00e6re relasjoner. Dette gjelder b\u00e5de menn og kvinner som utsettes for vold og overgrep i n\u00e6re relasjoner. Tretti ansatte fra tjenestene i byr\u00e5dsavdelingen f\u00e5r ogs\u00e5 tilbud om \u00e5 delta p\u00e5 kursrekke hos Ressurssenter om vold, traumatisk stress og selvmordsforebygging (RVTS), med temaet s\u00e5rbare voksne utsatt for vold, overgrep og omsorgssvikt. Charlotte Spurkeland - Byr\u00e5d for barnevern, sosiale tjenester og mangfold Dokumentet er godkjent elektronisk. "
}