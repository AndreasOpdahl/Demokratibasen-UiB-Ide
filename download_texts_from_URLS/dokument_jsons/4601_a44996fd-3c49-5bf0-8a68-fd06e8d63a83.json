{
  "dokument_id": "a44996fd-3c49-5bf0-8a68-fd06e8d63a83",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om Detaljert oversikt over boliger som kan bygges i Laksev\u00e5g og Fyl",
  "url": "https://bergen.kommune.no/politikere-utvalg/api/fil/bk360/12225098/Svar-pa-skriftlig-sporsmal-fra-Ingrid-Nergaard-Fjeldstad-V-om-Detaljert-oversikt-over-boliger-som-kan-bygges-i-Laksevag-og-Fyl",
  "tekst": " BBU \u2013 Kommunaldirekt\u00f8rens Til Intern korrespondanse Bystyrets kontor V\u00e5r referanse: 2025/124783-3 Saksbehandler: Malene Nesse Gr\u00f8nningen Fra Dato: 4. mars 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om Detaljert oversikt over boliger som kan bygges i Laksev\u00e5g og Fyllingsdalen - Utvalg for milj\u00f8 og byutvikling - Innsendt: 21.2.2025 I Rapport om potensial for boligbygging i fortettingsomr\u00e5der i KPA2018 (byr\u00e5dssak fra 11.11.2021) st\u00e5r det at Laksev\u00e5g har en boligreserve i vedtatte detaljreguleringsplaner p\u00e5 640 og Fyllingsdalen p\u00e5 330. Sp\u00f8rsm\u00e5l til byr\u00e5den: Hva er status p\u00e5 disse detaljreguleringsplanene pr februar 2025? Svar fra byr\u00e5den: Byr\u00e5den viser til Bergen kommune - Her kan det komme flest boliger i Bergen med tilh\u00f8rende kartfortelling: https://kart.bergen.kommune.no/portal/apps/storymaps/stories/200544df6fbc4953a608b9ee0 8e27526. Boligreserven oppdateres jevnlig, og resultatet blir publisert kommunens nettsider. Kartfortellingen blir oppdatert hver tertial, de siste tallene i boligreserven er pr 31.12.24. Boligreserven b\u00e5de for Laksev\u00e5g og Fyllingsdalen har endret seg vesentlig siden 2021, da flere av boligene som inngikk i planreserven den gang, l\u00e5 i planer vedtatt f\u00f8r 2015. Disse planene telles ikke lenger med i byggeklar boligreserve, da de gjerne har rekkef\u00f8lgekrav eller andre hindre som gj\u00f8r det vanskelig \u00e5 realisere. Men de kan likevel fremdeles ha et restpotensiale. Pr. 31.12.24 var boligreserven for Laksev\u00e5g p\u00e5 210 boliger (fordelt p\u00e5 3 planer), mens i Fyllingsdalen er boligreserven kun 14 boliger. Byr\u00e5den ser tegn til at planaktiviteten tar seg opp b\u00e5de i Fyllingsdalen og indre deler av Laksev\u00e5g. I Laksev\u00e5g p\u00e5g\u00e5r det en rekke offentlige og private planer, spesielt i sentrale deler langs Puddefjorden. 2 offentlige omr\u00e5deplaner (Indre Laksev\u00e5g og Laksev\u00e5gneset) og 20 private detaljplaner, hvor halvparten har boligform\u00e5l. Omr\u00e5deplan for Fyllingsdalen sentrale deler ble vedtatt i 2023, men her telles ikke boligpotensialet da det er krav om detaljplaner for delomr\u00e5dene. Det p\u00e5g\u00e5r detaljplan for Oasen vest BS1 og BS2 (71310000). I Fyllingsdalen p\u00e5g\u00e5r det totalt arbeid med 13 detaljplaner, og bolig inng\u00e5r i 10 av disse. Christine Kahrs \u2013 Byr\u00e5d for byutvikling Dokumentet er godkjent elektronisk. "
}