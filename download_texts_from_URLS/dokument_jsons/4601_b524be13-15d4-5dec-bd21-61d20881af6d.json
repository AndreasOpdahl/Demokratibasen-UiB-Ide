{
  "dokument_id": "b524be13-15d4-5dec-bd21-61d20881af6d",
  "doc_type": "case_presentation",
  "kommune": 4601,
  "tittel": "Fana, gnr. 44 bnr. 904, Klokkarlia 5A. Klage over avslag p\u00e5 s\u00f8knad om oppf\u00f8ring av einebustad",
  "url": "https://bergen.kommune.no/politikere-utvalg/api/fil/bk360/10601825/Framstilling-Fana-gnr-44-bnr-904-Klokkarlia-5A-Klage-over-avslag-pa-soknad-om-oppforing-av-einebustad",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/81255-5 Fana, gnr. 44 bnr. 904, Klokkarlia 5A. Klage over avslag p\u00e5 s\u00f8knad om dispensasjon for oppf\u00f8ring av einebustad Kva saka gjeld: Ansvarleg s\u00f8kjar, Prosjektil Areal AS, klagar p\u00e5 vegner av tiltakshavar DS Eigedom AS, p\u00e5 vedtak om avslag datert 07.05.2024. Avslagsheimlar er pbl. \u00a7 29-2 (visuelle kvalitetar), pbl. \u00a7 29-4 (plassering/avstand til nabogrense) og KPA 2018 \u00a7 3.3.2 (plankrav). Det er s\u00f8kt om dispensasjon fr\u00e5 avstand til nabogrense for fylling og forst\u00f8tningsmur, samt dispensasjon fr\u00e5 plankrav i s\u00f8knad innkomen 13.11.2023, med supplerande s\u00f8knad 27.02.2024. Eigedomen er ikkje regulert. KPA 2018 viser eigedomen som \u00ab\u00d8vrig byggesone\u00bb, med omsynssone kulturmilj\u00f8. Historikk: Tomta er p\u00e5 438 m2 og vart fr\u00e5delt gbnr. 44/180 (Klokkarlia 5B) i 2021. I vedtak datert 17.02.2023 (BYGG-2022/26836-23) vart det innvilga rammel\u00f8yve for nybygg/einebustad p\u00e5 eigedomen. I vedtaket om rammel\u00f8yve vart det gitt unntak fr\u00e5 plankrav, jf. KPA 2018 \u00a7 3.3.2. P\u00e5 bakgrunn av tilsynssak og nye opplysningar om tiltaket si plassering, herunder avvik i h\u00f8ve til s\u00f8knad og rammel\u00f8yve, vart vedtaket oppheva som ugyldig av Plan- og bygningsetaten den 21.09.2023. Vedtaket om oppheving vart stadfesta av Statsforvaltaren den 15.01.2024. Statsforvaltaren viste m.a. til at det ikkje var s\u00f8kt s\u00e6rskilt om dispensasjon, slik lova krev. UMBY har tidlegare behandla klage over avslag p\u00e5 s\u00f8knad om rammel\u00f8yve datert 21.09.2023, jf. sak 100/24 den 21.03.2024, der avslaget vart oppretthalde (sak nr. 2023/250557). Avslaget vart stadfesta av Statsforvaltaren i Vestland den 20.06.2024. Aktuell sak gjeld s\u00f8knad om dispensasjon fr\u00e5 pbl. \u00a7 29-4 for det same tiltaket, jf. s\u00f8knad datert 27.02.2024. Kartutsnitt under viser aktuell eigedom og dei fire naboeigedomane med merknader, markert med raude kryss: 1 Foto under viser utf\u00f8rt fylling f\u00f8r reetablering av vegetasjon: Foto under til venstre under viser fyllinga mot grensa til gbnr. 44/181. Foto til h\u00f8gre under er tatt med drone av s\u00f8kjaren 23.08.2023 og viser fyllinga etter reetablering av vegetasjon. Nytt i h\u00f8ve til f\u00f8rre gong saka var oppe i UMBY (sak nr. 100/24), er at det skal etablerast ein forst\u00f8tningsmur rundt fyllinga med ei h\u00f8gde varierande fr\u00e5 1,1 til 1,8 meter. Muren er markert med svart strek p\u00e5 situasjonsplanen under: Side 2 av 7 Nabomerknader: F\u00f8lgjande har avgitt merknader: - Gbnr. 44/181, Sol\u00e5sen 24 v/ Morten Sagen - gbnr, 44/180, Klokkarlia 5 b v/ Camilla Urang og Ronny Sivertsen, - gbnr. 44/190, Klokkarlia 3 v/ Erik og Trude L\u00f8e, - gbnr. 44/163 , Klokkarlia 4 v/ Rolf Bastian Langlo. Oppsummert omhandlar merknadene f\u00f8lgjande: - Eigedomen er ikkje eigna for utbygging, - den h\u00f8ge fyllinga tett p\u00e5 nabogrensa vil negativt p\u00e5verka lystilh\u00f8ve, gi meir innsyn og redusert utsikt, - dei visuelle kvalitetane i omr\u00e5det blir forringa, - kulturminneomr\u00e5det blir forringa, - bustaden og uteomr\u00e5det/murar m\u00e5 tilpassast terrenget og ikkje omvendt - auka avrenning av overflatevatn mot naboar grunna fjerning av vegetasjon, - tiltaket er i strid med avstandsreglane, - f\u00f8ringar fr\u00e5 Byantikvaren er ikkje f\u00f8lgde, - teikningane viser ikkje h\u00f8gaste avvik mellom eksisterande og nytt terreng, - teikningane viser ikkje reelle h\u00f8gder p\u00e5 mur og fylling, - ingen reell vurdering av fordelar og ulemper ved tiltaket, - kommunen er ikkje forplikta til \u00e5 innvilge dispensasjon sj\u00f8lv om eigedomen er fr\u00e5delt til bustadform\u00e5l. Byantikvaren kan tilr\u00e5 etablering av einebustad med den opplyste materialpalett, men opprettheld oppmodinga om at parkeringsarealet/konstruksjonen med bod blir redusert og i st\u00f8rre grad tilpassa den litt tronge situasjonen. Bymilj\u00f8etaten har innvilga dispensasjon fr\u00e5 byggjegrense mot veg, p\u00e5 vilk\u00e5r om at ingen del av bustaden ligg n\u00e6rare vegsenter enn 8 meter. Boda som framg\u00e5r av s\u00f8knaden ligg n\u00e6rare enn dette. Klagaren sine merknader: Klagaren viser til at tomten er lang og smal, og at bustaden m\u00e5 liggje p\u00e5 tvers av terrenget. Ny bustad vil i f\u00f8lgje klagaren bli liggjande l\u00e5gare enn nabobusetnaden i Klokkarlia 5 og 3. Arkitektane har gjort n\u00f8dvendige tilpassingar for \u00e5 ivareta omsyn til b\u00e5de naboar og gode uteomr\u00e5de. Koteh\u00f8gda p\u00e5 bustaden er tidlegare godkjent i vedtaket av 17.02.2023. Klagaren meiner at foto tatt av naboar ikkje gir eit korrekt bilde av korleis fyllinga faktisk framst\u00e5r. Natursteinsmurar vil bli avtrappa med ei maksimal h\u00f8gde p\u00e5 1,5 m i det s\u00f8rvestre hj\u00f8rnet. Klagaren viser til at det er vanleg \u00e5 etablere murar i skr\u00e5nande terreng, gjerne heilt i grenseskilje. Murane vil bli plasserte 2 m fr\u00e5 nabogrenser slik at det blir godt med luft rundt prosjektet. Klagaren viser til at det var byggesaksetaten som var negativ til meir skr\u00e5nande uteomr\u00e5de, og dermed vart det behov for utfylling med murar. Her er det ikkje fysisk mogleg \u00e5 f\u00e5 flate uteomr\u00e5de utan \u00e5 bearbeide terrenget n\u00e6rare grensene enn 4 m. At tomta vart fr\u00e5delt med sterkt skr\u00e5nande terreng tyder p\u00e5 at kommunen meinte tomta var mogleg \u00e5 byggje p\u00e5. Byr\u00e5det viser til klagen datert 14.05.2024 for utt\u00f8mmande merknader. Fagetaten si vurdering og tilr\u00e5ding: Fagetaten medgir at tomten vart vurdert som byggbar ved delinga i 2021. Fagetaten er likevel ikkje einig i at delingsl\u00f8yvet f\u00f8reset den konkrete opparbeidinga som er oms\u00f8kt. Naboeigedomane viser at det er fullt mogleg \u00e5 plassere bygg i skr\u00e5nande terreng utan ei tilsvarande stor utfylling. Illustrasjonsplan vedlagt s\u00f8knaden viser at bygget er plassert 4 meter fr\u00e5 nabogrense. Fagetaten kan ikkje sj\u00e5 at etaten har lagt til grunn eit uriktig utgangspunkt for fyllingsfotens omfang. I tilsynssaka er det levert omfattande bildedokumentasjon for dei utf\u00f8rte arbeida. S\u00f8knaden som er til vurdering gjeld oppf\u00f8ring av fylling som vert avslutta med st\u00f8ttemur 2 meter fr\u00e5 nabogrense. D\u00e5 tiltaket vart godkjent i Side 3 av 7 rammel\u00f8yve datert 17.02.2023 var omfanget av terrengendringar ikkje skildra eller oms\u00f8kt. Vedtaket vart omgjort etter nye opplysningar i klageomgangen om at terrengendringa kravde dispensasjon fr\u00e5 pbl. \u00a7 29-4 om avstand til nabogrense. Fagetaten viser til illustrasjonane under som viser h\u00f8vesvis opprinneleg oms\u00f8kt terrengarrondering (venstre) og noverande oms\u00f8kt terrengarrondering (h\u00f8gre): Fagetaten viser til at tiltaket bryt med f\u00f8ringane i KPA 2018 \u00a7 8.2.9 om at nye byggjetiltak skal ha god terrengtilpassing med minst mogleg bruk av skjeringar, fyllingar og murar. Tiltaket bryt og med byggeskikken i omr\u00e5det. Fagetaten viser til at tiltaket kjem i strid med avstandsf\u00f8resegna i pbl., som skal ivareta omsyn til branntryggleik, lys og luft mellom bygningane. S\u00f8knad om unntak fr\u00e5 plankravet er heller ikkje skriftleg gjort greie for. Tilleggsnotat: Fagetaten har etter f\u00f8respurnad fr\u00e5 byr\u00e5dsavdelinga levert tilleggsnotat datert 01.07.2024. Tilleggsnotatet gjeld KPA \u00a7 14 om kvalitetskrav til uteareal. Det framg\u00e5r m.a. av f\u00f8resegna at areal som er brattare enn 1:3 som hovudregel ikkje vil kunna medreknast i utearealet. I vedtaket datert 21.09.2023 var KPA \u00a7 14 ein av avslagsgrunnane. Fagetaten viser til at i den tidlegare s\u00f8knadsrunden var tiltaket prosjektert med ein skr\u00e5nande fyllingsfot der delar av utearealet hadde eit fall p\u00e5 1:2. Statsforvaltaren har i vedtaket datert 20.06.2024 vurdert det tilsvarande. I den siste s\u00f8knadsrunden har tiltakshavar l\u00f8yst dette ved \u00e5 prosjektere ein mur, for dermed \u00e5 oppn\u00e5 st\u00f8rre teljande areal til uteopphald. Fagetaten er i vedtaket datert 07.05.2024 likevel kritisk til utearealet sin kvalitet, jf. sitat: \u00abI mottatt situasjonsplan er det opplyst at boligen har 131,1 m2 uteoppholdsareal. Store deler av dette arealet er ikke egnet for opphold og lek fordi arealene heller mot bratt fylling, er for smale og har funksjon som gang-/atkomstarealer. N\u00e5r disse arealene fratrekkes totalen p\u00e5 131 m2, er det ikke tilstrekkelige uteoppholdsarealer igjen med n\u00f8dvendig kvalitet.\u00bb I og med at f\u00f8resegna om fall p\u00e5 maks 1:3 er den konkrete avslagsheimelen, og tiltakshavar no opplyser at utearealet er innanfor dette kravet, har fagetaten ikkje tatt med KPA \u00a7 14 som spesifikk avslagsheimel, sj\u00f8lv om fagetaten meiner at arealet ikkje oppfyller kvalitetskrava i KPA 2018, jf. pbl. \u00a7 28-7 om tomta sitt uteareal. Byr\u00e5det si vurdering og tilr\u00e5ding/konklusjon: Byr\u00e5det har vurdert saka p\u00e5 bakgrunn av dei samla opplysningane og tilr\u00e5r at fagetaten sitt vedtak blir oppretthalde. Tiltaket krev dispensasjon fr\u00e5 plankravet i KPA 2018 \u00a7 3.1 og pbl. \u00a7 29-4 om avstand til nabogrense. F\u00f8lgjande framg\u00e5r av pbl. \u00a7 19-2, f\u00f8rste og andre ledd: \u00abKommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir Side 4 av 7 vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler.\u00bb Byr\u00e5det meiner til liks med fagetaten at dei omsyn som ligg bak avstandsf\u00f8resegna i pbl. \u00a7 29-4 vil bli vesentleg tilsidesette ved ein dispensasjon. Det skal i utgangspunktet vera ein h\u00f8g terskel for \u00e5 dispensere fr\u00e5 4-meters regelen. Byr\u00e5det viser til at utfyllinga er sv\u00e6rt omfattande og kjem tett p\u00e5 naboane. Det framg\u00e5r av rundskriv H-8/15 fr\u00e5 departementet, pkt. 3.2.2: \u00ab I plan- og bygningsloven \u00a7 29-4 f\u00f8rste og andre ledd har lovgiver angitt noen konkrete begrensninger i utbyggingsretten. Det er angitt en minimumsavstand fra byggverket til nabogrensen og hvilken h\u00f8yde som kan aksepteres uten krav om n\u00e6rmere avklaring gjennom plan. Ved \u00e5 angi disse ytre rammene har lovgiver \u00f8nsket \u00e5 ivareta b\u00e5de offentlige og private interesser. Dersom det oms\u00f8kte byggverket er i strid med disse ytre rammene, har tiltakshaver ikke lenger noe rettskrav p\u00e5 \u00e5 f\u00e5 bygge. Der naboen har samtykket til tiltaket eller der det s\u00f8kes om (frittliggende) garasje, uthus og lignende mindre tiltak, kan kommunen godkjenne en plassering n\u00e6rmere nabogrensen enn det som er lovens utgangspunkt. Selv om tiltakshaver i disse tilfellene slipper \u00e5 oppfylle kravene som gjelder for \u00e5 f\u00e5 innvilget dispensasjon, har kommunen fortsatt adgang til \u00e5 avsl\u00e5 s\u00f8knaden (fullstendig).\u00bb Tiltakshavar har i dette tilfellet alts\u00e5 ikkje eit rettskrav p\u00e5 \u00e5 f\u00e5 byggjel\u00f8yve i strid avstandsf\u00f8resegna. Vidare framg\u00e5r av rundskrivet pkt. 3.2.3, andre avsnitt: \u00abPlan- og bygningsloven \u00a7 29-4 forutsettes praktisert slik at tiltakshavers \u00f8nske im\u00f8tekommes der ikke avgj\u00f8rende grunner taler imot dette. Med avgj\u00f8rende grunner sikter en s\u00e6rlig til plassering og h\u00f8yde som medf\u00f8rer betydelig ulempe for f. eks. naboeiendommer og/eller omkringliggende milj\u00f8.\u00bb P\u00e5 bakgrunn av saksdokumenta finn byr\u00e5det det sannsynleggjort at tiltaket vil medf\u00f8re betydeleg ulempe for naboeigedomane gbnr. 44/180 (Klokkarlia 5 B), 44/181 (Sol\u00e5sen 24) og 44/190 (Klokkarlia 3). Tiltaket vil gi mindre luft mellom eigedomane og redusert lys og utsikt for tilliggjande eigedomar. Tiltaket vil ogs\u00e5 medf\u00f8re uheldig innsyn som f\u00f8lgje av liten avstand og at uteopphaldsarealet blir liggjande mykje h\u00f8gare enn nokre av naboeigedomane. Etter byr\u00e5det si vurdering er det dermed ikkje grunnlag for \u00e5 innvilge dispensasjon i dette tilfellet, d\u00e5 dei omsyn som ligg bak avstandsf\u00f8resegna vil bli vesentleg tilsidesett, jf. pbl. \u00a7 19-2, andre ledd. Byr\u00e5det viser dessutan til Statsforvaltaren sitt vedtak datert 20.06.2024 der hen uttalar f\u00f8lgjande p\u00e5 side 5, 5.-7. avsnitt: \u00abTerrenginngrepet og fyllingen i denne saken er sv\u00e6rt dominerende og er utf\u00f8rt tett p\u00e5 naboene, jf. bilder inntatt under \u00abIllustrasjoner\u00bb. Fyllingen vil gi innsyn til naboeiendommene, og den vil kunne skape fare for overvann og utglidning/ras og da s\u00e6rlig mot eiendommene gnr. 44 bnr. 190, gnr. 44 bnr. 181 og gnr. 44 bnr. 192. Tiltaket vil ogs\u00e5 gi en st\u00f8rre mur tett opp til gnr. 44 bnr. 180. Disse forholdene er ogs\u00e5 tatt opp av naboene ved den kommunale behandlingen av saken. Vi slutter oss til kommunens vurdering av at hensynene bak avstandsbestemmelsen i pbl. \u00a7 29-4 vil bli vesentlig tilsidesatt dersom dispensasjon gis, jf. pbl. \u00a7 19-2. Dispensasjon kan derfor ikke gis. Begge vilk\u00e5rene for dispensasjon i pbl. \u00a7 19-2 m\u00e5 v\u00e6re oppfylt for at dispensasjon skal kunne gis. Det er derfor ikke n\u00f8dvendig for oss \u00e5 ta stilling til om fordelene ved en dispensasjon fra lovens avstandsbestemmelse er klart st\u00f8rre enn ulempene.\u00bb Side 5 av 7 Visuelle kvalitetar: Det framg\u00e5r av pbl. 29-2 at \u00abEthvert tiltak etter kapittel 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier.\u00bb Vidare framg\u00e5r av KPA 2018 \u00a7 8.2.9 at \u00abNye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer\u00bb. Det er og inntatt f\u00f8ringar i KPA 2018 \u00a7 12.5 om at \u00abKulturminner, verneverdig historisk kulturmilj\u00f8 og kulturlandskap skal brukes for \u00e5 videreutvikle bergensk byggeskikk med kvalitet og s\u00e6rpreg.\u00bb Eigedomen ligg i omsynssone kulturmilj\u00f8. Avslaget datert 07.05.2024 viser til at det er spesielt uheldig at tiltaket medf\u00f8rer h\u00f8ge fyllingar og murar mot s\u00f8r og vest. Tiltaket bryt med eksisterande bygningsstruktur i omr\u00e5det, der bustadene ligg terrengtilpassa med m\u00f8neretninga og bygningsvolumet p\u00e5 tvers av det bratte terrenget. Tiltaket medf\u00f8rer utsprenging, utfylling og oppf\u00f8ring av st\u00f8ttemur for \u00e5 leggje til rette for ei flat tomt i det bratte terrenget. Dette skaper etter byr\u00e5det si vurdering ei skjemmande skj\u00e6ring. Oppsummert meiner byr\u00e5det at tiltaket ikkje oppfyller dei n\u00f8dvendige krav til visuell kvalitet. Byr\u00e5det vil ogs\u00e5 her vise til Statsforvaltaren sitt vedtak datert 20.06.2024 p\u00e5 side 6, nest siste avsnitt, som gjeld klage over avslag datert 21.09.2023: \u00abBergen kommune har i denne saken foretatt en grundig og forsvarlig vurdering av tiltaket opp mot pbl. \u00a7 29-2. Vi vurderer det slik at kravene til begrunnelse i fvl. \u00a7\u00a7 24 og 25 er oppfylt. Vi er ogs\u00e5 enig i de skj\u00f8nnsmessige vurderingene som kommunen har gjort i vedtaket av 21.09.2023 og ved behandlingen av klagen. I likhet med kommunen mener vi at det oms\u00f8kte tiltaket, og da s\u00e6rlig terrenginngrepet og fyllingen, ikke i tilstrekkelig grad er tilpasset omgivelsene og str\u00f8kskarakteren, jf. pbl. \u00a7 29-2. Som nevnt har kommunen et visst handlingsrom n\u00e5r det gjelder den visuelle utviklingen i kommunen. Vi har derfor ogs\u00e5 lagt stor vekt p\u00e5 hensynet til det lokale selvstyret i v\u00e5r vurdering.\u00bb Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgjande vedtak: Fagetaten sitt vedtak datert 07.05.2024 blir oppretthalde. Klagen blir ikkje tatt til f\u00f8lgje. Dato: 6. august 2024 Christine B. Meyer Christine Kahrs Byr\u00e5dsleiar Byr\u00e5d for byutvikling Dokumentet er godkjent elektronisk. Vedlegg: 1) Fagetaten sitt notat datert 04.06.2024 med f\u00f8lgjande vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 07.05.2024 Side 6 av 7 5. Klage datert 14.05.2024 6. Avkj\u00f8ringstillatelse datert 16.02.2022 7. Dispensasjon for avstand til kommunal vei datert 08.12.2021 8. Uttalelse fra Byantikvaren datert 05.01.2024 9. Tinglyst erkl\u00e6ring om adkomst og avkj\u00f8rsel 10. Dispensasjonss\u00f8knad 11. Nabomerknader med ansvarlig s\u00f8kers kommentarer 12. Tegninger 2) Statsforvaltaren sitt vedtak datert 15.01.2024 3) Statsforvaltaren sitt vedtak datert 20.06.2024 4) Tilleggsnotat datert 01.07.2024 Side 7 av 7 "
}