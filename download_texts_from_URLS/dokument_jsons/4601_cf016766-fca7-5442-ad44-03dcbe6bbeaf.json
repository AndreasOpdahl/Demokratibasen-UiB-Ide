{
  "dokument_id": "cf016766-fca7-5442-ad44-03dcbe6bbeaf",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 02102024, Sak 334/24, Avtale med Vestland fylkeskommune om tunneltras\u00e9 for bybanen gjennom sentrum",
  "url": "https://bergen.kommune.no/politikere-utvalg/api/fil/bk360/11270907/Innstilling-vedtak-Avtale-med-Vestland-fylkeskommune-om-tunneltras-for-bybanen-gjennom-sentrum",
  "tekst": "Avtale med Vestland fylkeskommune om tunneltras\u00e9 for bybanen gjennom sentrum Bergen bystyre behandlet saken i m\u00f8tet 02.10.2024 sak 334/24 og fattet f\u00f8lgende vedtak: 1. Bergen kommune og Vestland fylkeskommune inng\u00e5r avtale om en ny l\u00f8sning for Bybanen gjennom sentrum til \u00c5sane, der tunneltras\u00e9en som ble utredet i 2021 (alternativ 2C1) legges til grunn for det videre arbeidet. Det gj\u00f8res n\u00f8dvendige justeringer av den utredete tunneltras\u00e9en for \u00e5 redusere risiko og kostnader. 2. Bergen kommune starter regulering av en tunneltras\u00e9 der bybanelinjen mot \u00c5sane legges langs Kaigaten, Christies gate, Allehelgens gate og Nygaten, med tunnelinnslag ved Heggebakken. Den tidligere planlagte holdeplassen bak \u00d8vregaten tas ut. Det vurderes et nytt, underjordisk stopp i omr\u00e5det ved Sverresborg/Koengen. Traseen justeres til \u00e5 ha tunnellutslag i Sj\u00f8gaten ved Slaktehustomten. 3. Temaer som krever ytterligere utredning i den justerte l\u00f8sningen, utredes som en del av reguleringsplanarbeidet. 4. Bystyret ber om at byr\u00e5det parallelt med reguleringen av den nye tunneltras\u00e9en igangsetter arbeidet med en ny reguleringsplan som regulerer gange, sykkel mv. gjennom sentrum p\u00e5 strekningen fra Kaigaten til Sj\u00f8gaten. 5. Finansieringen av arbeidet med Bybanen til \u00c5sane videref\u00f8res iht. St.prp. 11 S (\u00abFinansiering av Bypakke Bergen i Hordaland\u00bb). 6. Det igangsatte arbeidet med tilleggsutredning for et tunnelalternativ avsluttes. Chris J\u00f8rgen Knudsen R\u00f8dland (H) bad p\u00e5 vegne av H, FrP, BL, INP, R, KrF, Sp, PP om at avtale om bybane til \u00c5sane mellom H, FrP, BL, R, KrF, INP, SP og PP ble vedlagt m\u00f8teprotokollen: Avtale om bybane til \u00c5sane Denne avtalen er inng\u00e5tt mellom partier i Bergen bystyre som \u00f8nsker \u00e5 sikre utbygging av en h\u00f8ykvalitets kollektivl\u00f8sning mellom Bergen sentrum og \u00c5sane bydel. Bybanen er den viktigste, byutviklende kraften i Bergen, og en forutsetning for utvikling av et moderne \u00c5sane. Partene er enige om \u00e5 bygge bybane til \u00c5sane. N\u00e5 legges det foresl\u00e5tte kompromisset mellom Vestland fylkeskommune og byr\u00e5det i Bergen til grunn. Tras\u00e9valget inneb\u00e6rer at bybanen vil g\u00e5 i dagl\u00f8sning fra Kaigaten via Christies gate, Allehelgensgate og Nygaten, for deretter \u00e5 f\u00f8lge en tunnell\u00f8sning fra omr\u00e5det ved Heggebakken til Sj\u00f8gaten vis a vis Slaktehustomten. I omr\u00e5det ved Glass Knag kobles den nye linjen p\u00e5 den tidligere regulerte tras\u00e9en videre mot NHH. Avtalepartene forplikter seg til \u00e5 regulere bybanen mot \u00c5sane etter den nye tras\u00e9en, med sikte p\u00e5 \u00e5 starte bygging s\u00e5 snart det foreligger investeringsbeslutning i Stortinget. P\u00e5 denne m\u00e5ten sikres et bredt politisk flertall for videre utbygging av bybanen, og \u00c5sane bydel sikres videre utvikling. Reguleringsprosessen \u2022 Bergen kommune starter regulering av den nye tunneltras\u00e9en slik denne er beskrevet i innledningen. Bergen kommune og Vestland fylkeskommune samarbeider om reguleringsplanprosessen, blant annet slik at fylkeskommunen utf\u00f8rer prosjektering parallelt med reguleringsplanarbeidet. \u2022 Den nye reguleringsplanen ber\u00f8rer delstrekningene DS1, DS2 og DSS, der det i dag foreligger ferdige reguleringsplaner for en dagl\u00f8sning over Bryggen. Delstrekningene DS3 \u2013 DS6 ber\u00f8res ikke av endringene. Etter vedtak av ny reguleringsplan gjennom sentrum vil det foreligge en ny, komplett reguleringsplan for bybanen fra Kaigaten til V\u00e5gsbotn. Det er denne l\u00f8sningen, dvs. strekningen fra Kaigaten til V\u00e5gsbotn, som skal legges til grunn for det videre byggeprosjektet. \u2022 Avtalen skal sikre at \u00c5sane bydel f\u00e5r en helhetlig l\u00f8sning for b\u00e5de bybane, gange, sykkel og \u00f8vrig kollektiv. KS2 for den nye l\u00f8sningen krever at det foreligger reguleringsplan for en helhetlig l\u00f8sning. Det m\u00e5 derfor, parallelt med reguleringen av bybanen i tunnel gjennom sentrum, utarbeides en ny reguleringsplan som l\u00f8ser gange, sykkel mv. p\u00e5 strekningen fra Kaigaten til Sj\u00f8gaten. Denne planen utarbeides som en egen plan. Reguleringsplanen for gange og sykkel mv. mellom Kaigaten og Sj\u00f8gaten vedtas tidligst samtidig med reguleringsplanen for tunnell\u00f8sningen. \u2022 \u00c5 l\u00f8se dette i en ny plan gir mindre risiko for forsinkelser i arbeidet, og vil gi raskest mulig fremdrift av reguleringsarbeidet som skal utf\u00f8res p\u00e5 strekningen Kaigaten-Sj\u00f8gaten. Ettersom det utarbeides ny plan som skal l\u00f8se gange, sykkel mv, meldes det ikke oppstart med \u00e5 endre eller oppheve eksisterende planer for DS1, DS2 og DSS f\u00f8r det foreligger KS2 av en helhetlig l\u00f8sning for bybane til \u00c5sane i tunnel. \u2022 Byr\u00e5det rapporterer skriftlig til utvalg for milj\u00f8 og byutvikling om fremdrift i arbeidet hvert kvartal, og hyppigere ved behov. Partier som ikke er representert i utvalget skal ogs\u00e5 motta de l\u00f8pende orienteringene, og ha m\u00f8terett under behandlingen. Sverresborg Partene er enige om at et underjordisk stopp i omr\u00e5det ved Sverresborg er et premiss for at \u00c5sanelinjen p\u00e5 en god m\u00e5te skal sikre kollektivdekning i Sandviken og Fjellsiden. Partene legger derfor til grunn at et underjordisk stopp ved Sverresborg skal reguleres og bygges. Dersom stoppet av tekniske eller \u00f8konomiske \u00e5rsaker ikke lar seg realisere forplikter partene seg til \u00e5 regulere et annet underjordisk stopp i omr\u00e5det. Klagesaksbehandlingen (DS1, DS2 og DSS) Statsforvalter har stadfestet reguleringsplanen gjennom sin klagebehandling. Klagene som er fremmet for reguleringsplanene DS1, DS2 og DSS skal snarest mulig behandles av Bergen kommune. Bilfri brygge Avtalepartene sl\u00e5r fast at Bryggen skal v\u00e6re bil- og banefri med denne l\u00f8sningen, og at den totale trafikkbelastningen p\u00e5 Bryggen blir lavest mulig. Partene er ogs\u00e5 innstilt p\u00e5 \u00e5 sikre oppgradering av Bryggen, selv om bybanetraseen ikke vil anlegges der. Sykkelvei Det skal i planarbeidet vurderes \u00e5 flytte sykkelveien fra Sj\u00f8gaten til Amalie Skrams vei, blant annet for \u00e5 unng\u00e5 trafikkfaren i Gjensidigekrysset. 2 Bergen bystyres behandling F\u00f8lgende representanter tok ordet: Chris J\u00f8rgen Knudsen R\u00f8dland (H), Rune Bakervik (A), Lillian Blom (SV), Martin Virkesdal Jonsterhaug (FrP), Katrine Berg N\u00f8dtvedt (MDG), Trond Tystad (BL), Per-Arne Hvidsten Larsen (V), Didrik Lexau (INP), Mailiss Solheim-\u00c5kerblom (R), Joel Ysteb\u00f8 (KrF), Fabian Emil Stang (H), Reidar Staalesen (A), Kjartan Moi Andreassen (Sp), Martine Jordana Baarholm (FrP), Torstein Gya (SV), Thor Haakon Bakke (MDG), Anne-Margrete Bollmann (BL), Ingrid Nergaard Fjeldstad (V), Torstein Dahle (R), Per Erik G\u00e5skjenn (KrF), Linn Kristin Langley-Rasmussen Eng\u00f8 (A), Erlend Mjanger (FrP), Rebekka Helle Stensb\u00f8 (H), Even S\u00f8rland (A), Christian Haugen (FrP), Eivind Haldor Hermansen (H), Per J\u00f8rgensen (FrP), Eivind N\u00e6vdal-Bolstad, Tom-Ove Koteng Monsen (PP), Kathrine Algr\u00f8y Dahle (A). Forslag fremsatt i bystyret: Rune Bakervik (A) fremsatte p\u00e5 vegne av A, SV, MDG og V f\u00f8lgende alternative forslag i 2 punkt: 1. Bergen bystyre anbefaler at tunnelalternativ 2C1 fra tunnelutredningen i 2021 blir lagt til grunn for videre planlegging, men med krav om n\u00f8dvendige justeringer for \u00e5 redusere utfordringer knyttet til kulturminner, grunnvann og kostnader. F\u00f8lgende forutsetninger legges til grunn for et kompromiss mellom Bergen kommune og Vestland fylkeskommune: a. Bystyret sl\u00e5r fast at bybanen til \u00c5sane skal bygges uansett, ogs\u00e5 dersom det viser seg at tunnelalternativet ikke er gjennomf\u00f8rbart enten av praktiske, tekniske, eller \u00f8konomiske grunner. b. Gjeldende reguleringsplaner skal opprettholdes inntil det foreligger gyldig reguleringsplan og statlig investeringsbeslutning for et tunnelalternativ. Gjenst\u00e5ende klagebehandling i Bergen kommune gjennomf\u00f8res s\u00e5 snart som mulig. c. Bybanen skal f\u00f8lge tras\u00e9 i samsvar med reguleringsplaner vedtatt i Bergen bystyre den 31.5.23 og 27.9.23, men justert ved at strekningen Kaigaten \u2013 Christiesgate \u2013Allehelgens Gate \u2013 Nygaten - tunnelalternativ 2C1- Sj\u00f8gaten - Sandviksveien til V\u00e5gsbotn reguleres. Det skal v\u00e6re holdeplass og vendespor i 3 sentrum og et underjordisk stopp i omr\u00e5det rundt Sverresborg som skal betjene Sandviken og Fjellsiden. d. Skulle det foresl\u00e5tte tunnelalternativ vise seg \u00e5 ikke v\u00e6re gjennomf\u00f8rbart av tekniske, \u00f8konomiske eller kollektivfaglige \u00e5rsaker forplikter partene seg til \u00e5 bygge Bybanen langs Bryggen (DS1) og se p\u00e5 muligheten for \u00e5 erstatte vedtatt tras\u00e9 i Sandviken (DS2) med nytt tras\u00e9alternativ i Sj\u00f8gaten, og sykkell\u00f8sning i Amalie Skrams vei. e. Bystyret legger til grunn at det i styringsgruppen i Bypakke Bergen avtales justering av bompenger i tr\u00e5d med finansieringsbehovet for Bypakke Bergen. f. Prosjektet (Kaigaten - V\u00e5gsbotn) skal ikke overstige kostnadsrammen for utbygging av dagl\u00f8sningen gjennom sentrum (Indeksregulert KS2 \u2013 2024). g. Den lokale enigheten forutsetter at Statens vegvesen snarest f\u00e5r midler til \u00e5 starte arbeidet med \u00e5 utbedre og forlenge Fl\u00f8yfjellstunnelen mellom Nyg\u00e5rdstangen og Eidsv\u00e5g. 2. Etter vedtak om tras\u00e9 i Vestland fylkesting og Bergen bystyre, kan arbeid med planlegging, prosjektering og grunnerverv videref\u00f8res med bruk av bompenger basert p\u00e5 Prp 11 S (2017-2018), gitt at premissene i punktene 1 a-g er oppfylt. Votering: Alternativt forslag punkt 1-2 fra A, SV, MDG og V, fremsatt av Rune Bakervik (A), fikk 27 stemmer (A, SV, MDG, V) og var dermed falt. Innstillingens punkt 1-6 ble vedtatt med 40 stemmer (H, FrP, BL, INP, R, KrF, Sp, PP). Utvalg for milj\u00f8 og byutvikling behandlet saken i m\u00f8tet 02.10.2024 sak 334/24 og avga f\u00f8lgende innstilling: Utvalgets innstilling og bystyrets vedtak er likelydende. Utvalg for milj\u00f8 og byutvikling behandlet saken i m\u00f8tet 19.09.2024 sak 295/24 og fattet f\u00f8lgende vedtak: Saken utsettes. Byr\u00e5det behandlet saken i m\u00f8tet 09.08.2024 sak 236/24 Pkt 4 i innstillingen endres til: Bystyret ber byr\u00e5det starte endring av reguleringsplanene for delstrekning del 1 og 2, der selve bybanetras\u00e9en tas ut av disse planene. Det forutsettes for sluttf\u00f8ring av dette arbeidet at det foreligger statlig finansiering eller ferdig reguleringsplan av et tunnelalternativ. Byr\u00e5det innstiller til bystyret \u00e5 fatte f\u00f8lgende vedtak: 1. Bergen kommune og Vestland fylkeskommune inng\u00e5r avtale om en ny l\u00f8sning for Bybanen gjennom sentrum til \u00c5sane, der tunneltras\u00e9en som ble utredet i 2021 (alternativ 2C1) legges til grunn for det videre arbeidet. Det gj\u00f8res n\u00f8dvendige justeringer av den utredete tunneltras\u00e9en for \u00e5 redusere risiko og kostnader. 2. Bergen kommune starter regulering av en tunneltras\u00e9 der bybanelinjen mot \u00c5sane legges langs Kaigaten, Christies gate, Allehelgens gate og Nygaten, med tunnelinnslag ved Heggebakken. Den tidligere planlagte holdeplassen bak \u00d8vregaten tas ut. Det vurderes et nytt, underjordisk stopp i omr\u00e5det ved Sverresborg/Koengen. Traseen justeres til \u00e5 ha tunnellutslag i Sj\u00f8gaten ved Slaktehustomten. 3. Temaer som krever ytterligere utredning i den justerte l\u00f8sningen, utredes som en del av reguleringsplanarbeidet. 4 4. Bystyret ber byr\u00e5det starte endring av reguleringsplanene for delstrekning del 1 og 2, der selve bybanetras\u00e9en tas ut av disse planene. Det forutsettes for sluttf\u00f8ring av dette arbeidet at det foreligger statlig finansiering eller ferdig reguleringsplan av et tunnelalternativ. 5. Finansieringen av arbeidet med Bybanen til \u00c5sane videref\u00f8res iht. St.prp. 11 S (\u00abFinansiering av Bypakke Bergen i Hordaland\u00bb). 6. Det igangsatte arbeidet med tilleggsutredning for et tunnelalternativ avsluttes. 5 "
}