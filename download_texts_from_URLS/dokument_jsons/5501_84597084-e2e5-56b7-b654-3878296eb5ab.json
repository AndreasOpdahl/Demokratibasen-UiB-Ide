{
  "dokument_id": "84597084-e2e5-56b7-b654-3878296eb5ab",
  "doc_type": "case_presentation",
  "kommune": 5501,
  "tittel": "Fordeling av tilskudd kulturminnevern og lokalhistorie 2025 ",
  "url": "https://innsyn.tromso.kommune.no/application/getMoteDokument?dokid=2001949804",
  "tekst": "Arkivsaksnr. 25/00067-1 Saksbehandler Gro Agnethe Stokke Saksgang M\u00f8tedato Milj\u00f8-, idrett-, kultur- og 25.02.2025 samfunnsutviklingsutvalget Fordeling av tilskudd kulturminnevern og lokalhistorie 2025 Kommunedirekt\u00f8rens innstilling til vedtak: S\u00f8knader fra Fortidsminneforeningen Troms\u00f8 lokallag og Omegn im\u00f8tekommes med 29 000,- S\u00f8knad fra Troms\u00f8 kvenforening im\u00f8tekommes med 30 000,- S\u00f8knad fra Troms\u00f8 Forsvarsmuseum im\u00f8tekommes med 90 000,- S\u00f8knad fra Troms\u00f8 Veteranvognklubb im\u00f8tekommes med 25 000,- S\u00f8knad Gun Margret Utsi im\u00f8tekommes med 17 000,- S\u00f8knad fra Hallvard Birkeland im\u00f8tekommes med 25 000,- S\u00f8knad fra Troms\u00f8 bys vel im\u00f8tekommes med 25 000,- S\u00f8knad fra Sl\u00e6sh im\u00f8tekommes med 40 000,- Stig Tore Johnsen Kari Henriksen Kommunedirekt\u00f8r Direkt\u00f8rAvdeling for oppvekst, utdanning og kultur 1 Hva saken gjelder S\u00f8knadsordningen kulturminnevern og lokalhistorie hadde frist den 1. desember 2024, og skal n\u00e5 fordeles. Det har kommet 8 s\u00f8knader, og det er s\u00f8kt om til sammen kr. 396 900,- av en pott p\u00e5 286.000 kr. Det settes av 5000,- fra denne s\u00f8knadsordningen i fast tilskudd til Stiftelsen Jan Baalsrud. Siden dette er et fast tilskudd, er ikke denne s\u00f8knaden en del av saksutredningen, og tildelingsbel\u00f8pet justeres til 281 000,-. I vurderingen vektlegges det blant annet om tiltaket kommer allmenheten til gode. Det er en stor variasjon i s\u00f8knadene, som kurs, kulturminneregistreringer, formidling, museumsdrift, arrangement, og andre tiltak. S\u00f8knadsordningen er ikke dimensjonert til \u00e5 kunne dekke opp alle s\u00f8knadsbel\u00f8pene. I vurderingene ses det p\u00e5 om s\u00f8ker har s\u00f8kt andre tilskudd andre steder, og om tiltaket retter seg mot allmenheten. I tillegg til midler fra Troms\u00f8 kommune legger s\u00f8kerne inn en betydelig egeninnsats for \u00e5 kunne gjennomf\u00f8re de ulike prosjektene. Saksutredning Form\u00e5let med s\u00f8knadsordningen er \u00e5 fremme lokalhistorie og stimulere til at kulturminner blir tatt vare p\u00e5 og gjort kjent/tilgjengelig for alle. Form\u00e5let skal ogs\u00e5 komme allmennheten til gode. Troms\u00f8 kommune gir st\u00f8tte til blant annet: Vern, sikring og reparasjon av kulturminner og kulturmilj\u00f8er. Tilrettelegging av kulturminner for allmennheten. Informasjon og fysisk tilrettelegging. Dokumentasjon, publikasjoner og arrangementer om lokalhistorie som kommer allmennheten til gode. S\u00f8kere Fortidsminneforeningen Troms\u00f8 og Omegn lokallag s\u00f8ker om to tiltak p\u00e5 til sammen 29 000,- Det s\u00f8kes om 19 000,- i tilskudd til et helgekurs i t\u00f8rrmuring, som skal istandsette en grunnmur p\u00e5 foreningens sj\u00f8samiske g\u00e5rd p\u00e5 Elvebakken, evt. Istandsetting av en forst\u00f8tningsmur p\u00e5 Troms\u00f8 Gravlund. Et m\u00e5l med dette tiltaket er \u00e5 gi folk kunnskap om t\u00f8rrmuring, slik at folk kan istandsette grunnmurer under gamle hus, og driftsbygninger, hagemurer og andre forst\u00f8tningsmurer. Dette kurset g\u00e5r over 2 dager med til sammen 12 \u2013 14 timer. Det andre tiltaket som det s\u00f8kes om, er s\u00f8knad om 10 000,- til et \u201cgrubleseminar\u201d p\u00e5 Maristuen. Et m\u00e5l med dette, er \u00e5 skape en arena for kunnskapsutveksling for kulturminneinteresserte/\u201d kulturminnebransjen\u201d i Troms\u00f8. Et 2 m\u00e5l med dette tiltaket, er \u00e5 f\u00e5 ny kunnskap om Maristuen. Dette arrangementet planlegges \u00e5 v\u00e6re todelt, et seminar for fagfolk som f\u00e5r unders\u00f8ke huset, og diskutere, i tillegg legges det opp til et \u00e5pent m\u00f8te for allmennheten, der publikum kan f\u00e5 kunnskap om de faglige diskusjonene. Aktuelle tema for dette, er arkitektur, landstedskultur, historie, vern og bevaring, og bygningsarkeologi. Vurdering og innstilling til vedtak: S\u00f8knadene fra Fortidsminneforeningen Troms\u00f8 og Omegn lokallag im\u00f8tekommes med 29 000,- til tiltakene. Troms\u00f8 kvenforening s\u00f8ker om 30 000,- i tilskudd til markering og feiring av kvenske dager i Troms\u00f8 som skal arrangeres i Troms\u00f8 fra den 11. mars til den 16. mars. Troms\u00f8 kvenforening samordner og arrangerer ulike arrangement i Troms\u00f8 for alle. I 2025 planlegges det \u00e5 gjennomf\u00f8re historieseminar, kulturforestilling om \u201cMor Gustava\u201d sammen med Trine Strand og 5 strykere, konsert med Kvaani Aanii. I forbindelse med historieseminaret arbeider Troms\u00f8 kvenforening med \u00e5 f\u00e5 Dick Harrison fra Lund Universitet til \u00e5 forelese. Det planlegges ogs\u00e5 et andre tiltak v\u00e5ren 2025. Et m\u00e5l med de ulike tiltakene er kvensk revitalisering. Vurdering, og innstilling til vedtak: S\u00f8knaden fra Troms\u00f8 kvenforening til markering og feiring av kvenske dager, im\u00f8tekommes med 30 000,- til gjennomf\u00f8ringen av aktivitetene. Troms\u00f8 Forsvarsmuseum s\u00f8ker om 90 000,- i tilskudd til formidling og ivaretakelse av Norges- krigs- forsvars-, og milit\u00e6rhistorie i Troms\u00f8omr\u00e5det under okkupasjonen med et spesielt fokus p\u00e5 senkningen av slagskipet Tirpitz og virkningene av okkupasjonen i det sivile samfunnet. Det er et m\u00e5l at museet skal gi de bes\u00f8kende b\u00e5de innsikt og kunnskap om okkupasjonen i Norge, med et spesielt s\u00f8kelys p\u00e5 Troms-omr\u00e5det. M\u00e5lgruppen for museet, er byens befolkning, norske \u2013 og utenlandske turister, skoleelever og studenter. Senkningen av Tirpitz har en stor internasjonal interesse. Troms\u00f8 Forsvarsmuseum spesifiserer at museet gjennomg\u00e5r en grundig fornying. De viser til at museet komprimeres til et fysisk omr\u00e5de og utstyr som tidligere har v\u00e6rt lagret p\u00e5 Olavsvern, klargj\u00f8res n\u00e5 for utstilling. Vurdering og innstilling til vedtak: S\u00f8knaden fra Troms\u00f8 Forsvarsmuseum til 3 formidling og ivaretakelse av Norges krigs-, forsvars-, og milit\u00e6rhistorie im\u00f8tekommes med 90 000,-. Troms\u00f8 Veteranvognklubb s\u00f8ker om 26 000,- i tilskudd til ivaretakelse av gamle kj\u00f8ret\u00f8y. Troms\u00f8 veteranvognklubb viser til at de \u00f8nsker \u00e5 stimulere til bevaring, restaurering og vedlikehold av historiske kj\u00f8ret\u00f8y. Troms\u00f8 veteranvognklubb arrangerer to utstillinger hvor den ene utstillingen planlegges arrangert i Storgata, mens den andre planlegges ved Pyramiden kj\u00f8pesenter i Tromsdalen. Videre har Troms\u00f8 Veteranvognklubb m\u00e5nedlige medlemsm\u00f8ter, samt at medlemmene deltar p\u00e5 en rekke treff og aktiviteter. Veteranvognklubben er representert p\u00e5 nord-norske og landsomfattende m\u00f8ter for veteranvognklubber hvor relevante temaer og strategier diskuteres. Vurdering, og innstilling til vedtak: S\u00f8knaden fra Troms\u00f8 veteranvognklubb im\u00f8tekommes med 25 000,- Gun Margret Utsi s\u00f8ker om 22 000,- i tilskudd til registrering, og dokumentasjon av gammetufter. Disse gammetuftene har en direkte kobling til gammetuftene som finnes i Troms\u00f8 kommune. Utsi viser til at gammene ble oppf\u00f8rt av samene som ble tvangsflyttet fra Troms i 1919, og de oppf\u00f8rte nye gammer der de flyttet. Et m\u00e5l er \u00e5 gjennomf\u00f8re en fotodokumentasjon av disse gammene, navngiving av de som har bygd gammene, og hvem som n\u00e5 benytter gammene. Prosjektet vil ha en direkte tilknytning og kobling til de som hadde sommerboplass i Troms\u00f8 frem til 1919 \u2013 1925. P\u00e5 denne m\u00e5ten vil man kunne f\u00e5 en oversikt over hvor store deler av reindriftsfamiliene reiste, og hvordan deres liv ble. Reindriftssamene som bodde i Troms, ble tvangsflyttet til Jokkmokk- omr\u00e5det og Arjeplogsomr\u00e5det. Gun Utsi \u00f8nsker \u00e5 se dette arbeidet i sammenheng med tvangsflyttingen fra Troms\u00f8 - omr\u00e5det og Troms. Utsi har tidligere registrert gammetufter i Troms\u00f8-omr\u00e5det, og \u00f8nsker n\u00e5 \u00e5 se p\u00e5 sammenhengen mellom Troms\u00f8 og omr\u00e5det der de samiske reindriftssamene ble tvangsflyttet til. Arbeidet kan ses p\u00e5 som et viktig dokumentasjonsprosjekt sett i lys av arbeidet med Sannhet- og forsoning. Reindriftssamene hadde tidligere sine sommerboplasser i Troms\u00f8 - omr\u00e5det og ble gjennom tvangsflyttingen i forbindelse med Reinbeitekonvensjonen av 1919, tvangsflyttet til nye beiteomr\u00e5der i Sverige. 4 Vurdering, og innstilling til vedtak: S\u00f8knaden fra Gun Margret Utsi im\u00f8tekommes med 17 000,- i tilskudd til registrering og dokumentasjon av gammetufter. Hallvard Birkeland s\u00f8ker om 80 000,- i tilskudd til utgivelse av boka \u201cTroms\u00f8 - K\u00f8benhavn\u201d, tur \u2013 retur. I denne boka vil Birkeland fortelle om sin fascinasjon for de to byene. Birkeland vil se p\u00e5 de to byenes historie, og hvordan de to byene gjensidig har p\u00e5virket hverandre, blant annet gjennom handel, historie, byutvikling og utdanning. Boka vil ogs\u00e5 inneholde en del kronikker som Birkeland har skrevet om de to byenes utelivssteder, samt 12 oder til de K\u00f8benhavnske vertshus. Det vises til at boka vil bli rikt illustrert med fotografier fra de to byene. Vurdering, og innstilling til vedtak: S\u00f8knaden fra Hallvard Birkeland im\u00f8tekommes med 25 000,- i tilskudd til utgivelse av boka \u201cTroms\u00f8 - K\u00f8benhavn\u201d tur \u2013 retur\" Troms\u00f8 bys vel s\u00f8ker om 25 400 i tilskudd til bl\u00e5 opplysningsskilt. Troms\u00f8 Bys Vel har siden 1994 satt opp ca 80 kulturhistoriske skilt som synliggj\u00f8r Troms\u00f8 og byens historie. Skiltene har blitt en positiv del av byidentiteten, og har de siste \u00e5rene blitt brukt aktivt i undervisning b\u00e5de p\u00e5 Kval\u00f8ysletta- og Breivang vgs. P\u00e5 Breivang har de brukt skiltene til \u00e5 synliggj\u00f8re viktigheten av byens historie i reiselivssammenheng. Arbeidet til Troms\u00f8 bys vel er basert p\u00e5 frivillighet og er avhengig av \u00f8konomiske bidrag utenfra. Hvert skilt har en pris p\u00e5 kr 8800,-. En del g\u00e5rdeiere betaler, men flere skilt m\u00e5 dekkes av Troms\u00f8 bys vel. Det er fortsatt et stort antall bygninger, steder og hendelser som venter p\u00e5 \u00e5 bli skiltet. Arbeidet til Troms\u00f8 bys vel gj\u00f8res p\u00e5 frivillig basis som en egenkapital i tiltaket. Vurdering: S\u00f8knaden fra Troms\u00f8 bys vel im\u00f8tekommes med 25 000,- til kulturhistoriske skilt Sl\u00e6sh ved Kolbj\u00f8rn Lyslo s\u00f8ker om 94 500,- tilskudd til prosjektet \u201cHerrelaus hund\u201d, for \u00e5 bevare utgitt og glemt musikk fra Troms\u00f8 og Nord \u2013 Norge som kom i forbindelse med ungdomsoppr\u00f8ret som fant sted i Troms\u00f8 p\u00e5 70 \u2013 tallet og fram til etableringen av Ungdommens Hus og Brygga radio i 1983. Form\u00e5let med det oms\u00f8kte tiltaket er \u00e5 digitalisere og bevare uutgitt musikk fra Troms\u00f8 i perioden 1970 tallet til ca. 1985. Prosjektet er en del av teaterprosjektet \u201cHerrelaus hund\u201d, og i denne delen av prosjektet handler det om \u00e5 opps\u00f8ke personer i musikkmilj\u00f8et fra denne tida, for \u00e5 lete frem gamle opptak av konserter, \u00f8vinger eller demokassetter, evt. materiale p\u00e5 spoleb\u00e5nd. Det 5 vises til at det er et m\u00e5l \u00e5 digitalisere materialet, og lagres i arkivet til Perspektivet museum. Det vises til at s\u00f8ker ogs\u00e5 er i kontakt med Nasjonalbiblioteket for lagring. Det vises til i s\u00f8knaden at selve prosessen i dette arbeidet skjer samtidig som det skal gjennomf\u00f8res ca. 40 \u2013 50 intervju med prim\u00e6rkilder fra ungdomsoppr\u00f8ret i Troms\u00f8 som fant sted p\u00e5 70 tallet, og som f\u00f8rte frem til etableringen av Ungdommens hus og Brygga Radio i 1983. Det vises til at denne delen av prosjektet har f\u00e5tt kulturvernmidler fra Kulturr\u00e5det for 2025 p\u00e5 200 000,-. S\u00f8ker vises til at musikken skal vurderes brukt i teatermusikalen \u201cHerrelaus hund\u201d som planlegges oppsatt p\u00e5 H\u00e5logaland Teater v\u00e5ren 2027. Det planlegges ogs\u00e5 en interaktiv utstilling i forkant, og i forbindelse med oppsetningen. All digitalisering og restaurering av materiale skal gjennomf\u00f8res av s\u00f8ker, som er lydteknikker, og lyddesigner, og har spesialkompetanse p\u00e5 restaurasjon av analogt materiale. Hele prosjektet har en kostnadsramme p\u00e5 1 585 250,-. Vurdering: S\u00f8knaden fra Sl\u00e6sh im\u00f8tekommes med 40 000,-, og prosjektet er b\u00e5de et dokumentasjonsprosjekt, og et formidlingsprosjekt som til slutt skal ende opp som en musikal. Konklusjon Det er 281 000,- tilgjengelig p\u00e5 s\u00f8knadsordningen kulturminnevern og lokalhistorie. Kommunedirekt\u00f8ren anbefaler fordelingen av tilskudd slik det kommer frem i denne saksutredningen Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg s\u00f8knader kulturminnevern og lokalhistorie 2025 6 "
}