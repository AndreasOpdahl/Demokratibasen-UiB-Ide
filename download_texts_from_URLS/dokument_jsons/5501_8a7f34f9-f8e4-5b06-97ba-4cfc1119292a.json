{
  "dokument_id": "8a7f34f9-f8e4-5b06-97ba-4cfc1119292a",
  "doc_type": "case_attachment",
  "kommune": 5501,
  "tittel": "Utkast p\u00e5 \u00e5rsmelding for mangfolds- og integreringsutvalget",
  "url": "https://innsyn.tromso.kommune.no/application/getMoteDokument?dokid=2002062707",
  "tekst": "\u00c5rsmelding mangfold og integreringsutvalget 2024 Gjennom 2024 har utvalget brukt tid p\u00e5 \u00e5 bli kjent med hverandre og konkludert med at utvalget er en kjempestor ressurs for Troms\u00f8 kommune. Dagens utvalg er bredt sammensatt og har h\u00f8y mangfoldskompetanse. Mangfoldsperspektivet ligger naturlig hos utvalget og de stiller naturlig sp\u00f8rsm\u00e5l til saker som ang\u00e5r mangfoldet i Troms\u00f8. Den viktigste saken for Mangfold og integreringsutvalget (Miu) gjennom 2024 var \u00e5 endre eget reglement slik at det speiler faktisk kunnskapsbehov i organisasjonen, samtidig som vi har jobbet med \u00e5 stabilisere antall medlemmer i utvalg. Vi arbeidet ogs\u00e5 med \u00e5 f\u00e5 til en m\u00f8testruktur p\u00e5 lik linje med andre utvalg. I v\u00e5re m\u00f8ter er det gode diskusjoner, refleksjoner og sp\u00f8rsm\u00e5l. Utvalgets medlemmer har 2 ting til felles, for det f\u00f8rste brenner vi for mangfoldsarbeid og for det andre har flere av oss aldri deltatt i et politisk utvalg f\u00f8r. Alle medlemmene har sterk tro p\u00e5 likestilling og demokrati. Vi har analysert saker vi har v\u00e6rt opptatt av, kunnskapshull/kunnskapsmangel vi har oppdaget i organisasjonen og ikke minst hvilke utfordringer vi som utvalg mener oss kvalifisert til \u00e5 hjelpe med \u00e5 l\u00f8se. Vi har diskutert eget reglement i flere omganger og kommet med forslag p\u00e5 et reglement som er basert p\u00e5 de erfaringer utvalget har dannet oss samtidig som at vi har latt oss inspirere av reglementene til andre utvalg. Generelt kan vi fortelle at det funker fint at vi m\u00f8tes 1 gang i m\u00e5neden i samme uke som andre utvalg og r\u00e5d. Gjennom 2024 har vi hatt -\u200b 8 m\u00f8ter -\u200b Et medlem med 0% oppm\u00f8testatistikk, s\u00e5 varierende fra 20-70%. Vi har raskt brukt opp vara listen v\u00e5r- s\u00e5 vi foresl\u00e5r endringer under valg og sammensetning. -\u200b Maks antall fast medlemmer som har m\u00f8tt gjennom et helt m\u00f8te: 7 stk (av 9)- aldri har alle 9 faste medlemmer m\u00f8tt. Hvilke saker vi har behandlet: 1. Sp\u00f8rsm\u00e5l om etnisk mangfold og representasjon: representasjon av etnisk mangfold i ulike komiteer, styrer, stab og verv i kommuneorganisasjonen. - 2. Rettferdig \u00f8konomisk fordeling: tilskudds fordeling til frivillige organisasjoner osv - 3. Sp\u00f8rsm\u00e5l som ang\u00e5r flyktninger: bosetting, tilskudd, h\u00f8ringssvar osv - 4. Sp\u00f8rsm\u00e5l som ang\u00e5r diskriminering/forskjellsbehandling i arbeidslivet: spr\u00e5kkrav, overkvalifisering, temaplanen for rasisme og diskriminering osv - 5. Sp\u00f8rsm\u00e5l som ang\u00e5r tverrkulturell m\u00f8teplass, iHus. Arbeidet og engasjementet til utvalget gjennom 2024 har medf\u00f8rt behov for endring av reglementet mtp, a) form\u00e5l og mandat, b) valg og sammensetning og c) ansvar- og myndighetsomr\u00e5de. Det nye foresl\u00e5tte reglementet til utvalget ble stemt gjennom kommunestyret i november 2024 og nye medlemmer ble valgt inn etter kommunestyret i desember 2024. Mandat: Utvalgets mandat har endret seg fra \u201cIntegreringsutvalget er et r\u00e5dgivende, informasjonsgivende og aktivitetsskapende r\u00e5d som samarbeider med kommunen og \u00f8vrig samfunnsliv om saker som er viktig for deltakelse og integrering. \u201c til \u201cUtvalget skal arbeide for \u00e5 gj\u00f8re Troms\u00f8 til et mer \u00e5pent, inkluderende og tolerant samfunn der Troms\u00f8s innbyggere deltar samt bidrar. Utvalget har spesielt s\u00f8kelys p\u00e5: \u2022 \u00d8ke kompetanse om flerkulturelt mangfold og integrering, ogs\u00e5 innad i kommuneorganisasjon \u2022 Skape b\u00e6rekraftige, flerkulturelle m\u00f8teplasser i kommunen \u2022 Bidra til \u00e5 forebygge rasisme og diskriminering Utvalget samarbeider med hensiktsmessige organisasjoner om saker som er viktig for \u00e5 \u00f8ke flerkulturell deltakelse og integrering i samfunnet. Med integrering menes det en prosess hvor \u00abminoritetskulturen aksepteres og deltar i storsamfunnet, men opprettholder samtidig gruppeidentiteten og det kulturelle s\u00e6rpreget sitt.\u00bb[1]\u201d Oversikt medlemmer: Som mangfolds- og integreringsutvalg for perioden 2024-2027 velges: Medlemmer fra kommunestyret: 1. Fartun Hussein (Arbeiderpartiet) 2. Abdalla Ali Mohammed (Sosialistisk venstreparti) 3. Hans Petter Kvaal (H\u00f8yre) Varaer: 1. Arne Wilhelm Theodorsen (Milj\u00f8partiet De Gr\u00f8nne) 2. Kari Helene Skog (Arbeiderpartiet) 3. John-Egil S. J. Magga (Venstre) Medlemmer av flerkulturell bakgrunn: 1. Piotr Graczyk 2. Kelly Then 3. Abdi-Aziz Maqbul 4. Manar Kalaaji 5. Andrea Gi\u00e6ver Loko 6. Jill Abelsen Olsen Vara: 1. Reinaldo Montalvao 2. Albina Mohamedova 3. Abdirashid Dhiblawe 4. Rania Yaqoub 5. Badreldin Abu Alam 6. Mai Oanh Le-Sivertsen\u201d Gjennomslag: I 2024 har utvalget hatt lite politisk gjennomslag da mye av fokuset har v\u00e6rt p\u00e5 \u00e5 likestille utvalget med andre politiske utvalg i kommunen og f\u00e5 dette stemt gjennom kommunestyret. Media: Leder i utvalget har uttalt seg flere ganger i media rundt debatten om rasisme og diskriminering i media, bla da Proba rappporten \u201copplevd diskriminering og rasisme i Troms\u00f8 kommune\u201d ble lansert i desember 2024. Hovedsak: Utvalget har hatt mye fokus p\u00e5 Proba rapporten som viser at nesten halvparten av innbyggere med innvandrerbakgrunn i Troms\u00f8 opplever diskriminering I offentlige rom. Verst er det i arbeidslivet der flere opplever seg ekskludert, overkvalifisert, underbetalt og lite kulturelt verdsatt. Dersom vi leser rapporten n\u00f8ye s\u00e5 f\u00e5r man god oversikt. Rasisme og diskriminering er ikke noe fjernt eller usynlig. Her kommer probafunn: Alvorlig omfang av opplevd diskriminering: -\u200b 27% p\u00e5 arbeidsplassen, -\u200b 27% i andre situasjoner, -\u200b 20% i utdanning -\u200b 20% opplevde diskriminering fra kommunalt ansatte \u2022 Opplevd rasistiske ytringer: -\u200b 15% p\u00e5 jobb -\u200b 11% p\u00e5 gata -\u200b 10% kj\u00f8p/leie av bolig -\u200b 10% i sosiale media \u2022 Jobbs\u00f8king og l\u00f8nn: -\u200b innvandrere er overrepresentert i yrker som krever lite utdanning og underrepresentert i yrker som krever h\u00f8yere utdanning. -\u200b l\u00f8nnsgapet mellom innvandrer- og majoritetsbefolkning avhenger av landbakgrunn Andre steder det fremkommer diskriminering i Troms\u00f8: -\u200b I skole og utdanning -\u200b I helsevesenet Utvalget mener at det er et samfunnspolitisk problem at folk holdes utenfor skolen og arbeidslivet, folk blir sykemeldt, folk m\u00e5 g\u00e5 p\u00e5 sosiale st\u00f8nader. Individet fratas muligheten til \u00e5 bidra og fellesskapet m\u00e5 betale for at vi som Troms\u00f8samfunn ikke tar tak. Utvalget har derfor engasjert seg stort i alle sp\u00f8rsm\u00e5l som omhandler rasisme og diskriminering og f\u00f8lger derfor tett arbeider med Temaplan med rasisme og diskrimering i Troms\u00f8 kommune. Uttalelser: En uttalelse utvalget har kommet med flere ganger er bekymringer omkring etnisk likestilling i styrer, stab og verv i kommuneorganisasjonen. Vi har foresl\u00e5tt flere medlemmer med ulik etnisk bakgrunn for \u00e5 bidra til bedre etnisk likestilling i Troms\u00f8 kommune. Videre arbeid: Gjennom videre arbeid \u00f8nsker vi \u00e5 bidra til at kommuen skaper flerkulturelle m\u00f8teplasser, kommer med konkrete tiltak ifht rasisme og diskriminering og \u00f8ker dets etniske mangfold. Utvalget \u00f8nsker ogs\u00e5 bedre samarbeid med media omkring saker som ang\u00e5r utvalgets mandat. mvh Mangfold og integreringsutvalget ved leder Fartun Hussein. "
}