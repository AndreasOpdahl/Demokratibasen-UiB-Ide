{
  "dokument_id": "615accd6-a0a0-58a5-9c3c-4a5b63677d38",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 06032024, Sak 12/24, Interpellasjon nr. 12 fra Marte Stadheim Teigen (R) og Ann Kristin Ramstr\u00f8m (SV) om solidaritet med kvinner i Gaza. Bergen bystyre 06.03.2024",
  "url": "https://bergen.kommune.no/politikere-utvalg/api/fil/bk360/10060448/Innstilling-vedtak-Interpellasjon-nr-12-fra-Marte-Stadheim-Teigen-R-og-Ann-Kristin-Ramstrom-SV-om-solidaritet-med-kvinner-i-Gaza-Bergen-bystyre-06-03-2024",
  "tekst": "Interpellasjon nr. 12 fra Marte Stadheim Teigen (R) og Ann Kristin Ramstr\u00f8m (SV) om solidaritet med kvinner i Gaza. Bergen bystyre 06.03.2024 Bergen bystyre behandlet saken i m\u00f8tet 06.03.2024 sak 12/24: Det ble ikke fattet vedtak i saken. Bergen bystyres behandling F\u00f8lgende representanter tok ordet: Marte Stadheim Teigen (R), Kjersti Pettersen (H), Ann Kristin Ramstr\u00f8m (SV), Katrine N\u00f8dtvedt (MDG), Ole-Ansger Nepomuk Martini (V), Fauzia Hussain-Wiik (A), Mailiss Solheim-\u00c5kerblom (R), Eira Vilde Martinsen Garrido (SV), Joel Ysteb\u00f8 (KrF), Ingrid Nergaard Fjeldstad (V). Sp\u00f8rsm\u00e5l: Vi har som medmennesker en forpliktelse til \u00e5 handle for \u00e5 stoppe folkemordet. Vil byr\u00e5det sette s\u00f8kelys p\u00e5 kvinner og jenters situasjon og uttrykke sin solidaritet med kvinner og jenter p\u00e5 Gaza? Konkret hvordan vil byr\u00e5det gj\u00f8re dette? Byr\u00e5dsleder Christine Benedichte Meyer (H) besvarte sp\u00f8rsm\u00e5let. Forslag fremsatt i bystyret: Ann Kristin Ramstr\u00f8m (SV) fremsatte p\u00e5 vegne av SV, MDG og R f\u00f8lgende forslag i 2 punkt: 1. Bystyret bevilger 250.000 kroner til Plan Internationals arbeid for kvinner og jenter p\u00e5 Gazastripen. Tilskuddet finansieres ved disposisjonsfond. 2. Bystyret ber byr\u00e5det anmode regjeringen om \u00e5 gj\u00f8re mer for \u00e5 stoppe folkemordet i Gaza. Ole-Ansger Nepomuk Martini (V) fremsatte p\u00e5 vegne av SV, V og R f\u00f8lgende tilleggsforslag i 5 punkt: 1. Bergen kommune uttrykker solidaritet med det palestinske folket og st\u00f8tter opp under statlige myndigheters krav om behovet for \u00f8yeblikkelig og varig v\u00e5penhvile og n\u00f8dhjelp til befolkningen i Gaza. 2. Bystyret ber byr\u00e5det oppfordre nasjonale myndigheter ved utenriksdepartementet om \u00e5 ta initiativ til et internasjonalt arbeid for gjenoppbygging av Gaza. 3. Dersom nasjonale myndigheter ikke tar initiativ til eller deltar i et arbeid for gjenoppbygging av Gaza, ber bystyret byr\u00e5det komme tilbake til bystyret med en sak om hvordan Bergen kommune kan bidra inn i et internasjonalt arbeid for gjenoppbyggingen av Gaza. 4. Bystyret ber byr\u00e5det oppfordre nasjonale myndigheter ved utenriksdepartementet om \u00e5 ta initiativ til at Israel blir listef\u00f8rt i \u00e5rsrapporten til FNs generalsekret\u00e6r om \u00abChildren And Armed Conflict\u00bb. 5. Bystyret ber byr\u00e5det oppfordre nasjonale myndigheter ved justisdepartementet om \u00e5 \u00e5pne for at personer i Norge kan s\u00f8ke om familiegjenforening fra Norge p\u00e5 vegne av et familiemedlem som oppholder seg i Palestina. Votering: Ingen motsatte seg at forslaget ble realitetsbehandlet. Forslag til vedtak punkt 1 fra SV, MDG og R, fremsatt av Ann Kristin Ramstr\u00f8m (SV), fikk 32 stemmer (A, SV, MDG, V, R, KrF) og ar dermed falt. Forslag til vedtak punkt 2 fra SV, MDG og R, fremsatt av Ann Kristin Ramstr\u00f8m (SV), fikk 30 stemmer (A, SV, MDG, V, R) og ar dermed falt. Tilleggsforslag punkt 1 - 5 fra SV, V og R, fremsatt av Ole-Ansger Nepomuk Martini (V), fikk 30 stemmer (A, SV, MDG, V, R) og var dermed falt. 2 "
}