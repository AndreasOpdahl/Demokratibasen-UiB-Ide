{
  "dokument_id": "71bd4457-0ac6-5d83-ad83-e5c6a6c50a67",
  "doc_type": "case_minutes",
  "kommune": 4601,
  "tittel": "Saksprotokoll , 12032024, Sak 38/24, Organisering av Koordinerende enhet for habilitering og rehabilitering (KE) med barnekoordinatorer",
  "url": "https://bergen.kommune.no/politikere-utvalg/api/fil/bk360/10143534/Innstilling-vedtak-Organisering-av-Koordinerende-enhet-for-habilitering-og-rehabilitering-KE-med-barnekoordinatorer",
  "tekst": "Organisering av Koordinerende enhet for habilitering og rehabilitering (KE) med barnekoordinatorer Kommunalt r\u00e5d for personer med funksjonsnedsettelse behandlet saken i m\u00f8tet 12.03.2024 sak 38/24 og fattet f\u00f8lgende vedtak: F\u00f8lgende brev sendes til byr\u00e5dsavdeling for eldre, helse og omsorg, med kopi til byr\u00e5dsavdeling for barnevern, sosiale tjenester og mangfold S\u00e5 vidt KRPF kan se ut fra dokumentene i saken har det ikke v\u00e6rt brukermedvirkning med i denne prosessen. Det er ikke hentet inn erfaringer fra dagens organisering eller tanker rundt endringene fra brukere/familier som blir ber\u00f8rt. Dette er kritikkverdig. R\u00e5det ser fordelene med flyttingen for barn og ungdom, men frykter negative konsekvenser for den voksne delen av brukerne. KRPF vil be om at noen kommer i r\u00e5det for \u00e5 informere om hvordan organiseringen fungerer etter at flyttingen er gjennomf\u00f8rt. "
}