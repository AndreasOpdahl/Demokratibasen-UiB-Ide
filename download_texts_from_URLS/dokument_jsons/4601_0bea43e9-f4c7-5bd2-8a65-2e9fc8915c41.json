{
  "dokument_id": "0bea43e9-f4c7-5bd2-8a65-2e9fc8915c41",
  "doc_type": "case_presentation",
  "kommune": 4601,
  "tittel": "Ny organisasjon for kommunale kulturtilbud ",
  "url": "https://bergen.kommune.no/politikere-utvalg/api/fil/bk360/11779149/Framstilling-Ny-organisasjon-for-kommunale-kulturtilbud-",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/00907-2 Ny organisasjon for kommunale kulturtilbud Hva saken gjelder Denne saken omhandler en ny organisasjon for kommunale kulturtilbud. I H\u00d8P 2025-28 er det vedtatt et kutt p\u00e5 kr. 10 mill. i Kulturetaten. I tr\u00e5d med f\u00f8ringene i budsjettet legger byr\u00e5det med dette fram en sak om en organisasjonsendring som skal effektivisere drift og gj\u00f8re tjenestene mer brukervennlige, gjennom nedleggelse av Kulturetaten og overf\u00f8ring av oppgaver og ressurser til Bergen Offentlige Bibliotek, samt videref\u00f8ring av Bergen kulturskole som egen enhet. Budsjettendringen skal innrettes p\u00e5 en m\u00e5te som i st\u00f8rst mulig grad skjermer tilbudet og brukerne. Kutt skal fortrinnsvis tas ut med redusert administrasjon, enklere kommunal organisering p\u00e5 tvers av faggrenser og \u00f8kt samarbeid med andre. Saken legger grunnlaget for \u00e5 videref\u00f8re et godt tilbud til brukerne, i en ny organisasjon som er rigget for fremtiden og de nye \u00f8konomiske rammene. Oppsummering av fagnotat Det er bestilt og mottatt fagnotat fra Bergen Offentlige Bibliotek og Kulturetaten, og mottatt innspill fra fagforeninger og amat\u00f8rkulturr\u00e5dene. Disse er vedlagt, og vil f\u00f8lges opp i det videre arbeidet med omorganiseringen. Det er gjennomf\u00f8rt m\u00f8te- og informasjonsvirksomhet med tillitsvalgte og hovedverneombud i tr\u00e5d med avtaler og regelverk. Det er laget en oversikt over tjenesteproduksjonen som faktagrunnlag for det videre arbeidet. Oppsummering fagnotat fra Bergen Offentlige Bibliotek: Omorganisering av kommunens kulturtilbud kan gi bedre samkj\u00f8ring og felles administrasjon av tjenester, tilbud og kommunikasjon. En forutsetning for dette er at det bibliotekfaglige m\u00e5 ivaretas, folkebibliotekloven m\u00e5 oppfylles og biblioteket m\u00e5 fortsatt v\u00e6re synlig for Bergens innbyggere. Bibliotekene melder ogs\u00e5 behov for mer plass. Det vil v\u00e6re rom for bedre koordinering og samkj\u00f8ring av parallelle oppgaver og administrasjon, f.eks. innenfor HR og \u00f8konomi, men det er avgj\u00f8rende at det sikres nok ressurser til \u00e5 f\u00f8lge opp det som kreves av en st\u00f8rre etat med et h\u00f8yere budsjett og flere ansatte. I bydelene vil det v\u00e6re hensiktsmessig \u00e5 se drift og administrasjon av kulturlokaler og bydelsbibliotek i sammenheng for \u00e5 kunne gi et bedre tilbud til byens innbyggere. Fagnotatet dr\u00f8fter videre bibliotekenes demokratiske funksjoner og rolle i kunnskap og debatt, det redegj\u00f8res for s\u00e5rbare grupper, for dagens store arbeid for barn og barnefamilier, og vises til at kulturetaten har st\u00f8rre grep om ungdom og at det kan hentes erfaringer her til bibliotekvirksomhet. Det redegj\u00f8res for bredt samarbeid med byens organisasjoner. 1 I en ny organisering vil en felles, samordnet ledelse og administrasjon v\u00e6re naturlig og hensiktsmessig. Det er ogs\u00e5 avgj\u00f8rende at det er tilstrekkelig med ressurser til \u00e5 utf\u00f8re de oppgavene som skal gj\u00f8res i en st\u00f8rre organisasjon. Oppsummering fagnotat fra Kulturetaten: Det er viktig \u00e5 bygge en organisasjon som kan driftes med f\u00e6rre ansatte. Det vurderes derfor som hensiktsmessig \u00e5 sentralisere administrative oppgaver. Det foresl\u00e5s felles markedsf\u00f8ring, HR/l\u00f8nn og \u00f8konomi. Kommunens lokale kulturtilbud b\u00f8r prioriteres til der det mangler tilbud fra lokalt organisasjonsliv og/eller det er levek\u00e5rsutfordringer, og prioriteres til barn og barnefamilier. Andre m\u00e5lgrupper kan i stor grad delta i bydekkende tilbud. Det kan vurderes \u00e5 legge bydekkende tilbud utenfor sentrumskjernen. Tilbud som etaten foresl\u00e5r kan drives av andre eller bortfalle: Undervisningstilbud i regi av kulturetat, kulturdager, kulturpriser, juniorklubber utenfor levek\u00e5rsutsatte omr\u00e5der, Ungdomsklubben Zinken, Den kulturelle lykkepillen, Barnas kulturhus, Infoposten, veiledning av lag og organisasjoner, noen kommunale kulturbygg kan ivaretas av dagens brukere. H\u00f8yest prioriterte tilbud; Kommunale kulturhus, fritidsklubber, Aktivitetskortet, forestillinger til sm\u00e5 barn, UKM, tilbud til personer med utviklingshemming og personer med psykiske helseplager, frivilligsentraler, kultursommerjobb, og det trengs mer tilbud til eldre ungdom. Stillinger med lignende arbeidsoppgaver b\u00f8r samles i team. For \u00e5 unng\u00e5 bydelsvise forskjeller, b\u00f8r fagomr\u00e5dene administreres sentralt, men utf\u00f8res lokalt. Det anbefales en standardisering av likelydende tilbud (eks. fritidsklubber og forestillingsserier). Det b\u00f8r lages en felles strategi og team for hvilke prosjekter det skal s\u00f8kes eksterne midler til. For ungdomstilbud vil det v\u00e6re hensiktsmessig \u00e5 samarbeide med andre byr\u00e5dsavdelinger. Det b\u00f8r videre lages en overordnet plan og team for arrangementer og arrangementsserier som skal avvikles. Aktivitetskortet, Den kulturelle skolesekken og Den kulturelle b\u00e6remeisen har felles problemstillinger knyttet til innkj\u00f8p og b\u00f8r vurdere felles sentral organisering. Saksbehandlingen gjennom Aktiv kommune sikrer likebehandling av frivillighetens viktigste ressurs. Det anbefales \u00e5 opprette et bydekkende team her. Det b\u00f8r utvikles felles driftsmodell for kulturhusene. Frivilligsentralene er sv\u00e6rt viktige m\u00f8teplasser, spesielt for s\u00e5rbare eldre. De er ogs\u00e5 en god arena for r\u00e5dgivning til lokalt organisasjonsliv. S\u00e6rlig om Bergen kulturskole: Her redegj\u00f8res det for behov for tilbakef\u00f8ring av administrative \u00e5rsverk, samt at \u00f8nsker om bedre fordeling av tilbud geografisk eller faglig, eller overtagelse av kursvirksomhet fra Kulturetaten, vil kreve ytterligere ressurser. Byr\u00e5dens vurdering Byr\u00e5den har som m\u00e5l at Bergen skal ha gode kulturtilbud i alle bydeler. Disse skal ta hensyn til ulik infrastruktur, transportmuligheter og alderssammensetning. Lokal tilstedev\u00e6relse vil v\u00e6re en viktig prioritet ved omorganiseringen. Den n\u00e6rmere innretningen av organiseringen vil bli avklart i den videre prosessen, men det er et premiss for det videre arbeidet at god lokal tilstedev\u00e6relse ivaretas og at organiseringen tilpasses lokale forhold. Det er i fagnotatet fra Kulturetaten foresl\u00e5tt at Barnas kulturhus utg\u00e5r som eget bygg, og at tjenesten innrettes som et mer bydekkende tilbud i bydelene. Til tross for at lokale tjenester vil v\u00e6re i fokus i omorganiseringen er det byr\u00e5dens vurdering at det ikke er form\u00e5lstjenlig \u00e5 g\u00e5 vekk ifra drift av Barnas kulturhus som et eget spesialtilpasset bygg hvor barn f\u00e5r tilrettelagte opplevelser fra det profesjonelle kunst- og kulturfeltet. Driften av Barnas 2 kulturhus vil gjennomg\u00e5s med m\u00e5l om en enda bedre utnyttelse av bygg og arbeidsressurser. Hva gjelder kulturdagene og lokale kulturpriser, vil amat\u00f8rkulturr\u00e5det bli involvert i det videre arbeidet med omorganisering, med m\u00e5l om at de vil kunne ta en mer direkte rolle i \u00e5 organisere dette p\u00e5 vegne av kommunen. Det tas sikte p\u00e5 en overgangsfase med gradvis overf\u00f8ring til amat\u00f8rkulturr\u00e5det, hvor form\u00e5lstjenlige grensesnitt blir n\u00e6rmere konkretisert. N\u00e5r kulturskolen blir egen enhet, m\u00e5 den organiseres slik at det er tilstrekkelige administrative ressurser for en effektiv drift. En direkte styrings- og ledelseslinje fra byr\u00e5dsavdeling for n\u00e6ring, kultur og idrett til kulturskolen vil styrke evnen til aktiv oppf\u00f8lging. Tilbud som har direkte grensesnitt opp mot andre omr\u00e5der av kommunen sin virksomhet, vil bli vurdert i sammenheng med det helhetlige tjenestetilbudet p\u00e5 dette omr\u00e5det. Det er et premiss for det videre arbeidet med omorganiseringen at fagkompetansen i dagens organisasjoner blir ivaretatt. Tillitsvalgte og vernetjenesten vil bli involvert for \u00e5 sikre en god gjennomf\u00f8ring av omstillingene. Prosessen gjennomf\u00f8res i tr\u00e5d med lov og avtaleverk, samt Bergen kommunes prosedyre og veileder for omstilling. Ny Etat for bibliotek og kultur blir formelt etablert med ny direkt\u00f8r fra 1. mai 2025. Samme dato skilles Bergen kulturskole ut som egen enhet p\u00e5 niv\u00e5 2. Det er et m\u00e5l om at den videre omorganiseringen, inkludert nytt organisasjonskart, er ferdig innen 30. august. \u00d8konomiske konsekvenser Saken er en oppf\u00f8lging av vedtaket i budsjettet for 2025 og H\u00d8P 2025-28 og skal sikre en samlet kostnadsreduksjon p\u00e5 10 millioner. Vedtakskompetanse Byr\u00e5dets fullmakter vedtatt av Bergen bystyre 27. november 2024 i sak 462/24: \u00ab2.4. Organisering av kommunens tjenesteproduksjon og forvaltning. 2.4.1. Byr\u00e5det har myndighet til \u00e5 organisere kommunens tjenesteproduksjon og forvaltning i hensiktsmessige enheter.\u00bb Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: 1. Kulturetaten legges ned, og aktiviteter sl\u00e5s sammen med Bergen Offentlige Bibliotek, med nytt navn Etat for bibliotek og kultur. Kulturskolen videref\u00f8res som egen enhet p\u00e5 niv\u00e5 2. 2. Byr\u00e5det vil videref\u00f8re lokal tilstedev\u00e6relse og organisering av kommunale kultur- og bibliotekstjenester og tilrettelegging for lokalt kulturliv, med en bred geografisk og sosial fordeling. 3. Byr\u00e5det ber Byr\u00e5dsavdeling for kultur, n\u00e6ring og idrett om \u00e5 iverksette ny organisering av virksomheten til Bergen Offentlige Bibliotek og Kulturetaten i tr\u00e5d med f\u00f8ringer i denne saken. Omstilling av medarbeidere skal gjennomf\u00f8res i samsvar med Bergen kommune sin veileder for omstilling. Dato: 13. mars 2025 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. 3 Vedlegg: 1. Fagnotat fra Kulturetaten datert 15.01.2025. Organisering av kommunen sitt kulturtilbud 2. Fagnotat fra Bergen offentlige bibliotek datert 15.01.25 Omorganisering av kommunen sitt kulturtilbud 3. Innspill p\u00e5 fagnotater fra Forskerforbundet 4. Innspill fra Utdanningsforbundet Bergen 5. Innspill fra Fagforbundet til ny organisasjon av Kulturetaten 6. Innspill til ny organisasjon for kommunale kulturtilbud fra Samfunnsviterne 7. Innspill til fagnotat fra Creo 8. Innspill fra DELTA vedr\u00f8rende omorganisering av kommunens kulturtilbud 9. Innspel fr\u00e5 Bibliotekarforbundet til forslag til omorganisering 10. Felles innspill fra Amat\u00f8rkulturr\u00e5det i Bergen, \u00c5sane Kulturr\u00e5d, Arna Kulturr\u00e5d, Laksev\u00e5g Kulturr\u00e5d, Fyllingsdalen Kulturr\u00e5d, og Fana og Ytrebygda Kulturr\u00e5d 11. Tilleggsinnspill fra \u00c5sane kulturr\u00e5d 12. Innspill framtidig drift av \u00c5sane Kulturhus 13. Arna Kulturr\u00e5d \u2013 h\u00f8yringsnotat ifm. Budsjettvedtak om organisering av kommunen sitt kulturtilbod 14. Tilleggsinnspill vedr. omorg. av kulturtilbud \u2013 fra Laksev\u00e5g Kulturr\u00e5d 15. Kulturkontorenes faglige vurderinger til Kulturetatens fagnotat 16. Barnekulturs tilsvar til Kulturetatens fagnotat 4 SAKSFRAMSTILLING Hva saken gjelder Med bakgrunn i budsjettvedtaket i H\u00d8P 25-28 foresl\u00e5s det \u00e5 endre den organisatoriske strukturen for kommunale kulturtilbud. Endringen skal gj\u00f8re det mulig \u00e5 gjennomf\u00f8re et vedtatt kutt p\u00e5 kr.10 mill. p\u00e5 en m\u00e5te som i st\u00f8rst mulig grad skjermer brukere. M\u00e5let er ogs\u00e5 \u00e5 b\u00f8te p\u00e5 svakheter i dagens tilbud, knyttet til for eksempel den geografiske fordelingen. Tidligere vedtak Det er gjort vedtak i H\u00d8P 2025-28 om kutt p\u00e5 kr. 10 mill. for Kulturetaten: \u00abOmorganisering av kommunen sitt kulturtilbud Byr\u00e5det \u00f8nsker \u00e5 redusere kostnader gjennom mindre administrasjon og mer effektiv drift. Det er samtidig et m\u00e5l \u00e5 redusere den negative effekten p\u00e5 aktivitets- og tilbudsniv\u00e5et i kommunen. Byr\u00e5det vil i den sammenheng vurdere en organisasjons- endring som skal effektivisere drift og gj\u00f8re tjenestene mer brukervennlige, gjennom nedleggelse av Kulturetaten og overf\u00f8ring av oppgaver og ressurser til Bergen Offentlige Bibliotek, samt videref\u00f8ring av Bergen kulturskole som egen enhet. Det er et m\u00e5l at overlappende funksjoner mellom etatene skal reduseres og at m\u00f8te med publikum og brukere skal utvikles, med felles grensesnitt og samordnet informasjonsstr\u00f8m. Kulturetaten driver kommunale kultur- og \u00f8vingslokaler, aktivitets- og kulturtilbud for barn og familie, ungdom, personer med utviklingshemming og mennesker med psykiske helseplager, gir veiledning til lokalt kulturliv, og samarbeider om aktiviteter og arrangementer. Etaten driver informasjon og markedsf\u00f8ring av lokale tilbud og gir lokale kulturpriser og Ungdomsprisen. Kulturetaten omfatter ogs\u00e5 Bergen kulturskole. Bergen Offentlige Bibliotek har ni bydelsbibliotek, og to fengselsbibliotek. Bergen Offentlige Bibliotek l\u00e5ner ut b\u00f8ker og andre medier, gir tilgang til informasjon og l\u00e6ringsaktiviteter, og har et bredt arrangements- og aktivitetsprogram. Dagens organisering av det lokale kulturarbeidet er basert p\u00e5 tradisjonelle faggrenser. Det inneb\u00e6rer at vi har to etatslinjer \u2013 ett i bibliotekene og ett i Kulturetaten. For publikum inneb\u00e6rer dette flere informasjonsstr\u00f8mmer, og arrangementer som kan v\u00e6re n\u00e6rt like, men med ulik pris eller konkurerede tidspunkt. En omorganisering vil kunne gi ett felles grensesnitt ovenfor borgerne. Noen av dagens oppgaver hos Kulturetaten kan v\u00e6re gode oppgaver for lokalt kulturliv. Som en del av organisasjonsendringen vil dette vurderes n\u00e6rmere. Det tas bl.a. sikte p\u00e5 at Amat\u00f8rkulturr\u00e5det kan f\u00e5 ansvar for arbeidet med de lokale kulturprisene, i samarbeid med lokale krefter som amat\u00f8rkulturr\u00e5d. Byr\u00e5det vil jobbe videre med de relevante etatene om innretningen p\u00e5 hvilke tjenester som videref\u00f8res og hvilke som faller bort. De overordnende f\u00f8ringene for prioriteringer av oppgaver vil v\u00e6re \u00e5 ivareta s\u00e5rbare grupper blant barn og unge og ensomme eldre s\u00e5 langt som mulig. Byr\u00e5det vil fremme en egen byr\u00e5dssak om omorganisering av Kulturetaten og Bergen Offentlige Bibliotek.\u00bb 5 Tjenestebeskrivelse Bergen kommune har i dag flere ulike virkemidler for \u00e5 skape kulturaktivitet. 1. Gir tilgang til lokaler i kulturhus, bibliotek og andre arealer 2. \u00c5pne lavterskel tilbud \u2013 bibliotek, ungdomsklubber, eldretreff mm. 3. Faglig baserte oppl\u00e6rings og kompetansegivende tilbud. 4. Arrangementer \u2013 kommunale og i partnerskap med andre. 5. Innkj\u00f8psprogram i skolesekk, spaserstokk, aktivitetskort, barnel\u00f8rdag mm. 6. Organisasjonsutviklingsst\u00f8tte og r\u00e5dgivning. 7. Informasjon og markedsf\u00f8ring til allmenheten. 8. Tilskudd til aktivitet og prosjekter. 9. Planlegging og strategisk arbeid, arbeid mot andre forvaltningsniv\u00e5er. Arbeidet med ny organisasjon vil ta utgangspunkt i de eksisterende tjenester og brukertilbud. P\u00e5 dette grunnlag vil behov for andre, flere eller f\u00e6rre tilbud innenfor ulike deler av virksomheten, bli vurdert. Medvirkning hittil Det har v\u00e6rt avholdt to formelle informasjons- og dr\u00f8ftingsm\u00f8ter om premissene i denne saken. Hovedverneombudet har deltatt. Budsjett og omstilling var ogs\u00e5 tema p\u00e5 AMU i desember 2024 og i februar 2025. Her ble bla. AMUs rolle i omstilling behandlet. Parallelt er det gjennomf\u00f8rt flere samarbeidsm\u00f8ter mellom arbeidsgiver og hovedverneombud, med fokus p\u00e5 systematisk HMS-arbeid, herunder ROS-analyser. Vurdering Saken skal bidra til \u00e5 l\u00f8se tre sammensatte utfordringer: \u2022 Vi m\u00e5 jobbe smartere: Lavere \u00f8konomiske rammer krever mer effektiv drift og prioriteringer. Saken er et delsvar p\u00e5 en st\u00f8rre utfordring knyttet til mer begrenset kommunal \u00f8konomi i den overskuelige fremtiden. \u2022 Vi m\u00e5 n\u00e5 alle: Det er gjort et arbeid med en tjenesteoversikt. Denne viser at det produseres mange viktige tilbud, men viser ogs\u00e5 ujevn fordeling mellom geografiske omr\u00e5der av Bergen og mellom m\u00e5lgrupper. \u2022 Vi m\u00e5 organisere oss mer praktisk: Oppgavegjennomgangen har for eksempel vist at funksjoner knyttet til informasjon og administrasjon er spredt p\u00e5 mange enheter og personer. Her ligger et mulig effektiviseringspotensial. Bystyret har bedt om at det vurderes en organisasjonsendring som skal effektivisere drift og gj\u00f8re tjenestene mer brukervennlige. Konkret skal Kulturetaten nedlegges og oppgaver og ressurser overf\u00f8res til Bergen Offentlige Bibliotek. Bergen kulturskole videref\u00f8res som egen enhet. Det er et m\u00e5l at overlappende funksjoner mellom etatene skal reduseres og at m\u00f8te med publikum og brukere skal utvikles, med felles grensesnitt og samordnet informasjonsstr\u00f8m. Det forventes ikke en fremtidig \u00f8kning i kommunens \u00f8konomiske handlingsrom som tilsier videref\u00f8ring av dagens drift. Det anbefales \u00e5 utvikle en organisasjon som ivaretar tjenestetilbudet innen nye \u00f8konomiske rammer. Kommunalt arbeid skal inng\u00e5 i et st\u00f8rre bilde med frivillige, ideelle og private akt\u00f8rer som alle bidrar til \u00e5 skape en levende by. Kommunen skal legge til rette for at alle gode krefter kan v\u00e6re med \u00e5 bidra. Arbeidet med ny organisering m\u00e5 ta utgangspunkt i samarbeid og ansvarsdeling. Ressursene til kommunen er i dag ujevnt fordelt mellom m\u00e5lgrupper og bydeler. Ny organisasjon skal legge til rette for bedre geografisk og sosial balanse i ressursbruken. Likeverdige tilbud i de ulike bydeler m\u00e5 likevel ta hensyn til forskjeller mellom bydeler med tanke p\u00e5 tilgang til kulturbygg, transport, befolkningens ressurser og sammensetning, mm. 6 Organisering av lokalt kulturarbeid vil bygge p\u00e5 utkast til ny kommuneplanens samfunnsdel (KPS). Viktige tema er \u00abLevende bydeler og nabolag\u00bb, \u00abEldre som ressurs\u00bb, \u00abTa alle gode krefter i bruk\u00bb, og \u00abKulturbyen Bergen\u00bb. Det er vedtatt et kutt p\u00e5 kr. 10 mill. som skal tas ut p\u00e5 en m\u00e5te som i st\u00f8rst mulig grad skjermer tilbud og brukere. Konkret skal ny organisasjon bidra til: \u2022 Et variert lokalt kulturliv, i samspill mellom kommune og andre. \u2022 Likeverdige tilbud mellom bydeler, med bedre fordeling av aktiviteter der det tas hensyn til infrastruktur, transportmuligheter, alderssammensetning og befolkningsressurser i de ulike bydeler. \u2022 At folk kan komme fysisk frem til tilbud enkelt og rimelig. \u2022 At det er lett \u00e5 finne arena og hjelp til selv \u00e5 skape noe/arrangere noe. M\u00e5lgruppene som spesielt skal ivaretas i den nye organiseringen er: \u2022 Barn og unge \u2022 Eldre \u2022 S\u00e6rskilte grupper i tr\u00e5d med vedtatte planer Gjennom omorganisering \u00e5pnes det for reduksjon i administrasjon og andre st\u00f8ttefunksjoner. Ny organisasjon vil ogs\u00e5 gi grunnlag for en helhetlig gjennomgang av betjeningssteder for \u00e5 vurdere om disse fullt ut dekker befolkningen. Blant de tekniske m\u00e5lene er derfor: \u2022 Effektive felles administrasjons- og informasjonstjenester. \u2022 Bedre fordeling av aktivitet mellom bydeler. \u2022 Samling av bydekkende tjenester. Kulturskolen f\u00f8res videre som egen enhet. Kulturskolens rolle vil videreutvikles i lys av deres rolle som viktig del av lokalt kulturliv. I dag er Kulturetaten delvis organisert etter fire dobbeltbydeler basert p\u00e5 bydelsinndelingen av 1999, mens biblioteket har \u00e5tte bibliotek (p\u00e5 ti steder). B\u00e5de bibliotek og kulturetat har ulik sammensetning av lokale og bydekkende tilbud og team. Det vil i det videre vurderes en ny hensiktsmessig organisering. 7 "
}