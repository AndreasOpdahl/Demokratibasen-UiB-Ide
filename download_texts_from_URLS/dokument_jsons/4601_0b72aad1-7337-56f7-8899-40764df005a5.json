{
  "dokument_id": "0b72aad1-7337-56f7-8899-40764df005a5",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 02102024, Sak 327/24, Oppf\u00f8lging av bystyrevedtak 08.05.2024, sak 144/24 -Handlingsplan for trafikksikkerhet 2024-2025, kommunale veier",
  "url": "https://bergen.kommune.no/politikere-utvalg/api/fil/bk360/11270837/Innstilling-vedtak-Oppfolging-av-bystyrevedtak-08-05-2024-sak-144-24-Handlingsplan-for-trafikksikkerhet-2024-2025-kommunale-veier",
  "tekst": "Oppf\u00f8lging av bystyrevedtak 08.05.2024, sak 144/24 -Handlingsplan for trafikksikkerhet 2024-2025, kommunale veier Bergen bystyre behandlet saken i m\u00f8tet 02.10.2024 sak 327/24 og fattet f\u00f8lgende vedtak: Bystyret slutter seg til byr\u00e5dets oppf\u00f8lging av vedtak i sak 144/24 Handlingsplan for trafikksikkerhet 2024-2025, kommunale veier. Bergen bystyres behandling F\u00f8lgende representanter tok ordet: Torstein Gya (SV), Katrine Berg N\u00f8dtvedt (MDG), Linn Kristin Langley-Rasmussen Eng\u00f8 (A), Ingrid Nergaard Fjeldstad (V), Thor Haakon Bakke (MDG) Forslag fremsatt i bystyret: Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende alternative forslag i 2 punkt: 1. Bystyret opphever sitt vedtak i sak 144/24 datert 08.05.24. 2. Bystyret vedtar Handlingsplan for trafikksikkerhet 2024-2025 slik den fremg\u00e5r av byr\u00e5dets forslag. Votering: Alternativt forslag punkt 1 og 2 fra MDG, fremsatt av Katrine Berg N\u00f8dtvedt (MDG) fikk 30 stemmer (A, SV, MDG, V, R) og var dermed falt. Innstillingen ble vedtatt med 37 stemmer (H, FrP, BL, INP, KrF, Sp, PP). Merknad fra utvalg for barnehage, skole og idrett fikk 30 stemmer (A, SV, MDG, V, R) og var dermed falt. Utvalg for milj\u00f8 og byutvikling behandlet saken i m\u00f8tet 19.09.2024 sak 303/24 og avga f\u00f8lgende innstilling: Utvalgets innstilling og bystyrets vedtak er likelydende. Utvalg for barnehage, skole og idrett hadde saken til orientering i m\u00f8tet 17.09.2024 sak 86/24: Utvalg for barnehage, skole og idrett tok saken til orientering. Utvalg for milj\u00f8 og byutvikling innstiller til bystyret. Merknad Bystyret viser til merknad 4 i sak 144/24: \u201cBystyret peker p\u00e5 den manglende balansen mellom administrativ tids- og ressursbruk og fysiske trafikksikkerhetstiltak. Bystyret ber byr\u00e5det i fremtidige planer prioritere \u00e5 f\u00e5 utf\u00f8rt fysiske trafikksikkerhetstiltak\u201d. Bystyret understreker at parkeringsmuligheter ikke skal s\u00f8kes erstattet i umiddelbar n\u00e6rhet til parkering som g\u00e5r tapt som f\u00f8lge av trafikksikkerhetsprosjekter. Administrative ressurser b\u00f8r tvert imot brukes til mer trafikksikkerhet, ikke til \u00e5 arbeide for \u00e5 erstatte parkeringsplasser. Byr\u00e5det behandlet saken i m\u00f8tet 05.09.2024 sak 269/24 Byr\u00e5det innstiller til bystyret \u00e5 fatte f\u00f8lgende vedtak: Bystyret slutter seg til byr\u00e5dets oppf\u00f8lging av vedtak i sak 144/24 Handlingsplan for trafikksikkerhet 2024-2025, kommunale veier. 2 "
}