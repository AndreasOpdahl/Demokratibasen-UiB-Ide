{
  "dokument_id": "46d0ddaf-a0f9-5d48-b0a7-8f56d29a5b60",
  "doc_type": "case_presentation",
  "kommune": 4601,
  "tittel": "Fastsettelse av retningslinjer og kriterier for ny tilskuddsordning: Folkefest p\u00e5 Bryggen og gjenbruksmarked i \u00d8vregaten. ",
  "url": "https://bergen.kommune.no/politikere-utvalg/api/fil/bk360/10336693/Framstilling-Fastsettelse-av-retningslinjer-og-kriterier-for-ny-tilskuddsordning-Folkefest-pa-Bryggen-og-gjenbruksmarked-i-Ovregaten-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/71420-1 Fastsettelse av retningslinjer og kriterier for ny tilskuddsordning: Folkefest p\u00e5 Bryggen og gjenbruksmarked i \u00d8vregaten Hva saken gjelder: Bergen bystyre behandlet i m\u00f8tet 19.12.2023 sak 52/23, og vedtok to nye tilskudd. I Bergen kommunes Handlings- og \u00f8konomiplan 2024-2027 for budsjett\u00e5ret 2024 er det avsatt midler til tilskudd til Bilfri bruktmarked \u00d8vregaten kr 300 000,- og Bilfri folkefest bryggen p\u00e5 kr 500 000,-. P\u00e5 grunn av de n\u00e5v\u00e6rende fysiske forutsetningene p\u00e5 de geografiske m\u00e5lomr\u00e5dene for tilskuddsordningene, foresl\u00e5s det i saken \u00e5 ikke ha som krav at Bryggen eller \u00d8vregaten gj\u00f8res bilfri og \u00e5 sl\u00e5 ordningene sammen til \u00e9n s\u00f8kbar ordning. Det vil da v\u00e6re kr 800 000,- til fordeling over ordningen. Bakgrunnen for tilskuddsordningene er byr\u00e5dets vilje, formulert i Klosterhagenerkl\u00e6ringen om \u00e5 bruke Bryggen som aktiv kulturarena. Byr\u00e5det \u00f8nsker ogs\u00e5 et mer sirkul\u00e6rt samfunn, og l\u00f8sninger som i st\u00f8rre grad muliggj\u00f8r gjenbruk. Det er ogs\u00e5 et \u00f8nske om at Bergen skal bli Norges kulturhovedstad. Bystyret skal behandle saken i m\u00f8tet 19.06.2024, og ny s\u00f8kbar tilskuddsordning kan v\u00e6re tilgjengelige etter et at kriterier og retningslinjer for ordningen er vedtatt. Realistisk gjennomf\u00f8ringstidspunkt for de oms\u00f8kte tiltakene vil v\u00e6re h\u00f8sten 2024, men p\u00e5 grunn av egnede \u00e5rstider for utend\u00f8rs arrangementer \u00e5pnes det ogs\u00e5 for \u00e5 s\u00f8ke midler til forprosjektfaser for form\u00e5l som arrangeres i f\u00f8rste halvdel av 2025. Det tas en helhetsvurdering av realistisk gjennomf\u00f8ring. Midlene er lagt til tjeneste Andre n\u00e6ringsform\u00e5l, men vil behandles videre innenfor tjenesteomr\u00e5de \u00d8vrig kulturaktivitet og forvaltes av Seksjon for kunst og kulturutvikling. Midlene skal g\u00e5 til \u00e5 skape arrangementer og publikums\u00e5pne aktiviteter, gjenbruksmarked og opplevelser i de stedsspesifikke omr\u00e5dene. Ordningen vil v\u00e6re s\u00f8kbare for aktuelle akt\u00f8rer p\u00e5 kunst- og kulturfeltet, og v\u00e6re aktuell for s\u00f8kere fra profesjonell kunst og kultur, amat\u00f8rkultur og frivillighet, museer, kulturvern og fart\u00f8y. Saksfremstillingen viser kriterier, retningslinjer og saksbehandlingsprosedyrer for tilskuddsordningen. \u00d8konomiske konsekvenser: Tilskuddordningen forvaltes innenfor vedtatte budsjettrammer og har ingen \u00f8konomiske konsekvenser. Byr\u00e5dets vurdering og anbefaling/konklusjon: Fysiske forutsetninger og potensial Bergen kommune \u00f8nsker \u00e5 f\u00e5 opp tempo p\u00e5 den sirkul\u00e6re omstillingen og har utredet hvordan legge til rette for \u00f8kt ombruk av forbruksvarer i Bergen. Med midler fra Vestland 1 fylkeskommune er man ogs\u00e5 i gang med \u00e5 se p\u00e5 muligheter for en sirkul\u00e6r hovedgate i Bergen. \u00d8vregaten har blitt pekt p\u00e5 som et potensielt sted for dette. Her \u00f8nsker man \u00e5 skape milj\u00f8 og kultur for gjenbruk som treffer b\u00e5de lokalbefolkning og tilreisende. Et bruktmarked i \u00d8vregaten vil gi gode data og bidra til \u00e5 unders\u00f8ke dette mulighetsrommet. Deler av \u00d8vregaten er per dags dato stengt for trafikk da det p\u00e5g\u00e5r gravearbeid. L\u00f8yve for ferdigstilling g\u00e5r ut den 30.11.2024. Deler av \u00d8vregaten er for tiden \u00e5pen for gjennomfart, og det anses derfor for overgripende \u00e5 kreve at arrangementer og eventuelle bruktmarked som mottar st\u00f8tte fra ordningen m\u00e5 v\u00e6re av en slik art at Bryggen og det resterende tilgjengelige omr\u00e5det i \u00d8vregaten stenges for biltrafikk. Tiltaket ville virke for inngripende for bil- og kollektivtrafikken, og n\u00f8dvendige tillatelser vil v\u00e6re vanskelige \u00e5 f\u00e5. Det anbefales at arrang\u00f8r lager seg en rigg hvor det ikke er n\u00f8dvendig \u00e5 stenge Bryggen for trafikk. Bryggen, bes\u00f8kes av over 1 million mennesker hvert \u00e5r. De fleste er turister, som bes\u00f8ker Bryggen mellom mai og sept. Bruktmarkeder og andre aktiviteter i omr\u00e5det kan bidra til at flere mennesker blir kjent med omr\u00e5det; denne levende og unike historiske bydelen. Tiltak som bygger oppunder forretningsmodeller og aktiviteter som tilbyr interaksjon og samhandling mellom publikum, tilbydere av lokalproduksjon og kunnskapsdeling ifb med produksjon og tilvirkning er i retning av sirkul\u00e6r\u00f8konomiske modeller, og bygger oppunder m\u00e5lsetningene fra Klosterhagen erkl\u00e6ringen. Det er viktig at de oms\u00f8kte tiltakene for \u00e5 skape folkefest og sikre gjenbruk s\u00f8ker om n\u00f8dvendige tillatelser fra grunneiere, Vest politidistrikt og Bergen brannvesen. S\u00f8ker m\u00e5 ogs\u00e5 selv dekke utgifter som m\u00e5tte p\u00e5l\u00f8pe for n\u00f8dvendige sikkerhet- og sikringstiltak, skiltplaner, varslinger med mer for \u00e5 kunne gjennomf\u00f8re arrangementet. Tilskuddsordningen kunne ogs\u00e5 omfattet omr\u00e5det p\u00e5 kaiarealet langs Bryggen. Kaien kunne v\u00e6rt et tilgjengelig og egnet omr\u00e5de b\u00e5de for gjenbruksmarkeder og sm\u00e5 arrangement. Spesielt arrangementer som inkluderer b\u00e5teiere og veteranb\u00e5tene b\u00e5de p\u00e5 publikums og arrang\u00f8rsiden, kunne v\u00e6rt aktuelle \u00e5 gjennomf\u00f8re p\u00e5 kaiomr\u00e5det. Etter tilf\u00f8ring av sykkeltras\u00e9 p\u00e5 kaisiden av Bryggen er det resterende tilgjengelige arealet for smalt til \u00e5 trygt kunne h\u00e5ndtere myke trafikanter og samtidig sette ut installasjoner og gjennomf\u00f8re sm\u00e5 arrangementer langs kaikanten. Dersom omr\u00e5det skal anvendes til dette form\u00e5let m\u00e5 spesielt sykkel og muligens biltras\u00e9 stenges for trafikk. Sykkelfeltet er under prosess for godkjenning og er forel\u00f8pig ikke skiltet. Sykkelfeltet kan derfor per dags dato ikke sperres av uavhengig av tras\u00e9en den er lagt p\u00e5. Det utelukker likevel ikke at det kan foreg\u00e5 arrangement om bord p\u00e5 fart\u00f8y som ligger langs Bryggen. Det er flere kulturakt\u00f8rer som holder til i omr\u00e5det, heriblant Bryggens Museum (del av Bymuseet) og Det Hanseatiske Museum og Sch\u00f8tstuene (del av Museum Vest). Disse akt\u00f8rene har erfaring med publikumsarrangementer b\u00e5de i egne bygg og p\u00e5 uteomr\u00e5der p\u00e5 Bryggen. Sch\u00f8tstuene har ogs\u00e5 egne uteomr\u00e5der som museet benytter til publikumsarrangementer. Omr\u00e5det rundt Fisketorget og Bryggen er ogs\u00e5 en arena for veteranfart\u00f8yene i Bergen Nasjonale Veteranskipshavn, og det avholdes flere arrangementer b\u00e5de p\u00e5 land og ombord i b\u00e5tene under festivaler som Fjordsteam og Torgdagen. Tilskudd til folkefest og gjenbruksmarked p\u00e5 Bryggen, kaien og i \u00d8vregaten Beskrivelse av tilskuddsordning Tilskuddsordningen har som form\u00e5l \u00e5 bidra til folkefest p\u00e5 Bryggen i Bergen, og \u00f8kt fokus p\u00e5 gjenbruk gjennom aktiviteter p\u00e5 Bryggen og i \u00d8vregaten, som eksempelvis gjenbruksmarked. De oms\u00f8kte tiltakene m\u00e5 v\u00e6re publikums\u00e5pne og tilgjengelige for allmennheten. Av oms\u00f8kte 2 tiltak vil arrangementer og prosjekter med ulike m\u00e5lgrupper bli prioritert. Tilskuddsordningen skal bidra til \u00f8kt bruk av byrommet i det stedsspesifikke omr\u00e5det, gj\u00f8re sentrum attraktivt for beboere og tilreisende i alle aldersgrupper, og f\u00f8re til \u00f8kt trivsel. S\u00f8knadsfrist og behandlingstid \u2013 n\u00e5r f\u00e5r du svar S\u00f8knader om tilskudd har l\u00f8pende s\u00f8knadsfrist, og m\u00e5 v\u00e6re mottatt senest 5 uker f\u00f8r prosjektstart eller gjennomf\u00f8ringsdato. Tilskudd fordeles l\u00f8pende inntil alle midlene er disponert. Behandlingstiden vil, med mulige unntak for ferieavvikling, ligge innenfor 4 uker. Tilskuddsramme \u2013 hvor mye kan du f\u00e5 i st\u00f8tte Tilskuddsordningen gjelder for 2024 og har en budsjettramme p\u00e5 kr 800 000,-. Midler vil bli tildelt i 2024, men kan ogs\u00e5 gis til forprosjektfaser for form\u00e5l som arrangeres i f\u00f8rste halvdel av 2025. Det tas en helhetsvurdering av realistisk gjennomf\u00f8ring. St\u00f8rrelsen p\u00e5 innvilget tilskuddsbel\u00f8p vil fastsettes utfra totalrammene for tilskuddsordningen samt en skj\u00f8nnsmessig vurdering og prioritering innenfor den totale s\u00f8knadsmassen. Et prosjekt vil ikke kunne fullfinansieres av Bergen kommune. Eventuelt tilskudd kan v\u00e6re lavere enn oms\u00f8kt bel\u00f8p og vil sjelden overstige mer enn 70 % av tilskuddsgivende budsjettposter og finansielt behov for gjennomf\u00f8ring. Et tilskudd vil ikke kunne g\u00e5 til \u00e5 finansiere et overskudd i det oms\u00f8kte prosjekter. Arrangementer med et tilskuddsbehov p\u00e5 under kr 10 000,- vil ikke bli behandlet. Hva kan det s\u00f8kes st\u00f8tte til? Det gis tilskudd til gjennomf\u00f8ring av kulturarrangement, s\u00e5 som konserter, forestillinger, opplesninger, omvisninger, workshops, utstillinger og annet, og gjenbruksmarked. Det kan ogs\u00e5 gis tilskudd til arrangementsrekker og mindre festivaler med konkret program. Tilskudd kan g\u00e5 til leie av lokale/grunn, honorarer, reiser, teknikk, markedsf\u00f8ring og lignende. Hva kan det ikke s\u00f8kes st\u00f8tte til? Tilskudd skal ha utl\u00f8sende effekt. Det er ikke tilstrekkelig at tilskuddet medvirker til \u00e5 opprettholde et eksisterende tilbud. Hvem kan s\u00f8ke ? Kulturn\u00e6ringer, fart\u00f8y, foreninger, stiftelser, organisasjoner, museer og lag kan s\u00f8ke om st\u00f8tte. Flere akt\u00f8rer som kan tilby ulike arrangementer og aktiviteter som bidrar til folkefest som en koordinert rekke av arrangementer eller som et st\u00f8rre overskridende tiltak, oppfordres til \u00e5 samarbeide og koordinere s\u00f8knader til ordningen. S\u00f8ker m\u00e5 v\u00e6re registrert med organisasjonsnummer i Br\u00f8nn\u00f8ysundregisteret. Kriterier for tildeling Ved vurdering av s\u00f8knaden vektlegges: \u2022 S\u00f8kers gjennomf\u00f8ringsevne \u2022 Prosjektets kvalitet, innhold og egenart \u2022 Balansert og realistisk budsjett \u2022 Tillatelse fra grunneiere og myndighetsut\u00f8vere, samt n\u00f8dvendig godkjent planverk for gjennomf\u00f8ring \u2022 Plan for markedsf\u00f8ring og formidling av arrangementet \u2022 Gjeldende kulturpolitiske retningslinjer og prioriteringer i Bergen kommune S\u00f8ker m\u00e5 selv s\u00f8ke grunneiere om bruk av byrom og gjennomf\u00f8re eventuelle sikringstiltak. SLIK S\u00d8KER DU OM TILSKUDD: I vurdering av s\u00f8knaden vil det inng\u00e5 b\u00e5de et kunst- eller kulturfaglig, og et kulturpolitisk element. Det er viktig at tiltaket fremst\u00e5r som realistisk, kulturelt relevant og av god kvalitet og allmenn interesse. I den samlede vurderingen av de innkomne s\u00f8knadene legges det vekt 3 p\u00e5 at ordningen skal ivareta et mangfold av aktiviteter og arrangementer som bidrar til folkefest. Tilskudd vil kunne tilfalle et bredt mangfold av akt\u00f8rer. Ordningen skal bidra til at tiltak som er tilgjengelige for et mangfoldig publikum med ulik bakgrunn. Retningslinjer og prosedyrer Tilskuddsordningen f\u00f8lger ellers retningslinjer og prosedyrer for tilskudd til kunst og kultur vedtatt 19.12.2023 i sak 60/23. Begrunnelse for framleggelse til bystyret: Reglement for bystyret og utvalgene 2023 \u2013 2027 pkt 5.8.5 Retningslinjer og kriterier for tilskuddsordninger Bystyret vedtar i f\u00f8rste kvartal \u00e5ret etter kommunevalg retningslinjer og kriterier for tilskuddsordninger til lag, organisasjoner og privatpersoner. Av dette f\u00f8lger at retningslinjer og kriterier for nye tilskuddsordninger, og endringer i eksisterende ordninger skal vedtas av bystyret. Byr\u00e5det innstiller til bystyret \u00e5 fatte f\u00f8lgende vedtak: 1. Bystyret vedtar \u00e5 sl\u00e5 sammen ordningen Bilfri gjenbruksmarked \u00d8vregaten med ordningen Bilfri folkefest bryggen. Budsjettmidlene p\u00e5 kr 300 000,- og kr 500 000,- legges inn i \u00e9n ordning, og det forvaltes kr 800 000,- over den ene ordningen. 2. Det \u00e5pnes for at s\u00f8kere som s\u00f8ker om prosjekter som ikke er avhengige av \u00e5 stenge omr\u00e5dene for biltrafikk, ogs\u00e5 kan motta tilskudd fra ordningen. 3. Bystyret vedtar retningslinjer og kriterier for tilskuddsordninger Folkefest p\u00e5 Bryggen og gjenbruksmarked i \u00d8vregaten, slik disse fremkommer i saken. 4. Bystyret vedtar s\u00f8knadsfristen for ordningen slik den fremkommer i saken. 5. Byr\u00e5det gis myndighet til \u00e5 gj\u00f8re mindre endringer av ikke-prinsipiell karakter i retningslinjene for tilskuddsordningen. Dato: 7. mai 2024 Christine B. Meyer Reidar Digranes Byr\u00e5dsleder Byr\u00e5d for n\u00e6ring, kultur og idrett Dokumentet er godkjent elektronisk. 4 "
}