{
  "dokument_id": "fb872621-302f-5316-b05e-0daf027d37ad",
  "doc_type": "case_presentation",
  "kommune": 5501,
  "tittel": "Tilleggsavtale til utbyggingsavtale for Leirbakken n\u00e6ringsomr\u00e5de del II",
  "url": "https://innsyn.tromso.kommune.no/application/getMoteDokument?dokid=2001973177",
  "tekst": "Arkivsaksnr. 22/08792-9 Saksbehandler Benedikte R\u00f8rvik Nilsen Saksgang M\u00f8tedato Kommune- og byutviklingsutvalget 27.02.2025 Tilleggsavtale til utbyggingsavtale for Leirbakken n\u00e6ringsomr\u00e5de del II Kommunedirekt\u00f8rens innstilling til vedtak: Utbyggingsavtale for Leirbakken n\u00e6ringsomr\u00e5de del II legges ut til offentlig ettersyn i 30 dager. Stig Tore Johnsen Mette Moh\u00e5g Kommunedirekt\u00f8r Direkt\u00f8r avdeling for bymilj\u00f8 1 Hva saken gjelder Utlegging av utbyggingsavtale til offentlig ettersyn. Saksutredning Generelt om utbyggingsavtaler Utbyggingsavtaler inng\u00e5s mellom kommunen som planmyndighet og utbyggere for \u00e5 gjennomf\u00f8re kommunale arealplaner, typisk reguleringsplan. Plan- og bygningsloven (PBL.) har i kapittel 17 bestemmelser om form\u00e5l, innhold og saksbehandling av slike avtaler. Utbyggingsavtaler kan omfatte krav til offentlig teknisk og gr\u00f8nn infrastruktur (f.eks. vei, vann/avl\u00f8p og lekeplasser) som utbygger m\u00e5 opparbeide i henhold til arealplanen eller lovp\u00e5lagt opparbeidingsplikt. Det kan ogs\u00e5 avtales gjennomf\u00f8ring av boligpolitiske tiltak og utforming av boliger. Endelig kan utbygger/grunneier gjennom avtalen helt eller delvis p\u00e5ta seg \u00e5 bekoste og/eller utf\u00f8re andre tiltak som er n\u00f8dvendige for gjennomf\u00f8ringen av arealplanen. Dette kan v\u00e6re eksterne veianlegg, st\u00f8yskjerming og milj\u00f8tiltak. Tiltakene m\u00e5 st\u00e5 i rimelig forhold til utbyggingens art og omfang, og kostnadene til dette m\u00e5 v\u00e6re forholdsmessige. Kostnadsdekning av sosial infrastruktur (skoler, barnehager, mv.) kan ikke avtales. Kommunestyret vedtok i sak 201/06 prinsippet om at de enkelte utbyggingsomr\u00e5der selv skal b\u00e6re alle kostnadene med tilrettelegging av teknisk og gr\u00f8nn infrastruktur gjennom en utbyggingsavtale. Saksbehandlingen Oppstart av forhandlinger om utbyggingsavtale ble ikke kunngjort, da denne avtalen er en naturlig forlengelse av utbyggingsavtale fra 2011 og gjelder et begrenset vann- og avl\u00f8pstiltak. Administrasjonen og utbygger har etter forhandling kommet frem til et omforent avtaleutkast. Ved en inkurie har ikke avtalen blitt lagt ut for offentlig ettersyn f\u00f8r n\u00e5. Bakgrunnen for at denne avtalen m\u00e5 saksbehandles p\u00e5 vanlig m\u00e5te, selv om at det kun gjelder vann- og avl\u00f8psledninger, er at ledningsanleggene har st\u00f8rre dimensjon enn det som kan p\u00e5legges etter PBL 18-1 flg. Det kommer frem av PBL. \u00a7 17-4 annet ledd at forslag til utbyggingsavtale som hovedregel skal legges ut til offentlig ettersyn med 30 dagers frist for merknader. Myndigheten til \u00e5 inng\u00e5 utbyggingsavtaler ligger til kommune- og byutviklingsutvalget, jf. Delegasjonsreglementet punkt 9. N\u00e6rmere om avtaleutkastet Avtalen gj\u00f8res med utgangspunkt i plan 1716 vedtatt 11.12.12. Utbygger inngikk utbyggingsavtale for omr\u00e5det i 11.01.11, se vedlegg. Den avtalen gjaldt all offentlig infrastruktur med unntak av det som tilh\u00f8rer byggetrinn 2. Bakgrunnen for at denne tilleggsavtalen kom i stand, var for at utbygger kunne tilby Statens vegvesen \u00e5 etablere en anleggsrigg for hovedentrepren\u00f8ren og en kontorrigg til SVV p\u00e5 n\u00e5 nedsiden av E8 innenfor n\u00e6ringsparkens arealer i forbindelse med utbyggingen av E8. Foreliggende avtale gjelder kun vann- og avl\u00f8psledninger tilh\u00f8rende byggetrinn 2, men kun den delen av dette byggetrinnet som er omtalt som IG1, avmerket med gult i kartet. IG1 omfatter komplette VAO-ledninger med kummer fra eksisterende ledninger/kum V1 og frem til og med kum V4, samt overvannsledning tras\u00e9 3 til Kjoselva. 2 Dersom utbygger skal gj\u00f8re andre tiltak innenfor omr\u00e5det, vil all gjenst\u00e5ende infrastruktur innenfor byggetrinn 2 m\u00e5tte etableres. Resterende veganlegg kan f\u00f8rst etableres n\u00e5r E8 er ferdigstilt. Ellers ivaretar avtalen kommunal overtakelse og drift i tr\u00e5d med gjeldende regler og praksis, samt at det stilles krav om sikkerhetsstillelse. Avtalen oppfattes \u00e5 fastsette rimelige og hensiktsmessige vilk\u00e5r i tr\u00e5d med politiske vedtak og praksis. Avtalen ellers Utbyggers totale kostnader ved \u00e5 anlegge den offentlige infrastrukturen er beregnet til 13 276 188,-. Det er stilt en garanti p\u00e5 20 % av forpliktelsen.. Forpliktelsene anses forholdsmessige, sett i forhold til den utbyggingen som kan skje n\u00e5r infrastrukturen er p\u00e5 plass. Konklusjon Avtalen legges ut til offentlig ettersyn i 30 dager. Vedtakskompetanse Kommune- og byutviklingsutvalget har vedtakskompetanse i saker om utbyggingsavtaler. Vedlegg Utbavt Leirb Underskrevet 2010-2011.pdf Utbyggingsavtale Leirbakken n\u00e6ringsomr\u00e5de - signert av utbygger Aksept av Overordnet VAO-rammeplan - Datert 11.01 942160_4_1 Kostnadsoverslag VAO Minken BT2 06.10.2022 Overordnet VAO-rammeplan - 10226898-01-RIVA-RAP-00 942156_3_1 B_1716 Pk_1716 Planlagt inndeling arbeider VAO BT 2 Minken 15.09.2022 3 "
}