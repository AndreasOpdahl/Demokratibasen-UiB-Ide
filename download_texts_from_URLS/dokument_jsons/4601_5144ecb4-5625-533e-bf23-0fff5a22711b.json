{
  "dokument_id": "5144ecb4-5625-533e-bf23-0fff5a22711b",
  "doc_type": "case_attachment",
  "kommune": 4601,
  "tittel": "Fagnotat, datert 13.01.2025",
  "url": "https://bergen.kommune.no/politikere-utvalg/api/fil/bk360/11875176/Fagnotat-datert-13-01-2025",
  "tekst": " Plan- og bygningsetaten Til Fagnotat PBE Byplan Private planer (Arbeidssted) V\u00e5r referanse: PLAN-2022/20611-74 Sakshandsamar: Sigrid Halldorsson Dato: 13.01.2025 Fr\u00e5 Plan- og bygningsetaten Tilr\u00e5r vedtak av forslag til detaljregulering Fana, Gnr. 40, Bnr. 533 mfl., Hjortevegen, Arealplan-ID 70090000 Om planforslaget Ard Arealplan AS f\u00f8resl\u00e5r p\u00e5 vegne av Hjortevegen AS detaljregulering for eit omr\u00e5de p\u00e5 Skjold i Fana bydel. Figur 1: Til venstre oversiktskart over planomr\u00e5det markert med raud prikk, til h\u00f8gre skr\u00e5foto av planomr\u00e5det. Intensjonen med planforslaget er \u00e5 rive to eksisterande einebustadar og leggje til rette for tre nye bustadblokker med inntil 24 bueiningar. Bustadblokkene skal plasserast slik at dei dannar eit felles tun med uteopphaldsareal og leikeplass. Dei nye bustadblokkene skal vere inntil tre til fire etasjar, med ei maksimal koteh\u00f8gd p\u00e5 69 moh. Samla totalt bruksareal (BRA) er p\u00e5 2549 m2, som svarar til 88 % BRA. Parkering skal l\u00f8ysast i parkeringsanlegg delvis under bakken. I planarbeidet har det mellom anna vore stort fokus p\u00e5 \u00e5 tilpasse ny busetnad til eksisterande sm\u00e5husbusetnad i omr\u00e5det. Planforslaget er ikkje omfatta av forskrift om konsekvensutgreiing. Sj\u00e5 planskildring med vedlegg for utfyllande opplysningar. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planprosess og medverknad Merknadar og uttalar ved offentleg ettersyn og h\u00f8yring Planforslaget vart sendt p\u00e5 h\u00f8yring og lagt ut til offentleg ettersyn 27.04.2024. H\u00f8yringsfristen var 11.06.2024. Det kom inn ti private merknader og 13 uttalar fr\u00e5 h\u00f8yringsinstansar. Desse er summert opp og kommentert av forslagsstillar i merknads- og endringsskjema datert 01.10.2024. Materialet er g\u00e5tt gjennom og vurdert som dekkjande. Det vart gjennomf\u00f8rt eit digitalt nabom\u00f8te den 03.11.21, der representantar fr\u00e5 forslagsstillar, arkitekt og plankonsulent var til stades. Plan- og bygningsetaten vurderer at det har vore god involvering og medverknad i prosessen. I uttalane og merknadane vert det i hovudtrekk peika p\u00e5 f\u00f8lgjande: \u2022 Trafikale forhold: Skjold Senter har merknadar til ny gang- og sykkelveg og er negative til at dei f\u00e5r redusert parkeringsareal. Fleire er negative til auka trafikk p\u00e5 vegnettet i omr\u00e5det, og meiner at dette har sprengt kapasitet. Det er kome inn merknadar som gjeld Apeltunvegen, parkeringsdekning og sykkelparkeringsdekning. \u2022 Byggjeh\u00f8gder: Naboar er negative til f\u00f8resl\u00e5tt utbygging. Dei meiner at f\u00f8reslegne bustadblokker er for h\u00f8ge, og kjem for tett p\u00e5 eksisterande sm\u00e5husbusetnad som f\u00f8rer til negative konsekvensar i form av reduserte solforhold, utsikt og innsyn. \u2022 Naturmangfald: Meir av eksisterande vegetasjon og tr\u00e6r b\u00f8r bevarast i planforslaget. Endringar etter offentleg ettersyn og h\u00f8yring Endringane som er utf\u00f8rt etter offentleg ettersyn st\u00e5r i merknads- og endringsskjemaet datert 01.10.2024, samt planskildringa. Planmaterialet er oppdatert i samsvar med endringane. Kort samanfatting av endringane: \u2022 Plankart med tilh\u00f8yrande rekkjef\u00f8lgjef\u00f8resegner er justert etter at detaljreguleringsplan for Fana. gnr. 40 bnr. 531 mfl., Hjortevegen er vedteke i bystyret den 02.10.2024. Planforslaget som ligg f\u00f8re regulerte det same vegarealet som planen nemnd ovanfor. Det overlappande arealet er teke ut av plankartet. Rekkjef\u00f8lgjef\u00f8resegna er justert slik at det er krav til opparbeiding av Hjortevegen i tr\u00e5d med regulert l\u00f8ysing i detaljreguleringsplan for Fana. gnr. 40 bnr. 531 mfl., Hjortevegen. Endringa av plankartet g\u00e5r fram av figur 2. F\u00f8rem\u00e5let med endringane er \u00e5 hindre at reguleringsplanane erstattar kvarandre, og sikre at n\u00e6rliggjande planar f\u00e5r same krav til opparbeiding av offentleg infrastruktur. Saksnummer PLAN-2022/20611 Side 2 av 13 Figur 2: Til venstre plankart til sluttbehandling, og til h\u00f8gre plankart til offentleg ettersyn. \u2022 Det er elles gjort mindre justeringar i plankart og f\u00f8resegner. Dette er gjort for \u00e5 mellom anna sikre og tydeleggjere krav til utforming og kvalitet i bygg og uteopphaldsareal, og sikre gangveg gjennom felt BB1. Vurdering av planforslaget Plan- og bygningsetaten kommenterer dei sentrale problemstillingane i planforslaget, og andre tema utanom dette er vurdert l\u00f8yst og belyst i plandokumenta. Vi sluttar oss til hovudf\u00f8rem\u00e5let bustad og det planfaglege grepet i planforslaget. Vi vurderer at forslaget til detaljregulering er tilfredsstillande og tilr\u00e5r vedtak av planforslaget. Planstatus og forholdet til overordna arealstrategi I kommuneplanen sin arealdel (KPA) er planomr\u00e5det avsett til byfortettingssone. Kommuneplanen sin arealdel skal bidra til \u00e5 oppn\u00e5 dei m\u00e5la som er sett i kommuneplanen sin samfunnsdel. Spesielt vert det peika p\u00e5 berekraftig utvikling i menneskeleg skala, kompakt og arealeffektiv by og fortetting med kvalitet. If\u00f8lgje kommuneplanen sin areal skal dette omr\u00e5det verte utvikla med h\u00f8g tettleik og kvalitet basert p\u00e5 staden sitt s\u00e6rpreg. Byfortettingssoner skal vidareutviklast som bustad- og n\u00e6ringsomr\u00e5de med innslag av tenesteyting, handel og kultur. Planomr\u00e5det er regulert til bustad i reguleringsplan for Fana. Gnr. 40 bnr. 7, Skjold (1957). Kommuneplanen sin arealdel supplerer og gjeld f\u00f8re reguleringsplanar som er vedteke f\u00f8r 2013, jf. KPA f\u00f8resegn 2. Planomr\u00e5det er ogs\u00e5 omfatta av stadanalysen for Skjold som mellom anna skildrar planomr\u00e5det sine viktige m\u00e5lpunkt, kulturminne, topografi og landskap, viktige aksar og spesielle s\u00e6rtrekk. Stadanalysen gjev tematiske tilr\u00e5dingar for overordna grep, busetnad, gater og byrom, samt gr\u00f8nstruktur. Plan- og bygningsetaten vurderer at f\u00f8reslegne f\u00f8rem\u00e5l og plangrep er i tr\u00e5d med overordna planar og strategiar. Saksnummer PLAN-2022/20611 Side 3 av 13 Arkitektur og utforming Skjold er eit omr\u00e5de med s\u00e6rpreg, og vert vurdert til \u00e5 vere eit bygningsmilj\u00f8 med arkitektonisk verdi. Str\u00f8kspreget er i stor grad terrengtilpassa sm\u00e5husbusetnad med tilh\u00f8yrande gr\u00f8ne hagar. Lav busetnad med saltak og malt trekledning er typisk for dette omr\u00e5det. Unnataket er nokre nyare l\u00e5gblokker. F\u00f8resl\u00e5tt busetnad er bustadblokker p\u00e5 tre til fire etasjar med eit samla bruksareal p\u00e5 2549 m2. Det er sikra at felt BB1 skal ha ei maksimal m\u00f8neh\u00f8gd p\u00e5 kote + 67, felt BB2 skal ha ei maksimal m\u00f8neh\u00f8gd p\u00e5 kote + 69, og felt BB3 skal ha ei maksimal m\u00f8neh\u00f8gd p\u00e5 kote + 67,5. Det er sikra i f\u00f8resegnene at bustadblokkene skal ha eit variert taklandskap med saltak som har ulike takvinklar, og med mogelegheit for ark, takopplett, kobbhus og altan. Det kan ogs\u00e5 etablerast takterrassar. Perspektiv av f\u00f8resl\u00e5tt ny busetnad er illustrert i figur 3. Fasadar skal i hovudsak verte utforma med trekledning med innslag av anna naturmateriale som til d\u00f8mes naturstein eller pussa muroverflater. Plan- og bygningsetaten vurderer at planforslaget har eit godt arkitektonisk uttrykk og f\u00f8lgjer overordna f\u00f8ringar i form av bygd areal, h\u00f8gd og utforming. Stadanalysen f\u00f8resl\u00e5r ein middels tettleik med tre til fire etasjar, noko planforslaget f\u00f8lgjer opp. Saltak og eit variert taklandskap vurderer plan- og bygningsetaten at er gode grep for \u00e5 tilpasse f\u00f8resl\u00e5tt busetnad til eksisterande busetnad i n\u00e6romr\u00e5det. Forslagsstillar vurderer at vegetasjon p\u00e5 tak er eit framand element i omr\u00e5det, samstundes som at det kan vere utfordrande \u00e5 etablere vegetasjon p\u00e5 saltak. Solenergi p\u00e5 tak ynskjer forslagsstillar \u00e5 ta stilling til p\u00e5 eit seinare tidspunkt, og er ikkje omtala f\u00f8resegnene. Plan- og bygningsetaten har tilr\u00e5dd at det vert opna for solenergianlegg i f\u00f8resegnene, noko forslagsstillar ikkje har f\u00f8lgd opp. Plan- og bygningsetaten vurderer at murar ved renovasjonspunktet og ved innk\u00f8yring til parkeringsanlegget er dominerande, og bidreg til at prosjektet framst\u00e5r lite inviterande fr\u00e5 Dyrhaugen. Sj\u00e5 perspektiv som viser dette i figur 3. Materialbruk p\u00e5 mur vil difor vere av betyding for korleis dette omr\u00e5det vert opplevd. Det er sikra i f\u00f8resegnene at murar som ikkje kan dekkjast med lausmassar skal beplantast eller overflatebehandlast. Dette meiner plan- og bygningsetaten at er ei akseptabel l\u00f8ysing. Figur 3: Til venstre perspektiv av f\u00f8resl\u00e5tt ny busetnad sett fr\u00e5 vest, og til h\u00f8gre perspektiv av renovasjonspunkt og innk\u00f8yring til parkeringsanlegg. Bygg A, felt BB2, er f\u00f8resl\u00e5tt plassert tett p\u00e5 eksisterande einebustad, Dyrhaugen 3. Dette er illustrert i snitt A-A i figur 4. Ny busetnad f\u00f8rer til reduksjon i solbelyst areal s\u00f8rvest p\u00e5 tomta til denne eigedomen. Dette er illustrert i figur 5. I tillegg vil annan nabobusetnad kunne f\u00e5 auka innsyn og redusert utsyn i bustad og hage. Forslagsstillar meiner at reduksjon i Saksnummer PLAN-2022/20611 Side 4 av 13 solbelyst areal for Dyrhaugen 3 ikkje er av vesentleg karakter, og peikar p\u00e5 at eksisterande vegetasjon i planomr\u00e5det kastar skygge i dag. Dyrhaugen 3 Figur 4: \u00d8vst viser snitt A-A som g\u00e5r fr\u00e5 s\u00f8raust mot nordvest, nedst viser snitt B-B som g\u00e5r fr\u00e5 s\u00f8rvest til nordaust. Figur 5: Sol- og skyggeillustrasjonar som viser solforhold for Dyrhaugen 3 (svart ring) f\u00f8r og etter etablering av nytt prosjekt. Plan- og bygningsetaten vurderer at bygg A har negative konsekvensar for omgjevnadane i form av d\u00e5rlegare solforhold, innsyn og utsyn for nabobusetnad, og s\u00e6rleg Dyrhaugen 3. I l\u00f8pet av planprosessen har bygget vorte omarbeida i form av endra takvinkel i lys av tilbakemeldingar fr\u00e5 plan- og bygningsetaten om at bygget har vore sv\u00e6rt dominerande og ikkje tilstrekkeleg godt tilpassa Bygg B (BB3), bygg C (BB1) og annan nabobusetnad. Plan- og bygningsetaten vurderer at noverande l\u00f8ysing er ei forbetring, men bygget har framleis negative konsekvensar for eksisterande bustadar, s\u00e6rleg Dyrhaugen 3. Likevel vert det vurdert at det i byfortettingssonen m\u00e5 vere forventa ei grad av fortetting i og rundt eksisterande bustadomr\u00e5de som kan gje negative konsekvensar for eksisterande busetnad. Etter ei samla vurdering vurderer plan- og bygningsetaten at planforslaget byggjer opp under nasjonale og lokale m\u00e5l om fortetting, og at negative konsekvensar for eksisterande busetnad er akseptabel. Det er ikkje vurdert behov for areal og/ eller lokale til frivilligheit, kultur og idrettsaktivitetar i planomr\u00e5det. Saksnummer PLAN-2022/20611 Side 5 av 13 Uteopphaldsareal Det er lagt til grunn krav til uteopphaldsareal i tr\u00e5d med byfortettingssonen. Kravet er at det skal etablerast minimum 40 m2 uteopphaldsareal per bueining der maksimalt 50 % kan etablerast p\u00e5 tak/ altan og minimum 50 % kan etablerast som fellesareal. Vidare skal 50 % av bueiningane ha private uteopphaldsareal. I dette prosjektet skal det vere minimum 960 m2 uteopphaldsareal. Forslagsstillar f\u00f8resl\u00e5r totalt 1053 m2 der 760 m2 er p\u00e5 bakkeplan og 293 m2 er p\u00e5 tak/ altan. Det er sikra i f\u00f8resegnene at 80 % av bustadane skal ha privat uteopphaldsareal. Planforslaget tilfredsstiller kravet om at minimum 50 % av uteopphaldsarealet p\u00e5 bakkeplan skal ha fire timar sol ved v\u00e5rjamd\u00f8ger. F\u00f8resl\u00e5tt uteopphaldsareal g\u00e5r fram av figur 6. Ein del av uteopphaldsarealet ligg p\u00e5 dekke over parkeringskjellar og deler ligg p\u00e5 eksisterande terreng. Det skal etablerast god terrengkontakt mellom dekke og eksisterande terreng. Det er sikra kvalitet i uteopphaldsareala der mellom anna minimum 20 % av feltet f_UTE skal ha eit jorddekke p\u00e5 minimum 0,5 meter for \u00e5 gjere det mogeleg \u00e5 plante mindre busker og sm\u00e5tr\u00e6r. Uteopphaldsarealet skal vidare ha eit gr\u00f8nt preg med variert beplanting i ulike sjikt. Det skal leggjast til rette for gangsoner, leikeplassar og rolege opphaldssoner. Leikeplassane skal utrustast med v\u00e6rbestandige og funksjonelle m\u00f8blar og installasjonar. Dekke og leikeapparat skal vere i naturmateriale, berekraftige og/ eller milj\u00f8venlege materiale, og tilpassast ulike brukargrupper. Leikeplassane skal ogs\u00e5 vere allment tilgjengelege for innbyggjarar i n\u00e6romr\u00e5det, noko plan- og bygningsetaten vurderer som eit positivt tilskot til omgivnadane. I dag er det ein kolle som er lokalisert om lag midt i planomr\u00e5det. I samband med etablering av parkeringsanlegg m\u00e5 det gjennomf\u00f8rast terrenginngrep. Det skal ikkje sprengast bort meir enn det som er naudsynt. Det er sikra at det skal etablerast ei forh\u00f8gning i terrenget mellom dei ulike felta. Figur 6: Til venstre viser m\u00f8rkegr\u00f8nt areal minimums uteopphaldsareal, og til venstre viser solbelagt uteopphaldsareal. Intern mobilitet Det er f\u00f8resl\u00e5tt heis fr\u00e5 parkeringsanlegget og opp i kvart bygg. I tillegg skal det etablerast tre gangvegar inn i planomr\u00e5det, der to av desse skal vere universelt utforma. Dei universelt utforma gangvegane f\u00f8rer inn fr\u00e5 Hjortevegen s\u00f8r og vest i planomr\u00e5det. Gangvegen fr\u00e5 s\u00f8r vil ogs\u00e5 verte nytta som angrepsveg for brannbil, og i enden av denne er det sett av areal for oppstillingsplass. Ved renovasjonspunktet nord i planomr\u00e5det skal det etablerast ei trapp. Saksnummer PLAN-2022/20611 Side 6 av 13 Langs Hjortevegen skal det etablerast gang- og sykkelveg. Langs Dyrhaugen er det regulert inn fortau mot vest. Det er ikkje regulert inn fortau mot aust ved f\u00f8resl\u00e5tt ny busetnad. Det er derimot sikra i f\u00f8resegnene at det skal etablerast ein gangveg i felt BB1 langs o_KV, noko plan- og bygningsetaten vurderer som positivt. Figur 7: Illustrasjon til venstre viser universell tilkomst til leikeplassar, og illustrasjon til h\u00f8gre viser gangvegar internt og ut av planomr\u00e5det. Trafikale forhold Tilkomst Planomr\u00e5det har tilkomst fr\u00e5 Dyrhaugen via Hjortevegen. Slik det er i dag er Dyrhaugen fem meter brei, og det er varelevering til Spar Skjoldtun i denne. Planforslaget endrar denne vegen til ei breidd p\u00e5 seks meter for \u00e5 l\u00f8yse den trafikale situasjonen. Dette er i tr\u00e5d med stadanalysen som legg opp til at denne vegen skal utbetrast og verte eit viktig byrom. Fr\u00e5 Dyrhaugen er det tilkomst til bustadprosjektet direkte ned i parkeringskjellar. Hjortevegen er ein gjennomfartsveg til Apeltunvegen, skuleveg og del av sykkelnettet i Sykkelstrategi for Bergen 2020-2030. I overordna trafikkanalyse for Skjold er det f\u00f8resl\u00e5tt \u00e5 rydde opp i sikt og kryss i avk\u00f8yrslar, samt avklare framtidig status for Hjortevegen. F\u00f8resl\u00e5tt l\u00f8ysing oppgraderer Hjortevegen med gang- og sykkelveg og fortau. Det er f\u00f8resl\u00e5tt 2,5 meter fortau langs s\u00f8rsida, seks meter vegbreidde, 0,5 meter til rabatt/ rekkverk og 3,5 meter gang- og sykkelveg langs nordsida. Dette er regulert i reguleringsplan for Fana, Gnr. 40, Bnr. 531 mfl., Hjortevegen, som vart vedteken i bystyret den 02.10.2024. Denne reguleringsplanen har rekkjef\u00f8lgjekrav til opparbeiding av Hjortevegen, og desse er knytt til den vedtekne reguleringsplanen, Bystyret vedtok 02.10.2024 \u00e5 endre rekkjef\u00f8lgjekravet i Fana, Gnr. 40, Bnr. 531 mfl., Hjortevegen fr\u00e5 \u00e5 gjelde f\u00f8r igangsetjingsl\u00f8yve til f\u00f8r midlertidig bruksl\u00f8yve/ ferdigattest. Ved \u00e5 utsetje rekkjef\u00f8lgjekrav til bruksl\u00f8yve, kan ein risikere at utbyggjar g\u00e5r konkurs f\u00f8r bruksl\u00f8yve vert gjeve. Det er ogs\u00e5 ein risiko at det vert gjeve dispensasjon n\u00e5r det vert s\u00f8kt om bruksl\u00f8yve. I begge tilfella vil kommunen m\u00e5tte betale utbyggjar sin del av kostnaden. Plan- og bygningsetaten opprettheld difor tilr\u00e5dinga om \u00e5 knytte rekkjef\u00f8lgjekravet til f\u00f8r igangsetjingsl\u00f8yve. Parkering I byfortettingssonen er kravet til parkeringsdekning minimum 0,6 til maksimum 1,2 plassar per 100 m2 bustad. Forslagsstillar har f\u00f8resl\u00e5tt ei parkeringsdekning p\u00e5 maksimalt 0,95 Saksnummer PLAN-2022/20611 Side 7 av 13 parkeringsplass per 100 m2. Plan- og bygningsetaten vurderer at det er f\u00f8resl\u00e5tt ei relativt h\u00f8g parkeringsdekning med tanke p\u00e5 plassering n\u00e6r kollektivknutepunkt og bybanestopp. Vi stiller oss bak f\u00f8resl\u00e5tt parkeringsdekning i lys av forventa behov fr\u00e5 kj\u00f8pargruppa og utfordringar med villparkering i omr\u00e5det i dag, jf. merknadar til oppstart og offentleg ettersyn. F\u00f8resl\u00e5tt dekning er i tr\u00e5d med overordna plan. Parkering er f\u00f8resl\u00e5tt l\u00f8yst i parkeringsanlegg delvis under terreng og delvis under f\u00f8resl\u00e5tt busetnad. Dette anlegget f\u00f8rer til store terrenginngrep, noko plan- og bygningsetaten i utgangspunktet er negative til. Likevel vurderer plan- og bygningsetaten at det er behov for parkering i prosjektet, og at parkeringsanlegg som f\u00f8resl\u00e5tt er den beste l\u00f8ysinga samla sett. Sykkelparkering Det er f\u00f8resl\u00e5tt ei sykkelparkeringsdekning p\u00e5 minimum 3,1 sykkelparkeringsplassar per 100 m2 bruksareal for bustad. Dette er h\u00f8gare enn minimumskravet i overordna plan, noko plan- og bygningsetaten er positive til. Det er sikra at inntil 60 av plassane kan etablerast i parkeringsanlegg og i felles bod, og at det skal etablerast tre sykkelstativ med fire plassar per stativ p\u00e5 bakkeniv\u00e5 ved inngangspartia. Det vert vurdert at det er uheldig at bil og sykkel har same tilkomst til parkeringsanlegget, men sidan prosjektet har eit avgrensa tal bueiningar og dermed ogs\u00e5 eit avgrensa tal parkeringsplassar for bil, vurderer plan- og bygningsetaten at f\u00f8reslegne l\u00f8ysing for sykkel er akseptabel. Naturmangfald Forslagsstillar har utarbeida ein naturmangfaldrapport som er basert p\u00e5 eksisterande kunnskap. Det er i tillegg gjennomf\u00f8rt synfaring og kartlegging av omr\u00e5det. Planomr\u00e5det vert rekna som sterkt endra mark. Dette betyr at det er gjennomf\u00f8rt hogst, omr\u00e5det er opparbeidd og planert i samband med oppf\u00f8ring av dei to eksisterande bustadane og deira tilh\u00f8yrande hagar. Det er stor variasjon i treslag i planomr\u00e5det. Det er registrert eik, furu, gran, bj\u00f8rk, selje, platanl\u00f8n, hassel, ask og rogn. Ask er raudlista og sterkt trua. Eika som er registrert er om lag 30 cm og fell difor ikkje inn under kriteria om utvalde naturtypar. Det er ikkje registrert naturtypar etter Milj\u00f8direktoratet sin instruks. Det er f\u00f8rekomstar av fleire framande artar. Det er ogs\u00e5 gjort registrering av b\u00e5ndkorsnebb som er s\u00e5rbar, og t\u00e5rnseiler som er n\u00e6rt trua. Plan- og bygningsetaten vurderte til offentleg ettersyn at raudlista artar og naturtypar m\u00e5tte varetakast p\u00e5 ein betre m\u00e5te. Det vart tilr\u00e5dd at ei ask og meir av eksisterande vegetasjon vart bevart. Forslagsstillar vurderer at det ut fr\u00e5 gjeldande regelverk ikkje er grunnlag for at eksisterande ask skal takast vare p\u00e5. Plan- og bygningsetaten vurderer at fordelane ved bustadprosjektet er st\u00f8rre enn den negative konsekvensen ved \u00e5 felle aska, sidan aska er av liten storleik og er i ein eksisterande hage. Forslagsstillar vurderer at f\u00f8reslegne tiltak ikkje vil f\u00e5 vesentlege negative konsekvensar for artar og naturtypar innanfor planomr\u00e5det. Plan- og bygningsetaten vurderer derimot at f\u00f8reslegne tiltak kan f\u00e5 negative konsekvensar for raudlista artar og naturmangfaldet. Likevel vurderer plan- og bygningsetaten at dei negative konsekvensane er av mindre vesentleg karakter, og kan aksepterast. Vurdering etter naturmangfaldlova Saksnummer PLAN-2022/20611 Side 8 av 13 I medhald av naturmangfaldlova (nml) \u00a7 7 skal prinsippa i \u00a7\u00a7 8-12 nyttast som retningslinjer ved ut\u00f8ving av offentleg mynde. Det er ogs\u00e5 spesifisert at vurderinga av desse prinsippa skal kome tydeleg fram i avgjerda. Nml. \u00a7 8 gjev f\u00f8ringar om kunnskapsgrunnlaget for offentlege avgjerder som f\u00e5r konsekvensar for naturmangfaldet. I denne saka er det henta eksisterande kunnskap fr\u00e5 offentleg tilgjengelege databasar, omr\u00e5det er synfart og kartlagt, og historiske flyfoto er samanlikna med slik det er i dag. Den innhenta informasjonen tilseier at det ikkje er registrert store naturverdiar i omr\u00e5det. Plan- og bygningsetaten vurderer at kunnskapsgrunnlaget i dette planarbeidet er tilstrekkeleg for \u00e5 kunne belyse verknadar og konsekvensar av planforslaget. Kravet til kunnskapsgrunnlag etter nml. \u00a7 8 er rekna som oppfylt. Vidare gjev nml. \u00a7 9 krav om ei \u00abf\u00f8re-var-haldning\u00bb for \u00e5 unng\u00e5 at det skjer alvorleg eller irreversibel skade p\u00e5 naturmangfaldet. Plan- og bygningsetaten vurderer at det ligg f\u00f8re eit tilstrekkeleg kunnskapsgrunnlag, og at p\u00e5verknaden det planlagde tiltaket vil ha p\u00e5 naturmangfaldet er kjend. Planforslaget baserer seg i stor grad p\u00e5 \u00e5 byggje ned allereie nedbygde areal med tilh\u00f8yrande hageanlegg. F\u00f8re-var-prinsippet nml. \u00a7 9 er vurdert til \u00e5 ikkje gjere seg gjeldande. Av nml. \u00a7 10 g\u00e5r det fram at p\u00e5verknaden p\u00e5 eit \u00f8kosystem skal vurderast ut i fr\u00e5 den samla belastninga som \u00f8kosystemet er eller kan verte utsett for. Planomr\u00e5det ligg i eit eksisterande bustadomr\u00e5de, og er ikkje del av ein st\u00f8rre samanhengande gr\u00f8nstruktur. Plan- og bygningsetaten vurderer at f\u00f8reslegne tiltak kan ha negative konsekvensar lokalt, ved at mellom anna ask som er ein raudlista art, vert fjerna. Likevel vurderer vi dette som akseptabelt d\u00e5 det er eit ungt eksemplar av ei ask som st\u00e5r i ein privat hage. Nedbygging av hageanlegg vil ogs\u00e5 kunne f\u00f8re til mindre negative konsekvensar for lokalt fugle- og dyreliv. Plan- og bygningsetaten vurderer at planforslaget bidreg til noko tap av naturmangfald, men at dei negative verknadane er mindre og kan aksepterast for \u00e5 leggje til rette for ynskja fortetting. Plan- og bygningsetaten vurderer at p\u00e5verknaden p\u00e5 \u00f8kosystemet er dokumentert og belyst ut i fr\u00e5 samla belastning. Nml. \u00a7 10 er dermed oppfylt. Vidare g\u00e5r det fram av nml. \u00a7 11 at tiltakshavar skal bere kostnadar ved \u00e5 hindre eller avgrense naturskadane ved tiltaket. Nml. \u00a7 12 krev at ein fors\u00f8ker \u00e5 unng\u00e5 eller avgrense skade p\u00e5 naturmangfaldet gjennom val av driftsmetodar, teknikk og lokalisering. Forslagsstillar er kjend med innhaldet i \u00a7\u00a7 11 og 12, og plan- og bygningsetaten vurderer at prinsippa i \u00a7\u00a7 nml. 11 og 12 er oppfylt. Samla sett vurderer plan- og bygningsetaten at prinsippa i nml. \u00a7\u00a7 8-12 er varetatt. Barn og unge sine interesser Det f\u00f8lgjer av rikspolitiske retningslinjer for barn og unge i planlegging at omdisponering av areal som er i bruk eller eigna for leik skal erstattast med fullverdig erstatningsareal. Det er ikkje funne spor av leik etter barn innanfor planomr\u00e5det, og arealet er ikkje eigna for leik. Grunnen til dette er at planomr\u00e5det omfattar private hagar. Omr\u00e5det ligg i eit eksisterande bustadomr\u00e5de der det ikkje er leikeplassar i n\u00e6rleiken i dag. Det er derimot leikeareal og idrettsplassar p\u00e5 Skjold som ligg i relativt kort avstand til planomr\u00e5det. Forslagsstillar vurderer at gjennomf\u00f8ring av planforslaget f\u00f8rer til ein betre situasjon for barn og unge i omr\u00e5det. Det er f\u00f8resl\u00e5tt at uteopphaldsareal i prosjektet mellom anna skal leggjast til rette Saksnummer PLAN-2022/20611 Side 9 av 13 med leikeplassar, og at desse skal tilpassast ulike brukargrupper. Leikeplassane skal ikkje gjerdast inn og vere tilgjengelege for innbyggjarar ogs\u00e5 i n\u00e6romr\u00e5det. To av tre leikeplassar skal ha universell tilkomst. Plan- og bygningsetaten vurderer at det er positivt at uteopphaldsareala skal ha eit s\u00e6rskild fokus p\u00e5 leikeplassar, og p\u00e5 denne m\u00e5ten ogs\u00e5 gje positive kvalitetar tilbake til omgjevnadane og n\u00e6romr\u00e5det. Plan- og bygningsetaten vurderer at omsynet til barn og unge er varetatt i planforslaget. Skule og barnehage I Skolebruksplan for Bergen 2016-2030 g\u00e5r det fram at Fana bydel har fleire skular som ser ut til \u00e5 f\u00e5 store kapasitetsutfordringar i \u00e5ra som kjem, spesielt gjeld dette kapasitet p\u00e5 barnetrinnet lags bybanetraseen. Skjold skole ligg i gangavstand fr\u00e5 planomr\u00e5det og denne skulen har ein kapasitet p\u00e5 400 elevar. Kapasiteten p\u00e5 skulen skal vere god. Planforslaget legg opp til inntil 24 einingar, som er eit avgrensa tal bueiningar. Det er dermed ikkje vurdert behov for \u00e5 regulere areal til barnehage i denne planen. If\u00f8lgje Barnehagebruksplan 2022- 2035 har ikkje Fana bydel n\u00e5dd m\u00e5let om bydelsvis dekningsgrad p\u00e5 95 prosent. I framtida er det er forventa avgrensa kapasitet og behov for fleire barnehageplassar. Kulturmilj\u00f8 Det er ingen registrerte kulturmilj\u00f8 innanfor planomr\u00e5det. Planomr\u00e5det ligg i eit bustadfelt som vart bygd ut p\u00e5 1950-talet og er prega av terrengtilpassa sm\u00e5husbusetnad. Byantikvaren vurderer at str\u00f8ket utgjer eit bygningsmilj\u00f8 med arkitektonisk og arkitekturhistorisk verdi. Dei siste \u00e5ra er det ogs\u00e5 bygd ut l\u00e5gblokker i omr\u00e5det. Forslagsstillar vurderer at planforslaget passar godt saman med eksisterande busetnad og nye oppf\u00f8rte l\u00e5gblokker i n\u00e6romr\u00e5det. Plan- og bygningsetaten er samd i vurderinga til forslagsstillar. Klima Klimagassberekningane viser at dei tre bustadblokkene vil ha eit totalt klimagassutslepp p\u00e5 7013 CO2- ekvivalentar. Klimanorm viser at f\u00f8reslegne tiltak f\u00e5r ein samla poengsum p\u00e5 0,7 poeng. Prosjektet f\u00e5r h\u00f8gast poengsum p\u00e5 mobilitet med 1,4 poeng, og l\u00e5gast p\u00e5 energi med 0,0 poeng. Figur 8: Resultat fr\u00e5 klimanorm. Plan- og bygningsetaten har oppfordra forslagsstillar til \u00e5 etablera fossilfrie/ nullutslepps anleggsplassar og redusera utslepp for avfallshandtering. Det er ikkje sikra gjenbruk av bygg eller ombruk av bygningsmateriale. Eksisterande to einebustadar skal rivast. Saksnummer PLAN-2022/20611 Side 10 av 13 Renovasjon Det vert lagt til rette for nedgravde botnt\u00f8mte containerar for restavfall, papp/papir/drikkekartong, plastemballasje, matavfall, samt glas og metall. Glas og metall er lagt til etter offentleg ettersyn og h\u00f8yring d\u00e5 kravet om denne fraksjonen vil gjelde for prosjektet fr\u00e5 2025. Det vert regulert ein snuhamar i kombinasjon med oppstillingsplass for renovasjonsbil som er i tr\u00e5d med krav til dimensjonar og stigningsforhold. Areal for renovasjon skal opparbeidast med armert gras. Plan- og bygningsetaten vurderer at f\u00f8reslegne renovasjonsl\u00f8ysing er tilfredsstillande. St\u00f8y Planomr\u00e5det er omfatta av raud og gul st\u00f8ysone for vegtrafikkst\u00f8y langs Hjortevegen. St\u00f8y har vore ei problemstilling i planprosessen. Det har s\u00e6rleg vore jobba med \u00e5 vise at tiltaket kan gjennomf\u00f8rast i tr\u00e5d med st\u00f8ykrav i kommuneplanen sine f\u00f8resegner. F\u00f8resl\u00e5tt busetnad er no plassert og utforma slik at alle bueiningane har stille side utan dempa fasade. H\u00f8gste st\u00f8yniv\u00e5 p\u00e5 fasade er berekna til \u00e5 vere p\u00e5 inntil 62 dB, noko som er innanfor kravet om maksimal st\u00f8y p\u00e5 inntil 65 dB. Tilr\u00e5dd vedtak: 1. Med heimel i plan- og bygningslova \u00a7\u00a7 12-12, jf. 12-11, vedtek ein f\u00f8lgjande forslag til detaljregulering: a. Fana. Gnr. 40, Bnr. 533 mfl., Hjortevegen, arealplan-ID 4601_70090000 vist p\u00e5 plankart, sist datert 17.12.2024 b. Tilh\u00f8yrande f\u00f8resegner, sist datert 18.12.2024 Plan- og bygningsetaten Aslaug Aalen Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2022/20611 Side 11 av 13 Vedlegg: Plankart datert 17.12.2024 Reguleringsbestemmelser datert 18.12.2024 Planbeskrivelse datert 13.12.2024 Merknadsskjema datert 05.12.2024 Illustrasjonsplan datert 04.11.2023 Sol- og skyggeillustrasjoner 20. mai datert 29.01.2024 Sol- og skyggeillustrasjoner 21. juni datert 29.01.2024 Sol- og skyggeillustrasjoner 21. mars datert 29.01.2024 Sol- og skyggeillustrasjoner solbelagt uteoppholdsareal datert 29.01.2024 ROS-analyse datert 04.11.2024 VA-rammeplan datert 07.10.2020 Kulturminnedokumentasjon datert januar 2021 3D modell (1) datert 29.01.2024 3D modell (2) datert 29.01.2024 3D modell (3) datert 29.01.2024 3D modell (4) datert 29.01.2024 3D modell (5) datert 29.02.2024 3D modell (6) datert 29.01.2024 20048-001 datert 07.10.2020 20048-002 datert 07.10.2024 20048-003 datert 07.10.2020 20048-004 datert 07.20.2020 20048-Dimensjonering fordr\u00f8yningsmagasin datert 07.10.2020 20048-Overvannsberegning datert 07.10.2020 Notat plassering av ny nettstasjon datert 17.09.2020 Biota notat, tillegg til naturmangfoldrapport datert 28.08.2023 Bygg A tidligere og ny versjon (1) datert 29.01.2024 Bygg A tidligere og ny versjon (2) datert 29.01.2024 Bygg A tidligere og ny versjon (3) datert 29.01.2024 Bygg A tidligere og ny versjon (4) datert 29.02.2024 Bygg B st\u00f8ysituasjon datert 29.01.2024 Diagrammer - h\u00f8yder datert 29.01.2024 Diagrammer - st\u00f8y leiligheter 2 og 3_etg datert 29.01.2024 Diagrammer - st\u00f8y leiligheter U og 1_etg datert 29.01.2024 Diagrammer - takvinkler datert 29.01.2024 Klimagassberegninger datert 06.10.2023 Klimanorm datert 19.10.2023 MUA datert 29.01.2024 Naturmangfoldrapport datert 29.08.2023 RTP datert 01.11.2024 Snitt AA datert 01.10.2024 Snitt BB datert 29.01.2024 Snitt CC datert 29.01.2024 Stedsanalyse datert 18.09.2019 St\u00f8yrapport datert 26.01.2024 Trafikkanalyse datert 20.11.2020 Uttale kulturminnedokumentasjon datert 04.03.2021 Saksnummer PLAN-2022/20611 Side 12 av 13 Uttale til RTP datert 11.12.2020 Uttale til VA-rammeplan datert 16.10.2020 Vegprofil - utkj\u00f8rsel garasje datert 01.10.2024 Vegprofiler datert 09.05.2023 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20611 Saksnummer PLAN-2022/20611 Side 13 av 13 "
}