{
  "dokument_id": "e6dbd5ed-1ee8-58c3-ae08-76671891ac3d",
  "doc_type": "case_presentation",
  "kommune": 5501,
  "tittel": "S\u00f8knad om permisjon fra verv som folkevalgt - Brage Bolstad-Andreassen",
  "url": "https://innsyn.tromso.kommune.no/application/getMoteDokument?dokid=2001558240",
  "tekst": "Arkivsaksnr. 23/20917-1 Saksbehandler Rebekka Ringholm Saksgang M\u00f8tedato Formannskapet 16.01.2024 S\u00f8knad om permisjon fra verv som folkevalgt - Brage Bolstad-Andreassen Kommunedirekt\u00f8rens innstilling til vedtak: Brage Bolstad-Andreassen innvilges midlertidig fritak fra sine verv som folkevalgt i perioden 15. januar til 12. juli 2024. Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Behandling av s\u00f8knad om fritak fra verv som folkevalgt i Troms\u00f8 kommune fra Brage Bolstad- Andreassen. Saksutredning Brage Bolstad-Andreassen er valgt inn i kommunestyret i Troms\u00f8 for perioden 2023 til 2027. Han har s\u00f8kt om fritak fra sine verv som folkevalgt fra 15. januar til 12. juli 2024 grunnet praktikantplass hos Norges FN-delegasjon i Gen\u00e8ve. Bolstad-Andreassen er fast representant i kommunestyret, helse og velferdsutvalget og hasteutvalget for fellesskap og sosial utjevning. I tilllegg er han vara til kommune- og byutviklingsutvalget. Kommuneloven \u00a7 7-9 andre ledd lyder som f\u00f8lger: \u00abHvis en folkevalgt ikke kan ivareta vervet sitt uten at det f\u00f8rer til vesentlig ulempe for han eller henne, kan kommunestyret eller fylkestinget etter s\u00f8knad frita den folkevalgte for vervet midlertidig eller for resten av valgperioden.\u00bb Vilk\u00e5ret for \u00e5 gi fritak er at den folkevalgte ikke kan utf\u00f8re sine plikter i vervet uten at det f\u00f8rer til vesentlig ulempe og at grunnlaget for s\u00f8knaden ikke var kjent p\u00e5 tidspunktet da den folkevalgte samtykket i \u00e5 bli valgt. Dersom Bolstad-Andreassen f\u00e5r fritak, kan kommunestyret velge settemedlemmer til vervene han f\u00e5r fritak fra etter kommunelovens \u00a7 7-11. Konklusjon Det anbefales at Brage Bolstad-Andreassen innvilges midlertidig fritak fra sine verv som folkevalgt i perioden han har s\u00f8kt om. Vedtakskompetanse Formannskapet Vedlegg Bekreftelsesbrev Bolstad Andreassen - Signert 2 "
}