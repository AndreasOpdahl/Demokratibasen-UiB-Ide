{
  "dokument_id": "57443d7b-fcce-5a10-9142-980423f78f3a",
  "doc_type": "case_attachment",
  "kommune": 5501,
  "tittel": "2. Saksframlegg",
  "url": "https://innsyn.tromso.kommune.no/application/getMoteDokument?dokid=2001735859",
  "tekst": "Arkivsaknr PLAN-19/00497-12 Saksbehandler Robert Larsen Saksgang M\u00f8tedato PLAN 1755 - DETALJREGULERING FOR KULLKRANSVINGEN - TIL OFFENTLIG ETTERSYN Kommunedirekt\u00f8rens innstilling til vedtak: Forslag til detaljreguleringsplan 1755 Kullkransvingen, gbnr 200/525, 527, med plankart og planbestemmelser av 19.02.2024, sendes p\u00e5 h\u00f8ring og legges ut til offentlig ettersyn i seks uker. Vedtaket er hjemlet i plan- og bygningsloven \u00a7 12-10. Mari Enoksen Hult Mette Moh\u00e5g Konst. kommunedirekt\u00f8r Direkt\u00f8r for bymilj\u00f8 1 Hva saken gjelder Innhold Ramb\u00f8ll Norge AS har, p\u00e5 vegne av Troms\u00f8 Bunkerdepot AS, fremmet forslag til detaljregulering av Kullkransvingen 200/525 og 527 i Hansjordnesbukta. Form\u00e5let er etablering av kontor, forretningsbygg, lager og dypvannskai. Planen er ment realisert i to byggetrinn: \uf02d Byggetrinn 1 er lagt inn mot Stakkevollvegen. Planen legger til rette for kontor, forretningsbygg, parkeringskjeller og lager. \uf02d Byggetrinn 2 er lagt ut mot sj\u00f8. Planen legger til rette for kontor, samt etablering av dypvannskai i sammenheng med naboeiendom. Tiltaket vil kreve utfylling i sj\u00f8. Uterom er lokalisert p\u00e5 taket av lagervirksomhet i planomr\u00e5dets s\u00f8rvestlige del, tilgjengelig for allmennheten i kontortiden og med parkliknende kvaliteter. Varemottak, snuplasser og overflateparkering er lagt mot naboeiendom i nord. For planlagte vegform\u00e5l mot Stakkevollvegen er det mulig \u00e5 vurdere en midlertidig atkomst. Midlertidig atkomst vil kunne fungere med byggetrinn 1 uavhengig av n\u00e5r Troms\u00f8pakke 3 realiseres. Det stilles krav til opparbeiding av Stakkevollvegen f\u00f8r igangsettingstillatelse til byggetrinn 2 kan gis. Vurdering Planforslaget vil gi et sentralt bidrag til transformasjonen av \u00f8stsiden av Stakkevollvegen, i tr\u00e5d med intensjonene i Kommunedelplan for byutviklingsomr\u00e5de Stakkevollvegen. Utbyggingen vil bidra til fornyelse og fortetting av et opparbeidet og sentrumsn\u00e6rt omr\u00e5de, og er s\u00e5ledes i tr\u00e5d med Tenk Troms\u00f8 og Statlige planretningslinjer. Det anses ikke \u00e5 v\u00e6re st\u00f8rre konflikter knyttet til tiltaket. Deler av planomr\u00e5det er innenfor r\u00f8d og gul st\u00f8ysone for vegtrafikk. For \u00e5 begrense st\u00f8y fra framtidig dypvannskai mot omgivelsene, stiller planen krav om tilrettelegging for tilkobling av landstr\u00f8m. Overvannstras\u00e9er er sikret via hensynssoner i plankart. Det stilles krav om tiltaksplan og risikovurdering ifm. forurenset grunn. Anbefaling Planforslaget anbefales sendt p\u00e5 h\u00f8ring og lagt ut til offentlig ettersyn. 2 Saksframlegg 01 Saksdokumenter Dato: Vedlagte saksdokument (ikke utt\u00f8mmende) 01. Oversiktskart + lokaliseringskart Udatert 02. Forslag til plankart 19.02.24 03. Forslag til reguleringsbestemmelser 19.02.24 04. Bestemmelsesomr\u00e5der 13.02.24 05. Rekkef\u00f8lgekrav til opparbeiding av 13.02.24 Stakkevollvegen 06. Tiltakshavers planbeskrivelse 16.02.24 07. Uteromsplan byggetrinn 1 24.10.23 08. Uteromsplan byggetrinn 2 24.10.23 09. Terrengsnitt 06.09.23 10. Sol- og skyggediagrammer 24.10.23 11. Perspektiver Udatert 12. Fotomontasjer Udatert 13. Volumstudier 26.06.13 14. Trafikkutredning 01.11.21 15. Avkj\u00f8rsel - plan og profil 20.04.20 16. VAO-rammeplan 01.07.21 17. VAO illustrasjonsplaner 01.07.21 18. VAO akseptbrev 26.07.21 19. Geoteknisk vurdering 05.06.12 20. Geoteknisk rapport 12.01.11 21. Milj\u00f8teknisk rapport 12.01.12 22. St\u00f8ynotat kai 24.06.21 23. ROS-analyse 16.04.20 24. Merknader 2012 Udatert 25. Merknader 2020 Udatert Ber\u00f8rte planer og 01. Kommuneplanens arealdel 2017-2026 planstrategiske 02. Kommunedelplan 0253 for dokument \u2013 ikke vedlagt byutviklingsomr\u00e5de Stakkevollvegen (2019) 03. Detaljreguleringsplan 1821 Stakkevollvegen (2020) 04. Detaljreguleringsplan 1696 Brannstasjon (2009) 05. Omr\u00e5deplan 1846 Nordbyen (2020) 3 02 Planfakta Bakgrunn Ramb\u00f8ll Norge AS har, p\u00e5 vegne av Troms\u00f8 Bunkerdepot AS, fremmet forslag til detaljregulering av Kullkransvingen 200/525 og 527 i Hansjordnesbukta. Form\u00e5let er etablering av kontor, forretningsbygg, lager og dypvannskai. Planen har en lang forhistorie. Opprinnelig oppstart av planarbeidet fant sted i 2012, og siden er det utarbeidet flere planforslag. Underveis har Byutvikling gitt korrigerende tilbakemeldinger ang. volum og byggeh\u00f8yder i tr\u00e5d med overordnet plangrunnlag. Som f\u00f8lge av det langvarige planarbeidet, ble det i 2020 varslet ny planoppstart. Historikken er n\u00e6rmere redegjort for i planbeskrivelsen. Figur 1: forslag til plankart Detaljreguleringen inng\u00e5r som en del av den p\u00e5g\u00e5ende transformasjonen av Stakkevollvegens \u00f8stside, hvor industri og tyngre lagervirksomhet flyttes ut til fordel for bl.a. kontor- og n\u00e6ringsvirksomhet. I planbeskrivelsen (s. 7) heter det f\u00f8lgende: Utvikling av nytt planforslag kommer av et \u00f8nske fra Odd Berggruppen om \u00e5 skape et moderne kontor/ forretningsomr\u00e5de som samsvarer med den nye kommunedelplanen for Stakkevollvegen. Visjonene for Stakkevollvegen \u00f8nsker \u00e5 gj\u00f8re omr\u00e5det attraktivt for ny n\u00e6ringsvirksomhet som \u00f8nskes etablert i Troms\u00f8, gjerne med et nasjonalt / internasjonalt snitt. 4 Antall boenheter Planen legger ikke til rette for boliger. Form\u00e5l Kontor, forretningsbygg, lager, dypvannskai Arealst\u00f8rrelse Ca. 21,2 da Byggeh\u00f8yde Kote +39, +20, +13 BRA 36 100 m2 over terreng, 5 000 m2 parkeringskjeller H\u00f8yde n\u00e6rliggende Varierer fra en til fire etasjer. St\u00f8rre betongsilo i nord. bebyggelse Trafikkareal Kj\u00f8reveg 0,37 da, fortau 0,17 da, kai 2,59 da Gr\u00f8nnstruktur 1,16 da Beskrivelse av Planomr\u00e5det grenser i nord til industrianlegg for betongproduksjon. I vest n\u00e6romr\u00e5det grenser arealet mot Stakkevollvegen og Troms\u00f8 Agnforsyning, og i \u00f8st og s\u00f8r mot sj\u00f8. P\u00e5 vestsiden av Stakkevollvegen ligger Troms\u00f8 Brannstasjon, og et boligomr\u00e5de. Planomr\u00e5det benyttes i dag hovedsakelig som lager, og framst\u00e5r som opparbeidet, med asfalterte flater. Figur 2: ortofoto av planomr\u00e5det 03 Planprosessen Opprinnelig oppstart av planarbeidet 11.06.2012 Planforslag mottatt 13.06.2013 Revidert planforslag mottatt 29.06.2015 Nytt varsel om oppstart med annonsering 16.04.2020 Komplett forslag til reguleringsplan 03.11.2023 Planarbeidet for Kullkransvingen startet i 2012. Utbygger har underveis i Planprosessens planarbeidet presentert ulike forslag til utnyttelse av omr\u00e5det. P\u00e5 grunn av spesielle sider at forslagene ikke forholdt seg til overordnet planverk (bl.a. volum og h\u00f8yder), ble disse forslagene i tur og orden forkastet. Som f\u00f8lge av det langvarige planarbeidet ble det i 2020 foretatt ny varsling og annonsering av planoppstart. 5 Iht. forskrift om konsekvensutredninger skal alle nyetableringer av n\u00e6rings- og kontorbygg over 15 000 m2 utredes med sikte p\u00e5 \u00e5 belyse tiltakets konsekvenser for milj\u00f8 og samfunn. Ifm. planoppstart i 2012 ble det utarbeidet et planprogram for konsekvensutredning. Det er presentert tre ulike volumstudier eller utbyggingsalternativer for utvikling av omr\u00e5det. Illustrasjoner av de ulike alternativene, benevnt A, B og C, f\u00f8lger vedlagt. Alternativenes konsekvenser er videre utredet med henblikk p\u00e5 trafikk, gr\u00f8nnstruktur, geotekniske og milj\u00f8messige forhold. I tr\u00e5d med intensjonene i Kommunedelplan for byutviklingsomr\u00e5de Stakkevollvegen (KDP), med redusert volum og h\u00f8yde mot Stakkevollvegen, er tiltakshaver og administrasjonen enige om \u00e5 legge alternativ A til grunn for planforslaget. 04 Planvurdering Planstatus Planomr\u00e5det er i dag uregulert. I kommuneplanens arealdel er arealet avsatt til kombinerte form\u00e5l (bebyggelse og anlegg, industri, gr\u00f8nnstruktur). I KDP inng\u00e5r planomr\u00e5det som felt BKB2. Arealet er her avsatt som kombinert bebyggelse og anleggsform\u00e5l. Planforslaget er i tr\u00e5d med overordnet planverk. Planomr\u00e5det framst\u00e5r i dag som opparbeidet, med asfalterte flater og etablerte lagerbygg. De negative konsekvensene for naturmangfold, gr\u00f8nnstruktur, kulturminner, folkehelse og samfunnssikkerhet anses som sm\u00e5. Tiltaket inneb\u00e6rer opparbeiding av ny gr\u00f8nnstruktur, bl.a. mot Stakkevollvegen, og bidrar s\u00e5ledes til \u00f8kt standard p\u00e5 utearealene i omr\u00e5det. Hva hensynet til landskap (n\u00e6r- og fjernvirkning) ang\u00e5r, vil deler av bygningsvolumet ha en dominerende profil. Den h\u00f8yeste delen (kote +39) er lagt i lengderetningen mot sundet, og gis s\u00e5ledes en avdempet profil sett fra fastlandet. Iht. KDP er Kullkransvingen et omr\u00e5de hvor det kan \u00e5pnes for h\u00f8yere bebyggelse mot sj\u00f8en. Det er her tatt utgangspunkt i h\u00f8yden til den etablerte betongsiloen i n\u00e6rheten. Figur 3: tiltaket sett fra Troms\u00f8brua (ill.: planbeskrivelsen) 6 Tenk Troms\u00f8 Planen vil bidra til fornyelse og fortetting av et opparbeidet og sentrumsn\u00e6rt omr\u00e5de, og er s\u00e5ledes i tr\u00e5d med Tenk Troms\u00f8 og Statlige planretningslinjer for samordnet bolig-, areal- og transportplanlegging. Gangavstanden til sentrum er ca. 10-15 minutter. Planomr\u00e5det har i dag gode kollektivforbindelser via hyppige bussavganger og n\u00e6rliggende holdeplasser langs Stakkevollvegen. Tilbudet vil bli ytterligere forbedret med opparbeiding av Stakkevollvegen i tr\u00e5d med detaljreguleringsplan 1821. Opparbeidingen skal ogs\u00e5 forbedre tilbudet for g\u00e5ende og syklende i tilknytning til planomr\u00e5det. Bebyggelsesstruktur Planforslaget legger utbyggingsalternativ A til grunn, med redusert volum og h\u00f8yde mot Stakkevollvegen, i samsvar med intensjonene i KDP. Eksisterende lager og annen bygningsmasse skal rives. Planen er ment realisert i to byggetrinn. Byggetrinn 1 er lagt inn mot Stakkevollvegen, og legger til rette for forretning, kontor, parkeringskjeller og lager. Maks. byggeh\u00f8yde tilsvarer kote +20. Uterom er lokalisert p\u00e5 taket av lagervirksomhet i planomr\u00e5dets s\u00f8rvestlige del, tilgjengelig for allmennheten og med parkliknende kvaliteter. Varemottak, snuplasser og overflateparkering er lagt mot naboeiendom i nord. Figur 4: tiltaket sett fra Stakkevollvegen, mot s\u00f8r\u00f8st (ill.: planbeskrivelsen) Byggetrinn 2 er lagt ut mot sj\u00f8, og legger til rette for kontorer orientert i lengderetningen mot sundet. Maks. byggeh\u00f8yde tilsvarer kote +39. Videre skal det etableres dypvannskai i sammenheng med naboeiendom. Tiltaket vil kreve utfylling i sj\u00f8. 7 Figur 5: utfylling i sj\u00f8 (ill.: planbeskrivelsen) Bolig Planen legger ikke opp til etablering av boliger. N\u00e6ring Planen legger til rette for kontor, forretning, lager og dypvannskai i et omr\u00e5de avsatt til kombinert bebyggelse og anlegg i KDP for byutviklingsomr\u00e5de Stakkevollvegen. Trafikk, avkj\u00f8rsel, Planomr\u00e5det har i dag to avkj\u00f8rsler fra Stakkevollvegen, markert i figur 6 parkering som atkomst 1 og 2. Avkj\u00f8rsel til eiendommen i nord er markert som atkomst 3. Figur 6: dagens avkj\u00f8rsler til Stakkevollvegen Planforslaget legger opp til \u00e5 fjerne atkomst 1 ved igangsetting av byggetrinn 1. I tillegg \u00f8nskes det \u00e5 benytte atkomst 3 i nord som avlastning og for mer fleksibel varetransport. 8 Figur 7: prinsippskisse for atkomst 2 og 3, byggetrinn 1 (ill.: trafikkutredning) Plan 1821 Stakkevollvegen legger til rette for utvidelse og oppgradering av dagens tras\u00e9. I Kullkransvingen ligger dagens kj\u00f8rebaner p\u00e5 ulike niv\u00e5er, og en fullt utbygd atkomst mot framtidig vegtras\u00e9 vil kreve tilpasninger av ulike planform\u00e5l. Dette er ivaretatt i de ulike byggetrinnene i planforslaget, og i en egen hensynssone. For planlagte vegform\u00e5l mot Stakkevollvegen er det mulig \u00e5 vurdere en midlertidig atkomst. Midlertidig atkomst vil kunne fungere med byggetrinn 1 uavhengig av n\u00e5r Troms\u00f8pakke 3 realiseres. I p\u00e5vente av realisering av TP3, er det \u00f8nskelig \u00e5 opprettholde atkomst 2 slik den foreligger i dag, med h\u00f8yre av og p\u00e5 fra og til planomr\u00e5det, jf. figur 7. Fortau skal etableres langs atkomst 2 ifm. Byggetrinn 1. Det stilles krav om at byggetrinn 2 ikke kan igangsettes f\u00f8r Stakkevollvegen er ferdig utbygd. Figur 8: atkomst 2 med fortau og gangfelt i uteromsplan 9 Friomr\u00e5der, Uterom er lokalisert p\u00e5 taket av lager i planomr\u00e5dets s\u00f8rvestlige del, gr\u00f8nnstruktur tilgjengelig via trappeavsats og tilpasset terreng og \u00f8vrig bygningsstruktur i omr\u00e5det. Dette uterommet skal v\u00e6re et supplement til og en erstatning for et offentlig gr\u00f8ntomr\u00e5de G1 som ikke bygges iht. Kommunedelplan. Arealet vil v\u00e6re privat eid, men tilgjengelig for allmennheten i kontortida og med parkliknende kvaliteter. Figur 9: Uteareal p\u00e5 tak (ill.: planbeskrivelsen) Byggetrinn 1 legger til rette for gr\u00f8nnstruktur mot dagens Stakkevollvegen. I byggetrinn 2 stilles det krav om opparbeiding av ny gr\u00f8nnstruktur ifm. realisering av Troms\u00f8pakke 3. Arealene vil v\u00e6re privat eid, med gangsti inn mot planomr\u00e5det med videre forbindelse til avkj\u00f8rsel med gangfelt i nord. Kaiomr\u00e5det vil i utgangspunktet v\u00e6re tilgjengelig for ferdsel til fots. Figur 10: Gr\u00f8nnstruktur i uteromsplan byggetrinn 1 t.v. og byggetrinn 2 t.h. 10 Sol/skygge/ Tiltaket vil ikke skyggelegge boligbebyggelse. N\u00e6rliggende lager og dagslysfaktor industri nord og \u00f8st for planomr\u00e5det vil bli skyggelagt mellom kl. 1200 og 1500 ulike deler av \u00e5ret. Barn og unge Form\u00e5let omfatter ikke boliger, og spesiell tilrettelegging for lekeareal anses dermed ikke n\u00f8dvendig. Tiltaket kommer ikke i konflikt med barns og unges interesser. Skole, barnehage, Planen legger ikke opp til etablering av boliger. Problemstillinger knyttet til skolekapasitet skole og barnehage er s\u00e5ledes lite relevante. Klima og milj\u00f8 Planen legger til rette for etablering av fjernvarme. Tiltaket vil i seg selv ikke ha vesentlig negative milj\u00f8messige konsekvenser. Samfunnssikkerhet ROS-analyse er utarbeidet. Prosjektet skal ta h\u00f8yde for havstigning og grunnforhold tilsvarende 70 cm og flo tilsvarende 2 m, samlet 3 m. \u00d8vrige konsekvenser knyttet til risiko og s\u00e5rbarhet anses som sm\u00e5. Geotekniske forhold er beskrevet i egen rapport. Realisering av byggetrinn 2 vil kreve utfylling i sj\u00f8. Forurenset grunn er beskrevet i Milj\u00f8teknisk rapport. Det stilles krav om tiltaksplan og risikovurdering ifm. forurenset grunn. St\u00f8y Deler av planomr\u00e5det er innenfor r\u00f8d og gul st\u00f8ysone for vegtrafikk. Den mest omfattende st\u00f8ykilden for planomr\u00e5det og omgivelsene, er b\u00e5ter som benytter aggregat, og det er utarbeidet st\u00f8yvurdering for framtidig dypvannskai. I konklusjonen heter det (side 6): St\u00f8y fra havn og b\u00e5ttrafikk er usikkert, men vil trolig ikke f\u00f8re til store st\u00f8yplager i planomr\u00e5det basert p\u00e5 en generell vurdering av den fremtidige situasjonen. Det er da antatt at b\u00e5ter i havnen rett nord for omr\u00e5det er tilkoblet landstr\u00f8m. Oppf\u00f8lgende st\u00f8yvurderinger og st\u00f8yreduserende tiltak for enkelte boenheter i Nordbyen kan v\u00e6re n\u00f8dvendig n\u00e5r anlegget er etablert og i ordin\u00e6r drift. Det stilles krav om tilrettelegging for p\u00e5kobling til landstr\u00f8m. Vann, avl\u00f8p og Planen inneholder godkjent VAO-rammeplan. Vann og avl\u00f8p anses ikke overvann som problematisk. Overvannstras\u00e9er er markert med hensynssoner i plankartet (flomfare). Renovasjon Innend\u00f8rs sortering av avfall fra virksomhetene. Renovasjonsbil skal sikres lett atkomst fra internveiene. Rekkef\u00f8lgekrav Planomr\u00e5det tillates opparbeidet gjennom byggetrinn. For planlagte vegform\u00e5l mot Stakkevollvegen er det mulig \u00e5 vurdere en midlertidig atkomst. Midlertidig atkomst vil kunne fungere med byggetrinn 1 uavhengig av n\u00e5r Troms\u00f8pakke 3 realiseres. Planform\u00e5lene som grenser mot Stakkevollvegen er avsatt som hensynssone infrastruktur for \u00e5 gi fleksibilitet i prosjekteringen. Endelig avkj\u00f8rsel kan dermed tilpasses realisering av TP3. Det kan ikke gis igangsettelsestillatelse for byggetrinn 2 f\u00f8r tilgrensende deler av plan 1821 Stakkevollvegen er opparbeidet. Merknader Ifm. varsel om oppstart i 2020 kom det inn totalt \u00e5tte merknader. Disse er gjengitt i eget vedlegg og n\u00e6rmere kommentert i planbeskrivelsen. 11 05 Konklusjon Planforslaget vil gi et sentralt bidrag til transformasjonen av \u00f8stsiden av Stakkevollvegen, i tr\u00e5d med intensjonene i KDP for byutviklingsomr\u00e5de Stakkevollvegen. Utbyggingen vil bidra til fornyelse og fortetting av et opparbeidet og sentrumsn\u00e6rt omr\u00e5de, og er s\u00e5ledes i tr\u00e5d med Tenk Troms\u00f8 og Statlige planretningslinjer. Det anses ikke \u00e5 v\u00e6re st\u00f8rre konflikter knyttet til tiltaket. Deler av planomr\u00e5det er innenfor r\u00f8d og gul st\u00f8ysone for vegtrafikk. For \u00e5 begrense st\u00f8y fra framtidig dypvannskai mot omgivelsene, stiller planen krav om tilrettelegging for tilkobling av landstr\u00f8m. Overvannstras\u00e9er er sikret via hensynssoner i plankart. Det stilles krav om tiltaksplan og risikovurdering ifm. forurenset grunn. For planlagte vegform\u00e5l mot Stakkevollvegen er det mulig \u00e5 vurdere en midlertidig atkomst. Midlertidig atkomst vil kunne fungere med byggetrinn 1 uavhengig av n\u00e5r Troms\u00f8pakke 3 realiseres. Det stilles krav til opparbeiding av Stakkevollvegen f\u00f8r igangsettingstillatelse til byggetrinn 2 kan gis. Planforslaget anbefales sendt p\u00e5 h\u00f8ring og lagt ut til offentlig ettersyn. Vedtakskompetanse Kommune- og byutviklingsutvalget Vedlegg 1. Oversiktskart 2. Plankart 3 Planbestemmelser 4. Bestemmelsesomr\u00e5der 5. Rekkef\u00f8lgekrav til opparbeiding av Stakkevollvegen 6. Planbeskrivelse 7. Uteromsplan, byggetrinn 1 8. Uteromsplan, byggetrinn 2 9. Terrengsnitt 10. Sol- og skyggediagram 11. Perspektiver 12. Fotomontasjer 13. Volumstudier 14. Trafikkutredning 15. Avkj\u00f8rsel - plan og profil 16. VAO-rammeplan 17. VAO illustrasjonsplaner 18. VAO - akseptbrev 19. Geoteknisk vurdering 20. Geoteknisk rapport 21. Milj\u00f8teknisk rapport 22. St\u00f8ynotat kai 23. ROS-analyse 24. Merknader 2020 25. Merknader 2012 12 "
}