{
  "dokument_id": "ee4c8054-94fe-556d-b4b1-e0f76f3ad3c5",
  "doc_type": "case_attachment",
  "kommune": 4601,
  "tittel": "H\u00f8ringsuttalelse - S\u00f8knad om tillatelse etter forurensningsloven for mudring i sj\u00f8 - Fanafjorden",
  "url": "https://bergen.kommune.no/politikere-utvalg/api/fil/bk360/11072559/Horingsuttalelse-Soknad-om-tillatelse-etter-forurensningsloven-for-mudring-i-sjo-Fanafjorden",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/126535-5 H\u00f8ringsuttalelse - S\u00f8knad om tillatelse etter forurensningsloven for mudring i sj\u00f8 - Fanafjorden Hva saken gjelder: Bergen kommune har mottatt h\u00f8ringssak fra Statsforvalteren i Vestland vedr\u00f8rende S\u00f8knad om tillatelse etter forurensningsloven for mudring i sj\u00f8 \u2013 Fanafjorden. H\u00f8ringsfrist: 16.09.2024, Bergen kommune er innvilget utsatt frist til 30.09.2024. H\u00f8ringen omhandler mudring i sj\u00f8 i Fanafjorden. Statnett skal tilrettelegge for at nye fart\u00f8y som trenger st\u00f8rre dyp skal kunne operere og s\u00f8ker om tillatelse etter forurensningsloven for deler av anleggsarbeidet. Det skal gjennomf\u00f8res mudringstiltak utenfor eksisterende kaihakk ved Breivika i Fanafjorden i Bergen kommune. Det skal mudres 600 m2 masser som skal tas opp p\u00e5 land av gravemaskin, avvannes i \u00e5pne containerl\u00f8sninger, og deretter sendes til deponi. I vedlagt s\u00f8knad har Statnett risikovurdert arbeidet og foresl\u00e5tt avb\u00f8tende tiltak for \u00e5 redusere fare for forurensning fra anleggsarbeidet. Det er planlagt oppstart september/oktober 2024 og arbeidet vil vare i 1-2 uker. Figur 1: Breiviken i Fanafjorden vist med bl\u00e5tt 1 Figur 2: Eksisterende kaihakk i Breivika s\u00f8r i Fanafjorden (i r\u00f8dt). Mudringstiltak er planlagt utenfor dette. Figur 3: R\u00f8d skravur viser planlagt areal for mudring Innspill fra fagetater: Bymilj\u00f8etaten, Plan- og bygningsetaten og Bergen Vann har gitt innspill til h\u00f8ringsuttalelse innenfor sine fagfelt. Innspillene er vedlagt, og gjengis kort her: Innspill fra Bymilj\u00f8etaten Bymilj\u00f8etaten vil gj\u00f8re Statsforvalteren oppmerksom p\u00e5 f\u00f8lgende: Innerst i Breiviken kommer det ut en liten bekk som har \u00f8rret/sj\u00f8\u00f8rret. Denne er ikke registrert i aktuelle kartdatabaser. I tillegg regner Bymilj\u00f8etaten med at \u00e5l kan vandre opp i Storavatnet. I Naturbase er det markert en \u00e5legraseng i Breiviken, men Bymilj\u00f8etaten er ikke kjent med om det er gjort registreringer her. Med bakgrunn i markeringen/registreringen b\u00f8r forholdet til, og potensialet for, \u00e5legress vurderes. Bymilj\u00f8etaten har oversendt en sj\u00f8\u00f8rret rapport (vedlagt) for det aktuelle omr\u00e5det. 2 Innspill fra Plan- og bygningsetaten Det aktuelle omr\u00e5det er uregulert. Omr\u00e5det er i kommuneplanens arealdel avsatt til bruk og vern av sj\u00f8 og vassdrag. Omr\u00e5det vest for tiltaket er avsatt til kombinert form\u00e5l i sj\u00f8 og vassdrag. Det er gitt bestemmelser til disse arealform\u00e5lene. Kommuneplanens arealdel med bestemmelser finnes her: Bergen kommune - Kommuneplanens arealdel 2018. I omr\u00e5det vest for tiltaket er ogs\u00e5 avmerket et omr\u00e5de med marin naturtype \u2013 \u00e5legrassamfunn. Vassdraget innerst i Breivika er avmerket som sj\u00f8\u00f8rretvassdrag. Det legges til grunn at s\u00f8ker ogs\u00e5 vil gj\u00f8re en vurdering av om tiltaket er s\u00f8knadspliktig etter plan- og bygningsloven. Det gj\u00f8res oppmerksom p\u00e5 adgangen til \u00e5 be om forh\u00e5ndskonferanse. Innspill fra Bergen Vann Bergen Vann opplyser om at det innenfor tiltaksomr\u00e5det ligger en \u00d8225 mm spillvannsledning. Ledningens funksjon er en utslippsledning i sj\u00f8, og det er viktig at denne ivaretas i forbindelse med tiltaket. Utfra innsendt dokumentasjon kan det se ut som at tiltaket vil havne i konflikt med denne ledningen. Ved konfliktsituasjon m\u00e5 det p\u00e5regnes krav om at det m\u00e5 etableres ny utslippsledning etter utf\u00f8rt tiltak, men det p\u00e5pekes ogs\u00e5 at ledningens funksjon m\u00e5 ivaretas ogs\u00e5 i anleggsfase. Grunnet sv\u00e6rt kort frist har ikke Bergen Vann hatt anledning til \u00e5 gj\u00f8re n\u00e6rmere unders\u00f8kelser av ledningen. Bergen Vann har ikke n\u00e6rmere kjennskap til om vist plassering i kartet stemmer med faktisk plassering (se vedlegg). For \u00e5 unng\u00e5 u\u00f8nskede hendelser, herunder s\u00e6rlig hensyn til utslipp av avl\u00f8psvann i strandsonen, ber Bergen Vann om \u00e5 bli kalt inn til et oppstartsm\u00f8te for \u00e5 dr\u00f8fte tiltaket med tiltakshaver. Det er \u00f8nskelig at ansvarlig utf\u00f8rende entrepren\u00f8r eller tilsvarende ogs\u00e5 deltar i m\u00f8tet. For at Bergen Vann skal rekke \u00e5 gj\u00f8re de n\u00f8dvendige unders\u00f8kelser av ledningen, bes det om at m\u00f8teinnkallingen sendes inn minimum 4 uker f\u00f8r m\u00f8tedato. Byr\u00e5dens vurdering og forslag til h\u00f8ringsuttalelse: Byr\u00e5dens forslag til h\u00f8ringsuttalelse: \u00abBergen kommune har f\u00f8lgende innspill i saken til temaene plan og bygg, natur og milj\u00f8 og vann og avl\u00f8p: Plan og bygg Det aktuelle omr\u00e5det er uregulert. Omr\u00e5det er i kommuneplanens arealdel avsatt til bruk og vern av sj\u00f8 og vassdrag. Omr\u00e5det vest for tiltaket er avsatt til kombinert form\u00e5l i sj\u00f8 og vassdrag. Det er gitt bestemmelser til disse arealform\u00e5lene. Kommuneplanens arealdel med bestemmelser finnes her: Bergen kommune - Kommuneplanens arealdel 2018. Bergen kommune legger til grunn at s\u00f8ker vil gj\u00f8re en vurdering av om tiltaket er s\u00f8knadspliktig etter plan- og bygningsloven. Vi vil gj\u00f8re oppmerksom p\u00e5 adgangen til \u00e5 be om forh\u00e5ndskonferanse hos Plan- og bygningsetaten. Natur og milj\u00f8 Det opplyses om at det innerst i Breiviken renner en \u00f8rretf\u00f8rende/sj\u00f8\u00f8rretf\u00f8rende bekk ut (Breivikbekken). Bekken er kartlagt i rapporten Habitatkartlegging i sj\u00f8\u00f8rretbekker i Vest vannomr\u00e5de (vedlagt). \u00c5l kan trolig ogs\u00e5 vandre opp i Storavatnet. Videre er det i Naturbase markert en \u00e5legraseng i Breiviken, vi er ikke kjent med om det er gjort registreringer her. Med bakgrunn i markering b\u00f8r forholdet til, og potensialet for, \u00e5legress vurderes. 3 Vann og avl\u00f8p: Bergen kommune vil opplyse om at det ligger en \u00d8225 mm spillvannsledning innenfor det opplyste tiltaksomr\u00e5det. Kart over ledningen er vedlagt. Ledningen er en utslippsledning i sj\u00f8, og det er viktig at denne ivaretas i forbindelse med tiltaket. Ved konfliktsituasjon m\u00e5 det p\u00e5regnes krav om at det m\u00e5 etableres ny utslippsledning etter utf\u00f8rt tiltak, men det p\u00e5pekes ogs\u00e5 at ledningens funksjon m\u00e5 ivaretas ogs\u00e5 i anleggsfase. Det er ikke gjort n\u00e6rmere unders\u00f8kelser av ledningen. Bergen kommune har ikke n\u00e6rmere kjennskap til om vist plassering i vedlagt kart stemmer med faktisk plassering. For \u00e5 unng\u00e5 u\u00f8nskede hendelser, herunder s\u00e6rlig hensyn til utslipp av avl\u00f8psvann i strandsonen, ber vi om at Bergen Vann kalles inn til oppstartsm\u00f8te for dr\u00f8fting av tiltaket med tiltakshaver. Det er \u00f8nskelig at ansvarlig utf\u00f8rende entrepren\u00f8r eller tilsvarende ogs\u00e5 deltar i m\u00f8tet. Vi ber om at m\u00f8teinnkalling sendes minimum 4 uker f\u00f8r m\u00f8tedato, slik at det er tilstrekkelig tid til forberedelse/unders\u00f8kelser.\u00bb Kart over sj\u00f8ledning i Breiviken, samt sj\u00f8\u00f8rretrapport legges ved h\u00f8ringsuttalelsen. Vedtakskompetanse: Byr\u00e5dets fullmakter \u00a7 6 vedtatt av bystyret 16.12.2020 i sak 378/20: Byr\u00e5det avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. Forretningsutvalget kan p\u00e5 vegne av bystyret avgj\u00f8re hvorvidt en h\u00f8ringsuttalelse inneholder prinsipielle avveininger og m\u00e5 fremsendes til behandling i bystyret. Forretningsutvalget behandlet saken i m\u00f8tet 27.08.2024 sak 274/24 og fattet f\u00f8lgende vedtak: 2. Byr\u00e5det avgir eventuelt h\u00f8ringssvar til \u00abH\u00f8ring av s\u00f8knad om tillatelse etter forurensningsloven for mudring i sj\u00f8 \u2013 Fanafjorden\u00bb p\u00e5 vegne av Bergen kommune. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Bergen kommune avgir h\u00f8ringsuttalelse til S\u00f8knad om tillatelse etter forurensningsloven for mudring i sj\u00f8 \u2013 Fanafjorden slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 17. september 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: H\u00f8ringsbrev \u2013 H\u00f8ring av s\u00f8knad om tillatelse etter forurensningsloven for mudring i sj\u00f8 - Fanafjorden S\u00f8knad om mudring i sj\u00f8 Fanafjorden - Statnett Bymilj\u00f8etatens innspill \u2013 Fanafjorden vedr. s\u00f8knad om tillatelse etter forurensningsloven for mudring i sj\u00f8. Habitatkartlegging i sj\u00f8\u00f8rretbekker i Vest vannomr\u00e5de 2023, Biota rapport 32 Uttalelse fra Bergen Vann vedr\u00f8rende mudring i sj\u00f8 \u2013 Fanafjorden Vedlegg fra Bergen Vann \u2013 Kart sj\u00f8ledning Fanafjorden Plan- og bygningsetaten \u2013 Foresp\u00f8rsel \u2013 Fanafjorden, bestilling av notat i forbindelse med h\u00f8ringssak 4 "
}