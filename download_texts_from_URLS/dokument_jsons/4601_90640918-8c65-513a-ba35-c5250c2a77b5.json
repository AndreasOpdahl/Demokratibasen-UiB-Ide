{
  "dokument_id": "90640918-8c65-513a-ba35-c5250c2a77b5",
  "doc_type": "case_attachment",
  "kommune": 4601,
  "tittel": "Vestland fylkeskommunes uttalelse datert 12.02.2025",
  "url": "https://bergen.kommune.no/politikere-utvalg/api/fil/bk360/12386304/Vestland-fylkeskommunes-uttalelse-datert-12-02-2025",
  "tekst": " Avdeling for Kultur og folkehelse (KFO) Dato 12.02.2025 V\u00e5r referanse 2025/6212-2 Dykkar referanse BYGG-2025/10631-6 BERGEN KOMMUNE PLAN- OG BYGNINGSETATEN Sakshandsamar Berit Vik Postboks 7700 E-post Berit.Vik@vlfk.no 5020 BERGEN Telefon 41321036 Gjeld nedlegging av dam Storediket - gnr. 168 bnr. 3 - Bergen kommune Vestland fylkeskommune ved seksjon for kulturarv viser til brev fr\u00e5 Bergen kommune, datert 07.02.25., med s\u00f8knad om dispensasjonar til framtidig arbeid med nedlegging av dam Storediket. Vi viser i denne samanheng til v\u00e5rt innspel, datert 19.12.24., til Norges vassdrags- og energidirektorat (NVE) i samband med h\u00f8yring av detaljplan for nedlegginga av dammen, jamf\u00f8r vedlegg. Der p\u00e5peikte vi mellom anna f\u00f8lgjande: \u00abSom det blir vist til i detaljplanen for milj\u00f8 og landskap s\u00e5 er Storediket ein av dei st\u00f8rste oppdemma innsj\u00f8ane i byfjella, og er godt synleg fr\u00e5 Rundemannen og fjella omkring. Storediket er sentralt lokalisert i byfjella, som er definert som eit kulturmilj\u00f8 og landskap av nasjonal interesse i form av \u00e5 vere eit byn\u00e6rt rekreasjonslandskap (K417). I nasjonal samanheng er byfjella eit framst\u00e5ande og i sjeldan grad gjennomf\u00f8rt d\u00f8me p\u00e5 eit rekreasjonslandskap som sprang ut av nasjonalromantiske f\u00f8restillingar og visjonar om folkehelse, som vaks seg sterke mot slutten av 1800-talet. Byfjella har stor opplevings- og bruksverdi, og vannspegla i omr\u00e5det \u2013 herunder Storediket \u2013 er s\u00e6rs viktige i denne samanheng. For folk i dag representerer dei ein naturleg del av landskapet, og Vestland fylkeskommune hadde helst sett at dette ikkje blei endra. N\u00e5r det likevel ikkje blir slik, ser vi oss n\u00f8gd med f\u00f8ringane for nedlegginga slik dei kjem fram i detaljplanen for milj\u00f8 og landskap\u00bb Vi kom med f\u00f8lgjande konklusjon: \u00abVestland fylkeskommune skulle helst sett at dam Storediket blei vareteke slik den no st\u00e5r fram. Vi ser oss jamvel n\u00f8gde med dei f\u00f8ringane som er lagt i plan for milj\u00f8 og landskap. NVE har sett som eitt vilk\u00e5r at fylkeskommunen og Byantikvaren skal kontaktast for \u00e5 avklare behov for fotodokumentasjon av dammen f\u00f8r arbeidet startar. Vi ber om at slik kontakt blir oppretta. Det er ogs\u00e5 \u00f8nskeleg at denne fotodokumentasjonen blir nytta i framtidig formidling av dei industri- og kulturhistoriske aspekta som dette viktige kulturmilj\u00f8et representerer.\u00bb Dei nemnte tiltaka som er oms\u00f8kt er skildra i detaljplanen, og vi har ingen nye merknader i saken utover det som blei gitt i v\u00e5rt innspel til NVE. Med helsing Karoline Hareide Breivik Berit Vik leiar seniorr\u00e5dgjevar KFO - Arealplan KFO - Arealplan Brevet er elektronisk godkjent og har difor inga handskriven underskrift Postadresse Telefon E-post Heimeside EHF-Fakturaadr. Organisasjonsnr. Askedalen 2 05557 post@vlfk.no www.vestlandfylke.no 821311632 821 311 632 6863 Leikanger Saksnr: 2025/6212-2 Side 2 av 2 Vedlegg 1 Gjeld h\u00f8yring av detaljplan - nedlegging av dam Storediket - Bergen kommune "
}