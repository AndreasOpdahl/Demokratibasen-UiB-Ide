{
  "dokument_id": "5d135a2f-d70f-5338-9ef0-68381c361744",
  "doc_type": "case_presentation",
  "kommune": 4601,
  "tittel": "Oppnevning av styremedlemmer til Eviny AS",
  "url": "https://bergen.kommune.no/politikere-utvalg/api/fil/bk360/10458520/Framstilling-Oppnevning-av-styremedlemmer-til-Eviny-AS",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/234600-80 Oppnevning av styremedlemmer til Eviny AS Hva saken gjelder: I saken legges det frem forslag til styremedlemmer og varamedlemmer til Eviny AS. Selskapets form\u00e5l er iht. vedtektene \u00a7 2 produksjon, overf\u00f8ring, distribusjon og omsetning av energi samt annen virksomhet knyttet til disse omr\u00e5dene. Styret best\u00e5r av 12 medlemmer med personlige varamedlemmer, hvorav 8 velges av generalforsamlingen, og 4 velges av de ansatte, jf. vedtektene \u00a7 8. Funksjonstiden for styret er 2 \u00e5r. Styremedlemmer fungerer inntil nytt medlem er valgt. Bergen kommune peker ut 2 styremedlemmer med 2 varamedlemmer. F\u00f8lgende representanter foresl\u00e5s til styret i Eviny AS: Styreleder: \u00d8istein Andresen (1960): Andresen har 30 \u00e5rs erfaring fra energibransjen nasjonalt og internasjonalt, b\u00e5de fra energiselskap, konsulentbransje og leverand\u00f8rindustri. Han har ledet st\u00f8rre virksomheter, utbyggingsprosjekter og oppkj\u00f8ps- og investeringsaktiviteter. Andresen har stor erfaring med entrepren\u00f8rskap/nyskapning, organisasjonsutvikling og endringsledelse. \u00d8istein Andresen har god innsikt i politiske prosesser etter \u00e5 ha ledet offentlige eide virksomheter og v\u00e6rt generalsekret\u00e6r i Norges Skiforbund. Andresen har tidligere v\u00e6rt del av konsernledelsen i Statkraft og var fra 2015 til 2023 konsernsjef i Eidsiva Energi AS. Andresen har ogs\u00e5 erfaring som styreleder og styremedlem fra en rekke selskaper i b\u00e5de Norge og internasjonalt. Han er ogs\u00e5 tidligere medlem av Energir\u00e5det, et r\u00e5dgivende organ for Olje- og Energidepartementet. Andresen var ogs\u00e5 medlem av energikommisjonen som ble oppnevnt av regjeringen i februar 2022. Han er utdannet sivilingeni\u00f8r innen elkraftteknikk fra Norges Tekniske H\u00f8gskole (NTH). Styremedlem: Hilde Dr\u00f8nen (1961) Hilde Dr\u00f8nen har siden 2005 v\u00e6rt CFO i DOF Group ASA. Hun har de siste 30 \u00e5rene hatt ulike lederstillinger i M\u00f8gster-gruppen og i DOF-gruppen. Dr\u00f8nen har omfattende erfaring fra styrearbeid, og har blant annet v\u00e6rt styremedlem i Statkraft fra 2014-2020. Dr\u00f8nen har en mastergrad i \u00f8konomistyring og finans fra Handelsh\u00f8yskolen BI, og har ogs\u00e5 en MBA i strategisk ledelse fra NHH. 1 Varamedlem: Birgitte Munch (1979) Birgitte Munch er selvstendig n\u00e6ringsdrivende, og gir r\u00e5d til selskaper om ledelse, organisasjon og HR. Hun underviser ogs\u00e5 ved Handelsh\u00f8yskolen BI. Munch har tidligere arbeidet med HR-feltet hos selskaper som Norsk Hydro, Statoil og FMC Technologies. Munch har en mastergrad i psykologi, og har ogs\u00e5 en rekke kurs innenfor ledelse, endringsledelse og beredskap. Varamedlem: Egil Herman Sjursen (1957) Egil Herman Sjursen var fra 2006 til 2018 CEO i Holberg Fondene, og har ogs\u00e5 bakgrunn som Managing Director i Nordea Investment Management AS. Sjursen har bred erfaring fra styrearbeid, og har blant annet v\u00e6rt medlem av hovedstyret i Norges Bank og er i dag varamedlem i Eviny AS. Sjursen har hovedfag i sosial\u00f8konomi fra Universitetet i Bergen, og er i dag selvstendig n\u00e6ringsdrivende. Kommunens eiermyndighet i aksjeselskaper ut\u00f8ves formelt gjennom generalforsamlingen. Byr\u00e5det oppnevner forslag til kandidater. Av kommunens eierskapsmelding kap. III \u00abKrav til et godt eierskap\u00bb - prinsipp 5 f\u00f8lger: \u00abStyresammensetningen skal kjennetegnes av kompetanse, kapasitet og mangfold ut fra det enkelte selskaps form\u00e5l og egenart\u00bb. Videre fremg\u00e5r av prinsipp 8 at \u00abBystyremedlemmer, byr\u00e5der og politiske r\u00e5dgivere skal ikke velges inn i styrene i aksjeselskap og kommunale foretak av habilitetshensyn.\u00bb De foresl\u00e5tte kandidatene har ikke slike verv. Kravet til kj\u00f8nnsbalanse i styrer i aksjeselskaper f\u00f8lger av kommuneloven \u00a7 21-1 om Representasjon av begge kj\u00f8nn i styret som lyder: \u00abReglene i aksjeloven \u00a7 20-6 om representasjon av begge kj\u00f8nn i styret gjelder p\u00e5 tilsvarende m\u00e5te for aksjeselskaper der kommuner og fylkeskommuner til sammen eier minst 2/3 av aksjene\u00bb. Byr\u00e5dsleders vurdering og anbefaling/konklusjon: Byr\u00e5dsleder anbefaler byr\u00e5det \u00e5 foresl\u00e5 \u00d8istein Andresen som ny styreleder, Hilde Dr\u00f8nen som medlem og Birgitte Munch og Egil Herman Sjursen som varamedlemmer til styret for Eviny AS. Vedtakskompetanse: Byr\u00e5dets fullmakter vedtatt av bystyret 16.12.2020 i sak 378/20 \u00a7 5-3 Valg av styremedlemmer i selskaper \u2013 herunder aksjeselskaper: \u00abByr\u00e5det ivaretar funksjonen som generalforsamling i kommunens heleide aksjeselskaper. Byr\u00e5det har mandat til p\u00e5 kommunens vegne \u00e5 foresl\u00e5 styrerepresentanter i AS hvor kommunen har eierinteresser. Byr\u00e5det ivaretar kommunens interesser i andre rettssubjekt organisert som AS, IKS, gjensidige selskaper og pensjonskasser. Byr\u00e5det utpeker dessuten representanter til styrende organer i andre rettssubjekter som ikke er organisert som aksjeselskaper, s\u00e5 fremt det ikke er fastsatt at bystyret selv har denne myndigheten.\u00bb Byr\u00e5dsleder innstiller til byr\u00e5det \u00e5 fatte f\u00f8lgende vedtak: P\u00e5 vegne av Bergen kommune foresl\u00e5s f\u00f8lgende oppnevnt til styret for Eviny AS: \u00d8istein Andresen, styreleder Hilde Dr\u00f8nen, styremedlem 2 Birgitte Munch, varamedlem Egil Herman Sjursen, varamedlem Dato: 21. mai 2024 Christine B. Meyer Byr\u00e5dsleder Dokumentet er godkjent elektronisk. 3 "
}