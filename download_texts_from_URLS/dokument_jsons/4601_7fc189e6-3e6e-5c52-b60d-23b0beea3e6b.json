{
  "dokument_id": "7fc189e6-3e6e-5c52-b60d-23b0beea3e6b",
  "doc_type": "case_attachment",
  "kommune": 4601,
  "tittel": "Trafikkanalyse datert 30.01.2019.pdf",
  "url": "https://bergen.kommune.no/politikere-utvalg/api/fil/bk360/9417376/Trafikkanalyse-datert-30-01-2019-pdf",
  "tekst": "NOTAT KUNDE / PROSJEKT PROSJEKTLEDER DATO Tom Greni Arne Nilssen 30.01.2019 Faglig vurdering av Jacob Kj\u00f8des veg PROSJEKTNUMMER OPPRETTET AV REV. DATO 10210463 Eilin Basset UTARBEIDET AV KONTROLLERT AV Eilin Basset NOEIBL Ine Vab\u00f8 NOINVA Vegfaglig vurdering av Jacob Kj\u00f8des veg ved gnb. 13/107 Det er igangsatt arbeid med reguleringsplan i Jacob Kj\u00f8des vei 11, gnb. 13/107 mfl., for etablering av blokkbebyggelse med 16 boenheter med adkomst i den kommunale vegen Jacob Kj\u00f8des veg. Bymilj\u00f8etaten har vurdert i sin uttalelse til planforslaget (datert 19. juni 2018) at utfordringer med trafikkforholdene p\u00e5 Jacob Kj\u00f8des veg ikke er besvart i planforslaget og har satt krav til utarbeidelse av en veifaglig vurdering. Sweco har blitt bedt om \u00e5 utarbeide et fagnotat som omtaler dagens vegstandard og hva som m\u00e5 til for \u00e5 tilfredsstille kommunens krav. Vurderingen er avgrenset til strekningen markert med r\u00f8dt i kartutsnitt under, dvs. fra krysset s\u00f8r for tomten til kryss med Paradisall\u00e9en i nord: Figur 1: Geografisk avgrensning av vurderingen i notatet Omr\u00e5det var befart 17.01.19, ved skoleslutt. 1 (18) Sweco Sweco Norge AS Eilin Basset Fantoftvegen 14P 967032271 Hovedkontor: Oslo NO-5072 Bergen, Norge Telefon +47 55 27 50 00 Mobil 941 86 051 eilin.basset@sweco.no www.sweco.no 1) Dagens vegstandard \u2022 Vegsystem og vegfunksjon Jacob Kj\u00f8des veg er kommunal veg i det ytre byomr\u00e5det Paradis, som er under omfattende utbygging og fortetting. Jacob Kj\u00f8des veg strekker seg fra kryss med Statsminister Michelsens veg i nord til kryss med Nordahl Griegs veg i s\u00f8r. Den har samleveg funksjon. Iht. h\u00e5ndbok N100, er Jacob Kj\u00f8des veg en overordnet boliggate/boligveg (se kapittel B6, s.25). Tomt Jacob Kj\u00f8des veg 11 Avkj\u00f8rsel til Jacob Kj\u00f8des veg 15 (privat) Jacob Kj\u00f8des veg (kommunal) Figur 2: Vegsystem (Bergenskart.no) Vegen s\u00f8r for tomten er privat avkj\u00f8rsel til Jacob Kj\u00f8des veg 15. 2 (18) NOTAT 30.01.2019 Jacob Kj\u00f8des veg er skoleveg for Paradis skole (barneskole) i Statsminister Michelsens veg 55. Bergen kommune har p\u00e5pekt i sin uttalelse fra 19.06.2018 at det er mange barn som g\u00e5r p\u00e5 strekningen. Omr\u00e5det var befart etter skoleslutt og det var en del barn som gikk p\u00e5 Jacob Kj\u00f8des veg fra skolen. Jacob Kj\u00f8des veg er sykkelrute. Den binder sammen gang- og sykkelveg Paradisstranden til Paradis sentrum og sykkelrute til Birkelundstoppen. \u2022 Trafikkmengde Det foreligger ikke noe trafikktall for Jacob Kj\u00f8des veg p\u00e5 vegkart.no. Eventuelle trafikktellinger utf\u00f8rt av Bergen kommune m\u00e5 fremskaffes. Den private avkj\u00f8rselen til Jacob Kj\u00f8des veg 15 gir adkomst til flere arbeidsplasser (se bildet) og en butikk (Vakre hjem interi\u00f8r). Parkeringsplassen for Jacob Kj\u00f8des veg 15 har plass til ca. 25 biler og det er en til parkeringsplass med ca. plass til 10 biler. \u2022 Fartsgrense og dimensjonerende stoppsikt Det er skiltet med 30-sone ved kryss med Statsminister Michelsens veg i nord. Ellers er det ikke noen andre skilt p\u00e5 strekningen. Det er dermed lagt til grunn at 30 km/t er fartsniv\u00e5 i studieomr\u00e5det. Dimensjonerende stoppsikt for vurderinger i notatet er dermed Ls = 20m. 3 (18) NOTAT 30.01.2019 \u2022 Vegstandard (vegbredde, fortau, stigning) Jacob Kj\u00f8des veg har en ujevn bredde p\u00e5 strekningen mellom kryss med Paradisall\u00e9en og kryss s\u00f8r for tomten. Se breddene p\u00e5 illustrasjon under. Figur 3: Varierende vegbredde p\u00e5 Jacob Kj\u00f8des veg 4 (18) NOTAT 30.01.2019 Det er ca. 11% stigning p\u00e5 vegen nord for krysset, og ca. 13% s\u00f8r for krysset. Det er sammenhengende fortau p\u00e5 vestsiden av Jacob Kj\u00f8des veg mellom kryss med Statsminister Michelsens veg og krysset ved tomten. I studieomr\u00e5det, er fortausbredde ca. 2m. Fortauet er litt bredere i svingen nord for tomten (ca. 2,5m). Figur 4: Fortau p\u00e5 vestsiden av Jacob Kj\u00f8des veg (Sweco, befaring 17.01.19) P\u00e5 \u00f8stsiden av Jacob Kj\u00f8des veg er det ikke fortau, med unntak av et fortau langs \u00f8stlige grense til eiendom 13/107 (Jacob Kj\u00f8des veg 8), som er smalt (ca. 1m p\u00e5 det smaleste). Figur 5: Fortau p\u00e5 \u00f8stsiden av Jacob Kj\u00f8des veg (Sweco, befaring 17.01.19) 5 (18) NOTAT 30.01.2019 S\u00f8r for krysset er det ikke noe gang- og sykkeltilbud. Skolebarn m\u00e5 g\u00e5 i vegen. Figur 6: Ingen tilbud for g\u00e5ende- og syklende langs Jacob Kj\u00f8des veg s\u00f8r for krysset (Sweco, befaring 17.01.19) Avkj\u00f8rselen til Jacob Kj\u00f8des veg 15 er smal (ca. 3,3m p\u00e5 det smaleste). To biler kan ikke m\u00f8te hverandre. Det er bratt stigning rett f\u00f8r krysset (ca. 15%). Vegen ligger mellom h\u00f8y mur og skj\u00e6ring/skr\u00e5ning. Det er ikke noe tilbud for g\u00e5ende og syklende der. Figur 7: Privat avkj\u00f8rsel til Jacob Kj\u00f8des veg 15 (Sweco, befaring 17.01.19) 6 (18) NOTAT 30.01.2019 \u2022 Kryssomr\u00e5de Per i dag fungerer krysset som et uregulert T-kryss, dvs. at trafikk fra nord viker for h\u00f8yre. Dermed er det vurdert at det er riktigere \u00e5 bruke siktkrav som gjelder for kryss og ikke avkj\u00f8rsel for dette krysningspunktet videre i notatet. Dagens kryssutforming er ikke iht. krav. Vinkel p\u00e5 krysset er under 70\u00b0. Krav til vertikallinjef\u00f8ring er ikke tilfredsstilt (for krapt h\u00f8ybrekk og for stor stigning p\u00e5 sekund\u00e6rvegen og i krysset). Kryssarealet er bredt og ikke definert med klar avgrensning. Det er h\u00f8ydeforskjeller i kryssomr\u00e5det. Kote 22m Kote 20m Figur 8: Kryssomr\u00e5de Figur 9: H\u00f8ydeforskjell i kryssomr\u00e5de (Sweco, befaring 17.01.19) Fremkommelighet i krysset er begrenset. Det er ikke mulig for en lastebil (brannbil) som kommer fra nord \u00e5 svinge direkte inn i avkj\u00f8rselen til Jacob Kj\u00f8des veg 15. Se illustrasjon under. 7 (18) NOTAT 30.01.2019 Sikten i krysset er ikke ivaretatt per i dag. Sikten i et uregulert T-kryss skal v\u00e6re som i illustrasjonen under (jf. h\u00e5ndbok N100 kapittel D.1.1.5). Ls=20m og L2= 4m (trafikk i avkj\u00f8rselen til Jacob Kj\u00f8des veg 15 antatt under 100 kjt/d per i dag og fartsgrense 30km/t) Siktlinjene er sjekket i 3D, og det er per i dag ikke tilfredsstillende sikt for bil fra nord som skal se inn p\u00e5 den private avkj\u00f8rselen til Jacob Kj\u00f8des veg 15, pga. topografien. Siktlinjen treffer fortauet og terrenget. Sikt fra avkj\u00f8rselen til trafikk fra s\u00f8r er ivaretatt per i dag. Denne sikten er ikke tilfredsstilt per i dag Figur 10: Siktkrav for dagens uregulert T-kryss 8 (18) NOTAT 30.01.2019 2) Konsekvenser av planforslaget for trafikkforhold p\u00e5 Jacob Kj\u00f8des veg Det er planlagt 16 boenheter med 16 parkeringsplasser under bakken. Forel\u00f8pig planforslag er f\u00f8lgende: Figur 11: Utsnitt forel\u00f8pig plankart Ny blokkbebyggelse vil f\u00f8re til \u00f8kt trafikk p\u00e5 Jacob Kj\u00f8des veg og i kryssomr\u00e5det. \u00d8kning i trafikken vil v\u00e6re ca. 16*3,5=+56 kjt./d. jf. h\u00e5ndbok V713 Trafikkberegninger (gjennomsnitt p\u00e5 3,5 bilturer per bolig). 9 (18) NOTAT 30.01.2019 Det kan antas at hovedparten av den nye trafikken vil belaste Jacob Kj\u00f8des veg nord for tomten og ikke s\u00f8r for tomten, siden hovedinnfartsveger ligger i nord (Statsminister Michelsensveg, Storetveitvegen/Nesttunvegen fv.582, Birkelundsbakken fv.585). Det er en mye lengre og smal veg til Hop stasjon for \u00e5 komme seg p\u00e5 hovedvegsystemet. N\u00e6rmeste knutepunkt til c hovedvegnettet (kryss med Statsminister Michelsens veg) Jacob Kj\u00f8des veg 11 c Andre knutepunkt til hovedvegnettet (ved Hop stasjon) Figur 12: Tilkobling til hovedvegnettet (Bergenskart.no) 10 (18) NOTAT 30.01.2019 I planforslag, er det lagt opp til adkomst til underjordisk parkeringsanlegg s\u00f8r for tomten. Ny avkj\u00f8rsel vil v\u00e6re p\u00e5 den private avkj\u00f8rselen til Jacob Kj\u00f8des veg 15. Det er lagt opp til adkomst for gang- og sykkel \u00f8st for tomten inn p\u00e5 offentlig fortau. Det er lagt opp til renovasjonsanlegg i det s\u00f8r-\u00f8stlige hj\u00f8rnet av eiendommen. Kryssomr\u00e5det er tatt med inn i planen. Jacob Kj\u00f8des veg nord for krysset er ikke tatt med, og den private avkj\u00f8rselen til Jacob Kj\u00f8des veg 15 er tatt med inn i reguleringsplangrense bort til utkj\u00f8ring fra parkeringsanlegg. G/s-adkomst Renovasjonsanlegg Avkj\u00f8rsel fra parkeringsanlegg Figur 13: Utsnitt av situasjonsplan (Tippetue Arkitekter AS) 11 (18) NOTAT 30.01.2019 3) Krav til vegstandard og vegutforming Bergen kommune har kommentert f\u00f8lgende problemstillinger knyttet til trafikkforhold for Jacob Kj\u00f8des veg i sin uttalelse til planforslaget datert 19. juni 2018: - Jacob Kj\u00f8des veg tilfredsstiller ikke krav i gjeldende h\u00e5ndbok N100, dvs. at den er underdimensjonert. - Vesentlige deler av Jacob Kj\u00f8des veg har ingen tilbud for myke trafikanter, selv om vegen er skoleveg og brukes daglig av et stort antall barn. Eksisterende fortau langs \u00f8stlige grense til eiendom 13/107 er smalt. - Oms\u00f8kt planarbeid bidrar ikke til utbedring av trafikksikkerheten med fokus p\u00e5 myke trafikanter og universell utforming. - Oppgraderingen av den kommunale vegen b\u00f8r gj\u00f8res p\u00e5 en lengre strekning, ideelt p\u00e5 hele strekningen eller inntil gang- og sykkelveg Paradisstranden. Oms\u00f8kt boligbebyggelse b\u00f8r inng\u00e5 i en st\u00f8rre reguleringsplan Det er presisert i korrespondansen datert 21. juni 2018 at Bymilj\u00f8etaten kan se p\u00e5 uttalelsen sin p\u00e5 nytt om utbygger kommer med forslag til utbedring av vegen og etablering av fortau. Sweco har sett p\u00e5 hvilke krav til vegstandard og vegutforming iht. gjeldende vegnormal som b\u00f8r gjelde for Jacob Kj\u00f8des veg per i dag og etter utbygging p\u00e5 tomten gnb. 13/107. \u2022 Vegstandard for Jacob Kj\u00f8des veg Jacob Kj\u00f8des veg er en overordnet boliggate iht. h\u00e5ndbok N100. Overordnede boliggater b\u00f8r utformes med kj\u00f8rebanebredde 5,5 m, jf. h\u00e5ndbok N100, kapittel B.6 Boliggater/Boligveger. Jacob Kj\u00f8des veg er smalere enn 5,5m i studieomr\u00e5det. Det anbefales at Jacob Kj\u00f8des veg reguleres med 5,5 m bredde iht. gjeldende vegnormal. Vegnormalen viser fortau med minimum 1,5m bredde for overordnet boliggate. Dette er ikke tilstrekkelig for det som gjelder universell utforming samt drift. Se kapittel B.3.1 i N100: \u00abFortausbredde p\u00e5 2,5 m dekker minste krav til ferdselsareal p\u00e5 2m og kantsteinssone p\u00e5 0,5m muliggj\u00f8r maskinell rydding av fortauet.\u00bb Fortau b\u00f8r dermed v\u00e6re 2,5m. Det er tilstrekkelig med ensidig fortau. Eksisterende fortau ligger p\u00e5 vestsiden av vegen, og alle eksisterende planer i omr\u00e5det (Reg. plan 15640000, Reg. plan 15640003, Bebyggelsesplan 15645100, Reg. plan 15640004, Plan 60760000) viser fortau p\u00e5 vestsiden av eksisterende veg. Det er naturlig \u00e5 utvide eksisterende fortau p\u00e5 vestsiden. Det anbefales at Jacob Kj\u00f8des veg reguleres med 2,5 m bredt fortau p\u00e5 vestsiden. 12 (18) NOTAT 30.01.2019 Bergen kommune har p\u00e5pekt at \u00abeksisterende fortau langs \u00f8stlige grense til eiendom 13/107 er smalt\u00bb. Det anses som utfordrende \u00e5 f\u00e5 til et bredere fortau ogs\u00e5 p\u00e5 \u00f8stsiden av Jacob Kj\u00f8des veg, uten st\u00f8rre tiltak med vegen og forskyving av hele veglinjen. Eksisterende fortau p\u00e5 \u00f8stsiden, selv om det er smalt, fungerer som ventested for myke trafikanter som skal til fortauet p\u00e5 andre siden av vegen. Det anses som tilstrekkelig \u00e5 beholde bredde p\u00e5 fortauet p\u00e5 \u00f8stsiden, men legge til rette for kryssing for myke trafikanter der det allerede i dag er nedsenket kantstein p\u00e5 \u00f8stsiden. Bergen kommune har p\u00e5pekt at \u00abplanarbeidet ikke bidrar til universell utforming\u00bb. N\u00e5r det gjelder stigning p\u00e5 eksisterende veger (Jacob Kj\u00f8des veg og avkj\u00f8rsel til Jacob Kj\u00f8des veg 15), er det vanskelig \u00e5 f\u00e5 gjort noe med stigning p\u00e5 vegene som er for h\u00f8y ift. krav til universell utforming. Bergen kommune har kommentert at \u00aboppgraderingen av den kommunale vegen b\u00f8r gj\u00f8res p\u00e5 en lengre strekning, ideelt p\u00e5 hele strekningen eller inntil gang- og sykkelveg Paradisstranden\u00bb. Det er antatt at hovedparten av den nye trafikken fra boligutbyggingen vil belaste Jacob Kj\u00f8des veg nord for krysset og ikke \u00f8ke trafikken mot s\u00f8r vesentlig (se punkt 2 i notatet). Dermed anses det som tilstrekkelig at planarbeidet utbedrer trafikkforholdene p\u00e5 Jacob Kj\u00f8des veg nord for krysset men ikke s\u00f8r for krysset. Krav til opparbeidelse av Jacob Kj\u00f8des veg s\u00f8r for krysset kan tas med i planarbeidet for eventuell utbygging i s\u00f8r. Det er allerede regulert en utbedring av Jacob Kj\u00f8des veg nord for kryss med Paradisall\u00e9en (Plan 60760000 omr\u00e5deplan Paradis sentrum). Dermed vurderes det som tilstrekkelig at planarbeidet tar med utbedring av Jacob Kj\u00f8des veg opp til Paradisall\u00e9en i nord. \u2022 Vegstandard for den private avkj\u00f8rselen til Jacob Kj\u00f8des veg 15 Den private avkj\u00f8rselen til Jacob Kj\u00f8des veg definerer seg som en \u00f8vrig boliggate/boligveg iht. gjeldende vegnormal N100 (se kapittel B6 Boliggater/Boligveger, side 24-25). \u00d8vrig boliggate/boligveg b\u00f8r utformes med kj\u00f8rebanebredde 3,5 m minimum. Dagens veg er smalere enn 3,5 m. Den nye trafikken fra boligutbyggingen vil belaste vegen inntil avkj\u00f8rselen til parkering under bakken men ikke videre vest. Det anbefales at vegen breddeutvides til 3,5m langs avkj\u00f8rselen til parkering under bakken. Det m\u00e5 sjekkes at det er nok plass til inn- og utkj\u00f8ring fra parkeringsanlegget. Avkj\u00f8rselen skal v\u00e6re trukket godt nok inn i tomten og ikke for n\u00e6r vegen. Om fremtidig utbygging i omr\u00e5det f\u00f8rer til \u00f8kt trafikk p\u00e5 vegen og behov for en bredere veg er et moment som Bymilj\u00f8etaten m\u00e5 vurdere, men som anses som utenfor dette planarbeidet. 13 (18) NOTAT 30.01.2019 \u2022 Kryssutforming Dagens kryssutforming er ikke iht. krav (se punkt 1 i notatet). Det er foresl\u00e5tt utbedret kryssomr\u00e5de i planen 15640000 Ny-paradis og deler av paradis, samt i de andre planene i omr\u00e5det, men det er ikke tatt h\u00f8yde for h\u00f8ydeforskjeller i kryssomr\u00e5det. Kryssomr\u00e5det er foresl\u00e5tt trukket lengre nord, hvor det er brattere (se stiplet r\u00f8d linje og bilde fra befaring). Den regulerte l\u00f8sningen er utfordrende \u00e5 f\u00e5 til pga. h\u00f8ydeforskjellene. Krysset m\u00e5 trekkes lengre s\u00f8r om det skal utbedres. Sweco har sett n\u00e6rmere p\u00e5 om det er mulig \u00e5 forbedre kryssutformingen innenfor tilgjengelig vegareal og uten st\u00f8rre tiltak med dagens veg. Det ble sett p\u00e5 om det er mulig \u00e5 rette opp krysset sin geometri, stramme inn kryssarealet, forbedre siktforholdene og forbedre fremkommeligheten i krysset. Vurderingene er f\u00f8lgende: - Det er vanskelig \u00e5 f\u00e5 til et mer rettvinklet kryss innenfor eksisterende vegareal. Krysset m\u00e5 i s\u00e5 fall trekkes lengre s\u00f8r, og dette inneb\u00e6rer tiltak som ny veg p\u00e5 nye murer. - Det er vanskelig \u00e5 f\u00e5 utbedret geometrien for krysset i vertikal. Det er ikke mulig \u00e5 f\u00e5 til et flatere kryssomr\u00e5de uten \u00e5 \u00f8ke stigningen p\u00e5 Jacob Kj\u00f8des veg eller avkj\u00f8rselen. - Kryssarealet kan eventuelt strammes inn og avgrenses bedre ved \u00e5 bygge fortau i hj\u00f8rneavrundinger nord og s\u00f8r for krysset. Dette vil forbedre trafikkforhold for myke trafikanter gjennom krysset. Det kan tilrettelegges for kryssing av kryssomr\u00e5de for myke trafikanter med nedsenket kantstein. - Det er ikke mulig \u00e5 forbedre fremkommelighet i krysset innenfor tilgjengelig vegareal. Lastebil fra nord klarer ikke svingen inn i avkj\u00f8rselen direkte. 14 (18) NOTAT 30.01.2019 - Det er ikke mulig \u00e5 tilfredsstille siktkrav for uregulert T-kryss. Se punkt 1 i notatet. Siktkrav for uregulert T-kryss er 20m*20m og 6m*20m. (Det er antatt at \u00c5DT-en i den private avkj\u00f8rselen til Jacob Kj\u00f8des veg 15 blir mellom 100 og 500 kjt/d n\u00e5r tomten gnb. 13/107 mfl. er bygget ut, grunnet trafikk fra ny blokkbebyggelse p\u00e5 ca. 56 kjt/d og trafikk knyttet til arbeidsplasser i Jacob Kj\u00f8des veg 15). Figur 14: Siktkrav for uregulert T-kryss n\u00e5r tomten gnb. 13/107 mfl. er bygget ut Sikten 20m*10m kan tilfredsstilles. Hele sikttrekanten i nord m\u00e5 v\u00e6re uten sidehinder som er h\u00f8yere enn fortauet sitt niv\u00e5. Terrenget bak fortauet ned til avkj\u00f8rselen kan lages med jevn skr\u00e5ning og v\u00e6re uten vegetasjon. Siktforholdene blir da noe bedre enn i dag. Avkj\u00f8rselssikt kan tilfredsstilles. Den er 4m*20m, se illustrasjon under. Som p\u00e5pekt i punkt 1 i notatet, er det vurdert riktigere \u00e5 se p\u00e5 siktkrav for kryss og ikke avkj\u00f8rsel i dette krysningspunktet siden kryssomr\u00e5det fungerer som et uregulert T-kryss, med trafikk fra nord som viker for h\u00f8yre. Figur 15: Siktkrav for avkj\u00f8rsel 15 (18) NOTAT 30.01.2019 \u2022 Avkj\u00f8rsel fra parkering under bakken Avkj\u00f8rselen fra parkering under bakken kommer ut i den private avkj\u00f8rselen til Jacob Kj\u00f8des veg, med en avstand fra krysset som er vurdert som tilstrekkelig. F\u00f8lgende siktkrav m\u00e5 tilfredsstilles i avkj\u00f8rselen (jf. h\u00e5ndbok N100 kapittel D.1.4.2): Fartsniv\u00e5et antas \u00e5 ikke v\u00e6re h\u00f8yere enn 30 km/t. Trafikkmengden er beregnet til \u00e5 v\u00e6re over 50kjt/d, se punkt 2 i notatet. L2 = 4m Ls = 20m siden antatt fart p\u00e5 Jacob Kj\u00f8des veg er 30 km/t. Sikt som skal tilfredsstilles er 4m * 20m. Figur 16: Siktkrav for avkj\u00f8rselen fra ny blokkbebyggelse Siktsonen m\u00e5 v\u00e6re fri for sikthindringer. Det m\u00e5 sjekkes at planforslaget ikke legger opp til noe sikthindringer i siktsonen (se illustrasjon over). 16 (18) NOTAT 30.01.2019 \u2022 Renovasjonsanlegg Det er flere krav til plassering av renovasjonsanlegg og adkomst til det. Se BIR sin Renovasjonsteknisk Veileder gjeldende fom. 01.05.2018. Tilkomst- og utkj\u00f8ringsveg, vendehammer og oppstillingsplass skal v\u00e6re dimensjonert for lastebil. Det skal v\u00e6re redusert tverrfall og redusert helning i lengderetning ved oppstillingsplass. Renovasjonsbil skal ikke v\u00e6re til hinder eller sperre trafikk ved t\u00f8mming. Renovasjonsbil skal ikke m\u00e5tte rygge ut fra renovasjonsanlegg etter t\u00f8mming. Foresl\u00e5tt plassering av renovasjonsanlegget i planforslaget kan ikke tilfredsstille overnevnte krav. Omr\u00e5det er for bratt og tilfredsstiller ikke krav til helning i lengderetning for oppstillingsplass, se punkt 2 i notatet. Ved oppstilling p\u00e5 vegen vil renovasjonsbilen sperre trafikken. I tillegg, vil renovasjonsanlegget ligge i siktsonen for krysset. Utbygger m\u00e5 finne en ny plassering for renovasjonsanlegget. Om det ikke lar seg gj\u00f8re p\u00e5 tomten kan det unders\u00f8kes om det er andre mulige plasseringer ved nabotomter. \u2022 Gang- og sykkelavkj\u00f8rsel Det skal v\u00e6re tilstrekkelig plass for g\u00e5ende og syklende p\u00e5 veg ut fra bygget til \u00e5 st\u00e5 og vente f\u00f8r de kommer seg p\u00e5 fortauet. Dette ser ut til \u00e5 v\u00e6re ivaretatt i planforslaget. Konklusjon: Sweco har redegjort i punkt 3 hvilke krav som Bymilj\u00f8etaten stiller til planarbeidet og hvilke tiltak som kan gj\u00f8res i planforslaget for \u00e5 oppfylle noen av disse kravene eller forbedre dagens vegsituasjon. Det konkluderes med f\u00f8lgende vurderinger: - Regulering av Jacob Kj\u00f8des veg med 5,5 m kj\u00f8rebanebredde og 2,5m bredt fortau p\u00e5 vestsiden fra kryss med Paradisall\u00e9en i nord til kryssomr\u00e5det ved tomten vil oppfylle krav til normalprofil p\u00e5 den strekningen hvor det vil bli generert mest trafikk. - Det er vanskelig \u00e5 f\u00e5 til en vesentlig bedre kryssutforming uten \u00e5 gj\u00f8re st\u00f8rre tiltak med dagens veg. Utbyggeren m\u00e5 dermed f\u00e5 aksept fra Bergen kommune for \u00e5 bruke dagens kryss med eksisterende linjef\u00f8ring, fremkommelighet og siktforhold. I planforslaget, kan det legges til rette for noen utbedringer av kryssomr\u00e5de som innstramming av krysset, tilrettelagt kryssing av kryssomr\u00e5de for myke trafikanter og noe siktutbedring. - Bredden p\u00e5 vegen ved avkj\u00f8rsel til parkering kan \u00f8kes til 3,5m og det m\u00e5 sjekkes at avkj\u00f8rselen er trukket godt nok inn i tomten til at det er nok plass til inn- og utkj\u00f8ring fra parkeringsanlegget. - Renovasjonsanlegget som foresl\u00e5tt i planforslaget m\u00e5 flyttes. - Siktkravene for avkj\u00f8rselen til parkering og for krysset m\u00e5 sikres i planforslaget. Det blir viktig \u00e5 unders\u00f8ke mulige tiltak til \u00e5 forbedre sikten i krysset fra kj\u00f8ret\u00f8y som kommer fra nord. 17 (18) NOTAT 30.01.2019 Videre arbeid: Sweco anbefaler at utbyggeren og Bymilj\u00f8etaten g\u00e5r i dialog, med dette notatet som grunnlag, og avklarer kommunens krav til Jacob Kj\u00f8des veg p\u00e5 denne strekningen, og om det eventuelt kan enes om noen kompenserende tiltak for den kommunale vegen hvis ikke krav til h\u00e5ndboken N100 overholdes. Eventuelt sammenheng med andre reguleringsplaner i omr\u00e5det b\u00f8r ogs\u00e5 diskuteres. Det er regulert noe smalere veg og fortau i andre tilgrensende reguleringsplaner, bl.a. reguleringsplan 15640003 for Jacob Kj\u00f8des veg 10. 18 (18) NOTAT 30.01.2019 "
}