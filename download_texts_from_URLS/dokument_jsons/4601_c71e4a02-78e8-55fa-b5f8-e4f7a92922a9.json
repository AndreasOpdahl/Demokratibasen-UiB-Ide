{
  "dokument_id": "c71e4a02-78e8-55fa-b5f8-e4f7a92922a9",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 36 fra Eira Vilde Martinsen Garrido (SV) vedr\u00f8rende kostnader for endringsmeldinger. Utvalg for finans, kultur og n\u00e6ring ",
  "url": "https://bergen.kommune.no/politikere-utvalg/api/fil/bk360/10389975/Svar-pa-skriftlig-sporsmal-nr-36-fra-Eira-Vilde-Martinsen-Garrido-SV-vedrorende-kostnader-for-endringsmeldinger-Utvalg-for-finans-kultur-og-naering-",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/71400-3 Saksbehandler: Malene Nesse Gr\u00f8nningen Fra Dato: 6. mai 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 36 fra Eira Vilde Martinsen Garrido (SV) vedr\u00f8rende kostnader for endringsmeldinger. Utvalg for finans, kultur og n\u00e6ring Det henviser til sp\u00f8rsm\u00e5let som ble stilt i UFKN-m\u00f8te den 24.04.24 der byutviklingsbyr\u00e5den \u00f8nsket \u00e5 besvare sp\u00f8rsm\u00e5let skriftlig. Sp\u00f8rsm\u00e5l til byr\u00e5den: Hvor mange ganger kan man sende inn endringsmeldinger i et prosjekt, og i s\u00e5 fall hva er kostnaden for hver endringsmelding? Svar fra byr\u00e5den: Sp\u00f8rsm\u00e5let knyttet seg til et gjennomf\u00f8ringsvedtak for investeringsprosjekt. I utgangspunktet b\u00f8r ikke et investeringsprosjekt endre vesentlig karakter etter at gjennomf\u00f8ringsvedtak er fattet. Dersom det kommer frem store endringer i forhold til hva som er kostnadsberegnet eller forutsetningene for dette, kan det v\u00e6re n\u00f8dvendig med enten et nytt gjennomf\u00f8ringsvedtak (for prosjekter der det ikke er inng\u00e5tt kontrakter) eller en sak om kostnads\u00f8kning (for prosjekter som er under bygging). Bakgrunnen kan bl.a. v\u00e6re vesentlig endringer i markedspriser som f\u00f8lge av globale hendelser som f\u00f8rer til begrenset r\u00e5varetilgang og kapasitet. Det kan v\u00e6re flere \u00e5rsaker til at det oppst\u00e5r behov for endringsmeldinger innen inng\u00e5tte kontrakter for et prosjekt. Det er s\u00e5ledes ingen grenser for hvor mange endringsmeldinger som kan oppst\u00e5, og det er heller ikke mulig bel\u00f8psfeste kostnaden p\u00e5 generelt niv\u00e5. Slike endringsmeldinger vil i hovedsak bli dekket av prosjektets usikkerhetsavsetning. Christine Kahrs \u2013 Byr\u00e5d for byutvikling Dokumentet er godkjent elektronisk. "
}