{
  "dokument_id": "7fd35ffb-6a23-50b8-a343-b0ca602be940",
  "doc_type": "case_attachment",
  "kommune": 4601,
  "tittel": "TILLEGGSNOTAT til UMBY sak 56/24 Fyllingsdalen gnr 22 bnr 147 Brakeveien 26A Klage over avslag p\u00e5 s\u00f8knad om \nparkeringsplasser",
  "url": "https://bergen.kommune.no/politikere-utvalg/api/fil/bk360/9884545/TILLEGGSNOTAT-til-UMBY-sak-56-24-Fyllingsdalen-gnr-22-bnr-147-Brakeveien-26A-Klage-over-avslag-pa-soknad-om-parkeringsplasser",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2023/203795-16 Saksbehandler: Marthine Helvig Fra Dato: 15. februar 2024 Byr\u00e5d for byutvikling TILLEGGSNOTAT til UMBY sak 56/24 Fyllingsdalen gnr 22 bnr 147 Brakeveien 26A Klage over avslag p\u00e5 s\u00f8knad om parkeringsplasser F\u00f8lgende sp\u00f8rsm\u00e5l er meddelt saken: Saken gjelder s\u00f8knad om etablering av parkeringsplasser i Brakeveien 26A. Under befaring uttalte tiltakshavers representanter at de ikke hadde s\u00f8kt om \u00f8kt bruk av avkj\u00f8rsel ut i kommunal veg. Deres resonnement var at de hadde 6 lovlige p-plasser langs vegen, s\u00e5 da trengte de ikke ny avkj\u00f8rselstillatelse for \u00e5 anlegge 11 p-plasser. Resonnement er \u00e5penbart uriktig \u2013 all den tid det er tale om \u00e5 \u00f8ke bruk av avkj\u00f8rsel ut i kommunal veg fra 6 til 11 biler. Sp\u00f8rsm\u00e5let er om tiltakshaver p\u00e5 noe tidspunkt har f\u00e5tt brev med \u00abmangel-lapp\u00bb fra PBE, og underretning om at kommunen som plan- og bygningsmyndighet ikke kan innvilge s\u00f8knaden uten at det er innvilget tillatelse til \u00f8kt bruk av avkj\u00f8rsel til kommunal veg f\u00f8rst. Om det er slik at tiltakshaver har f\u00e5tt \u00abmangel-lapp\u00bb men ikke har tatt veiledningen til seg \u2013 s\u00e5 er jo den situasjonen de har kommet i n\u00e5 litt selvforskyldt. Men om kommunen ikke ha veiledet om at tillatelse etter pbl. krever s\u00f8knad til Bymilj\u00f8etat om avkj\u00f8rsel, s\u00e5 m\u00e5 en jo p\u00e5 samme m\u00e5te som ovenfor stille sp\u00f8rsm\u00e5l ved hvorfor saken realitetsbehandles etter plan- og bygningslov f\u00f8r n\u00f8dvendig saksbehandling etter veglov har funnet sted. Svar: I lys av sp\u00f8rsm\u00e5let UMBY har stilt til saken, ber byr\u00e5den om at den returneres for \u00e5 se n\u00e6rmere p\u00e5 de forhold som p\u00e5pekes. Med hilsen Byr\u00e5d for byutvikling Christine Kahrs Dokumentet er godkjent elektronisk. Kopi: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg "
}