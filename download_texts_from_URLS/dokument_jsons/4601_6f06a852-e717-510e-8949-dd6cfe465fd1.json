{
  "dokument_id": "6f06a852-e717-510e-8949-dd6cfe465fd1",
  "doc_type": "case_attachment",
  "kommune": 4601,
  "tittel": "Teigane Bofellesskap for utviklingshemmede. \u00d8kt investeringsramme",
  "url": "https://bergen.kommune.no/politikere-utvalg/api/fil/bk360/11566176/Teigane-Bofellesskap-for-utviklingshemmede-Okt-investeringsramme",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2020/20610-13 Teigane Bofellesskap for utviklingshemmede. \u00d8kt investeringsramme Hva saken gjelder: Teigane bofellesskap i Arna, gbnr. 287/227, inng\u00e5r som et prosjekt i Boligl\u00f8ftet Bergen. Denne saken gjelder behov for \u00e5 \u00f8ke eksisterende investeringsramme med 9,5 mill. Anbefalt total investeringsramme blir da p\u00e5 totalt 92,6 mill. Fagetatens vurdering og anbefaling: Gjeldende investeringsramme for Teigane bofellesskap er 83,1 mill. kroner, og prosjektet ble vedtatt gjennomf\u00f8rt i bystyret i m\u00f8te den 27.09.2023, sak 317/23. Etat for utbygging m\u00e5tte i mai 2024 avlyse konkurransen for Teigane bofellesskap da de tilbudene som kom inn alle l\u00e5 17-20 mill. kroner over gjeldende gjennomf\u00f8ringsvedtak. I etterkant av den avlyste konkurransen ble det derfor gjennomf\u00f8rt en intern prosjektgransking som har anbefalt og omarbeidet prosjektet med omfattende kutt og besparelser. Selv med de omfattende omarbeidingene s\u00e5 klarer en likevel ikke \u00e5 hente inn besparelser tilsvarende de 17-20 mill. kroner som brakte prosjektet innenfor den vedtatte kostnaden. Etat for utbygging mener imidlertid, at ved omarbeiding av prosjektet og med de tiltakene som er identifisert gjennom prosjektgranskingen, at det vil v\u00e6re mulig \u00e5 gjennomf\u00f8re prosjektet dersom det tilf\u00f8res 9,5 mill. til gjeldende investeringsramme. Beskrivelse av prosjektet og eventuelle omarbeidelser: Prosjektet best\u00e5r av et nybygg med seks boenheter over 2 etasjer, med gode kvaliteter. Det er satt av areal til alle funksjoner, i tr\u00e5d med Husbankens krav. I reguleringsplanen for omr\u00e5det, stadfestet 27.05.1991, s\u00e5 ligger det inne rekkef\u00f8lgekrav p\u00e5 opparbeiding av et lekeareal s\u00f8r for bygget, der lekearealet skal v\u00e6re felles for det tilliggende boligfelt. Lekearealet har en kostnad p\u00e5 ca. 3,0 mill. Dette rekkef\u00f8lgekravet inng\u00e5r som en del av prosjektkostnaden. De seks boenhetene skal beholdes, og en kan derfor ikke redusere det totale arealet vesentlig, men kostnadsreduksjoner tas gjennom arkitektoniske grep, generell arealreduksjon samt p\u00e5 valg av kvaliteter. Grep som vil bli vurdert innf\u00f8rt i revidert prosjekt er valg av enklere takform, unng\u00e5 inntrukne balkonger og terrasser, samt bygge rimeligere felles uteomr\u00e5der. Videre vil en se p\u00e5 arealreduserende tiltak, spesielt p\u00e5 tilleggsareal som ganger, lager og tekniske rom. Energimessig er prosjektet i dag planlagt som passivhus, og innsparinger kan gj\u00f8res her ved \u00e5 utf\u00f8re prosjektet i henhold til TEK17, dersom det \u00e5pnes opp for dette. Prosjektet har i dag energibr\u00f8nner og solceller som man kan vurdere \u00e5 endre til 1 rimeligere l\u00f8sninger. Alle endringer av prosjektet vil medf\u00f8re behov for ny rammes\u00f8knad med diverse dispensasjoner. Etat for utbygging vil g\u00e5 i dialog med de viktigste interessentene i den hensikt \u00e5 optimalisere prosjektet til et realiserbart prosjekt. Det er tidligere gitt tilsagn p\u00e5 investeringstilskudd fra Husbanken for dette prosjektet. P\u00e5 grunn av avlysning og signal om st\u00f8rre omarbeidinger, samt utsetting av prosjektet s\u00e5 har Husbanken trukket tilbake tilsagnet om tilskudd. Det vil derfor bli sendt inn ny s\u00f8knad om investeringstilskudd til det omarbeidede prosjektet. \u00d8konomiske konsekvenser: Budsjettstatus I gjeldende handlings- og \u00f8konomiplan (2024-27) er det vedtatt brutto totalramme for prosjektet p\u00e5 kr. 83,1 mill. (P85). Av disse er 15,1 mill. avsatt tidligere \u00e5r (t.o.m. 2023), mens resterende 68,0 mill. er budsjettert i \u00f8konomiplanperioden 2024-27. I forbindelse med byr\u00e5dets innstilling 1 til Handlings \u2013 og \u00f8konomiplan 2025-28 er det foresl\u00e5tt en endring av periodisering mellom \u00e5r 2024 til 2028. Udekket behov p\u00e5 9,5 mill. innarbeides i tilleggsinnstilling 1 i handlings- og \u00f8konomiplan 2025-28. Ny anbefalt total investeringsramme er p\u00e5 92,6 mill. kroner (P85). Styringsm\u00e5let settes til 86,8 mill. (P50). Kalkyle og estimat for investeringsprosjektet Det er utarbeidet en ny anbefalt investeringsramme som et resultat av intern prosjektgransking. I tillegg er investeringsrammen prisjustert. Prosjektet vil fortsatt bli utformet slik at det oppfyller krav til st\u00f8tte fra Husbanken for tilskudd til etablering av omsorgsboliger. Med satser for 2024 vil dette utgj\u00f8re kr. 10,4 mill., noe som medf\u00f8rer at Bergen kommunes egenfinansiering av prosjektets totale investeringsramme reduseres til 82,2 mill. Byr\u00e5dens vurdering og anbefaling/konklusjon: Teigane bofellesskap er et viktig prosjekt for realisering av det vedtatte Boligl\u00f8ftet. Byr\u00e5den anbefaler derfor at prosjektet gjennomf\u00f8res i tr\u00e5d med de modereringer som er beskrevet i saken og med den n\u00f8dvendige \u00f8kningen i investeringsrammen. Vedtakskompetanse: Gjennomf\u00f8ringsvedtaket ble fattet i bystyret jfr. terskelverdiene i budsjettfullmaktenes pkt. 2.3 bokstav g) om gjennomf\u00f8ringsvedtak. I f\u00f8lge samme punkt bokstav c) er denne oppjusteringen p\u00e5 9,5 mill. kroner innenfor byr\u00e5dets fullmakter og terskelverdien for avvik. Saken fremmes derfor til byr\u00e5det. Byr\u00e5d for finans, n\u00e6ring og eiendom innstiller til byr\u00e5det \u00e5 fatte f\u00f8lgende vedtak: 1. Prosjektet Teigane bofellesskap (H0770 / BUD1043) med ny anbefalt total investeringsramme (P85) p\u00e5 kr. 92,6 millioner gjennomf\u00f8res. Styringsm\u00e5let (P50) settes til 86,8 mill. 2. Investeringsramme p\u00e5 kr. 92,6 mill. bevilges til prosjektet. Budsjettavsetning framg\u00e5r av tabell. 3. Udekket behov p\u00e5 kr. 9,5 mill. innarbeides i tilleggsinnstilling 1 i handlings- og \u00f8konomiplan 2025-28. 4. Det forutsettes at det foreligger tilskudd fra Husbanken f\u00f8r gjennomf\u00f8ring. 2 Dato: 26. november 2024 Jacob M\u00e6hle Byr\u00e5d for finans Dokumentet er godkjent elektronisk. Vedlegg: Fagnotat av 14.november 2024 3 "
}