{
  "dokument_id": "2f3b3633-cf50-5bb2-80ba-8024d4280b12",
  "doc_type": "case_presentation",
  "kommune": 4601,
  "tittel": "Fratreden fra verv i representantskapet til Vest brann- og redningsregion KOF. Suppleringsvalg",
  "url": "https://bergen.kommune.no/politikere-utvalg/api/fil/bk360/12289073/Framstilling-Fratreden-fra-verv-i-representantskapet-til-Vest-brann-og-redningsregion-KOF-Suppleringsvalg",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2023/234600-183 Fratreden fra verv i representantskapet til Vest brann- og redningsregion KOF. Suppleringsvalg Hva saken gjelder: I byr\u00e5dets konstituerende m\u00f8te 6. mars 2025 sak 1048.1/25 ble Christian Haugen (FrP) oppnevnt som byr\u00e5d for barnehage og skole. I forbindelse med sin inntreden i byr\u00e5det Meyer har Christian Haugen fratr\u00e5dt de kommunale vervene han er oppnevnt til av bystyret, i tr\u00e5d med bestemmelsen i kommuneloven \u00a7 10-2 tredje avsnitt. Christian Haugen ble oppnevnt av byr\u00e5det som varamedlem i representantskapet til Vest brann- og redningsregion KOF i byr\u00e5dsm\u00f8tet 15.02.2024 sak 1029/24. If\u00f8lge byr\u00e5dets reglement (vedtatt av Bergen bystyre i sak 463/24 i m\u00f8te 27. november 2024) punkt 5.2. fjerde avsnitt kan en byr\u00e5d \u00abimidlertid v\u00e6re medlem av styret i kommunens selskaper og foretak, interkommunale selskaper, samt policyorganer opprettet av kommunen i samarbeid med andre kommuner og/eller andre akt\u00f8rer, uavhengig av hvilken organisasjonsform et slikt policyorgan har. Det vises for \u00f8vrig til habilitetsregler i kommuneloven og forvaltningsloven.\u00bb Representantskapet er Vest brann- og redningsregion KOF sitt \u00f8verste organ. Det skal best\u00e5 av politisk valgte representanter fra alle deltakerkommunene. Representantene og deres varerepresentanter velges av den enkelte deltakerkommune for fire \u00e5r av gangen og f\u00f8lger kommunevalgperioden. Kommuner med flere enn 100.000 innbyggere oppnevner tre representanter med vararepresentanter. FrPs bystyregruppe har meldt at de \u00f8nsker at Per J\u00f8rgensen tiltrer som varamedlem i representantskapet til Vest brann- og redningsregion KOF s\u00e5 lenge Christian Haugen er byr\u00e5d. Byr\u00e5dsleders vurdering og anbefaling/konklusjon: Med henvisning til byr\u00e5dets reglement punkt 5.2 fjerde avsnitt er det ikke et absolutt krav at Christian Haugen fratrer sitt verv som varamedlem i representantskapet til Vest brann- og redningsregion KOF. Med vekt p\u00e5 de potensielle habilitetsutfordringene som kan oppst\u00e5 med en byr\u00e5d i representantskapet til Vest brann- og redningsregion KOF, foresl\u00e5r byr\u00e5dsleder likevel at Christian Haugen trer ut av vervet og at byr\u00e5det foretar et suppleringsvalg for den perioden Christian Haugen er byr\u00e5d. 1 Byr\u00e5dsleder foresl\u00e5r at byr\u00e5det oppnevner Per J\u00f8rgensen (FrP) som varamedlem for Bergen kommune i representantskapet til Vest brann- og redningsregion KOF som erstatning for Christian Haugen s\u00e5 lenge Christian Haugen er byr\u00e5d. Vedtakskompetanse: Bystyrets vedtak i sak 337/23 og Byr\u00e5dets fullmakter 2.13.3: \u00abByr\u00e5det selv oppnevner kommunens representanter i alle andre styrer, r\u00e5d og utvalg som legges innenfor byr\u00e5dets ansvarsomr\u00e5de.\u00bb Byr\u00e5dsleder innstiller til byr\u00e5det \u00e5 fatte f\u00f8lgende vedtak: 1. Christian Haugen, byr\u00e5d for barnehage og skole, fratrer vervet som varamedlem i representantskapet til Vest brann- og redningsregion KOF, s\u00e5 lenge han er byr\u00e5d. 2. Per J\u00f8rgensen (FrP) oppnevnes som varamedlem i representantskapet til Vest brann- og redningsregion KOF, s\u00e5 lenge Christian Haugen er byr\u00e5d. Dato: 18. mars 2025 Christine B. Meyer Byr\u00e5dsleder Dokumentet er godkjent elektronisk. 2 "
}