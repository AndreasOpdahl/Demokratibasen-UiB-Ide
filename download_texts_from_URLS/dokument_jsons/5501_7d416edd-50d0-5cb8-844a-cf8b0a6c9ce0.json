{
  "dokument_id": "7d416edd-50d0-5cb8-844a-cf8b0a6c9ce0",
  "doc_type": "case_presentation",
  "kommune": 5501,
  "tittel": "Vurdering av tiltak for oppf\u00f8lging av sykefrav\u00e6r i Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2002031939",
  "tekst": "Arkivsaksnr. 25/05812-1 Saksbehandler Hanne Foshaug Saksgang M\u00f8tedato Arbeidsmilj\u00f8utvalget 09.04.2025 Vurdering av tiltak for oppf\u00f8lging av sykefrav\u00e6r i Troms\u00f8 kommune Kommunedirekt\u00f8rens innstilling til vedtak: AMU tar saken om tiltak for sykefrav\u00e6rsoppf\u00f8lging til orientering og gir innspill p\u00e5 de sp\u00f8rsm\u00e5l som er dr\u00f8ftet i AU. Stig Tore Johnsen Mari Enoksen Hult Kommunedirekt\u00f8r Direkt\u00f8r stab for organisasjon 1 Hva saken gjelder Vurdering av tiltak for oppf\u00f8lging av sykefrav\u00e6r i Troms\u00f8 kommune Saksutredning AMUs arbeidsutvalg (AU) diskuterte mulige tiltak for oppf\u00f8lging av sykefrav\u00e6r i m\u00f8te 19.03.2025. Bakgrunnen for diskusjonen er at sykefrav\u00e6ret i Troms\u00f8 kommune fortsatt er h\u00f8yt og viser en svak \u00f8kning. Oppsummering av utvalgte punkter fra sak om sykefrav\u00e6rsstatistikk (sak 0005/25) presentert i AMU-m\u00f8te 24.02.25: \u2022 Sykefrav\u00e6ret i 2024 ligger p\u00e5 11,1 %, opp 0,2 prosentpoeng fra 2023. \u2022 Helse- og omsorgssektoren har hatt st\u00f8rst \u00f8kning i frav\u00e6r, s\u00e6rlig innen sykehjem og helsetjenester. \u2022 Skoleseksjonene innen oppvekst og utdanning har redusert frav\u00e6ret. \u2022 Muskel- og skjelettplager og psykiske lidelser er de hyppigste diagnosene i Troms\u00f8 kommune. Disse to utgj\u00f8r ogs\u00e5 de st\u00f8rste \u00e5rsakene til langtidsfrav\u00e6r. \u2022 Nasjonale tall antyder at opptil 40 % av sykefrav\u00e6ret kan v\u00e6re arbeidsrelatert \u2013 og dermed mulig \u00e5 p\u00e5virke. Det er iverksatt flere tiltak, blant annet: \u2022 M\u00e5nedlige m\u00f8ter med NAV Arbeidslivssenter. \u2022 Kurs om arbeid og psykisk helse (\u00abSees i morgen\u00bb). \u2022 Veileder og tidslinje for oppf\u00f8lging av sykmeldte lansert januar 2024. \u2022 P\u00e5g\u00e5ende arbeid med veileder for h\u00e5ndtering av vold og trusler (lanseres april). \u2022 Fremtidig veileder for konflikth\u00e5ndtering planlagt innen utgangen av 2025. Verkt\u00f8yet \u00abEn bra dag p\u00e5 jobb\u00bb er et gratis verkt\u00f8y utviklet av Statens arbeidsmilj\u00f8institutt (STAMI). Verkt\u00f8yet er ment \u00e5 st\u00f8tte arbeidsplasser i \u00e5 jobbe systematisk med psykososialt og organisatorisk arbeidsmilj\u00f8, og har spesielt fokus p\u00e5 \u00e5 involvere hele personalgruppen i refleksjoner rundt arbeidsmilj\u00f8 og trivsel. AU ser potensial i \u00e5 ta dette mer aktivt i bruk. Troms\u00f8 kommune er med i prosjektet Likestilt arbeidsliv. Det er gjennomf\u00f8rt st\u00e5stedsanalyse, som blant annet ser p\u00e5 hvordan kommunen ivaretar livsfaseperspektivet. M\u00e5let er en sertifisering som vil gi oss verkt\u00f8y som vil kunne bidra til \u00f8kt n\u00e6rv\u00e6r. Punkter til diskusjon i AMU: \u2022 Hvilke satsingsomr\u00e5der b\u00f8r vurderes \u2013 f.eks. kvinnehelse, ulike aldersgrupper (livsfase), eller spesifikke seksjoner med h\u00f8yt frav\u00e6r? \u2022 Kan verkt\u00f8yet \u00abEn bra dag p\u00e5 jobb\u00bb tas i bruk mer systematisk? \u2022 B\u00f8r Bedriftshelsetjenesten inviteres til neste AMU-m\u00f8te for \u00e5 orientere om sin rolle i sykefrav\u00e6rsoppf\u00f8lging? 2 Konklusjon AU anbefaler at det sendes en bestilling til HMS-utvalgene, der det bes om at de velger ut ett til to satsningsomr\u00e5der med tanke p\u00e5 \u00f8kt n\u00e6rv\u00e6r. Dette vil kunne gi bedre fokus og forankring lokalt. AMU bes vurdere dette som en del av sin diskusjon. Vedtakskompetanse Arbeidsmilj\u00f8utvalget Vedlegg 3 "
}