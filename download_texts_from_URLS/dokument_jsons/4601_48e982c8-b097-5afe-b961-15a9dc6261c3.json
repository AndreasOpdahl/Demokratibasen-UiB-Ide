{
  "dokument_id": "48e982c8-b097-5afe-b961-15a9dc6261c3",
  "doc_type": "case_minutes",
  "kommune": 4601,
  "tittel": "Saksprotokoll UHSO, 16102024, Sak 123/24, Representantforslag fra Ann Kristin Helland Ramstr\u00f8m (SV), Eva Synn\u00f8ve Hagewick Steigen (AP) og Christine Henriksen \u00d8degaard (MDG) om gratis hormonbehandling til kvinner i overgangsalderen",
  "url": "https://bergen.kommune.no/politikere-utvalg/api/fil/bk360/11352632/Innstilling-vedtak-Representantforslag-fra-Ann-Kristin-Helland-Ramstrom-SV-Eva-Synnove-Hagewick-Steigen-AP-og-Christine-Henriksen-Odegaard-MDG-om-gratis-hormonbehandling-til-kvinner-i-overgangsalderen",
  "tekst": "Representantforslag fra Ann Kristin Helland Ramstr\u00f8m (SV), Eva Synn\u00f8ve Hagewick Steigen (AP) og Christine Henriksen \u00d8degaard (MDG) om gratis hormonbehandling til kvinner i overgangsalderen Utvalg for helse og sosial behandlet saken i m\u00f8tet 16.10.2024 sak 123/24 og avga f\u00f8lgende innstilling: Bystyret er positiv til at byr\u00e5det g\u00e5r i dialog med statlige myndigheter og jobber for \u00e5 \u00f8ke b\u00e5de kunnskapen om overgangsalder og bedre behandlingstilbudet. Utvalg for helse og sosials behandling F\u00f8lgende representanter tok ordet: Ann Kristin Helland Ramstr\u00f8m (SV), Kjersti Pettersen (H), Fauzia Hussain-Wiik (A), Christine Henriksen \u00d8degaard (MDG), Diane Alexandra Berbain (SV), Elin Brandt \u00c5dlandsvik (INP), Torstein Dahle (R), Per Erik G\u00e5skjenn (KrF), Christian Haugen (FrP) Forslag fremsatt i utvalget: Kjersti Pettersen (H) fremsatte p\u00e5 vegne av H, FrP, BL, INP og PP f\u00f8lgende alternative forslag: Bystyret er positiv til at byr\u00e5det g\u00e5r i dialog med statlige myndigheter og jobber for \u00e5 \u00f8ke b\u00e5de kunnskapen om overgangsalder og bedre behandlingstilbudet. Ann Kristin Helland Ramstr\u00f8m (SV) fremsatte p\u00e5 vegne av SV, A og MDG f\u00f8lgende alternative forslag i 5 punkter: 1. Bystyret ber byr\u00e5det styrke satsingen p\u00e5 kvinnehelse gjennom v\u00e5rt etablerte samarbeid med Alrek helseklynge og sikre finansiering av en offentlig Ph.d. som fokuserer p\u00e5 kvinnehelse i overgangsalderen. 2. Bystyret ber byr\u00e5det g\u00e5 i dialog med nasjonale myndigheter for \u00e5 utvide muligheten for refusjonsberettiget bruk av hormonpreparater for alle kvinner i overgangsalderen. 3. Bystyret ber byr\u00e5det sikre befolkningen tilgjengelig og oppdatert informasjon om overgangsalder og behandlingsmuligheter med m\u00e5l om \u00e5 n\u00e5 ut til alle kvinner i Bergen. Slik informasjon kan distribueres via brosjyrer p\u00e5 legekontor og helsestasjoner, og p\u00e5 kommunens hjemmeside. Denne informasjonen b\u00f8r tilgjengeliggj\u00f8res p\u00e5 flere spr\u00e5k. 4. Bystyret ber byr\u00e5det om \u00e5 g\u00e5 i dialog med fastlegene i Bergen for \u00e5 sikre at de har oppdatert kunnskap og informasjon om kvinners helse og behov for behandling i overgangsalderen. 5. Bystyret ber byr\u00e5det ansette en gynekolog p\u00e5 kommunalt legesenter med ansvar for \u00e5 st\u00f8tte kolleger i komplisert oppf\u00f8lging av kvinner i overgangsalderen, samt jobbe for \u00e5 utvikle et mer helhetlig tilbud om helsehjelp og tilrettelegging for denne gruppen. Votering: Alternativt forslag fra H, FrP, BL, INP og PP, fremsatt av Kjersti Pettersen (H) ble tiltr\u00e5dt enstemmig. Alternativt forslag punkt 1-5 fra SV, A, og MDG, fremsatt av Ann Kristin Helland Ramstr\u00f8m (SV) fikk 7 stemmer (A, SV, MDG, R). Forslagstillers forslag til vedtak ble ikke votert over. Forslag til vedtak: Bystyret ber byr\u00e5det g\u00e5 i dialog med statlige myndigheter og jobbe for at kvinner skal f\u00e5 hormonbehandling p\u00e5 bl\u00e5 resept. Dette med m\u00e5l om \u00e5 fremme god kvinnehelse, som ogs\u00e5 skal bidra til at kvinner i overgangsalderen enklere st\u00e5r i jobb. 2 "
}