{
  "dokument_id": "dc922a1e-195f-5c46-a0ba-824305fadbd6",
  "doc_type": "case_presentation",
  "kommune": 5501,
  "tittel": "Kvinnehuset - s\u00f8knad til arbeidstilsynet - bekreftelse p\u00e5 medvirkning",
  "url": "https://innsyn.tromso.kommune.no/application/getMoteDokument?dokid=2001706185",
  "tekst": "Arkivsaksnr. 24/07824-1 Saksbehandler H\u00e5vard Johannes Nielsen Saksgang M\u00f8tedato Arbeidsmilj\u00f8utvalget 02.05.2024 Kvinnehuset - s\u00f8knad til arbeidstilsynet - bekreftelse p\u00e5 medvirkning Kommunedirekt\u00f8rens innstilling til vedtak: Arbeidsmilj\u00f8utvalget godkjenner medvirkningen til bygges\u00f8knad for Kvinnehuset. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r for bymilj\u00f8 1 Hva saken gjelder Medvirkning i bygges\u00f8knad, Kvinnehuset Saksutredning Gjennom krisesenterloven er kommunene p\u00e5lagt \u00e5 gi personer utsatt for vold i n\u00e6re relasjoner et krisesentertilbud uavhengig av om brukerne ogs\u00e5 har rusproblemer eller psykiske helseutfordringer. Kvinneboliger med krisesenterplass og oppf\u00f8lging er et tiltak som avdeling helse- og omsorg vil prioritere for de mest utsatte kvinnene i rusmilj\u00f8et. Troms\u00f8 kommune har som en del av oppf\u00f8lgingen av Boligprogram for rus- og psykisk helsefeltet (2017-2027) avdekket behov for egne tilrettelagte boliger for kvinner med rusavhengighet. Kvinner i rusmilj\u00f8et som er utsatt for vold i n\u00e6re relasjoner og seksuelle overgrep har ikke mulighet til \u00e5 benytte Krisesenteret p\u00e5 grunn av egen rusavhengighet. For disse kvinnene er det ekstra vanskelig \u00e5 komme seg ut av voldelige forhold, da de ikke har tilgang til et skjermet boalternativ. De trenger et sikkert boalternativ b\u00e5de akutt og over tid der de kan oppleve trygghet og en mulighet til \u00e5 komme seg ut av rusmilj\u00f8et. For kvinner i aktiv rus, er det ekstra vanskelig \u00e5 komme seg ut av voldelige forhold, da disse kvinnene blant annet ikke har tilgang til et skjermet botilbud. Det er ogs\u00e5 viktig \u00e5 kunne gi dette tilbudet til unge kvinner som er i starten av sin ruskarriere. Forskning viser at en kombinasjon av det uregulerte svarte, og voldelige rusmarkedet og kvinners lave status i subkulturhierarkiet antakelig er noen av faktorene som gj\u00f8r kvinnene i rusmilj\u00f8et ekstra voldsutsatte. Kvinnehuset skal inneholde f\u00f8lgende hovedfunksjoner: \u2022 2 krisesenterplasser for kvinner i aktiv rus \u2022 6 sm\u00e5 leiligheter iht. Husbankens krav til omsorgsboliger \u2022 D\u00f8gnbemanning Tjenesten har igjennom hele prosjektet v\u00e6rt involvert i utarbeidelsen av planene, og bidratt aktivt inn i prosjektet. Det har som en del av skisseprosjektet v\u00e6rt avholdt (listen er ikke utt\u00f8mmende): \u2022 Workshoper for de ulike brukergruppene. Innspill fra m\u00f8tene er bearbeidet inn i planene \u2022 S\u00e6rm\u00f8ter med BHT, HVO og HTV \u2022 S\u00e6rm\u00f8ter med tekniske brukere for \u00e5 ivareta hensynet til teknisk drift og renhold \u2022 S\u00e6rm\u00f8te med Norges Handikapforbund for \u00e5 ivareta universell utforming \u2022 Nabolagsm\u00f8ter med naboer og bydelsr\u00e5d Hele byggets konsept for planl\u00f8sninger og uterom, er gjennomg\u00e5tt med brukerrepresentanter fra tjenesten. Planl\u00f8sningen i bygget og uteromsplan ivaretar (listen er ikke utt\u00f8mmende): \u2022 Arbeidsplassen f\u00f8lger gjeldende krav og alle arbeidsplassforskrifter etterkommes \u2022 TEK 17 krav for tilgjengelighet, ventilasjon og branntekniske l\u00f8sninger \u2022 Kapasiteten og plassering p\u00e5 garderober for ansatte er tilstrekkelig og lett tilgjengelig fra hovedinngang \u2022 Tilstrekkelig sykkelparkering for ansatte under tak, med l\u00e5sbar port \u2022 Ansattes pauserom er ivaretatt med separat personalrom \u2022 Det legges til rette for eget nattevaktsrom \u2022 Det etableres renholdssentral \u2022 Separat inngang for driftspersonell for i minst mulig grad p\u00e5virke tjenesteytingen \u2022 Hensyn til drift og vedlikehold har stort fokus b\u00e5de i planleggings- og driftsfasen \u2022 Ansattes og beboeres sikkerhet er ivaretatt og beskrevet med tiltak i vedlagt sikringsrisikoanalyse 2 \u2022 Transportkartlegging viser kort avstand til bussholdeplass med regelmessige avganger. Gjeldende reguleringsplass stiller krav om minimum 7 parkeringsplasser. Det er avklart med brukerne av bygget at dette er tilstrekkelig til byggets form\u00e5l. Konklusjon Arbeidsmilj\u00f8utvalget godkjenner medvirkningen til bygges\u00f8knad for Kvinnehuset. Vedtakskompetanse Arbeidsmilj\u00f8utvalget. Vedlegg A10-01 Situasjonsplan A20-01 U01 Plan underetasje A20-02 H01 Plan 1. etasje A20-03 T01 Plan loft 303112-XX-L-700-10-001 Landskapsplan 303112-XX-L-700-10-003 Terrengsnitt Nabolagsvurdering Referat brukerworkshop 07.09.2023 Referat brukerworkshop 02.10.2023 A30-01 Snitt A40-01 Fasader bekreftelse-pa-medvirkning-fra-amu Sikringsrisikoanalyse 3 "
}