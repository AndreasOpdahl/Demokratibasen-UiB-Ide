{
  "dokument_id": "a2916aed-40c1-5bea-a36f-1bb0559fa684",
  "doc_type": "case_attachment",
  "kommune": 4601,
  "tittel": "Avslag p\u00e5 s\u00f8knad",
  "url": "https://bergen.kommune.no/politikere-utvalg/api/fil/bk360/9085356/Avslag-pa-soknad",
  "tekst": " Plan- og bygningsetaten SN BYGGSERVICE AS V\u00e5r referanse: BYGG-2023/13784-7 Salhusvegen 81 Saksbehandler: Pia Christine Skurtveit Grung Dato: 16.08.2023 5137 MJ\u00d8LKER\u00c5EN AVSLAG P\u00c5 S\u00d8KNAD Eiendom : Gnr 48 Bnr 308 Adresse : Tiltakshaver : SN BYGGSERVICE AS Tiltaket : Nye bygg - Boligform\u00e5l Vi viser til s\u00f8knad mottatt 12.06.2023. 1. S\u00f8knaden gjelder: \u2022 Oppf\u00f8ring av 3 eneboliger, kj\u00f8revei, vesentlige terrenginngrep og murer. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Bolig 1 Gnr 48 bnr 306 Totalt areal 221,4 m2 BRA Grad av utnytting 41 % Bolig 2 Gnr 48 bnr 307 Totalt areal 221,4 m2 BRA Grad av utnytting 34,6 % Bolig 3 Gnr 48 bnr 308 Totalt areal 213 m2 BRA Grad av utnytting 35,2 % Byggene behandles samlet i saken, men er registrert p\u00e5 forskjellige g\u00e5rds-og bruksnummer. Dette vedtaket f\u00f8res p\u00e5 de aktuelle g\u00e5rds-og bruksnummerne. 2. VEDTAK S\u00f8knad om tillatelse til oppf\u00f8ring av boliger, terrengarbeid, murer og vei avsl\u00e5s, jf. \u2022 Plan- og bygningsloven \u00a7 29-2 om visuelle kvaliteter \u2022 Kommuneplanens arealdel \u00a7 3 om plankrav 3. BEGRUNNELSE FOR VEDTAKET 3.1. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som \u00f8vrig byggesone. Eiendommen er ikke regulert. 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 48 bruksnummer 66. Merknaden g\u00e5r som f\u00f8lger: \u00abBegrensningslinje (bl\u00e5 stiplet linje p\u00e5 situasjonskartet) fra nabogrense (min grense) skal v\u00e6re minimum 4.0 meter, ikke 3.0 meter som vist i mottatt situasjonsplan, Det relativt er liten forskjell i m\u00f8neh\u00f8yde mellom mitt hus og de planlagte husene, noe jeg mener vil f\u00f8re til at husene vil virke h\u00f8ye og dominerende i forhold til mitt hus, og jeg hadde sett at h\u00f8yden p\u00e5 husene ble senket\u00bb. Saksnummer BYGG-2023/13784 Side 2 av 9 S\u00f8ker har kommentert f\u00f8lgende: \u00abNabo anf\u00f8rer at linje som angir byggegrense i situasjonsplan viser tre meter i stedet for fire. Dette stemmer og endret i vedlagt situasjonsplan (D1). Tiltaket overholder byggegrense mot nabotomt. Videre anf\u00f8rer nabo at det er relativt liten forskjell i m\u00f8neh\u00f8yde mellom deres hus og de planlagte husene, som vil f\u00f8re til at de virker h\u00f8ye og dominerende. Vedlagte tegninger for hus 3 viser tydelig at m\u00f8neh\u00f8yde p\u00e5 oms\u00f8kte hus er i underkant av tre meter lavere enn m\u00f8neh\u00f8yden til nabo. Vi anser ikke dette som for h\u00f8yt eller dominerende i forhold til andre omkringliggende bygg. Vi ber derfor om at merknaden ikke tas til f\u00f8lge\u00bb. For v\u00e5r vurdering av tiltaket viser vi til punkt 3.7 i dette vedtaket om visuelle kvaliteter. 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Ansvarlig s\u00f8ker \u2013 SN BYGGSERVICE AS 998269180 Ansvarlig s\u00f8ker Tiltaksklasse 1 Ansvarlig Arkitekturprosjektering, MY BYGG AS 914801672 prosjekterende \u2013 utearealer og Tiltaksklasse 1 landskapsutforming 3.4. Atkomst og avkj\u00f8rsel Bymilj\u00f8etaten har i vedtak datert 26.01.2021 godkjent utvidet bruk av avkj\u00f8rsel til eiendommen. 3.5. Vannforsyning og avl\u00f8p Bergen Vann har gitt forh\u00e5ndsuttalelse datert 14.12.2022 med saksnummer 2022/194408-2. 3.6. Skredfare Tiltaket ligger i et omr\u00e5de med en terrenghelning som gj\u00f8r at omr\u00e5det kan v\u00e6re skredutsatt. Ansvarlig s\u00f8ker har fremlagt skredfarevurdering fra Sunnfjord Geo Ceter datert 23.03.2021. Konklusjon: \u00abSunnfjord Geo Center AS har utf\u00f8rt skredfarevurdering etter TEK17 for en boligtomt ved gbnr 48/58 p\u00e5 Sm\u00f8r\u00e5s, Bergen kommune. Skredtypene l\u00f8smasseskred (jord- og flomskred), sn\u00f8skred, s\u00f8rpeskred og steinsprang/steinskred er vurdert. Det er en eksiterende bolig p\u00e5 eiendommen og det er planer om \u00e5 skille ut tre tomter og bygge boliger p\u00e5 tomtene, og eiendommene m\u00e5 derfor oppfylle kravene til sikkerhetsklasse S2 i byggteknisk forskrift Det kartlagte omr\u00e5det (gbnr. 48/58) ligger ved 113 \u2013 137 moh. i et boligomr\u00e5de p\u00e5 Sm\u00f8r\u00e5s, i Bergen kommune. Det er ingen h\u00f8yereliggende fjellomr\u00e5der i n\u00e6rhet til det kartlagte Saksnummer BYGG-2023/13784 Side 3 av 9 omr\u00e5det, men nordvest i kartlagt omr\u00e5de er det noen bratte fjellhamre i skr\u00e5ningen. Det er ikke markert aktsomhetsomr\u00e5de for skred p\u00e5 noen av aktsomhetskartene. Skredfarevurderingen viser at steinsprang er eneste aktuelle skredprosess i p\u00e5virkningsomr\u00e5det, og at samlet sannsynlighet for steinsprang i kartlagt omr\u00e5de er st\u00f8rre enn 1/1000 per \u00e5r. Eksisterende bolighus og de planlagte boligene er utenfor faresone med \u00e5rlig sannsynlighet st\u00f8rre enn 1/1000, og oppfyller derfor kravene til sikkerhetsklasse S2 i byggteknisk forskrift (TEK17), som gjelder for nye bolighus. Alle konklusjoner som blir trukket i denne leveransen forutsetter at menneskelige inngrep i omr\u00e5det vil kunne endre de geologiske og hydrologiske forholdene, og dermed ogs\u00e5 skredfaren\u00bb. 3.7. Visuelle kvaliteter I f\u00f8lge plan- og bygningsloven \u00a7 29-2 skal ethvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Etter v\u00e5r vurdering er ikke bestemmelsene ivaretatt for oms\u00f8kte tiltak. Det s\u00f8kes om oppf\u00f8ring av 3 boliger som krever vesentlig terrenginngrep, carporter og uteboder samt kj\u00f8revei. Tiltakene samlet sett fremst\u00e5r som ett anlegg, der variasjon av typologi er frav\u00e6rende. Tiltaket fremst\u00e5r som et boliganlegg som ikke tilpasses topografi/terreng. Tiltakene krever vesentlig bruk av murer og fyllinger, som strekker seg langs alle tre tomtene for \u00e5 skape planert terreng. Murer og skj\u00e6ringer gjentas i bakkant av boligene, for \u00e5 skape planert terreng til carporter og kj\u00f8revei. Bygningsmyndigheten vurderer utformingen av tiltaket til \u00e5 skape et utrykk som p\u00e5 lite/ingen m\u00e5te hensyntar terrenget, og er prosjektert p\u00e5 en pragmatisk og lite estetisk og hensynsfull m\u00e5te. Saksnummer BYGG-2023/13784 Side 4 av 9 Vi viser til KPA \u00a7 8 om arkitektur og byform, med s\u00e6rlig vekt p\u00e5 \u00a7 8.2.9 \u00abNye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer\u00bb. Oppsummert vurderes tiltaket til \u00e5 v\u00e6re prosjektert med frav\u00e6r av hensyn til terreng/topografi som vil skape et sv\u00e6rt uheldig visuelt preg med hardhendt og d\u00e5rlig terrengtilpasning. 3.8. Plankrav Bygningsmyndigheten vurderer at tiltakene ikke kan unntas plankravet jf. Kommuneplanens arealdel \u00a7 3.3.2 \u00abTiltak som kan unntas plankravet\u00bb. Tiltak i \u00f8vre byggesone (\u00a7 26.5) som samsvarer med kommunearealens arealdel for \u00f8vrig. Vi viser til KPA \u00a7 26.5.1 \u00abI \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt. Oms\u00f8kt tiltak best\u00e5r av 3 eneboliger og vurderes til \u00e5 komme i konflikt med f\u00f8lgende bestemmelser i Kommuneplanens arealdel: \u2022 KPA \u00a7 8.2.9 \u00ab\u00abNye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer\u00bb. \u2022 KPA \u00a7 35 \u00absoner med s\u00e6rlig hensyn\u00bb Tiltaket grenser til LNF omr\u00e5de og byfjellsgrense, og ber\u00f8rer hensynssone H_560. I naturbase er dette omtalt som naturtype \u00abrik sumpskog\u00bb og vurdert som viktig verdi. Slik bymilj\u00f8etaten uttaler er naturtypen sv\u00e6rt s\u00e5rbar for ytre p\u00e5virkning. I forvaltningsplan er hensynssone H560 i tillegg definert som \u00abvernesone\u00bb. pkt. 11.4. I vernesonen legges f\u00f8lgende forvaltningsm\u00e5l til grunn: \u00abOmr\u00e5denes ur\u00f8rte natur- og landskapspreg opprettholdes p\u00e5 lang sikt. Ved forvaltningens vurdering av hvorvidt et tiltak kan tilr\u00e5s eller ikke, skal hensynet til natur, landskap og andre milj\u00f8goder tillegges stor vekt.\u00bb Bymilj\u00f8etaten har i sin uttale datert 11.08.2023 frar\u00e5det tiltaket med f\u00f8lgende konklusjon: \u00abBymilj\u00f8etaten vurderer at tiltaket vil bli dominerende og stort tatt i betraktning at det omfatter tre boliger. Murene og fyllingene som planlegges i prosjektet vil bli dominerende i landskapet og vil trolig medf\u00f8re negativ p\u00e5virkning av hensynssonen og naturmangfoldet\u00bb. Bymilj\u00f8etaten mener at tiltaket vil f\u00e5 for store negative konsekvenser for landskapet, byfjellsgrensen og hensynssone for naturmangfold. Vi viser til uttale i sin helhet i punkt under. Saksnummer BYGG-2023/13784 Side 5 av 9 3.9. Andre uttalelser eller vedtak Bymilj\u00f8etaten har gitt uttalelse datert 11.08.2023: Saksnummer BYGG-2023/13784 Side 6 av 9 4. Til info Tiltaket vurderes til \u00e5 kreve klimagassregnskap jf. KPA \u00a7\u00a7 18.3 og 18.4. 5. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Pia Grung Saksbehandler Glenn Magne Kristensen Seksjonsleder Dette dokumentet er godkjent elektronisk. Kopi til SN BYGGSERVICE AS Salhusvegen 81 5137 MJ\u00d8LKER\u00c5EN Saksnummer BYGG-2023/13784 Side 7 av 9 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/13784 Side 8 av 9 Saksnummer BYGG-2023/13784 Side 9 av 9 "
}