{
  "dokument_id": "4fc19012-bc03-5419-bc3b-fbdcf26fc491",
  "doc_type": "case_attachment",
  "kommune": 4601,
  "tittel": "Fagnotat datert 04.06.2024",
  "url": "https://bergen.kommune.no/politikere-utvalg/api/fil/bk360/10589670/Fagnotat-datert-04-06-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/13074-6 (Arbeidssted) Saksbehandler: Yngve L\u00f8tvedt Fra Dato: 04.06.2024 PBE Juss og tilsyn - Juridisk (Arbeidssted) KLAGE P\u00c5 VEDTAK: Gnr 10 bnr 819. \u00d8vre S\u00e6dalsvegen 14-16. Klage over avslag. Anlegging parkeringsplass mm Klager er tiltakshaver Sameiet Soria Moria Terrasse Bergen ved brev datert Hvem klager? 13.05.2024. Fristavbrytende klage er mottatt 30.04.2024. Det er s\u00f8kt om tillatelse til endret bruk av deler av regulert felles lekeareal (FL-4) p\u00e5 eiendom gnr 10 bnr 819, fra \u00abfelles lekeareal\u00bb til \u00abg\u00e5rdsplass med mulighet for bilparkering\u00bb. S\u00f8knaden viser 6 parkeringsplasser, og endret Tiltaket bruk av ca. 400 av totalt ca. 600 kvm regulert til Fl-4. Det s\u00f8kt om dispensasjoner fra reguleringsplan nr. 16870000 \u00a7 17-1 med hensyn til etablering av 6 biloppstillingsplasser innenfor areal avsatt til felles lekeareal, planens felt fl-4. Avslag datert 10.04.2024. jf. reguleringsplanen nr.16870000 \u00a7 17 med hensyn til regulert form\u00e5l og bruk og \u00a7 6.2 med hensyn til etablering av flere Vedtaket parkeringsplasser enn det planen tillater, og med hensyn til etablering av parkeringsplasser p\u00e5 terreng. S\u00f8knad om dispensasjon fra reguleringsplan nr. 16870000 \u00a7 17 er avsl\u00e5tt jf. pbl \u00a7 19-2. KPA2018 viser tiltaket plassert innenfor areal avsatt til bebyggelse og anlegg- \u00f8vrig byggesone. Nyetablering av felles lekeareal i forlengelse av felt FL-5, ber\u00f8res av hensynssone H570_4 Historisk veifar. Tiltaket er ellers plassert innenfor reguleringsplan nr. 16870000 - FANA/ \u00c5RSTAD. DEL AV GNR 7 OG Planstatus 10, \u00d8VRE S\u00c6DAL, som vedtatt 20.06.2005. \u00abG\u00e5rdsplass med parkering\u00bb s\u00f8kes etablert innenfor deler av areal regulert til felles lekeareal, planens felt Fl-4. Nyetablering av felles lekeareal vises etablert innenfor areal regulert til blokkbebyggelse, planens felt B-D1. Klagegrunner Klager anf\u00f8rer at vilk\u00e5rene for \u00e5 gi dispensasjon er oppfylt. Behov for ytterligere Avslaget har p\u00e5pekt flere mangler. Videre mangler det s\u00f8knad om tiltak og saksbehandling ved s\u00f8knad om dispensasjon. Det mangler ogs\u00e5 uttalelse i saken fra eventuell omgj\u00f8ring vegmyndighet. For utfyllende opplysninger se punkt 1 nedenfor. Anbefalt vedtak Avslagsvedtak datert 10.04.2024 opprettholdes. Klage tas ikke til f\u00f8lge. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1 Opplysninger av vesentlig betydning for behandling av klagen Vi viser til at det er flere mangler i saken oppsummert slik; - Manglende nabovarsling av gjenboereiendom gnr 10 bnr 817, eier; Sameiet Furerinden 2. - Det er ikke lagt ved tegninger som viser kvaliteter i utformingen jf. pbl \u00a7 29-2. - S\u00f8knaden krever bruk av ansvarlige foretak for prosjekterende (og utf\u00f8rende) fagomr\u00e5der. - Det foreligger ikke uttalelse fra vegmyndighet til \u00f8kt bruk av avkj\u00f8rsel. - For etablering av nytt felles lekeareal p\u00e5 eiendom 10/818 (forlengelse av Fl-5), vil det v\u00e6re behov for samtykke eller dispensasjon mot naboeiendommer gnr 10 bnr 819 og gnr 10 bnr 79 jf. kravene i pbl \u00a7 29-4 om avstand. I forhold til gnr 10 bnr 818 vil behovet kunne falle bort n\u00e5r rammetillatelse til sammensl\u00e5ing av aktuelle eiendommer er gjennomf\u00f8rt. Ved gjennomf\u00f8rt oppm\u00e5ling s\u00e5 vil det ikke v\u00e6re behov for samtykke lengre. - Areal, ca. 500 kvm felles lekeareal innenfor areal regulert til blokkbebyggelse, p\u00e5 eiendom gnr 10 bnr 818 og felt B-D1 ifb. med rammetillatelse p\u00e5 boligblokkene, er lagt til grunn for oppfyllelsen av krav til bebyggelsens uteareal, jf. planens \u00a7 6.3. Endringen vil kunne stride mot bebyggelsens krav til uteareal jf. planens \u00a7 6.3. Dokumentasjon/s\u00f8knad om dette mangler. - Det mangler s\u00f8knad om dispensasjon i forhold til reguleringsplan nr. 16870000 med hensyn til endret utforming og plassering av felt for felles lekeareal FL-4 og FL-5. - Det mangler s\u00f8knad om dispensasjon i forhold til reguleringsplanens \u00a7 6.2 hvor det framg\u00e5r at hver boenhet skal ha 1,2 parkerings-plasser for bil. Det er ogs\u00e5 det som er godkjent gjennom 51 plasser etablert i bebyggelsens kjellere. - Det mangler s\u00f8knad om dispensasjon i forhold til reguleringsplanens \u00a7 6.2 som sl\u00e5r fast at parkering skal skje i felles underjordisk anlegg. - Det mangler s\u00f8knad om dispensasjon i forhold til reguleringsplanens \u00a7 6.3 hvor det framg\u00e5r at det skal etableres 25 kvm uteareal pr. boenhet innenfor felt B-D1. Kravet til felles uteoppholdsareal er 1050 kvm. Planen har omfattende kvalitetskrav som listet i \u00a7 2.1. - Samme areal som n\u00e5 s\u00f8kes bruksendret til felles lekeareal ble ved rammetillatelse lagt til grunn for oppfyllelsen av krav til bebyggelsens uteoppholdsareal, jf. sak 200701923-5. Endringen vil kunne stride mot bebyggelsens krav til uteareal jf. planens \u00a7 6.3. Manglene er utdypet i avslagsvedtaket. Forholdene utgj\u00f8r en mangel, men fordi tiltaket avsl\u00e5s er manglene ikke etterspurt. S\u00f8knaden er ikke sendt andre myndigheter for uttale fordi tiltaket avsl\u00e5s. Statsforvalteren i Vestland har forenklet sitt arbeid som h\u00f8ringsinstans i dispensasjonssaker etter plan- og bygningsloven kapittel 19. Oms\u00f8kte dispensasjoner sendes i alle tilfelle ikke p\u00e5 h\u00f8ring til Statsforvalteren, men innvilgede dispensasjoner skal sendes til Statsforvalteren for vurdering om vedtaket skal p\u00e5klages. 2. Om klagen Det f\u00f8lger av klagen at; 1- Vi ville i utgangspunktet ikke s\u00f8ke om \u00e5 opprette nye parkeringsplasser, men s\u00f8ke om at vi kunne bruke plassen som en g\u00e5rdsplass. Men p\u00e5 forh\u00e5ndskonferansen fikk vi en oppfatning om at det var lurt \u00e5 tegne inn p. plasser slik at det ikke kunne v\u00e6re noe diskusjon senere om det skulle st\u00e5 en bil for vasking, av og p\u00e5lessing, arbeidsbil, postbil, omsorgsbil etc. Det m\u00e5 ogs\u00e5 v\u00e6re tilkomst for utrykningskj\u00f8ret\u00f8y. Dette er slik plassen har v\u00e6rt brukt fra dag 1. alts\u00e5 i 15 \u00e5r. Saksnummer KLAGE-2024/13074 Side 2 av 7 Dette er noe alle vil, og det er heller ikke kommet noe klager p\u00e5 dette. Vi fikk ogs\u00e5 forst\u00e5elsen p\u00e5 forh\u00e5nds konferansen at dette burde ikke v\u00e6re noe problem \u00e5 f\u00e5 godkjent. S\u00f8knaden ble ogs\u00e5 sendt inn slik det var enighet om p\u00e5 forh\u00e5ndskonferansen. 2- Ved flytting av deler av lekeplass, vil barn ikke trenge \u00e5 krysse bilvei, og det vil bli bedre solforhold. Det nye arealet vil i tillegg ligge p\u00e5 forsiden av prosjektet. Og det gjenv\u00e6rende lekeplassen, vil vi lage direkte tilkomst fra fortau, samt skille det fysisk fra resterende grusplass. 3- Grusplassen egner seg ikke til ballspill, da det er ca 20m h\u00f8y skrent p\u00e5 andre siden av gjerde hele veien. Her er det farlig \u00e5 bevege seg n\u00e5r ballen komme over gjerde. 4- I avslaget st\u00e5r det at det vil bli \u00f8kt trafikk, Dette er feil. 5- Soria Moria Terrasse har en rammetillatelse p\u00e5 at vi eier hele G.nr. 10 og B.nr 819. Her mangler vi bare en oppm\u00e5ling som er snart forest\u00e5ende. 6- Vi \u00f8nsker i tillegg \u00e5 rive gjerde fra nabolekeplass og v\u00e5rt nye lekeareal. Dette vil medf\u00f8re en bedre m\u00f8teplass for de f\u00e5 barna som bor i omr\u00e5det. Dette er ogs\u00e5 \u00f8nskelig fra nabosameiet. Samtykke ligger underskrevet i s\u00f8knaden. 7- Vi vil ogs\u00e5 tilrettelegge for sykkelparkering og gj\u00f8re det bedre for barn og ungdom. 8- Vi er et sameie med 42 enheter som \u00f8nsker \u00e5 legge til rette det beste for alle beboere i alle alderstrinn. 9- Mener ogs\u00e5 en felles befaring kan v\u00e6re riktig her. Det vises til klagen i sin helhet. 3. V\u00e5r vurdering 3.1 Valg av avgj\u00f8relsestype Vi viser innledningsvis til at s\u00f8knaden har en del mangler. Det er likevel valgt \u00e5 avsl\u00e5 s\u00f8knaden. Vi p\u00e5peker at det var grunnlag for \u00e5 avvise s\u00f8knaden p\u00e5 bakgrunn av mengden og typen mangler som vurderes \u00e5 v\u00e6re vesentlige. N\u00e5r s\u00f8knaden likevel er avsl\u00e5tt er det fordi det er vurdert at vilk\u00e5rene for \u00e5 innvilge s\u00f8knaden p\u00e5 de punktene som er oms\u00f8kt ikke er oppfylt. N\u00e5r det gjelder veiledningsplikt s\u00e5 legger vil til grunn at avslaget ogs\u00e5 gir god veiledning i forhold til manglene som foreligger. Vi viser til sakens kompleksitet og vi vurderer at veiledningskravet i forvaltningslovens \u00a7 17 er oppfylt gjennom den informasjonen som er gitt i vedtaket. Vi vurderer videre at saken er tilstrekkelig opplyst gjennom kart og bilder slik at det ikke er n\u00f8dvendig med befaring. Vi viser ogs\u00e5 til punkt 3.10 i avslaget der det f\u00f8lger at; \u00abSom listet under vedtakets pkt. 1, anser vi at tiltaket avhenger av en rekke dispensasjonsforhold som ikke er oms\u00f8kt. Da vi har avsl\u00e5tt s\u00f8knaden og oms\u00f8kte dispensasjon fra reguleringsplanens \u00a7 17 med hensyn til etablering av biloppstillingsplasser innenfor areal avsatt til felles lekeareal, kan vi heller ikke anbefale en eventuell ny s\u00f8knad om \u00f8vrige dispensasjoner.\u00bb Vi tiltrer vurderingen i klageomgang og at beslutningen om \u00e5 avsl\u00e5 s\u00f8knaden er den mest hensiktsmessige behandlingsm\u00e5ten. 3.3 Dispensasjon fra reguleringsplanens \u00a7 17 \u2013 med hensyn til etablering av biloppstillingsplasser innenfor areal avsatt til felles lekeareal S\u00f8knaden medf\u00f8rer at man fjerner ca. 400 av totalt 600 m2 felles lekeareal (innenfor felt Fl-4 i planen), til fordel for g\u00e5rdsplass med mulighet for parkering. Ca. 400 av totalt 600 m2 felles lekeareal fjernes. Tiltaket kommer derfor i strid med reguleringsplanen og krever dispensasjon. Klager anf\u00f8rer at vilk\u00e5ret for \u00e5 innvilge dispensasjon er oppfylt. Saksnummer KLAGE-2024/13074 Side 3 av 7 Det fremg\u00e5r av pbl \u00a7 19-2 at kommunen kan gi dispensasjon fra regler fastsatt i eller i medhold av plan- og bygningsloven. Fordi tiltaket er i strid med bestemmelser i og i medhold av pbl kan tiltaket bare tillates gjennom dispensasjon. Vilk\u00e5rene for \u00e5 gi dispensasjon som f\u00f8lger av pbl \u00a7 19-2 andre ledd, sier at. \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb I vedtaket er det ogs\u00e5 vurdert hensyn som er gitt i lovens form\u00e5lsbestemmelse (\u00a71-1), og hensyn til nasjonale eller regionale interesser. Hovedhensynet bak krav til felles lekeareal er blant annet \u00e5 sikre barn og unges interesser ved \u00e5 avsette st\u00f8rre arealer forbeholdt samling og lek. Dette er arealer som kommer i tillegg til ordin\u00e6re uteoppholdsarealer, og hvor det ogs\u00e5 er gitt konkret krav til opparbeidelse med lekeinnretninger og utstyr. Arealene er ogs\u00e5 gitt en plassering som bidrar til trygg bruk, tydelig adskilt fra kj\u00f8reareal etc. Regulerte felles lekeareal sikrer bedre oppvekstsvilk\u00e5r for barn og unge. Vedlagt f\u00f8lger planskisse over tiltaket og videre reguleringsplankart; Ny situasjon Eksisterende situasjon Plankart Avslagets begrunnelse poengterer; \u00abAt det planen er laget et tydelig skille mellom felles lekeareal og felles uteoppholdsareal, er at man lettere klarer \u00e5 skjerme resterende uteoppholdsarealet for st\u00f8yende og forstyrrende lek, slik at man i st\u00f8rre grad kan benytte ordin\u00e6re utearealer til opphold og rekreasjon.\u00bb Det f\u00f8lger videre av avslagets begrunnelse at; \u00abI denne saken fjerner man ca. 400 av totalt 600 m2 felles lekeareal (innenfor felt Fl-4), til fordel for g\u00e5rdsplass med mulighet for parkering. Av s\u00f8knaden er det vist oppstillingsplass for 6 biler. Plasseringen av kj\u00f8re- og parkeringsarealer blir liggende tett opp i gjenv\u00e6rende del av lekearealet, og gj\u00f8r slik at det dette ikke kan n\u00e5s uten \u00e5 krysse trafikkareal. Dette er spesielt uheldig da gjenv\u00e6rende lekeareal er tilrettelagt for de aller minste barna (med Saksnummer KLAGE-2024/13074 Side 4 av 7 sandkasse og huske etc.). Til motsetning vil man i dag kunne n\u00e5 dette arealet uten \u00e5 m\u00e5tte krysse trafikkareal. Oms\u00f8kte dispensasjon tilsidesetter derfor hensyn til barn- og unges interesser, blant annet ift. trafikksikker tilkomst. Ellers g\u00e5r ogs\u00e5 etableringen av parkingsplasser p\u00e5 bekostningen av mulighet for bruk av \u00abg\u00e5rdsplassen\u00bb til lek. Eksempelvis vil ball-lek v\u00e6re et konfliktpunkt ift. parkerte biler mv. Vi viser til at det er relativt langt til n\u00e6rmeste ballbane, og enda lenger til n\u00e6rmeste ballbane som er \u00e5pen for allmenheten. Arealet som s\u00f8kes beslaglagt til \u00abg\u00e5rdsplass med parkering\u00bb er per i dag et planert og gruset areal, som er et av de eneste arealene innenfor bebyggelsen egent for \u00e5 sparke ball eller gj\u00f8re tilsvarende aktiviteter som krever plass og fast underlag. Resten av uteomr\u00e5det er i stor grad mer oppdelt, med varierende underlag/dekke, varierende helning, og varierende grad av n\u00e6rhet til boliger og private uteplasser. Eksempelvis er foresl\u00e5tte erstatningsareal p\u00e5 ca. 500 m2 i forlengelsen av felt FL-5, en skr\u00e5nende gressmatte, hvor det er b\u00e5de stein og berg oppe i dagen flere plasser. Arealet er ogs\u00e5 vist opparbeidet kun med utsyr for de alle minste barna (sandkasse og huske mv.). Det er ingen tvil om at skisserte erstatningsareal ikke innehar tilsvarende kvaliteter og/eller muligheter som det arealet som s\u00f8kes omdisponert. Det er \u00e5 beslaglegge store deler av felt Fl-4, g\u00e5r helt klart p\u00e5 bekostning av barn- og unges interesser og oppvekstsvilk\u00e5r, som f\u00f8lge av de begrensinger som ligger erstatningsarealet. Oms\u00f8kte dispensasjon g\u00e5r direkte ut over barns mulighet for ut\u00f8velse av variert fysisk aktivitet og lek. I denne forbindelse never vi ogs\u00e5 at skisserte plassering av erstatningsareal per i dag omfatter et allerede opparbeidet uteareal. Dette blir fort konfliktfylt da arealet allerede utgj\u00f8r ogs\u00e5 en del av bebyggelsens godkjente uteoppholdsareal, jf. sak 200701923-5. I realiteten etablerer man alts\u00e5 ikke nytt uteareal, men heller omdisponerer areal som allerede tjener som felles uteareal til fordel for nytt felles lekeareal, hvor dette g\u00e5r tapt. Omdisponering av arealet kan derfor medf\u00f8re at bebyggelsen kommer i konflikt med gjeldende krav til felles uteoppholdsareal jf. planens \u00a7 6.3. Resultatet blir til syvende og sist tap av uteoppholdsareal til fordel for etablering av kj\u00f8re- og parkeringsareal. Basert p\u00e5 overst\u00e5ende dr\u00f8fting finner vi at de hensyn som ligger til grunn for regulert felles lekeareal, og planens \u00a7 17, etter v\u00e5rt skj\u00f8nn vil bli vesentlig tilsidesatt ved dispensasjon. Vilk\u00e5r for \u00e5 kunne innvilge dispensasjon er i denne saken derfor ikke til stedet.\u00bb Vi viser videre til begrunnelsen der det fastsl\u00e5s at hensynet til nasjonale- og regionale interesser blir vesentlig tilsidesatt. Det er framhevet politisk m\u00e5lsetting om redusert bilisme og videre fokus p\u00e5 disponering av areal til nytte for barn og unge. Om fordelene er klart st\u00f8rre enn ulempene: I dette tilfellet anses fordelene ved \u00e5 dispensere i hovedsak \u00e5 v\u00e6re knyttet opp mot at beboere f\u00e5r anledning til \u00e5 parkere rett utenfor blokkene, hvor de ogs\u00e5 kan vedlikeholde bilene sine (vaske/ st\u00f8vsuge). Det vil ogs\u00e5 v\u00e6re fordelaktig for beboere at gjester enkelt kan komme og parkere utend\u00f8rs, uten \u00e5 m\u00e5tte inn i lukket garasjeanlegg. Ulempene vil i hovedsak v\u00e6re knyttet opp mot tapet av 400m2 leke- og uteoppholdsareal, hvor areal til parkering og kj\u00f8revei prioriteres fremfor barn- og unges behov for- og mulighet til \u00e5 ut\u00f8ve variert lek. Videre er det en betydelig ulempe at man ikke kan benytte gjenv\u00e6rende deler av felles lekeareal Fl-4 uten \u00e5 krysse trafikkareal. Forholdet blir ikke Saksnummer KLAGE-2024/13074 Side 5 av 7 bedre av at gjenv\u00e6rende areal er programmert p\u00e5 for de alle minste barna, som ogs\u00e5 er de mest s\u00e5rbare. Videre blir dette heller ikke bedre av at erstatningsarealet ikke tilf\u00f8rer nytt uteareal, men heller beslaglegger eksisterende uteoppholdsarealer som i st\u00f8rre grad gjerne har v\u00e6rt forbeholdt opphold og rekreasjon. Dette arealet blir n\u00e5 omdisponert til st\u00f8yene lek. Det er ogs\u00e5 en ulempe at erstatningsarealet ikke innehar de samme kvalitetene- og/ eller mulighetene for bruk, som det areal som omdisponeres. Dette henger sammen med terrenget- og underlagets beskaffenhet. Blant annet nevnes en redusert mulighet for ballspill, men ogs\u00e5 en redusert mulighet for andre st\u00f8rre samlinger, i de tilfeller borettslaget arrangerer slikt. Den planerte og grusede flaten er ideell for nettopp slike ting. Tapet av en slik bilfri samlingsplass vil v\u00e6re til vesentlig ulempe for hele borettslaget. Det er ogs\u00e5 uheldig at stimulerer til \u00f8kt personbiltrafikk, i motsetning til \u00e5 bygge opp under overordnede politiske m\u00e5lsetninger om en redusert privatbilisme. Etter en samlet vurdering kan vi ikke se at fordelene ved \u00e5 gi dispensasjon vil v\u00e6re klart st\u00f8rre enn ulempene. Vilk\u00e5r for \u00e5 kunne innvilge dispensasjon er derfor ikke til stedet. Vurderingene tiltres i klageomgang. Vi viser til at avslagets begrunnelse er grundig. Vi vurderer at alle klagers anf\u00f8rsler er vurdert i vedtaket. Vi gjengir klagers anf\u00f8rsler og viser til vedtakets vurderinger i det f\u00f8lgende; Klagers anf\u00f8rsel nr. 1 er at det ikke skal opprette nye parkeringsplasser, men \u00e5 bruke plassen som en g\u00e5rdsplass. Klager anf\u00f8rer at forh\u00e5ndskonferansen ble oppfattet slik at det var lurt \u00e5 tegne inn p. plasser slik at det ikke kunne v\u00e6re noe diskusjon senere om det skulle st\u00e5 en bil for vasking, av og p\u00e5lessing, arbeidsbil, postbil, omsorgsbil og v\u00e6re tilkomst for utrykningskj\u00f8ret\u00f8y. Dette er slik plassen har v\u00e6rt brukt fra dag 1. alts\u00e5 i 15 \u00e5r. Vi kan ikke se at det har avgj\u00f8rende vekt om det ikke er tegnet parkeringsplasser. Det framg\u00e5r b\u00e5de i s\u00f8knaden og klagen at plassen skal brukes til kj\u00f8re- og oppstillingsareal. Vi viser i denne sammenheng til s\u00f8knaden, videre til punkt 1 i klagen. Vi kan ikke se at anf\u00f8rselen kan f\u00f8re fram. Bruken vil helt klart komme i strid med form\u00e5let gjennom den bruksendringen som oms\u00f8kes. Det gis ikke forh\u00e5ndstilsagn om tillatelser i forh\u00e5ndskonferanse. Klager anf\u00f8rer at ved flytting av deler av lekeplass, vil barn ikke trenge \u00e5 krysse bilvei, og det vil bli bedre solforhold. Det nye arealet vil i tillegg ligge p\u00e5 forsiden av prosjektet. Og det gjenv\u00e6rende lekeplassen, vil vi lage direkte tilkomst fra fortau, samt skille det fysisk fra resterende grusplass. Vi viser til at avslagsvedtaket har lagt til grunn f\u00f8lgende; \u00abPlasseringen av kj\u00f8re- og parkeringsarealer blir liggende tett opp i gjenv\u00e6rende del av lekearealet, og gj\u00f8r slik at det dette ikke kan n\u00e5s uten \u00e5 krysse trafikkareal. Dette er spesielt uheldig da gjenv\u00e6rende lekeareal er tilrettelagt for de aller minste barna (med sandkasse og huske etc.). Til motsetning vil man i dag kunne n\u00e5 dette arealet uten \u00e5 m\u00e5tte krysse trafikkareal. Oms\u00f8kte dispensasjon tilsidesetter derfor hensyn til barn- og unges interesser, blant annet ift. trafikksikker tilkomst.\u00bb Vi kan ikke se at klager framstilling er riktig. Avslagsvedtakets begrunnelse tiltres i klageomgang. Saksnummer KLAGE-2024/13074 Side 6 av 7 Klager anf\u00f8rer i punkt 3 at grusplassen ikke egner seg til ballspill, da det er ca. 20 meter h\u00f8y skrent p\u00e5 andre siden av gjerde hele veien hvor det er farlig \u00e5 bevege. Vi legger til at planen har grundig vurdert forholdene rundt arealet og at det er egnet for form\u00e5let. Klager anf\u00f8rer i punkt 4 at tiltaket ikke vil gi \u00f8kt trafikk. Vi viser til at planen angir at det skal v\u00e6re underjordisk parkering. Kj\u00f8re- og oppstillingsareal ligger inne i fellesomr\u00e5de og vi kan ikke se at det er uriktig \u00e5 legge til grunn at tiltaket vil medf\u00f8re \u00f8kt trafikk i forhold til intensjonene i reguleringsplanen i forhold til kj\u00f8re- og oppstillingsareal. N\u00e5r det gjelder punkt 6 og 7 i klagen s\u00e5 kan vi ikke se at \u00e5 rive gjerde fra nabolekeplass til nytt lekeareal eller tilrettelegging for sykkelparkering p\u00e5virker dispensasjonsvurderingen. Vi viser til vurderingene i avslagsvedtaket og fastholder at hensynet bak planbestemmelsene vil bli vesentlig tilsidesatt og at fordelene ikke er klart st\u00f8rre enn ulempene. 3. Konklusjon Avslagsvedtak datert 10.04.2024 opprettholdes. Klage tas ikke til f\u00f8lge. Vedlegg: 1. Situasjonskart 2. Situasjonsplan 3. Flyfoto 4. Klage over vedtak 5. Avslag p\u00e5 s\u00f8knad 6. Ettrinnss\u00f8knad 7. Tegninger Saksnummer KLAGE-2024/13074 Side 7 av 7 "
}