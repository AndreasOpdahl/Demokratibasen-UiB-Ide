{
  "dokument_id": "6bee69ab-5465-5b09-8e9d-7d50f889c5af",
  "doc_type": "case_attachment",
  "kommune": 4601,
  "tittel": "Stadfesting - Bergen kommune \u2013 gnr 164 bnr 353 m fl - Marineholmen \u2013 klage p\u00e5 reguleringsplan",
  "url": "https://bergen.kommune.no/politikere-utvalg/api/fil/bk360/12199184/Stadfesting-Bergen-kommune-gnr-164-bnr-353-m-fl-Marineholmen-klage-pa-reguleringsplan",
  "tekst": " V\u00e5r dato: V\u00e5r ref: 07.08.2024 2024/8150 Deres dato: Deres ref: J\u00f8rgen Laake Saksbehandler, innvalgstelefon Nils Bergs Vei 17 Hugo Morken, 5557 2117 1363 H\u00f8vik Bergen kommune \u2013 gnr 164 bnr 353 m fl - Marineholmen \u2013 klage p\u00e5 reguleringsplan - planID 65320000 Statsforvalteren viser til deres klager over Bergen bystyres vedtak i sak 58/24. Videre viser vi til kommunens oversendelse av klagesaken til Statsforvalteren den 28.05.2024. Vedtak Statsforvalteren i Vestland stadfester Bergen bystyres vedtak i m\u00f8te den 06.03.2024 i sak 58/24. Sakens bakgrunn Bergen bystyre vedtok i m\u00f8te den 06.03.2024 (sak 58/24) detaljreguleringsplan Bergenhus, gnr. 164, bnr. 353 mfl., Marineholmen (arealplan-ID 65320000). Planen legger til rette for videre utvikling av Marineholmen, herunder ca. 60 000 m2 BRA nytt n\u00e6ringsareal (kontor, forskning, tjenesteyting, dagligvarebutikk m.m.), barnehage og ca. 265 nye boenheter. Videre legges det til rette for flere nye torg/allmenninger, ny sykkeltras\u00e9 fra Sm\u00e5pudden til Nyg\u00e5rdsgaten samt sj\u00f8promenade og badeomr\u00e5der. Som en del av planen omdisponeres arealbruken hvor eksisterende barnehage ligger, mens det reguleres inn et nytt areal for barnehage et annet sted i planomr\u00e5det. Vedtaket er p\u00e5klaget av J\u00f8rgen Laake, Edyta Laake, Adrian Borgund, Yvonne Silden, Marielle Solheim, Lars Pedersen \u00d8ren, Mari Jokerud, Florian Muthreich, Roger Holte Olsen, Maren Bjerga og Ragnhild Rieber-Mohn ved likelydende klager i brev datert 26.03.2024-27.03.2024. Klagerne er foreldre til barn i Marineholmen barnehage, og klager p\u00e5 vegne av sine barn. Klagene har v\u00e6rt forelagt for forslagsstiller som har gitt uttalelse til klagene ved brev 14.05.2024. Kommunen har vurdert klagene i oversendelsesskrivet 28.05.2024. Klagene er ikke tatt til f\u00f8lge, og saken er derfor sendt til Statsforvalteren som klageinstans. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 Regelverk Etter plan- og bygningsloven \u00a7 3-3 er det kommunestyret/bystyret som er planmyndighet og som har ansvaret for arbeidet med reguleringsplaner. Det er kommunestyret som etter en omfattende vurdering av de ulike hensynene i planomr\u00e5det avgj\u00f8r hvilket areal som skal inng\u00e5 i planen, og hva disse arealene skal benyttes til, jf. plan- og bygningsloven \u00a7 12-12. Kommunestyret st\u00e5r i utgangspunktet fritt til \u00e5 bestemme innholdet i reguleringsplaner. Unntaket er dersom det foreligger innsigelse mot planforslaget fra organ med innsigelsesmyndighet etter plan- og bygningsloven \u00a7 5-4, og det ikke oppn\u00e5s enighet gjennom mekling. Da er det i tilfelle departementet som avgj\u00f8r om innsigelsen skal tas til f\u00f8lge, jf. plan- og bygningsloven \u00a7 5-6 og \u00a7 12- 13 andre ledd. Reguleringsplaner blir til gjennom en omfattende avgj\u00f8relsesprosess. Plan- og bygningsloven \u00a7\u00a7 12-8 til 12-10, jf. kap. 4, har n\u00e6rmere bestemmelser om hvordan forslag til reguleringsplaner skal behandles. Saksbehandlingsreglene skal sikre demokratiske hensyn som medvirkning, offentlighet og samr\u00e5d med de planen f\u00e5r f\u00f8lger for. Gjennom grundige planprosesser skal kommunen sikre at offentlige og private standpunkt blir belyst, slik at arealdisponeringen blir fastlagt p\u00e5 et best mulig grunnlag. I planleggingsprosessen m\u00e5 ulike interesser, fordeler og ulemper, veies mot hverandre. Dette vil regelmessig inneb\u00e6re at gjennomf\u00f8ringen av planene f\u00e5r negative konsekvenser for enkelte. Forvaltningsloven gjelder ellers ved behandling av saker etter plan- og bygningsloven der det ikke er bestemt noe annet, jf. plan- og bygningsloven \u00a7 1-9. Dersom det blir gjort saksbehandlingsfeil under arbeidet med en reguleringsplan, vil vedtaket likevel kunne v\u00e6re gyldig n\u00e5r det er grunn til \u00e5 regne med at feilen ikke kan ha p\u00e5virket resultatet i saken, jf. forvaltningsloven \u00a7 41. Kommunestyrets reguleringsvedtak kan p\u00e5klages, jf. plan- og bygningsloven \u00a7 12-12 tredje ledd, jf. \u00a7 1-9. Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Vi skal som klageinstans se til at kommunen under behandlingen av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Statsforvalteren kan under klagebehandlingen pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Planstatus Planomr\u00e5det er i gjeldende kommuneplans arealdel avsatt til sentrumsform\u00e5l, innenfor byfortettingssone 1, BY1. Statsforvalterens vurdering Statsforvalteren gj\u00f8r innledningsvis oppmerksom p\u00e5 at vi er leietaker hos GC Rieber Eiendom AS, som eier Marineholmen forskningspark AS som er grunneier i omr\u00e5det og forslagsstiller av planforslaget. Vi vurderer imidlertid ikke at dette er et forhold som utgj\u00f8r slike \u00abs\u00e6regne forhold\u00bb som er egnet til \u00e5 svekke tilliten til statsforvalteren personlig eller andre ansatte ved embetet sin upartiskhet i henhold til forvaltningsloven \u00a7 6 andre ledd. Vi vurderer oss derfor habil til \u00e5 behandle klagene. Side: 3/5 Det forel\u00e5 ikke innsigelser fra myndigheter med innsigelsesmyndighet etter plan- og bygningsloven \u00a7 5-4 mot det planforslaget som bystyret behandlet i m\u00f8tet den 06.03.2024. Vilk\u00e5rene for at kommunen kunne egengodkjenne det aktuelle planforslaget var dermed oppfylt. Planarbeidet skal i samsvar med plan- og bygningsloven \u00a7 1-1 fremme lovens m\u00e5lsetning om b\u00e6rekraftig utvikling til beste for den enkelte, samfunnet og fremtidige generasjoner. Som det er redegjort for under regelverksorienteringen ovenfor er det kommunestyret som er ansvarlig for planarbeidet i kommunen, og som skal ta stilling til om et omr\u00e5de skal reguleres, og til hvilket form\u00e5l, samt planomr\u00e5dets avgrensning. Dette er sp\u00f8rsm\u00e5l som er underlagt kommunens frie skj\u00f8nn. Ved utarbeidelse av reguleringsplaner vil det ofte v\u00e6re motstridende hensyn som gj\u00f8r seg gjeldende. Sp\u00f8rsm\u00e5let blir da om de vurderingene som ligger til grunn for valget av reguleringsform\u00e5l og utforming av reguleringsbestemmelser har v\u00e6rt tilstrekkelig grundige og bygger p\u00e5 lovlige reguleringsmessige hensyn. Statsforvalteren m\u00e5 ved behandlingen av klagesaken ogs\u00e5 vurdere om det er gjort saksbehandlingsfeil i reguleringsprosessen. I klagene gj\u00f8res det gjeldende flere anf\u00f8rsler rettet mot planens innhold og planprosessen, herunder at planforslaget strider mot FNs barnekonvensjon, plan- og bygningsloven og rikspolitiske retningslinjer for barn og planlegging. Det anf\u00f8res blant annet at arealer som er egnet til lek er omdisponert uten at det er avsatt fullverdig erstatningsareal i strid med rikspolitiske retningslinjer for barn og planlegging. Videre anf\u00f8res det at planforslagets konsekvenser for barn og unge ikke er utredet. Dette s\u00e6rlig med hensyn til hvordan omdisponeringen av barnehagen vil p\u00e5virke de barna som g\u00e5r der i dag, barnas lokale oppvekstmilj\u00f8 eller tapet av lekearealer. Det anf\u00f8res ogs\u00e5 at planforslaget burde utredet et alternativ med midlertidig l\u00f8sning for barnehage i byggeperioden. Det anf\u00f8res ogs\u00e5 at kommunen ikke har sikret aktiv medvirkning fra barn og unge gjennom involvering av det kommunale ungdomsr\u00e5det eller barn- og unges representant i prosessen. I klagene foresl\u00e5s det ogs\u00e5 \u00e5 utsette bygging p\u00e5 arealet hvor Marineholmen barnehage ligger til den nye barnehagen i omr\u00e5det er etablert. Vi viser for \u00f8vrig til klagene i sin helhet. Kommunen har foretatt en grundig vurdering av klagene i punkt 5 i oversendelsesskrivet. Vi viser til kommunens vurderinger, og slutter oss i det vesentlige til de vurderingene som der er gjort. Ut fra opplysningene i saken finner vi ikke at det hefter mangler ved planprosessen, herunder saksbehandlingen. Vi finner at planforslaget var utredet i henhold til de krav plan- og bygningsloven stiller. Vi viser i s\u00e5 m\u00e5te til den redegj\u00f8relsen som er gitt i planbeskrivelsen kap. 6 og i kommunens fagnotat datert 23.10.2023 s. 2 flg. N\u00e5r det s\u00e6rlig gjelder anf\u00f8rslene om manglende utredning av planforslagets konsekvenser for barn og unge, og manglende medvirkning fra barn og unges representant i prosessen, viser vi til kommunens redegj\u00f8relse i oversendelsesskrivet punkt 5.2 og 5.3. Vi finner videre ikke at planen er i strid med de f\u00f8ringer som er gitt i rikspolitiske retningslinjer for barn og planlegging. Retningslinjene er ikke til hinder for at arealer avsatt til barnehage/lekeareal omdisponeres, men det stilles krav om at det i tilfelle skaffes fullverdige erstatningsarealer, jf. retningslinjenes punkt 5 bokstav d. Vi viser i s\u00e5 m\u00e5te til at form\u00e5let med denne retningslinjen er \u00e5 forhindre at lekearealer betraktes som reservearealer for utbyggingsform\u00e5l. Konkret viser vi til at det i planen er regulert inn et nytt areal for barnehage et annet sted i planomr\u00e5det. Det nye arealet for barnehage vurderes \u00e5 v\u00e6re minst like godt som det eksisterende barnehagearealet. Retningslinjen om fullverdig erstatningsareal etter de rikspolitiske retningslinjenes \u00a7 5 bokstav d er med det Side: 4/5 oppfylt. Det nye arealet er st\u00f8rre enn det eksisterende arealet avsatt til barnehage, og legger med det til rette for en barnehage som kan ta imot flere barn enn den eksisterende barnehagen. P\u00e5 dette grunnlag vurderes det nye arealet \u00e5 bedre tilfredsstille kravet i retningslinjene punkt 5 bokstav c. N\u00e5r det gjelder hensynet til opprettholdelse av driften av den eksisterende barnehagen i bygge- og anleggsperioden m\u00e5 dette ses i sammenheng med den transformasjonen som skal finne sted i omr\u00e5det. De rikspolitiske retningslinjene for barn og planlegging kan ikke forst\u00e5s slik at de stiller krav om kontinuerlig barnehagedrift ogs\u00e5 i anleggsperioden. Som kommunen har gjort rede for p\u00e5 side 9 i oversendelsesskrivet er ikke planen i seg selv til hinder for at barnehagen drives videre. Det forholdet at tiltakshaver ikke har videref\u00f8rt leieavtalen med barnehagen er likevel et privatrettslig forhold som ligger utenfor planmyndighetenes kontroll. Det er ikke mulig \u00e5 stille rekkef\u00f8lgekrav om drift av barnehagen. Vi viser for \u00f8vrig ogs\u00e5 til byr\u00e5dens tilleggsnotat 29.02.2024 stilet til Bystyrets kontor hvor det er gjort n\u00e6rmere rede for hvorfor det ikke er stilt krav om at ny barnehage m\u00e5 v\u00e6re ferdigstilt f\u00f8r det blir gitt tillatelse til tiltak i det feltet hvor den eksisterende barnehagen er. Statsforvalteren har ingen merknader til disse vurderingene som vi finner \u00e5 v\u00e6re begrunnet i relevante og planfaglige hensyn. Bergen bystyres vedtak i sak 58/24 blir etter dette \u00e5 stadfeste. Klagene har med det ikke f\u00f8rt frem. Det er ikke klagerett p\u00e5 dette vedtaket, jf. forvaltningsloven \u00a7 28 tredje ledd. Med hilsen Stine Ross Ids\u00f8 Hugo Morken seniorr\u00e5dgiver seniorr\u00e5dgiver Dokumentet er elektronisk godkjent Kopi til: ABO PLAN & ARKITEKTUR AS Postboks 291 5203 OS MARINEHOLMEN FORSKNINGSPARK AS Postboks 990, Sentrum 5808 BERGEN Bergen kommune Postboks 7700 5020 BERGEN Side: 5/5 Mottakerliste: J\u00f8rgen Laake Nils Bergs Vei 17 1363 H\u00f8vik Adrian Borgund Damsg\u00e5rdsveien 42 C 5058 Bergen Marielle Solheim Welhavens Gate 59 5006 Bergen Roger Holthe Olsen Asbj\u00f8rnsens Gate 25 5053 Bergen Ragnhild Rieber-Mohn Damsg\u00e5rdsveien 47 5058 Bergen Mari Jokerud \u00d8vre Fredlundveien 1 5073 Bergen Florian Muthreich \u00d8vre Fredlundveien 1 5073 Bergen Edyta Laake Nils Bergs Vei 17 1363 H\u00f8vik Yvonne Silden Damsg\u00e5rdsveien 42 C 5058 Bergen Lars Pedersen \u00d8ren Welhavens Gate 59 5006 Bergen Maren Bjerga Asbj\u00f8rnsens Gate 25 5053 Bergen "
}