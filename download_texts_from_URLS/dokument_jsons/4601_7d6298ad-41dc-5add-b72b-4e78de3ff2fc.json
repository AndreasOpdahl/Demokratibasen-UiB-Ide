{
  "dokument_id": "7d6298ad-41dc-5add-b72b-4e78de3ff2fc",
  "doc_type": "case_attachment",
  "kommune": 4601,
  "tittel": "Tillatelse til tiltak med ansvarsrett datert 13.11.2024",
  "url": "https://bergen.kommune.no/politikere-utvalg/api/fil/bk360/12206899/Tillatelse-til-tiltak-med-ansvarsrett-datert-13-11-2024",
  "tekst": " Plan- og bygningsetaten Arkoconsult As V\u00e5r referanse: BYGG-2024/11185-14 Postboks 103 Saksbehandler: Gerd Soldal Dato: 13.11.2024 5291 VALESTRANDSFOSSEN TILLATELSE TIL TILTAK MED ANSVARSRETT Eiendom : Gnr 8 Bnr 79 Adresse : Sanddalsbotn 24 Tiltakshaver : Idunn Blaalid Indreb\u00f8 Tiltaket : Nybygg bolig Vi viser til s\u00f8knad mottatt 19.02.2024 og tilleggsdokumentasjon mottatt 12.06.2024 og den 30.08.2024. 1. S\u00f8knaden gjelder: Nybygg enebolig med garasje. Boligen har et bruksareal p\u00e5 168 m2 og garasjen har et bruksareal p\u00e5 22 m2. Samlet har tiltaket er bruksareal p\u00e5 190 m2. Utomhusanlegg med uteoppholdsareal, parkering, forst\u00f8tningsmur og private stikkledninger. Muren har en lengde p\u00e5 2,4 + 7,3 meter og h\u00f8yde opp til 2,7 meter. Tiltaket krever dispensasjon reguleringsplanen som viser plassering av nye eneboliger og byggegrense langs offentlig vei. Det er s\u00f8kt om dispensasjon. 2. VEDTAK Det gis tillatelse til: Nybygg enebolig med garasje. Utomhusanlegg med uteoppholdsarealer, forst\u00f8tningsmur og private stikkledninger. 2.1 Dispensasjoner Det gis dispensasjon fra reguleringsplan nummer 6350000 om plassering av nye eneboliger og byggegrense langs offentlig vei, jf. plan- og bygningsloven \u00a7 19-2. 2.2 Godkjenning av tiltaksklasser Tiltaksklasser godkjennes for de enkelte ansvarsomr\u00e5der i samsvar med gjennomf\u00f8ringsplan mottatt 19.02.2024. 2.3 Dokumentasjon som m\u00e5 sendes inn f\u00f8r det kan gis ferdigattest eller midlertidig brukstillatelse: Bekreftelse fra Bergen Vann p\u00e5 at sluttdokumentasjonen er tilfredsstillende. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Sluttrapport for faktisk disponering av avfall, jf. byggteknisk forskrift \u00a7 9-9. 2.4 Plassering p\u00e5 eiendommen Plasseringen godkjennes som oms\u00f8kt med, jf. plan- og bygningsloven \u00a7 29-4. Minste avstand til nabogrense blir 4 meter fra gnr. 8, bnr. 39 og 259. 2.5 H\u00f8ydeplassering Tiltakets maksimale h\u00f8yde p\u00e5 kote 52,9 meter godkjennes, jf. plan- og bygningsloven \u00a7 29-4 og gjeldende reguleringsplan. 2.6 Atkomst og avkj\u00f8rsel Plassering av avkj\u00f8rsel godkjennes etter Bymilj\u00f8etaten sin uttalelse datert 20.12.2022. Vilk\u00e5r og krav i uttalelsen skal etterkommes, jf. plan og bygningslovens \u00a7 27-4. 2.7 Vannforsyning og avl\u00f8p Bergen Vann har gitt forh\u00e5ndsuttalelse datert 02.01.2024 med saksnummer 2023/279760. Vilk\u00e5r og krav stilt i forh\u00e5ndsuttalelse skal etterkommes, jf. plan- og bygningsloven \u00a7\u00a7 27-1 og 27-2. 3. BEGRUNNELSE FOR VEDTAKET 3.1 Planstatus Tiltaket ber\u00f8res av f\u00f8lgende arealplaner: Kommuneplan KOMMUNEPLANENS AREALDEL 2018, planID 65270000, i kraft 19.06.2019 Arealform\u00e5l: Bebyggelse og anlegg \u2013 \u00f8vrig byggesone, Landbruks-, natur- og friluftsform\u00e5l (vann- og avl\u00f8psledning) Reguleringsplan FANA. SANDAL/S\u00c6DAL/NATTLAND, PLANOMR\u00c5DE 2, planID 6350000, i kraft 04.03.1985 Arealform\u00e5l: Byggeomr\u00e5de \u2013 bolig (felt c) 3.2 Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra eierne av g\u00e5rdsnummer 8 bruksnummer 39 og 259 ved Jone Engelsvold, gnr 8, bnr 39 og 259 Monica Hansen R\u00f8s\u00e6ther og Birger R\u00f8s\u00e6ther, gnr 8, bnr 39 og 258 ved Raymond Eeg Folles\u00f8 og Irene Eeg Tvedt. Merknadene g\u00e5r i hovedsak p\u00e5 f\u00f8lgende: - Dispensasjon fra reguleringsplan gj\u00f8r at reguleringsplanen svekkes som styringsdokument. - Tiltaket strider mot reguleringsplanens \u00f8nske om \u00e5 beholde gr\u00f8nn struktur og eksisterende boligtetthet. - Sandalsbotn 24 er en del av et nabolag som er preget av eneboliger midt i den gr\u00f8nne aksen fra Skjold, Nesttunvatn, Sanddalen, S\u00e6dal og til Byfjellene. Mellom Saksnummer BYGG-2024/11185 Side 2 av 9 boliger er det \u00e5pne gr\u00f8nne lunger som gir planomr\u00e5det sitt s\u00e6rlige preg av landlighet innenfor en urban ramme. - Tiltaket b\u00f8r avsl\u00e5s inntil det foreligger en ny reguleringsplan som vurderer omr\u00e5det som helhet. - Tilkomstveien er smal der boligen \u00f8nskes oppf\u00f8rt. Veien burde v\u00e6rt utvidet slik at det er mulig for to biler \u00e5 passere. Spesielt om vinteren n\u00e5r det er glatt, er det problemer fordi akkurat p\u00e5 dette strekket blir bilene st\u00e5ende fast. - Det er lang avstand til buss og bane i alle retninger, med mer enn 1500 meter eller mer. - Den nye boligen kommer tett p\u00e5 nabo i vest og vil forringe bokvalitet for naboer. Den nye boligen vil redusere lys og morgensol for naboer og gi betydelig innsyn til b\u00e5de soverom og uteomr\u00e5de. - Den nye boligen blir sjenerende h\u00f8y og b\u00f8r trekkes lenger bort fra nabogrense. For \u00e5 redusere ulemper for naboer. S\u00f8ker har kommentert merknadene slik: - Som nevnt i dispensasjonss\u00f8knaden er det allerede bebyggelse n\u00e6rmere vei enn hva reguleringsplanen tillater, slik at veien uansett ikke kan utvides i det omfang planen forutsetter. Likevel vil det v\u00e6re mulig \u00e5 gj\u00f8re forbedringstiltak p\u00e5 veien selv med \u00f8nsket plassering av boligen. Det legges ogs\u00e5 til grunn at forholdene knyttet til vei ble vurdert ved reguleringsplanen for FANA. GNR 8 BNR 39, SANDDALSBOTN og at det ikke var behov for \u00e5 utvide veien ytterligere ved fortetting p\u00e5 eiendommen ettersom bebyggelsen ogs\u00e5 her er plassert n\u00e6r vei. Det er veimyndigheten av den kommunale veien som bestemmer hvorvidt en vei skal utvides og utbedres. - Vi vil vise til at oms\u00f8kt tiltak best\u00e5r i oppf\u00f8ring av \u00e9n enebolig. Dette er i tr\u00e5d med str\u00f8kskarakteren i omr\u00e5det. Selv om det etableres en ny boenhet p\u00e5 eiendommen, vil omr\u00e5det fortsatt opprettholde sine gode kvaliteter. Oms\u00f8kt tiltak viser at boligene f\u00e5r gode uteoppholdsarealer og gr\u00f8ntarealer som ikke er egnet til uteoppholdsareal. Det er ogs\u00e5 gr\u00f8ntomr\u00e5der i omr\u00e5det som ivaretar behovet for tilgang p\u00e5 gr\u00f8ntarealer. - Videre mener naboene at infrastrukturen ikke har betydning for dispensasjonss\u00f8knaden, og at fortetting har lite relevans i saken. Til dette vil vi vise til at infrastruktur absolutt er relevant for oms\u00f8kt tiltak og \u00f8vrig forhold. At infrastrukturen er ivaretatt viser at omr\u00e5det t\u00e5ler ytterligere belastning. Vi vil ogs\u00e5 vise til at eiendommen ligger relativet tett opp til et omr\u00e5de forforettingssone. Fortetting p\u00e5 en eiendom som har egenskaper til det, vil v\u00e6re positivt. V\u00e5r vurdering: Gjeldende reguleringsplan er vedtatt etter Bygningsloven av 1965. Planen er i dag mindre egnet som styringsverkt\u00f8y for ny utbygging og for \u00e5 sikre oppdatert og egnet styringsverkt\u00f8y, kreves det derfor etter kommuneplanens bestemmelse \u00a7 3.1, at tiltak skal inng\u00e5 i reguleringsplan vedtatt etter plan- og bygningsloven av 1985 eller nyere lov. Planprosesser er omfattende, og det er derfor gjort unntak fra krav til ny reguleringsplan for tiltak som ligger i \u00f8vrig byggesone og som er i tr\u00e5d med kommuneplanen. \u00d8vrig byggesone er omringet av gr\u00f8ntomr\u00e5der og LNF-omr\u00e5der og viktige friomr\u00e5de i reguleringsplanen er videref\u00f8rt i kommuneplanen. Det er dermed tatt stilling i kommuneplanen til hvilke omr\u00e5der som skal inng\u00e5 i gr\u00f8nnstruktur. \u00d8vrig byggesone er ikke Saksnummer BYGG-2024/11185 Side 3 av 9 en fortettingssone, men forutsatt at vilk\u00e5rene for unntak fra plankravet er oppfylt, kan det tillates eneboliger eller tomannsboliger. Et av kriteriene for \u00e5 unntak fra plankravet er at tiltaket ikke bidrar til en vesentlig forverring av trafikksituasjonen. Det et stykke vei til offentlig kommunikasjonsmidler og skole (600 \u2013 700 meter etter v\u00e5re m\u00e5linger), og det m\u00e5 derfor kunne p\u00e5regnes noe bilbruk med den nye boligen. Vi mener likevel at boligen ikke bidrar til vesentlig forverring av trafikksituasjonen. N\u00e5r det gjelde dispensasjon fra byggegrense langs vei, viser vi til at veimyndighet har vurdert at plasseringen av tiltaket ikke vil komme i konflikt med hensynene som ligger bak byggegrensen. Vi deler ikke nabo sitt syn p\u00e5 at boligen er h\u00f8y. Vi kan heller ikke se at boligen f\u00f8rer til mer ulemper med lys, sol og innsyn enn det som m\u00e5 regnes som p\u00e5regnelig i et eneboligomr\u00e5de. 3.3 Ansvar og tiltaksklasser Vi viser til opplysninger om ansvar og tiltaksklasser slik det kommer frem av gjennomf\u00f8ringsplan mottatt 19.02.2024 I plan- og bygningsloven kapittel 23 og byggesaksforskriften kapittel 5 og 12 er det beskrevet hvilket ansvar som p\u00e5ligger tiltakshaver, ansvarlig s\u00f8ker og ansvarlige foretak for prosjektering, utf\u00f8relse og kontroll. Vi gj\u00f8r spesielt oppmerksom p\u00e5 at det er ansvarlig s\u00f8ker sitt ansvar \u00e5 samordne ansvarlige foretak og \u00e5 p\u00e5se at tiltaket er tilstrekkelig belagt med ansvar og kontroll. Det er ogs\u00e5 ansvarlig s\u00f8ker sitt ansvar at s\u00f8rge for at det er samsvar mellom mottatte erkl\u00e6ringer om ansvarsrett og gjennomf\u00f8ringsplanen. 3.4 Atkomst og avkj\u00f8rsel Bymilj\u00f8etaten har den 20.12.2022, sak 2022/195314 uttalt f\u00f8lgende til avkj\u00f8rsel fra kommunal vei: Bymilj\u00f8etatens vurdering er at vi kan godkjenne utvidet bruk av avkj\u00f8rselen p\u00e5 f\u00f8lgende betingelser: - Avkj\u00f8rselen med tilh\u00f8rende siktomr\u00e5de, r\u00f8r eller stikkrenne, skal vedlikeholdes av grunneier eller bruker uten hensyn til hvem som har bygget eller bekostet avkj\u00f8rselen. Ut fra digital befaring er det behov for utbedring/vedlikehold av aktuelle avkj\u00f8rsel f\u00f8r utvidet bruk. - Frisiktsonen skal til enhver tid v\u00e6re fri for for sikthindringer, midlertidige eller permanente, h\u00f8yere enn 0,5 m over vegen. Eksempel p\u00e5 sikthindringer er vegetasjon, gjerde, mur, bosspann eller lignende. Parkering i frisiktsonene er ikke tillatt. - Anbefalingen gjelder kun for utvidet bruk av tilknytningen til den kommunale vegen via eksisterende avkj\u00f8rsel. Dersom privat veg skal benyttes m\u00e5 det innhentes n\u00f8dvendig tillatelse fra grunneier/veglag. Det samme gjelder dersom bruken krever andre privatrettslige tillatelser. - Anbefalingen gjelder for inntil 1 ny boenhet. 3.5 Visuelle kvaliteter I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets Saksnummer BYGG-2024/11185 Side 4 av 9 funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. Etter v\u00e5r vurdering er bestemmelsen tilstrekkelig ivaretatt for oms\u00f8kte tiltak. 3.6 Skredfare Det er foretatt en vurdering av omr\u00e5destabilitet av Norconsult AS datert 02.03.2023 som dokumenterer at tiltaket innehar tilfredsstillende sikkerhet i henhold til TEK17 \u00a7 7-3. Det er ikke behov for \u00e5 iverksette avb\u00f8tende tiltak for \u00e5 oppn\u00e5 tilfredsstillende sikkerhet. 3.7 Unntak fra plankrav Tiltaket unntas fra plankravet etter kommuneplanens bestemmelser \u00a7 3.3.2. Tiltaket er vurdert til \u00e5 ikke medf\u00f8re vesentlig nybygging og at det er \u00e5 tr\u00e5d med kommuneplanens bestemmelser. 3.8 Dispensasjon Boligen som inng\u00e5r i s\u00f8knaden, er ikke i samsvar med reguleringsplanen viser hvilke eiendommer som kan bebygges med nye eneboliger. Boligen er vist p\u00e5 eiendom for eksisterende bolig som inng\u00e5r i planen. Den er s\u00f8kt om dispensasjon fra dette forholdet og fra regulert byggegrense som vist i plankart. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Plan og vedtak skal if\u00f8lge form\u00e5lsbestemmelsen i plan- og bygningsloven sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, barn og unges oppvekstmilj\u00f8 og estetisk utforming av omgivelsene. S\u00f8ker begrunner s\u00f8knad om dispensasjon med f\u00f8lgende: Nye boliger Form\u00e5let med \u00e5 regulere eksisterende og ny bebyggelse/antall boliger i plan er blant annet for \u00e5 styre bebyggelsen internt i et boligfelt. Med \u00e5 \u00abstyre\u00bb bebyggelsen tenker vi b\u00e5de p\u00e5 \u00e5 kontrollere at antall boenheter ikke overskrider hva infrastruktur er dimensjonert til \u00e5 t\u00e5le, samt at boligbebyggelsen innenfor planomr\u00e5det f\u00e5r en helhetlig og harmonisk utforming Ved oms\u00f8kt tiltak vil vi vise til at infrastrukturen i stor grad er sikret ved oms\u00f8kt tiltak. B\u00e5de Bergen Vann og Bymilj\u00f8etaten har gitt positive uttalelser vedr\u00f8rende bruk av avkj\u00f8rsel og tilkobling til vann og avl\u00f8p. Dette indikerer at infrastrukturen i omr\u00e5det er dimensjonert til \u00e5 t\u00e5le en ny enebolig p\u00e5 eiendommen. Forholdene taler i retning av at tiltaket ikke i vesentlig grad tilsidesetter hensynet bak bestemmelsen. Boligomr\u00e5det best\u00e5r i hovedsak av eneboliger med gode bokvaliteter. Oms\u00f8kt tiltak vil, slik vi ser det, f\u00f8ye seg fint inn i omr\u00e5det sammenlignet med omkringliggende bebyggelse, b\u00e5de i forhold til art og omfang. Boligen vil f\u00e5 gode bokvaliteter. Samtidig vil eiendommen ogs\u00e5 opprettholde gode kvaliteter i form av store og gode uteoppholdsareal samt tilstrekkelig parkering. Ved oms\u00f8kt tiltak s\u00f8rger man for \u00e5 bygge videre p\u00e5 omr\u00e5dets egenart og i en skala som er tilpasset omgivelsene. Eiendommen og omr\u00e5det er godt tilrettelagt for eneboligen som \u00f8nskes oppf\u00f8rt, og omr\u00e5de vil fortsatt kunne styres gjennom byggesaksbehandlingen. Saksnummer BYGG-2024/11185 Side 5 av 9 Videre vil vi vise til at det allerede innenfor planen er gitt tillatelse til oppf\u00f8ring av bolig i strid med eksisterende og ny bebyggelse vist i plankartet, se blant annet gbnr. 8/231. Basert p\u00e5 dette, mener vi at hensynet bak bestemmelsen ikke blir \u00abvesentlig tilsidesatt\u00bb, jf. pbl. \u00a7 19-2 andre ledd f\u00f8rste punktum. V\u00e5r vurdering: Hensynet bak reguleringsplanens viste plassering av nye eneboliger er \u00f8nske om styre bebyggelsen i forhold til n\u00f8dvendig infrastruktur og gr\u00f8ntomr\u00e5der etc. Reguleringsplanen viser blant annet nye eneboliger, eksisterende boliger, veier, lekeplass, allmennyttig form\u00e5l, friomr\u00e5det. Som vi tidligere har kommentert, er denne planen \u00e5 regne som eldre og mindre egnet som styringsverkt\u00f8y. Planen er vedtatt etter Bygningsloven av 1965. If\u00f8lge kommuneplanen \u00a7 3.1 er det krav om at nye tiltak skal inng\u00e5 i reguleringsplan som er vedtatt med hjemmel i plan- og bygningslov av 1985 eller nyere lov. For tiltak i \u00f8vrig byggesone kreves det likevel ikke reguleringsplan n\u00e5r tiltaket er i tr\u00e5d med kommuneplanen. Planomr\u00e5det er i hovedsak bygget ut i tr\u00e5d med reguleringsplanen med noen f\u00e5 unntak. Blant annet er det foretatt reguleringsendring p\u00e5 naboeiendommen i vest der en eksisterende bolig er endret til 3 nye eneboliger. Tiltaket er i tr\u00e5d med kommuneplanen og krever ikke ny infrastruktur. Selv om tomteutnyttelsen er h\u00f8yere enn den er generelt for planomr\u00e5det, s\u00e5 ligger den likevel lavere enn naboeiendommen 8/39 m.fl. og innenfor kommuneplanenes bestemmelser. Det er ogs\u00e5 store omr\u00e5der like utenfor planomr\u00e5det, i \u00f8vrig byggesone, som er bygget ut med rekkehus. Med bakgrunn i disse forholdene vurdere vi at en dispensjon ikke i vesentlig grad vil tilsidesette de hensyn bestemmelsene skal ivareta. Byggegrense S\u00f8ker begrunner dispensasjon fra byggegrensen slik: Selv om byggegrense mot vei er fastsatt i reguleringsplanen, vil hensynene etter veglova fortsatt gj\u00f8re seg gjeldende ved vurderingen. Form\u00e5let med \u00e5 innta byggegrense mot kommunal vei i reguleringsplanen er \u00e5 sikre planlegging, bygging, vedlikehold og drift av offentlige og private veier, slik at trafikken kan g\u00e5 p\u00e5 en m\u00e5te som trafikantene og samfunnet er tjent med, jf. veglova \u00a7 1a. Som begrunnelse for \u00e5 innvilge dispensasjonss\u00f8knaden vil vi vise til at minste avstand til midtlinje i KV5775 blir 7,7 meter. Det er 0,8 meter mindre enn tillatt byggegrense i henhold til reguleringsplanen. Forskjellen er relativt liten og vil ha minimale innvirkninger p\u00e5 trafikksikkerheten i omr\u00e5det. Vi kan ikke se at \u00f8nsket tiltak vil skape ytterligere konsekvenser sammenlignet med situasjonen ellers i omr\u00e5det. Det vises ogs\u00e5 til at tomtene langs veien allerede er bebygd n\u00e6rmere enn det som er tillatt i henhold til reguleringsplanen, slik at det uansett ikke vil v\u00e6re mulig \u00e5 utvide veien i det omfang planen og loven forutsetter. Tiltaket vil f\u00e5 en avstand p\u00e5 7,7 meter til midtlinje i vei, noe som gj\u00f8r at det likevel vil v\u00e6re mulig \u00e5 gj\u00f8re tiltak p\u00e5 veien ved oms\u00f8kt tiltak, bare ikke i det omfang planen forutsetter. Tiltaket vil heller ikke v\u00e6re i konflikt med hensynet til trygg trafikkavvikling ettersom tiltaket ikke vil p\u00e5virke sikten for trafikanter. Det er i tillegg en mindre trafikkert vei, og tiltaket vil ikke v\u00e6re til hinder for at trafikanter fortsatt kan ferdes p\u00e5 veien p\u00e5 en trygg og sikker m\u00e5te. Saksnummer BYGG-2024/11185 Side 6 av 9 Vi kan etter dette ikke se at dispensasjon vil g\u00e5 p\u00e5 bekostning av noen av de hensyn som byggegrense mot vei er ment \u00e5 ivareta. Basert p\u00e5 dette, mener vi at hensynet bak bestemmelsen ikke blir \u00abvesentlig tilsidesatt\u00bb, jf. pbl. \u00a7 19-2 andre ledd f\u00f8rste punktum. V\u00e5r vurdering: Byggegrensen skal ivareta hensynet til trafikksikkerhet, drift og vedlikehold av veien, arealbehov ved framtidig utbedring, og milj\u00f8et p\u00e5 eiendommene langs veien. I dette tilfellet har veimyndighet vurdert at den nye boligen ikke vil vanskeliggj\u00f8re drift og vedlikehold av veien og at boligen ikke vil komme i konflikt med trafikksikkerhet og eventuelt areal for veiutvidelse eller milj\u00f8et langs veien. I likhet med veimyndighet vurderes tiltaket til ikke \u00e5 vesentlig tilsidesette de hensyn bestemmelsene skal ivareta. Fordeler og ulemper S\u00f8ker har dr\u00f8ftet fordeler og ulemper ved dispensasjon fra bestemmelsene slik Ulempene ved \u00e5 gi dispensasjon er at gis dispensasjon fra gjeldende reguleringsplan som kan svekke planen som et styringsverkt\u00f8y. Ved \u00e5 plassere boligen 0,8 meter n\u00e6rmere vei enn tillatt, skapes det mer luft og avstand mellom bebyggelsen. Plasseringen av boligen vil ogs\u00e5 harmonere godt med eksisterende bebyggelse mot vest og bidrar til en jevnere og harmonisk gatefasade. Det \u00e5 tillatte oppf\u00f8ring av en enebolig p\u00e5 en allerede bebygd tomt kan bidra til \u00e5 im\u00f8tekomme lokal ettersp\u00f8rsel og redusere utviklingspresset p\u00e5 andre omr\u00e5der. Slik vi ser det vil en enebolig p\u00e5 denne eiendommen v\u00e6re forholdsmessig i tr\u00e5d med omr\u00e5dets karakter og dens potensiale basert p\u00e5 eksisterende situasjon. Fordelene ved \u00e5 gi dispensasjon er ogs\u00e5 at tiltaket vil medf\u00f8re en positiv fortetting i et veletablert boligomr\u00e5de som ligger relativt tett opp til ytre fortettingssone. Oms\u00f8kt tiltak vil bidra til en positiv og sk\u00e5nsom fortetting. Selv om planen ikke legger opp til ny bebyggelse p\u00e5 eiendommen, har behovet og ettersp\u00f8rselen forandret seg siden planen ble ikraftsatt. Dagens samfunn tilsier at det er behov for flere boliger ogs\u00e5 innenfor disse omr\u00e5dene. I henhold til kommuneplanens arealdel tillates det oppf\u00f8ring av ene- og tomannsboliger innenfor \u00f8vre byggesone. Det \u00e5 bygge en enebolig p\u00e5 en allerede bebygd tomt kan v\u00e6re mer milj\u00f8vennlig og b\u00e6rekraftig sammenlignet med det \u00e5 m\u00e5tte utvide byggeaktiviteten til nye landomr\u00e5der. Tiltaket vil i st\u00f8rre grad bevare gr\u00f8nne omr\u00e5der og natur. S\u00e5 lenge tomtens egenskaper tilsier at det er mulig \u00e5 opprettholde gode bokvaliteter, er det viktig \u00e5 fortette i de omr\u00e5der som tillater det. Siden infrastrukturen i stor grad allerede er p\u00e5 plass, vil tiltaket kunne gjennomf\u00f8res p\u00e5 en ressursbesparende og kostnadseffektiv m\u00e5te. Vi mener det derfor m\u00e5 vektlegges at tiltaket ikke fremkaller vesentlige endringer i det best\u00e5ende milj\u00f8, eller utl\u00f8se behov for andre tiltak som samlet kan gi st\u00f8rre virkninger. Det er kun snakk om \u00e5 oppf\u00f8re en enebolig i eksisterende boligomr\u00e5de. Eiendommen er egnet for enda en bolig og er forholdsmessig i tr\u00e5d med tiltaket. Avslutningsvis \u00f8nsker vi \u00e5 fremheve at ved \u00e5 gi dispensasjon sikrer man en hensiktsmessig utvikling av eiendommen uten at det tilsidesetter planens intensjon i Saksnummer BYGG-2024/11185 Side 7 av 9 vesentlig grad, og tiltaket vil v\u00e6re i tiltakshavers interesse for \u00e5 kunne utvikle eiendommen i tr\u00e5d med sine eierinteresser. V\u00e5r vurdering: Fordelene ved \u00e5 dispensere fra bestemmelsene er at det kan etableres ny bolig i tr\u00e5d med behov og \u00f8nske. Omr\u00e5det er utbygd med ferdig infrastruktur. Ulempene vil v\u00e6re avvik fra planomr\u00e5dets bebyggelsesstruktur. Etter en samlet vurdering vurderer vi fordelene til \u00e5 v\u00e6re st\u00f8rre enn ulempene. 3.9 Dispensasjon som ikke er behandlet Det er s\u00f8kt subsidi\u00e6rt om dispensasjon fra arealform\u00e5let landbruks-, natur- og friluftsomr\u00e5de for legging av vann- avl\u00f8psledning. Vi er enige med s\u00f8ker at ledningene ikke vil p\u00e5virke arealform\u00e5let og at det ikke kreves dispensasjon. Det er ogs\u00e5 s\u00f8kt subsidi\u00e6rt om dispensasjon fra krav til reguleringsplan etter kommuneplanen \u00a7 3.1. Et v\u00e5r vurdering vil tiltaket samsvare med kommuneplanen og at det derfor ikke er avhengig av dispensasjon fra plankravet. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Gerd Soldal saksbehandler Trond Haugen seksjonsleder Dette dokumentet er godkjent elektronisk. Kopi til Raymond Eeg Folles\u00f8 5221 NESTTUN Sanddalsbotn 22 B Idunn Blaalid Indreb\u00f8 Sanddalsbotn 24 5221 NESTTUN Irene Eeg Tveit 5221 NESTTUN Sanddalsbotn 22 B Jone Engelsvold 5221 NESTTUN Sanddalsbotn 22 C Birger R\u00f8s\u00e6ther 5221 NESTTUN Sanddalsbotn 22 A Monica Hansen 5221 NESTTUN R\u00f8s\u00e6ther Sanddalsbotn 22 A Saksnummer BYGG-2024/11185 Side 8 av 9 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage Vilk\u00e5r for \u00e5 reise sak for p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2024/11185 Side 9 av 9 "
}