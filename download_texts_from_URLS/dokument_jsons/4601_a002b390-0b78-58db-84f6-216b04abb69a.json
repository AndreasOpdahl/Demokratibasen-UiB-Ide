{
  "dokument_id": "a002b390-0b78-58db-84f6-216b04abb69a",
  "doc_type": "case_presentation",
  "kommune": 4601,
  "tittel": "Tilskudd til inkludering av barn og unge",
  "url": "https://bergen.kommune.no/politikere-utvalg/api/fil/bk360/9613183/Framstilling-Tilskudd-til-inkludering-av-barn-og-unge",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/245867-3 Tilskudd til inkludering av barn og unge Hva saken gjelder: Den nasjonale ordningen \u00abTilskudd til inkludering av barn og unge\u00bb var ny i 2022 og administreres av barne-, ungdoms - og familiedirektoratet (Bufdir) regulert i Forskrift om tilskudd til inkludering av barn og unge Forskrift om tilskudd til inkludering av barn og unge - Lovdata M\u00e5let med tilskuddsordningen er \u00e5 legge til rette for at alle barn og unge skal ha mulighet til mestring og samfunnsdeltakelse. Ordningen skal bidra til utvikling av \u00e5pne m\u00f8teplasser, deltakelse p\u00e5 ferie- og fritidsaktiviteter og fullf\u00f8ring av utdanningsl\u00f8p. M\u00e5lgruppen er barn og unge i alderen 0 til og med 24 \u00e5r som av ulike grunner st\u00e5r i fare for \u00e5 havne i utenforskap. B\u00e5de offentlige instanser, private akt\u00f8rer og frivillige organisasjoner kan s\u00f8ke om tilskudd til prosjekter under tolv ulike aktivitetstyper med tilh\u00f8rende kriterier. Denne saken gjelder private akt\u00f8rer og frivillige organisasjoner. De kommunale s\u00f8knadene behandles i egen sak senere i 2024. I statsbudsjettet for 2024 er det satt av kr. 758,299 millioner kroner til \u00abTilskudd til inkludering av barn og unge\u00bb. Omtrent halvparten av midlene g\u00e5r til fler\u00e5rige prosjekter som fikk innvilget tilskudd i 2022 og eller 2023. S\u00f8knadsfristen var 3. november 2023. Utlysning av tilskuddet har v\u00e6rt kunngjort p\u00e5 kommunens nettsider og i lokale aviser og kommunen arrangerte et digitalt informasjonsm\u00f8te om ordningen. Bufdir vurderer om s\u00f8knadene oppfyller kriteriene for de ulike aktivitetstypene og justerer eventuelt st\u00f8rrelsen p\u00e5 tilskudd til den enkelte s\u00f8ker. Direktoratet tar hensyn til antall barn og unge i kommunene og indikatorer for omfang av utenforskap, fordeling geografisk, mellom aktivitetstypene og mellom offentlige instanser og andre akt\u00f8rer. Videre vurderes kvaliteten og forventet m\u00e5loppn\u00e5else som ses opp mot s\u00f8knadsbel\u00f8p. Kommunens rangering tillegges vekt og spesielt s\u00e5rbare grupper kan gis prioritet. Nye s\u00f8knader fra akt\u00f8rer som allerede mottar fler\u00e5rig tilskudd, og s\u00f8knader om tilskudd til prosjekter eller tilskuddsmottakere som har egne tilskuddsordninger eller finansiering over statsbudsjettet, kan prioriteres lavere. I Bergen er det i \u00e5r 52 s\u00f8knader fra private akt\u00f8rer og frivillige organisasjoner. Kommunen skal i tr\u00e5d med forskriften rangere s\u00f8knadene fra de private og frivillige akt\u00f8rene. Fagetatens vurdering og anbefaling: Etat for barn og familie ved SLT-koordinatorer fyller tilskuddsordningens p\u00e5krevde knutepunktsfunksjon for kommunen. S\u00f8knadene er vurdert og rangert i tverrfaglig gruppe med ansatte fra aktuelle byr\u00e5dsavdelinger og etater. I dette arbeidet har gruppen lagt vekt p\u00e5 om aktiviteten bidrar til \u00e5 motvirke utenforskap, metoder for rekruttering av m\u00e5lgruppen, deltakernes mulighet til medvirkning, kvalitet i eksisterende eller planlagt samarbeid med andre akt\u00f8rer og omfang av aktivitet. Videre er det i en helhetsvurdering sett p\u00e5 1 levek\u00e5rsoner, om de utfyller s\u00e6rlige behov i et omr\u00e5de og ivaretar en variasjon i m\u00e5lgruppen og type aktivitet. Ungdomsr\u00e5det har gitt innspill vedlagt i saken og omr\u00e5desatsingen i kommunen er konsultert. I vedlagte fagnotat fra Etat for barn og familie framg\u00e5r anbefalinger for prioritering av s\u00f8knadene som f\u00f8lger: Byr\u00e5dens vurdering og anbefaling/konklusjon: Byr\u00e5det vil skape best mulig rom for barn og ungdom til \u00e5 utfolde seg og leve gode liv, blant annet gjennom \u00e5 styrke mulighetene for deltakelse i fritidsaktiviteter uavhengig av foreldrenes inntekt. Frivillige og ideelle akt\u00f8rer spiller en viktig rolle i barn og unges liv, og bidrar med et mangfold av arenaer for fellesskap, vekst og utvikling. Byr\u00e5det vil st\u00f8tte frivillighetens innsats gjennom kommunale og statlige tilskuddsordninger, tilrettelegging og samarbeid for \u00e5 utfylle og styrke hverandre i felles innsats for barn og unge i Bergen. 2 Krig og urolige tider har konsekvenser internasjonalt, i Norge og i Bergen der mange m\u00e5 flykte fra sine hjemland. Samfunnsutfordringer som \u00f8kte utgifter til blant annet str\u00f8m, drivstoff og mat og mer usikkerhet for fremtiden, gj\u00f8r det s\u00e6rlig viktig med tiltak som styrker inkludering av barn og unge uansett bakgrunn. Den nasjonale ordningen `Tilskudd til inkludering av barn og unge` utgj\u00f8r et viktig bidrag til lokale prosjekter i Bergen. Mange gode s\u00f8knader gir et bilde av innsatsen og engasjementet til private, frivillige og ideelle akt\u00f8rer. Samtidig overstiger antallet s\u00f8knader og tilskuddsbel\u00f8p langt det Bergen kan forvente \u00e5 bli tildelt over den statlige tilskuddsordningen. Byr\u00e5den anbefaler byr\u00e5det \u00e5 slutte seg til rangeringen av s\u00f8knader slik den framg\u00e5r av saken. Vedtakskompetanse: Byr\u00e5dets fullmakter \u00a7 2.4. Byr\u00e5det har ansvar og myndighet til \u00e5 forest\u00e5 den l\u00f8pende drift av kommunens virksomhet. Byr\u00e5d for barnevern, sosiale tjenester og mangfold innstiller til byr\u00e5det \u00e5 fatte f\u00f8lgende vedtak: Byr\u00e5det rangerer s\u00f8knadene til den nasjonale ordningen \u00abTilskudd til inkludering av barn og unge\u00bb, slik det framg\u00e5r av saken. Dato: 9. januar 2024 Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: - Fagnotat fra Tverrfaglig arbeidsgruppe, Bufdirs nasjonale tilskuddsordning 2024 (2024- 2026) - Ungdomsr\u00e5dets uttalelse. Tilskuddsmidler til inkludering av barn og unge \u2013 rangering og prioritering - Vedlegg 3- 54) Oversikt over private akt\u00f8rer og frivillige organisasjoner som har s\u00f8kt Bufdirs nasjonale tilskuddsordning 2024, Tilskudd til inkludering av barn og unge: \u25aa BERGEN OG OMLAND FRILUFTSR\u00c5D -Klatring for alle barn og unge i alderen 10 - 24 \u00e5r. \u25aa BERGEN R\u00d8DE KORS - Sommertur for barn p\u00e5 Krisesenteret for Bergen og omegn \u25aa BERGEN STREETDANCE ORG. - Hip-Hop for alle! \u25aa BETHEL BERGEN - Sommerg\u00f8y 24 \u25aa FANA IL FOTBALL - Gratis Fotballskoler \u25aa FORENINGEN L\u00d8VSTAKKEN FRIVILLIGSENTRAL - L\u00f8vstakken UT \u25aa FR\u00d8YA BASKET - Fr\u00f8ya Basket - 1. Jenteprosjektet og 2. LIM-prosjekt (Lekser, idrett og mat) \u25aa FYLLINGSDALEN SOKN \u2013 TENiDalen \u25aa FYLLINGSDALEN SOKN - Gratis familiemiddag for barnefamilier i omr\u00e5det \u25aa IDRETT BERGEN S\u00d8R - Utrustet \u25aa IDRETTSLAGET GNEIST - Gneist dagen \u25aa IDRETTSLAGET GNEIST - Reisest\u00f8ttefond \u25aa KRISTENT INTERKULTURELT ARBEID - Julefeiring for lavinntektsfamilier med innvandrerbakgrunn \u25aa LD FILMSKOLE STIFTELSE DIGGA - Fritid Bergen \u25aa LINK BERGEN OG OMEGN - Livsmestring og fellesskap i samtalegrupper \u25aa MENINGSFYLT OPPVEKST FOR BARN OG UNGE I BYDELEN YTREBYGDA - Sommerleir 2024 3 \u25aa SLETTEBAKKEN FRIVILLIGSENTRAL AS - Slettebakken frivilligsentral ressursgruppe for ungdom \u25aa SPORTSKLUBBEN BERGEN SPARTA - Sammen er en ikke alene 2 \u25aa STIFTELSEN CRUX - Tur med jentegruppen i CRUX oppf\u00f8lging \u25aa STIFTELSEN FARGESPILL - Heloy - sommercamp \u25aa STIFTELSEN KIRKENS BYMISJON OSLO - Ferie og fritid med Kirkens Bymisjon \u25aa STIFTELSEN ROBIN HOOD HUSET - Sommerferie for \u00f8konomisk og/eller sosialt vanskeligstilte barnefamilier \u25aa SUZUKI GUITAR BERGEN - \u00d8kning av gruppedeltagelse \u25aa S\u00c6DALEN IDRETTSLAG - Sportscamper 2024 / 2025 \u25aa S\u00c6DALEN IDRETTSLAG - Sterk etter skolen: mellomtrinnet \u25aa YOUTH UNISON - Musikkstudio og Sosial Arena for Ungdom \u25aa BERGENS TURNFORENING - Sommerskole 2024-2026 \u25aa FANA KFUK-KFUM - Supermandag i Fana \u00c5pen barnehage \u25aa FAU SLETTEBAKKEN SKOLE - FAU Slettebakken Skole Kulturtilbud \u25aa STIFTELSEN CRUX - Fuglekassen \u25aa WAYBACK BERGEN - STIFTELSEN LIVET ETTER SONING - Kultur- og fritidsaktiviteter for barn av straffed\u00f8mte \u25aa \u00c5SANE AMERIKANSK FOTBALL OG CHEERLEADING KLUBB - Sommercamp 2024 \u25aa \u00c5SANE TURN \"Vintersprell\", \"Sommersprell\", \"H\u00f8stsprell\" \u25aa FR\u00d8YA BASKET - Fr\u00f8ya Basket - Ungt lederskap \u25aa SPORTSKLUBBEN TRANE - Klubb-ambassad\u00f8rer \u25aa FANA IL FOTBALL - Nesttun Idrettsplass Utstyrsbank \u25aa MILDE OG HJELLESTAD GRENDALAG - BUA Hjellestad \u25aa VESTNORSK FILMSENTER AS - BAKOM utstyrssentral \u25aa FRILAGER BERGEN OG OMEGN - Frilager Bergen og omegn - klar for start \u25aa FANA IL FOTBALL - Fanafondet \u25aa \u00c5SANE AMERIKANSK FOTBALL OG CHEERLEADING KLUBB - Lokal fritidskasse \u25aa IDRETTSR\u00c5DET I BERGEN - Aktivitetsguide Idrettsr\u00e5det i Bergen \u25aa FANA IDRETTSLAG - Fana IL Sommercamp \u25aa AKTIVT PUSTEROM AS - \u00c5pent Hus i Ungdomshuset i Fyllingsdalen \u25aa B\u00d8NES IDRETTSLAG - \u00c5pent klubbhus \u25aa FYLLINGSDALEN FRIVILLIGHETS SENTRAL - S\u00e6len Spill Hus \u25aa M\u00d8HLENPRIS IDRETTSLAG - \u00c5pen m\u00f8teplass for utsatt gruppe i Bergen \u25aa Norges KFUK-KFUM Forandringshuset V13 - \u00c5pen m\u00f8teplass \u25aa PITSTOP NORGE - HangOut Bergen \u25aa PASSION FOR DIFFERENCE - By the Fire Side \u25aa STIFTELSEN KIRKENS BYMISJON OSLO - \u00abEr det lov, da?\u00bb Rettighetsprosjekt av og med Ung rettshjelp Bergen. \u25aa VESTLAND KRYSSKULTURELL BROBYGGERTJENESTE - Fadderordningen for flerkulturelle foreldre 4 "
}