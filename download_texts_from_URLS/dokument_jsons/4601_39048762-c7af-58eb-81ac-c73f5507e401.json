{
  "dokument_id": "39048762-c7af-58eb-81ac-c73f5507e401",
  "doc_type": "case_presentation",
  "kommune": 4601,
  "tittel": "Kj\u00f8replan bystyrets m\u00f8te 4. september 2024 - revidert",
  "url": "https://bergen.kommune.no/politikere-utvalg/api/fil/bk360/10999003/Framstilling-Kjoreplan-bystyrets-mote-4-september-2024-revidert",
  "tekst": " Forretningsutvalget Saksframstilling V\u00e5r referanse: 2023/257830-56 Saksbehandler: \u00d8ivind Hauge St\u00f8le Kj\u00f8replan bystyrets m\u00f8te 4. september 2024 - revidert Hva saken gjelder: Vedlagt f\u00f8lger forslag til kj\u00f8replan og forel\u00f8pig sakskart for bystyrets m\u00f8te 4. september. Det er p.t. 56 saker til behandling, foruten faste saker, totalt 59. Dette inkluderer 15 representantforslag som ikke rakk \u00e5 bli behandlet i bystyrem\u00f8tet i juni, samt ytterligere noen saker som ble utsatt. Det er innmeldt 5 interpellasjoner. Det vil kunne komme endringer i sakskartet i forbindelse med bl.a. valgsaker frem mot bystyrem\u00f8tet. Rekkef\u00f8lgen av saker satt opp p\u00e5 vanlig m\u00e5te ved at saker som prim\u00e6rt gjelder kommunens egen virksomhet er foresl\u00e5tt f\u00f8rst p\u00e5 sakskartet. Denne saken ble utsatt i m\u00f8te i forretningsutvalget 20. august. P\u00e5 grunn av lang saksliste ble det b\u00e5de diskutert muligheter for \u00e5 utvide m\u00f8tet ved \u00e5 fremskynde m\u00f8testart og behov for allerede n\u00e5 \u00e5 sette av dato for et ekstra bystyrem\u00f8te for \u00e5 komme gjennom sakslisten. Det ble ogs\u00e5 foresl\u00e5tt at partiene gav innspill til representantforslag som eventuelt kan forskyves til bystyrem\u00f8tet i oktober for \u00e5 korte ned sakslisten. P\u00e5 bakgrunn av innspill fra partiene foresl\u00e5r bystyredirekt\u00f8ren at m\u00f8testart denne gangen fremskyndes til kl. 1030. Samtidig settes representantforslagene som partiene har signalisert kan skyves p\u00e5 nederst p\u00e5 sakslisten. Dette gjelder de ni siste representantforslagene p\u00e5 sakskartet. Disse kan alternativt tas ut av sakslisten allerede n\u00e5 og settes opp p\u00e5 sakslisten til bystyrets m\u00f8te 2. oktober, dersom forretningsutvalget \u00f8nsker slik l\u00f8sning. Dersom det viser seg at disse tiltakene fortsatt ikke l\u00f8ser utfordringen med \u00e5 komme gjennom sakskartet, vil bystyredirekt\u00f8ren komme tilbake med forslag til tidspunkt for et eventuelt ekstram\u00f8te. Forslag til vedtak: Vedlagte kj\u00f8replan legges til grunn for avviklingen av bystyrets m\u00f8te 4. september 2024. Dato: 23. august 2024 \u00d8ivind Hauge St\u00f8le - fagleder Dokumentet er godkjent elektronisk. Vedlegg: Kj\u00f8replan for bystyrets m\u00f8te 4. september Forel\u00f8pig saksliste bystyrets m\u00f8te 4. september 1 "
}