{
  "dokument_id": "1643070e-d759-5177-9ea5-663a893b9570",
  "doc_type": "case_attachment",
  "kommune": 4601,
  "tittel": "Uttale fra Vestland fylkeskommune datert 06.10.2023",
  "url": "https://bergen.kommune.no/politikere-utvalg/api/fil/bk360/10142656/Uttale-fra-Vestland-fylkeskommune-datert-06-10-2023",
  "tekst": " Avdeling for Infrastruktur og veg (INV) Dato 06.10.2023 V\u00e5r referanse 2023/67341-4 Dykkar referanse BYGG-2023/14050-13 BERGEN KOMMUNE PLAN- OG BYGNINGSETATEN Sakshandsamar Andreas Sivertsen V\u00e5ge Postboks 7700 E-post Andreas.Sivertsen.Vage@vlfk.no 5020 BERGEN Telefon Uttale - dispensasjon - nytt bygg - fv 5206 Gravdalsvegen - gnr 149 bnr 241 - Bergen kommune Vestland fylkeskommune ved avdeling for infrastruktur og veg viser til dispensasjonssak som er sendt oss til uttale 28.09.2023. Saka gjeld Saka gjeld s\u00f8knad om dispensasjon til to nye bustadar p\u00e5 eksisterande bustadeigedom p\u00e5 gnr. 149 bnr. 241 i Bergen kommune. Eksisterande einebustad p\u00e5 tomta blir st\u00e5ande, det blir totalt 3 bustadar p\u00e5 eigedomen. Tiltaket er avhengig av dispensasjon fr\u00e5 kommuneplanens arealdel (KPA 2018) \u00a7 3, plankrav. Tiltaket krev dispensasjon fr\u00e5 plankart, reguleringsplan med PlanID 40270000, vist som einebustad. Planen er vedtatt i 1964. Vestland fylkeskommune ved avdeling for infrastruktur har hatt ein tidlegare uttale til oms\u00f8kt tiltak i brev av 04.07.2023 kor vi var negative til at det gis dispensasjon. Etter v\u00e5r uttale har ansvarleg s\u00f8kar sendt inn nye teikningar av krysset til fylkesveg 5206 Gravdalsvegen. De nye teikningane samsvarar med gjeldande reguleringsplan. Planstatus Eigedomen er regulert i reguleringsplan LAKSEV\u00c5G. YTRE NYG\u00c5RD, ENDRET REGULERINGS- OG BEBYGGELSESPLAN, PlanID 40270000, vedtatt i 1964. Krysset til fylkesvegen er regulert i reguleringsplan LAKSEV\u00c5G. GNR 149, YTRE NYG\u00c5RD, PlanID 40270001, vedtatt i 2005. Kommuneplanens arealdel (KPA 2018) viser eigedomen som busetnad og anlegg, ytre fortettingssone. Uttale Vestland fylkeskommune ved avdeling for infrastruktur og veg stillar oss positive til de nye teikningane som er tilsendt i saka. Vi er n\u00f8gd med at krysset blir opparbeidd i tr\u00e5d med gjeldande reguleringsplan. Vi ber om at kommunen stiller krav om utbetring av krysset i rammel\u00f8yvet. Vi minner om at ein m\u00e5 s\u00f8kje gravel\u00f8yve for tiltaket. Du m\u00e5 s\u00f8kje om grave- og framf\u00f8ringsl\u00f8yve for arbeid som inneber graving, legging, flytting, reparasjon og fjerning av kablar og leidningar over, under og langs fylkesveg. S\u00f8knadsplikta dekkjer fylkeskommunen sitt eigedomsomr\u00e5de og alltid omr\u00e5det innanfor 3 meter fr\u00e5 vegkant, uavhengig av kven som er grunneigar. Gravel\u00f8yve kan s\u00f8kjast om her: https://www.vestlandfylke.no/fylkesveg/loyve-og-dispensasjonar/grave-og-framforingsloyve/ Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2023/67341-4 Side 2 av 2 I tillegg til \u00e5 s\u00f8kje om grave- og framf\u00f8ringsl\u00f8yve m\u00e5 de s\u00f8rgje for \u00e5 ha godkjent arbeidsvarslingsplan. Denne vert handsama av Statens vegvesen. Grave- og framf\u00f8ringsl\u00f8yvet skal vere godkjent f\u00f8r du s\u00f8kjer om \u00e5 f\u00e5 godkjent arbeidsvarslingsplan. Hugs \u00e5 leggje ved godkjenningsbrevet for graving/framf\u00f8ring i s\u00f8knaden til Statens vegvesen. Arbeidsvarslingsplan kan s\u00f8kjast om her: https://www.vegvesen.no/fag/veg-og-gate/arbeidsvarsling/ Oppsummert Vestland fylkeskommune ved avdeling for infrastruktur og veg stiller oss positiv til tiltaket n\u00e5r ein f\u00e5r ein utbetring av krysset. Vi ber om at kommunen stiller krav om utbetring av krysset i rammel\u00f8yvet. Andre avdelingar hos fylkeskommunen kan og har merknader til tiltaket, i s\u00e5 fall vil dei sende dette i eige brev. Med helsing Linda Beate Hjelmeland Andreas Sivertsen V\u00e5ge fagkoordinator r\u00e5dgjevar INV - Forvaltning Bergensomr\u00e5det INV - Forvaltning Bergensomr\u00e5det Brevet er elektronisk godkjent og har difor inga handskriven underskrift "
}