{
  "dokument_id": "f55b759e-54a5-5f16-ada5-becf62d32fa3",
  "doc_type": "case_attachment",
  "kommune": 4601,
  "tittel": "Vestland fylkeskommune, kulturminne, uttale datert 08.06.2023",
  "url": "https://bergen.kommune.no/politikere-utvalg/api/fil/bk360/9320488/Vestland-fylkeskommune-kulturminne-uttale-datert-08-06-2023",
  "tekst": " Avdeling for Kultur og folkehelse (KFO) Dato 08.06.2023 V\u00e5r referanse 2023/58740-6 Dykkar referanse BYGG-2023/11415 BERGEN KOMMUNE Sakshandsamar Heidi Joki Postboks 7700 E-post Heidi.Joki@vlfk.no 5020 BERGEN Telefon Kulturminnefagleg fr\u00e5segn - Dispensasjon - bruksendring, fasadeendring - Kong Oscars gate 45 - gnr. 166 bnr. 536 - Bergen kommune Vi viser til brev fr\u00e5 Bergen kommune datert 12.05.2023 om ovanfor nemnde sak. Vestland fylkeskommune ved seksjon for kulturarv har vurdert saka som regionalt kulturminnemynde. Kva saka gjeld Saka gjeld s\u00f8knad om l\u00f8yve til oppf\u00f8ring av glassgard i bakgard, bruksendring, fasadeendring mv. i Kong Oscars gate 45, gnr. 166 bnr. 536, i Bergen kommune. Tiltaket inneber: Ombygging/bruksendring i st\u00f8rre delar av underetasjen og \u00f8stlig del av 1 etasje. Endring fr\u00e5 lager og handel til servering. Rivning/inngrep i berande konstruksjonar: Riving to eksisterande lager-tilbygg i bakgarden. Dekke mellom bakgard og underetasje skiftast ut, og f\u00e5r ny bering. Fasadeendringer: Glasstak over bakg\u00e5rd. Reetablering historiske lysgraver, nye d\u00f8rer, tilbakef\u00f8ring av vindusflater m.m. P\u00e5bygg: Mindre p\u00e5bygg i bakg\u00e5rd. Underbygg: Tidlegare portrom vert gjort om til servering, og fasaden vert lukka med ein glassfasade med d\u00f8r. Tilbygg: Tilbygg med kj\u00f8kken i bakgard. Tekniske installasjonar. Plangrunnlag og kulturminne Eigedomen er i kommuneplanen sin arealdel (KPA 2018) avsett til Byfortettingssone i Sentrumsform\u00e5l (BYl), og ligg innafor omsynssoner: #4 Bestemmelsesomr\u00e5de 4, bestemmelseshjemmel 5 H570_2 Kulturmilj\u00f8 - Marken H570_7 Kulturmilj\u00f8 - Historisk sentrum H730_1 B\u00e5ndleggingssone - B\u00e5ndlagt etter lov om kulturminner H390_3 Faresone \u2013 Brannsmitte. I kommunedelplan KDP Sentrum er eigendomen avsett til Blandet sentrumsform\u00e5l, og ligg innafor omsynssoner: Spesialomr\u00e5de bevaring Verneverdig kulturmilj\u00f8 og NB!-omr\u00e5de. Kulturminneomr\u00e5de av nasjonal interesse. I eldre reguleringsplan for Marken (planid. 4620000) er eigedomen regulert til Forretning/kontor/erverv (omr\u00e5de Kl), og ligg i omsynssone Spesialomr\u00e5de bevaring. Omr\u00e5det ligg innafor det automatisk freda kulturminnet Mellomalderbyen Bergen, og er ein del av Riksantikvaren sitt NB!-register for bymilj\u00f8 av nasjonal interesse \u2013 Mellomalderbyen Bergen. Vurdering Kulturmilj\u00f8et i omr\u00e5det har regional kulturminneverdi knytt til eit av dei eldste bymilj\u00f8a i regionen, og Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2023/58740-6 Side 2 av 3 har ein sv\u00e6rt godt bevart milj\u00f8karakter og fleire verdifulle enkeltbygnadar, mellom anna Kong Oscars gate 45 som saka gjeld. Bygningen har mange originale detaljar bevart og har h\u00f8g verneverdi som eit nybarokt byggverk i eit kvartal sett saman av bygningar fr\u00e5 ulike periodar. Tiltaka som gjeld glastak over bakg\u00e5rd, p\u00e5bygg p\u00e5 eksisterande tilbygg i forlenging av glastak, tilbygg for kj\u00f8ken i nordre bakg\u00e5rd og lukking av portrom, vesentlege fasadeendringar som utviding av vindaugsopningar og etablering av nye d\u00f8rar, krevjar dispensasjon fr\u00e5 reguleringsplan for Marken, planid. 4620000, fordi bygningen ligg i eit omr\u00e5de merka av som spesialomr\u00e5de for bevaring. V\u00e5r vurdering er at tiltaka som gjeld glastak, tilbygg i bakg\u00e5rd, og lukking av portrom med tilpassa materialbruk, ikkje set f\u00f8rem\u00e5la med spesialomr\u00e5de vern vesentleg til side. Tiltaka er relativt lite eksponerte og er til dels reversible. Dei gjev grunnlag for vidare bruk av areala i 1. etasje, slik at det finst kl\u00e5re f\u00f8remonar ved tiltaka. N\u00e5r det gjeld riving og etablering av vindauge i full h\u00f8gd ved hovudinngangen i Tverrgaten, vil vi r\u00e5 i fr\u00e5 at det vert gjeve dispensasjon for dette tiltaket. Ei slik endring vil gje ein relativt vesentleg endring av bygningens karakter og vere sv\u00e6rt eksponert visuelt, og vurderast ikkje som \u00e5 vere i tr\u00e5d med verneomsyn knytt til spesialomr\u00e5de vern. Tilbakef\u00f8ring av lysgravar er positivt fr\u00e5 eit kulturmilj\u00f8st\u00e5stad og forsterkar bygninga sin historiske karakter, og er innanfor rammene spesialomr\u00e5de bevaring gir. Tilbakef\u00f8ringa utf\u00f8rast p\u00e5 historisk dokumentert grunnlag. Elles vil vi r\u00e5 til at ein bevarer originale vindaugsrammer og d\u00f8rar, og at eventuelle en\u00f8ktiltak vert utf\u00f8rt ved hjelp av varevindauge slik at ein ikkje m\u00e5 rive autentiske bygningsdelar, bygningselementa er en viktig del av str\u00f8kskarakteren som reguleringsplanen for Marken legg til grunn i og med \u00a7 3 i f\u00f8resegner. Automatisk freda kulturminne Eigedomen ligg innafor det automatisk freda kulturminnet Mellomalderbyen Bergen, og ligg i n\u00e6rleiken av Bergen domkyrkje, automatisk freda kyrkje fr\u00e5 mellomalderen, og saka har difor vore oversend Riksantikvaren for vurdering. Dei gir f\u00f8lgjande vurdering i saka, sj\u00e5 ogs\u00e5 vedlegg: \u00abEigedomen ligg innanfor Mellomalderbyen Bergen. Kulturlaga i mellomalderbyen viser stor variasjon i samansetning, innhald, tjukne, bevaringstilstand og s\u00e5rbarheit. Kulturminnemyndigheitene m\u00e5 derfor alltid vurdere dei lokale kulturlagstilh\u00f8va n\u00e5r ulike tiltak er planlagd gjennomf\u00f8rt. Eventuell dispensasjon fr\u00e5 kulturminnelovas fredingsf\u00f8resegner med vilk\u00e5r vert vurdert ut fr\u00e5 dei stadspesifikke tilh\u00f8va. Det er noko uklart om og i kva omfang det finns intakte arkeologiske kulturlag i tiltaksomr\u00e5det. Det er derfor p\u00e5 noverande tidspunkt ikkje mogleg \u00e5 gjere ei reell vurdering av tiltaket sin verknad p\u00e5 slike kulturminne. For \u00e5 kunne vurdere dispensasjon fr\u00e5 kulturminnelova for tiltak som f\u00f8lgje av bruksendring av Kong Oscars gate 45, er det derfor n\u00f8dvendig \u00e5 framskaffe eit sikrare kunnskapsgrunnlag. Riksantikvaren har mottatt ei fagleg tilr\u00e5ding fr\u00e5 NIKU i forbindelse med saken. NIKU tilr\u00e5r at det vert gjennomf\u00f8rt ei avklarande arkeologisk unders\u00f8king for \u00e5 avgjere om det finns intakte kulturlag i tiltaksomr\u00e5det, og eventuelt kva utstrekning og karakter desse kulturlaga har. NIKU foresl\u00e5r \u00e5graveto pr\u00f8vehull, eitt der det er planlagd kj\u00f8ken og eit der det er planlagd \u00e5 anleggje pumpekummen i det eine toalettet. Det vert gravd ned til det vert evt. intakte arkeologiske kulturlag eller ned til dei oms\u00f8kte gravedjupnene. Arkeolog vil overvake gravearbeidet, og gravearbeidet kan utf\u00f8rast av ekstern part, evt. ved arkeolog fr\u00e5 NIKU. Riksantikvaren st\u00f8tter denne anbefalinga. Det er NIKU som gjennomf\u00f8rer slike unders\u00f8kingar p\u00e5 vegne av Riksantikvaren. P\u00e5 grunn av fristen i saka har vi ikkje innhenta prosjektplan og budsjett for ei avklarande unders\u00f8king. Vi anbefaler imidlertid at unders\u00f8kinga vert gjennomf\u00f8rt snarast mogleg, slik at n\u00f8dvendig kunnskapsgrunnlag og grunnlaget for Riksantikvarens dispensasjonshandsaming ligg f\u00f8re i god tid f\u00f8r Bergen kommune sin handsaming av saka etter plan- og bygningslova. Tiltakshavar skal b\u00e6re kostnadar for n\u00f8dvendige arkeologiske unders\u00f8kingar for \u00e5 granske eller sikre automatisk freda kulturminner i samband med tiltak som kan virke inn p\u00e5 automatisk freda kulturminner. Dette g\u00e5r fram av kulturminnelova \u00a7 10. Tiltakshavar kan ta kontakt med Riksantikvaren for \u00e5 planleggje gjennomf\u00f8ringa av ei arkeologisk avklarande unders\u00f8king. Riksantikvaren kan ikkje sj\u00e5 at tiltaket vil verke inn p\u00e5 opplevinga av Bergen domkyrkje, og vi vurderer det slik at tiltaket ikkje krev dispensasjon fr\u00e5 kulturminnelova med omsyn til Bergen domkyrkje.\u00bb Konklusjon Saksnr: 2023/58740-6 Side 3 av 3 For den delen av tiltaket som dreier seg om dispensasjon fr\u00e5 reguleringsplan for Marken, r\u00e5r vi til dispensasjon for tiltaka, unntatt det som er nemd over om etablering av vindauge i full h\u00f8gd mot Tverrgaten. For \u00e5 kunne vurdere dispensasjon fr\u00e5 kulturminnelova \u00a7 8 1. ledd vurderer Riksantikvaren at det er n\u00f8dvendig \u00e5 framskaffe eit sikrare kunnskapsgrunnlag i form av ei avklarande arkeologisk unders\u00f8king. Riksantikvaren anbefaler at unders\u00f8kinga vert gjennomf\u00f8rt snarast mogleg. Dei ber om at n\u00f8dvendig kunnskapsgrunnlag og grunnlaget for Riksantikvaren si dispensasjonshandsaming ligg f\u00f8re i god tid f\u00f8r Bergen kommune si handsaming av saka etter plan- og bygningslova. Med helsing Karoline Hareide Breivik Heidi Joki og Peter Forras leiar seniorr\u00e5dgjevar KFO - Arealplan KFO - Arealplan Brevet er elektronisk godkjent og har difor inga handskriven underskrift Vedlegg 1 Kong Oscars gate 45 - 166-536 - Tilbygg, fasadeendring, lysgraver - Riksantikvarens vurdering.PDF "
}