{
  "dokument_id": "533ee81d-9c5b-563c-a444-989ce718fb56",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 17 fra Diane A. Berbain (SV) om langtidskontrakter med ideelle akt\u00f8rer innenfor sykehjemsdriften - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/10034016/Svar-pa-skriftlig-sporsmal-nr-17-fra-Diane-A-Berbain-SV-om-langtidskontrakter-med-ideelle-aktorer-innenfor-sykehjemsdriften-Utvalg-for-helse-og-sosial-2024",
  "tekst": " BEHO - Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/42338-3 Saksbehandler: Bernt Albert Tungodden Fra Dato: 6. mars 2024 Byr\u00e5d for eldre, helse og omsorg Svar p\u00e5 skriftlig sp\u00f8rsm\u00e5l nr. 17 fra Diane A. Berbain (SV) om langtidskontrakter med ideelle akt\u00f8rer innenfor sykehjemsdriften - Utvalg for helse og sosial 2024 Representanten Diane A. Berbain (SV) har 5. mars 2024 sendt inn f\u00f8lgende skriftlige sp\u00f8rsm\u00e5l: Den 29. februar behandlet byr\u00e5det en sak med innstilling til bystyret om konkurranseutsetting av kommunale sykehjem. Bergen kommune har i dag langtidskontrakter med ideelle akt\u00f8rer innenfor sykehjemsdriften. Disse har ikke v\u00e6rt gjenstand for \u00e5pen konkurranse. Sp\u00f8rsm\u00e5l til byr\u00e5den: Hvor mye sparer kommunen i transaksjonskostnader ved denne ordningen, sammenliknet med a) en \u00e5pen konkurranse og b) en reservert konkurranse for ideelle? Svar fra byr\u00e5den: Byr\u00e5dsavdeling for eldre, helse og omsorg f\u00f8lger opp de ideelle sykehjemsakt\u00f8rene gjennom regelmessig driftsoppf\u00f8lging og innenfor budsjetterte ressurser. Slik oppf\u00f8lging skjer ogs\u00e5 regelmessig av kommunale sykehjem. Arbeidet med selve konkurransen vil p\u00e5 normal m\u00e5te kreve ressurser. Det forventes i utgangspunktet ikke endrede transaksjonskostnader ved \u00e5 konkurranseutsette to av de kommunale sykehjemmene, s\u00e5 lenge det blir valgt institusjoner i tr\u00e5d med ovennevnte sak. H\u00e5ndtering av anskaffelsesrettslige forhold knyttet til eksisterende ideelle sykehjem er omtalt i vedtatt budsjett b\u00e5de for 2023 og 2024 med teksten Nye avtaler med privatideelle sykehjem. Dette er en vesentlig st\u00f8rre oppgave som if\u00f8lge det forrige byr\u00e5det ikke kunne gjennomf\u00f8res uten en midlertidig styrkning av budsjettet. Dette er byr\u00e5det enig i. Bystyret har gitt en slik midlertidig budsjettjustering, som skal gj\u00f8re det mulig \u00e5 arbeide for at kommunen kan fortsette et godt framtidig forhold til de privatideelle sykehjemmene, og at dette ivaretas bl.a. innenfor det handlingsrommet som anskaffelsesregelverket gir. Marte Joan Monstad - Byr\u00e5d for eldre, helse og omsorg Dokumentet er godkjent elektronisk. "
}