{
  "dokument_id": "65fc2f87-723a-5c81-a4f1-4353ffc4f9de",
  "doc_type": "case_attachment",
  "kommune": 4601,
  "tittel": "Trafikkvurdering_datert 22.05.2019",
  "url": "https://bergen.kommune.no/politikere-utvalg/api/fil/bk360/10495738/Trafikkvurdering-datert-22-05-2019",
  "tekst": "NOTAT OPPDRAG 10201331 Hjortevegen detaljregulering DOKUMENTKODE 10201331-RIT-NOT-01 EMNE Trafikkvurdering av krysset mellom Hjortevegen GRADERING \u00c5pen (Kv4577) og atkomstvegen (Pv31880) OPPDRAGSGIVER Webu AS OPPDRAGSLEDER Heidi Havelin KONTAKTPERSON Erlend Innset SAKSBEHANDLER Agnete B. Gr\u00f8nnesby KOPI: ANSVARLIG ENHET Samferdsel 1 Trafikkvurdering av krysset mellom Hjortevegen Kv4577 og atkomstvegen Pv31880. P\u00e5 grunn av tiltakets st\u00f8rrelse er det det gjort enkle vurderinger og beregninger av de tilst\u00f8tende vegene; den private adkomstvegen, den kommunale Hjortevegen og krysset mellom disse. Det er ikke gjort egne tellinger p\u00e5 trafikkmengde siden en har \u00c5DT fra 2016 p\u00e5 Hjortevegen og siden tiltaket befinner seg i en privat blindveg med sv\u00e6rt begrenset antall boliger. F\u00f8lgende punkt er vurdert: \u2022 Dagens \u00c5DT p\u00e5 Hjortevegen, beregnet \u00c5DT p\u00e5 adkomstvegen, og trafikk\u00f8kning. \u2022 Standarden p\u00e5 adkomstvegen og hva som er behovet. \u2022 Vurdering av dagens kryss i forhold til n\u00f8dvendig sikt og st\u00f8rste dimensjonerende kj\u00f8ret\u00f8y som trenger \u00e5 trafikkere krysset \u2022 Hvor gang og sykkelvegen kan legges i forhold til krysset \u2022 Alternativ beregning av framtidig trafikkmengde i adkomstvegen ut i fra antall p-plasser \u2022 Konsekvenser av planforslaget trafikalt sett \u2022 Samt forslag til \u00e5 endre regulering av Hjortevegen til forkj\u00f8rsveg Dagens \u00c5DT og trafikk\u00f8kning p\u00e5 Hjortevegen og adkomstvegen For den kommunale Hjortevegen var det if\u00f8lge Statens vegvesen sin database NVDB i 2016, 3800kjt/d i \u00c5DT nord for adkomstvegen og 3773kjt/t s\u00f8r for krysset. Tar en utgangspunkt i en \u00c5DT p\u00e5 3800 og framskriver disse med 20 \u00e5r f\u00e5r en \u00c5DT p\u00e5 5050 (i \u00e5r 2038) ved hjelp prognoser (basert p\u00e5 T\u00d8I-rapport 1362/2014, \"Grunnprognoser for persontransport 2014-2050\"). Framskrivingen er sannsynligvis noe h\u00f8y grunnet n\u00e6rhet til bybane og tilbud til de g\u00e5ende og syklene. Bergen kommune har ogs\u00e5 null-vekst-m\u00e5l. Nullvekstm\u00e5let inneb\u00e6rer at persontransportveksten i byomr\u00e5dene skal tas med kollektivtransport, sykkel og gange. M\u00e5let gjelder hele byomr\u00e5det sett under ett. Nullvekstm\u00e5let gjelder derimot ikke gjennomgangstrafikk, transport knyttet til offentlig og privat tjenesteyting, varetransport og godstransport. Hvor stor andel av trafikken p\u00e5 den kommunale Hjortevegen som er n\u00e6ring- og nyttetransport er usikkert, men som tidligere beskrevet har Hjortevegen en del gjennomgangstrafikk fordi den ligger mellom to fylkesveger. Selv om vegen har en del gjennomgangstrafikk ansl\u00e5s det at framtidig trafikkmengde p\u00e5 Hjortevegen i \u00e5r 2038 blir noe mindre enn 5050kjt/d. 02 22.05.2019 Oppdatere notatet med lenger intro og oppdatere ihht ny N100 Agnete B. Gr\u00f8nnesby Heidi Havelin Heidi Havelin 01 20.02.2019 Oppdatert med nytt antall boliger; 15 stk og at fartsgrensen er 30km/t Agnete B. Gr\u00f8nnesby Heidi Havelin Heidi Havelin 00 05.04.2018 Trafikkvurdering av krysset mellom Hjortevegen (Kv4577) og Agnete B. Gr\u00f8nnesby Ranja B. Sj\u00f8str\u00f8m Heidi Havelin adkomstvegen (Pv31880) REV. DATO BESKRIVELSE UTARBEIDET AV KONTROLLERT AV GODKJENT AV MULTICONSULT | Nedre Sk\u00f8yen vei 2 | Postboks 265 Sk\u00f8yen, 0213 Oslo | Tlf 21 58 50 00 | multiconsult.no NO 918 836 519 MVA 10201331 Hjortevegen detaljregulering multiconsult.no 10201331-RIT-NOT-01 N\u00e5r det gjelder atkomstvegen (Pv31880) finnes det ikke noen \u00c5DT-data p\u00e5 NVDB. Adkomstvegen betjener per dags dato boligene markert med oransje i bildet under. Det er totalt 25 boliger. Pv3188 Kv4577 Figur 1 Redigert bilde fra www.vevesen.no/vegkart Det er heller ikke gjort tellinger av trafikkmengden p\u00e5 adkomstvegen, men p\u00e5 grunn av den begrensede bruken er det mulig \u00e5 beregne ca. \u00c5DT. Tabellen under er hentet fra Statens Vegvesen sin h\u00e5ndbok 146. Denne tabellen viser hvilken faktorer en kan bruke for \u00e5 finne ut hvor mange turer hver bolig kan generere. Det p\u00e5pekes at h\u00e5ndboken ble utarbeidet p\u00e5 1980-tallet og at kj\u00f8revaner har endret seg noe siden den gang. Tallene er derfor trolig noe h\u00f8ye. Figur 2 Tabell hentet fra Statens vegvesen sin h\u00e5ndbok 146 25 boliger genererer cirka 2,5-5 kj\u00f8returer per dag pr. bolig. Om en tar utgangspunkt i standard faktoren p\u00e5 3,5 genererer eksisterende boliger en \u00c5DT p\u00e5 ca. 25 x 3,5=88kjt/dag (\u00c5DT). Dette er sannsynligvis et noe h\u00f8yt anslag. Dagnes \u00c5DT p\u00e5 adkomstveger er sannsynligvis noe lavere enn 88kjt/t. 10201331-RIT-NOT-01 22.05.2019 / Revisjon 02 SIDE 2 av 7 10201331 Hjortevegen detaljregulering multiconsult.no 10201331-RIT-NOT-01 Den nye reguleringsplanen vil legge opp til fortetting. Det vil si at p\u00e5 omr\u00e5det der det per dags dato er 2 eneboliger er det regulert plass til 15 nye enheter/leiligheter. Differansen mellom dagens situasjon og fremtidig situasjon blir da 13 enheter. Ut i fra dette blir det generert ca. 13boliger x 3,5 turer=46 kjt/dag. Total fremtidig trafikk som blir generert ut fra boligene som bruker den private vegen (Pv31880) blir da 88+46=134 kjt/dag. Alle disse turene blir ikke foretatt p\u00e5 denne adkomstvegen. Et litt konservativt anslag vil v\u00e6re ca. 100 kjt/dag p\u00e5 denne private vegen. Det er ikke plass til noe s\u00e6rlig mer fortetting i tilknytning til adkomstveg (Pv31880). Det forventes derfor ikke \u00e5 bli en ytterligere \u00f8kning i trafikkmengde 10-20 \u00e5r frem i tid p\u00e5 adkomstveg (Pv31880) enn \u00f8kningen som tiltaket gir. Framtidig trafikkmengde ansl\u00e5s til \u00e5 bli ca. 100 i \u00c5DT. Det m\u00e5 nevnes at det ogs\u00e5 er lav parkeringsdekning til de nye boligene. Det er derfor gjort en alternativ beregning av framtidig trafikkmengde lenger ned i notatet. Vurdering av dagens vegstandard p\u00e5 adkomstveg (Pv31880) Vegbredden p\u00e5 den private vegen (Pv31880) er ca. 5,5-5m bred. Vegen ender ogs\u00e5 i en blindveg. Fartsgrensen i omr\u00e5det er 30km/t. Totalt sett blir det 25-2+15=38 boliger i tilknytning til adkomstvegen (Pv31880). I f\u00f8lge N100; I de ytre by- og tettstedsomr\u00e5dene kan boliggatene/boligvegene utformes som overordnede eller \u00f8vrige boliggater/boligveger. De overordnede gatene/vegene har samlevegfunksjon, mens de \u00f8vrige gir adkomst til boliger. Siden de \u00f8vrige boliggate/boligveger gir adkomst til boliger er det mest n\u00e6rliggende \u00e5 sammenligne den private adkomstvegen (Pv31880) med denne vegklassen. Se figuren under som er hentet fra N100. Figur 3 \u00d8vrig boliggate/boligveg. Utklipp fra N100 Veg og gateutforming 2019, Statens Vegvesen. Siden vegbreddene p\u00e5 den private vegen er bredere enn de anbefalte vegbreddene p\u00e5 \u00f8vrig boliggate, kan en konkludere med at det er tilfredsstillende vegstandard p\u00e5 den private vegen inn til det regulerte omr\u00e5det. Det st\u00e5r ogs\u00e5 i N100 at \u00f8vrige boliggater/boligveger b\u00f8r utformes som blindveger eller sl\u00f8yfer. Blindveger b\u00f8r ikke v\u00e6re lengre enn 250 m, mens sl\u00f8yfer kan ha lengde inntil 600 m. Adkomstvegen er ca. 210m lang. Det er derfor ok at vegen er en blindveg. Vurdering av dagens kryss i forhold til n\u00f8dvendig sikt og st\u00f8rste dimensjonerende kj\u00f8ret\u00f8y som trenger \u00e5 trafikkere krysset Den kommunale Hjortevegen er uregulert, det vil si at vegen ikke er en forkj\u00f8rsveg. Krysningen mellom Hjortevegen og adkomstvegen defineres som et kryss og ikke en avkj\u00f8rsel p\u00e5 grunn av at \u00c5DT er med enn 50kjt/d p\u00e5 adkomstvegen og \u00c5DT p\u00e5 prim\u00e6rvegen er med enn 2000kjt/d. 10201331-RIT-NOT-01 22.05.2019 / Revisjon 02 SIDE 3 av 7 10201331 Hjortevegen detaljregulering multiconsult.no 10201331-RIT-NOT-01 If\u00f8lge N100; Avkj\u00f8rsler med \u00c5DT > 50 og \u00c5DT p\u00e5 prim\u00e6rvegen > 2 000 b\u00f8r utformes som kryss. N\u00e5r det gjelder sikt i uregulerte T-kryss skal det v\u00e6re frisikt slik som vist i figuren under. Figur 4 Utklipp fra N100 Veg og gateutforming 2019, Statens Vegvesen. N\u00e5r det gjelder L2 blir denne 6, se figur 5. Figur 5 Utklipp fra N100 Veg og gateutforming 2019, Statens Vegvesen N\u00e5r det gjelder stopplengden L1=Ls er den 20m i 30km/t, se figur 6. Figur 6 Utklipp fra N100 Veg og gateutforming, Statens vegvesen N\u00f8dvendig frisikt til Hjortevegen blir da 20m x 20m til venstre ut mot Hjortevegen, og til h\u00f8yre blir det 6m x 20m. Figuren under viser hvor mye utslag frisikten utgj\u00f8r. Figur 7 Kryss med frisikt i forhold til at Hjortevegen er uregulert 10201331-RIT-NOT-01 22.05.2019 / Revisjon 02 SIDE 4 av 7 10201331 Hjortevegen detaljregulering multiconsult.no 10201331-RIT-NOT-01 Vegstandarden til Hjortevegen er n\u00e6rliggende til vegstandarden overordnet boliggate/boligveg med fortau, p\u00e5 grunn av at vegen har en samlefunksjon og siden det har lav fartsgrense p\u00e5 30km/t. I f\u00f8lge N100 skal det for gatekryss vurderes dimensjonerende kj\u00f8ret\u00f8y og kj\u00f8rem\u00e5te. P\u00e5 grunn av at adkomstvegen bare leder inn til bolig er det ikke n\u00f8dvendig \u00e5 dimensjonere krysset for store kj\u00f8ret\u00f8y som vogntog og lignende. Det er tilstrekkelig at kj\u00f8ret\u00f8y som lastebil og liten lastebil kommer seg inn i krysset. P\u00e5 grunn av at det sannsynligvis er veldig f\u00e5 lastebiler som trenger \u00e5 komme inn i adkomstvegen er det tilstrekkelig med kj\u00f8rem\u00e5te C i krysset, se figur 8 Figur 8 Utklipp fra N100 Veg og gateutforming, Statens vegvesen Det er ogs\u00e5 slik det er prosjektert og regulert. Gang og sykkelveg Den nye reguleringsplanen skal legge opp til gang og sykkelveg, se uttalelse: Uttalelse fra Bymilj\u00f8etaten - Fana, gnr. 40, bnr. 531 m.fl. -Hjortevegen 12 og 14 - Vedr. varsel om oppstart av planarbeid: \u00ab... planforslaget legger opp til regulering av gang- og sykkelveg langs Hjortevegen. ..\u00bb Gang og sykkelvegen kommer til \u00e5 g\u00e5 langs Hjortevegen, mellom krysset inn til Dyrhaugen og krysset til adkomstvegen. N\u00e5r det gjelder gang og sykkelveg er det ikke et krav om at den m\u00e5 trekkes 5 meter tilbake, der den passerer veg/avkj\u00f8rsel, se utsnitt fra N100 men det er en anbefaling: Figur 9 Utklipp fra N100 Veg og gateutforming, Statens vegvesen P\u00e5 grunn av plassmangel, og for \u00e5 ikke \u00e5 g\u00e5 inn p\u00e5 boligtomtene mer enn n\u00f8dvendig anbefales det \u00e5 ikke la gang- og sykkelvegen g\u00e5 5m bak i krysset, men heller f\u00f8lge Hjortevegen parallelt. Alternativ beregning pga. lav parkeringsdekning Bergen kommune er en av de store byene i Norge som har som m\u00e5l; nullvekst i personbiltrafikken og at veksten skal tas med kollektivtransport, sykkel og gange. I dette omr\u00e5det ved Hjortevegen spiller n\u00e6rheten til bybanen en stor rolle. Det vil derfor ikke v\u00e6re like stort behov for 10201331-RIT-NOT-01 22.05.2019 / Revisjon 02 SIDE 5 av 7 10201331 Hjortevegen detaljregulering multiconsult.no 10201331-RIT-NOT-01 parkeringsdekning i fremtiden. Det er blant annet \u00f8nskelig \u00e5 satse p\u00e5 milj\u00f8vennlige transportformer som sykkel og f\u00e6rre bilparkeringsplasser, i tr\u00e5d med forslag til KPA 2016. Dette kommer ogs\u00e5 frem i oppstartsm\u00f8te som var med kommunen. REFERAT OPPSTARTSM\u00d8TE \u2013 REGULERINGSPLANARBEID Fana, Gnr. 40, Bnr. 531 m.fl., Hjortevegen Parkeringsdekningen skal i utgangspunktet v\u00e6re i henhold til parkeringsbestemmelsene P4, jf. punkt 15 i bestemmelsene til KPA 2010. Da omr\u00e5det anses \u00e5 ligge i rimelig avstand til bybanen, anbefales det \u00e5 vurdere en lavere dekning. I det videre planarbeidet b\u00f8r imidlertid forslaget til bestemmelser til ny KPA legges til grunn (0,6 \u2013 1,2 plasser pr. 100 m2 BRA). Parkering skal i hovedsak v\u00e6re under bakken. I reguleringsbestemmelsene er det beskrevet at det maks skal anlegges maksimum 0,4 parkeringsplasser per 100m2. Det er derfor lagt opp til at det anlegges 6 p-plasser til de 15 nye boligene. Vanligvis beregnes turproduksjon ut i fra antall boenheter. Siden det blir f\u00e6rre parkeringsplasser enn antall boliger er det v\u00e6re fornuftig og ogs\u00e5 ta utgangspunkt i antall parkeringsplasser. Totalt antall p-plasser i fremtiden; 25 eksisterende - 2 tas som vekk + 6 nye = 29p-plasser. P\u00e5 grunn av n\u00e6rheten til bybane og andre tilbud kan en bruke nedre skala p\u00e5 turproduksjonen p\u00e5 2.5, da f\u00e5r en 29 p-plasser x 2,5 turer = 73 kjt/d. Ogs\u00e5 denne beregningen gir en \u00c5DT p\u00e5 over 50. Noe som tilsier at krysningspunktet m\u00e5 dimensjoneres som et kryss. Konsekvenser av planforslaget trafikalt sett Med 13 nye leiligheter vil framtidig trafikkmengde p\u00e5 adkomstvegen (Pv31880) anslagsvis bli et sted mellom 70 og 100 i \u00c5DT ut ifra hva en har som utgangspunkt; p-plasser eller boliger. Det er ikke mye plass til noe s\u00e6rlig mer fortetting s\u00e5 det forventes ikke \u00e5 bli noe mer \u00f8kning i trafikk p\u00e5 denne adkomstvegen i fremtiden. Lav parkeringsdekning i det nye prosjektet tilsier ogs\u00e5 en begrenset \u00f8kning. N\u00e5r det gjelder Hjortevegen er \u00c5DT framskrevet til \u00e5 v\u00e6re 5050 i \u00e5r 2038. Denne framskrivingen er derimot en generell framskriving. Sannsynligvis vil det bli lavere \u00c5DT enn dette p\u00e5 grunn av n\u00e6rhet til bybane og at den har tilbud til de myke trafikantene. Selv om Hjortevegen har en del gjennomgangstrafikk har den fartsreduserende element som fartshumper og vegen kommer til \u00e5 bli noe smalere n\u00e5r fortau gj\u00f8res bredere og det anlegges gang og sykkelveg p\u00e5 deler av strekningen. Fartsgrensen p\u00e5 vegen er ogs\u00e5 30km/t s\u00e5 vegen innbyr ikke til h\u00f8y hastighet. Vegen f\u00e5r ogs\u00e5 h\u00f8yere kvaliteter med gang og sykkelveg p\u00e5 deler av strekningen. 2 Forslag til endring av regulering av Hjortevegen til forkj\u00f8rsveg Hjortevegen er per dags dato en uregulert veg, det vil si at den ikke er forkj\u00f8rsregulert og trafikken har vikeplikt for trafikk fra h\u00f8yre (med unntak av trafikanter fra parkeringsplass, holdeplass, torg, eiendom, bensinstasjon, g\u00e5gate, gatetun eller lignende omr\u00e5de). N\u00e5r vegen er uregulert blir frisikten til venstre sett fra sekund\u00e6rvegen; veldig stor. For \u00e5 unng\u00e5 at trafikk p\u00e5 Hjortevegen m\u00e5 vike for h\u00f8yre og for \u00e5 slippe \u00e5 ha store sikttrekanter som en ikke kan utbytte, foresl\u00e5s det at Hjortevegen blir forkj\u00f8rsregulert. N\u00f8dvendig frisikt hadde da blitt 6m x 24m (20x1.2) i begge retninger, se figur under. 10201331-RIT-NOT-01 22.05.2019 / Revisjon 02 SIDE 6 av 7 10201331 Hjortevegen detaljregulering multiconsult.no 10201331-RIT-NOT-01 Figur 10 Utklipp fra N100 Veg og gateutforming 2019, Statens vegvesen Denne sikttrekanten vil gi et mye mindre utslag i sideomr\u00e5det og p\u00e5 nabotomtene enn om Hjortevegen er uregulert. Vi anbefaler derfor \u00e5 gj\u00f8re Hjortevegen forkj\u00f8rsregulert, samt \u00e5 vikeplikts regulere kryss og st\u00f8rre avkj\u00f8rsler, deriblant den private vegen (Pv31880). 10201331-RIT-NOT-01 22.05.2019 / Revisjon 02 SIDE 7 av 7 "
}