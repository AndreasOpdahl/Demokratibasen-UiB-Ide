{
  "dokument_id": "767a0cba-2f0f-5d3b-b770-2b2efed52804",
  "doc_type": "case_minutes",
  "kommune": 4601,
  "tittel": "Saksprotokoll FORUTV, 26112024, Sak 395/24, Eventuelt 26.11.2024",
  "url": "https://bergen.kommune.no/politikere-utvalg/api/fil/bk360/11608674/Innstilling-vedtak-Eventuelt-26-11-2024",
  "tekst": "Eventuelt 26.11.2024 Forretningsutvalget behandlet saken i m\u00f8tet 26.11.2024 sak 395/24: F\u00f8lgende representanter tok ordet: Rune Bakervik (A), Thor Haakon Bakke (MDG), Trond Tystad (BL), Eivind N\u00e6vdal-Bolstad (H), Chris J\u00f8rgen Knudsen R\u00f8dland (H), Mailiss Solheim-\u00c5kerblom (R), Linn Kristin Eng\u00f8 (A). Rune Bakervik (A) stilte sp\u00f8rsm\u00e5l om budsjettet og Framsikt. Thor Haakon Bakke (MDG) stilte sp\u00f8rsm\u00e5l om vedtak under eventuelt fra forrige bystyrem\u00f8tet om kollektivtakster. Mailiss Solheim-\u00c5kerblom (R) stilte sp\u00f8rsm\u00e5l om oppf\u00f8lging av vedtak under eventuelt fra forrige bystyrem\u00f8te om m\u00f8te med kommunalminister og kommune\u00f8konomi. Byr\u00e5dsleder Christine Meyer (H) besvarte sp\u00f8rsm\u00e5lene. Byr\u00e5dsleder Christine Meyer (H) orienterte utvalget om \u00abPrinsippsak om bes\u00f8ksbidrag i Bergen\u00bb, som byr\u00e5det avga i sitt m\u00f8te 21.11.2024. Det f\u00f8lger en protokolltilf\u00f8rsel med saken som viser til at regjeringen har sendt p\u00e5 h\u00f8ring forslag til lov om bes\u00f8ksbidrag med kort h\u00f8ringsfrist (3. januar). For \u00e5 sikre bidrag fra bystyret til h\u00f8ringsuttalelse som m\u00e5 avgis av byr\u00e5det pga. kort frist, \u00f8nsker byr\u00e5det \u00e5 benytte behandlingen av prinsippsaken i utvalg og bystyret til \u00e5 favne momenter til den h\u00f8ringsuttalelsen som byr\u00e5det skal avgi. Byr\u00e5det vil utarbeide et tilleggsnotat frem mot utvalgsbehandlingen av saken, som redegj\u00f8r for viktige momenter i regjeringens forslag og kopler dette til prinsippsaken. Ordf\u00f8rer Marit Warncke (H) orienterte om at det legges opp til \u00e5 samle noen debatter under morgendagens bystyrem\u00f8te. "
}