{
  "dokument_id": "eeccce6f-dc5d-5d3b-827b-bfbe971bb560",
  "doc_type": "case_attachment",
  "kommune": 4601,
  "tittel": "Fagnotat datert 01.08.2024",
  "url": "https://bergen.kommune.no/politikere-utvalg/api/fil/bk360/10891222/Fagnotat-datert-01-08-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/14476-4 (Arbeidssted) Saksbehandler: Herman Gr\u00f8m Dato: 01.08.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 302/268/0/0 S\u00e6trefjellet 15B. Avslag p\u00e5 krav om retting av matrikkel Johnny Skj\u00e6veland, eier av gnr 302 bnr 268, klager i brev mottatt Hvem klager? 23.06.2024. Fagetaten har behandlet krav om tilbakef\u00f8ring av del av 302/696 til bnr Tiltaket 268 som krav om retting av opplysning i matrikkelen, etter matrikkellova \u00a7 26. Vedtaket Avslag datert 12.06.2024, jf. matrikkellova \u00a7 26 tredje ledd siste setning. Eiendommen er ikke regulert. KPA2018 viser omr\u00e5det som ytre Planstatus fortettingssone. Klagen anf\u00f8rer at det oppstod en misforst\u00e5else i 2013 om hvem grunnen Klagegrunner tilh\u00f8rte. Behov for ytterligere saksbehandling ved Ingen ytterligere saksbehandling. eventuell omgj\u00f8ring Anbefalt vedtak Avslag datert 12.06.2024 opprettholdes, klagen f\u00f8rer ikke fram. Med hilsen Plan- og bygningsetaten Eirik S. Nielsen fung. avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken Johnny Skj\u00e6veland framsatte i e-post den 14.04.2024 krav om \u00e5 f\u00e5 tilbakef\u00f8rt stykke av vei p\u00e5 \u00f8vre S\u00e6trefjellet fra gnr 302 bnr 696 til bnr 268, som han eier. Fagetaten avslo kravet den 12.06.2024. Skj\u00e6veland har 23.06.2024 klaget p\u00e5 vedtaket. Sak 201204952 Arna - Registrering av umatrikulert kommunal veggrunn gjaldt registrering av umatrikulert kommunal veigrunn i 2012. Etter tidligere matrikkelforskriften \u00a7 69 gjaldt en overgangsordning der offentlige veieiere kunne matrikulere umatrikulert grunn brukt til vei uten oppm\u00e5lingsforretning. Overgangsbestemmelsen gjaldt til 31.12.2012. Et stykke av veien som den gang l\u00e5 p\u00e5 gnr 302 ble regnet som umatrikulert, og registrert som bnr 696. Skj\u00e6veland hevder at grunnen har tilh\u00f8rt ham. Det ble framsatt krav om tilbakef\u00f8ring av deler av arealet ogs\u00e5 i forbindelse med registreringssaken i 2013. Skj\u00e6veland fikk den gang bekreftelse p\u00e5 at retting skulle skje, som f\u00f8lge av at det ble framlagt m\u00e5lebrev som ikke forel\u00e5 ved behandlingen i 2012. Deler av Mons Slettens veg og S\u00e6trefjellet ble overf\u00f8rt til bnr 268, slik at eiendommen ser ut slik den gj\u00f8r i dag. Denne saken handler om at Skj\u00e6veland \u00f8nsker en annen del tilbakef\u00f8rt til bnr 268, som ikke ble omfattet av rettingen i 2013. Fagetaten har lagt til grunn at det m\u00e5 ha oppst\u00e5tt en misforst\u00e5else i 2013 knyttet til hvilke arealer som skulle rettes, hvor fagetaten ikke har oppfattet omfanget av arealene som ble krevd rettet. 2. Om klagen Johnny Skj\u00e6veland, eier av blant annet gnr 302 bnr 268, klaget i brev mottatt 23.06.2024. Det vises til at endringen i 2013 kom til ved en feil. 3. Vurdering av klagen Klagers henvendelse forst\u00e5s i utgangspunktet som en klage p\u00e5 matrikkelf\u00f8ringen i 2013. Klager tok kontakt med fagetaten etter varsel om matrikulering av veien i forbindelse med saken fra 2012. I henvendelsen fremmet klager at et stykke av veien ved en feil ble overf\u00f8rt fra hans eiendom til kommunen. Det ble blant annet lagt fram m\u00e5lebrev som ikke hadde inng\u00e5tt i kommunens saksbehandling. Kommunen var p\u00e5 det tidspunktet enig, og ga tilbakemelding om at matrikkelen ville bli endret. Klager mener at den endringen som ble gjort i 2013 var feil, fordi den inkluderte en mindre del av veien enn han siktet til. Endringen klager n\u00e5 \u00f8nsker oppn\u00e5dd gjelder derfor overf\u00f8ringen som skjedde i 2013. Klagefristen p\u00e5 dette vedtaket har g\u00e5tt ut, og kommunen har ikke lenger anledning til \u00e5 rette opplysningen gjennom omgj\u00f8ring. Forvaltningens adgang til \u00e5 omgj\u00f8re eget vedtak etter fvl. \u00a7 35 er ikke ubegrenset i tid. Det er ikke lovregulerte frister. Vi vurderer likevel at 12 \u00e5r er for lang tid. Sivilombudet har uttalt, for eksempel i uttale 2012/1080, at to og et halvt \u00e5r med endring til ugunst var for lang tid. I ligningsloven \u00a7 9-6 nr. 3 er fristen satt til to \u00e5r ved endring til ugunst for skattemyndigheten. Utgangspunktet for endring av matrikkelen er at det skal gjennomf\u00f8res oppm\u00e5lingsforretning, etter matrikkellova \u00a7 17. Kommunen kan likevel rette opplysninger om grenser og geografiske opplysninger om punktfeste og stedbundne rettigheter n\u00e5r det blir dokumentert Saksnummer KLAGE-2024/14476 Side 2 av 6 at opplysningene er feil, og n\u00e5r dette kommer av feil i registreringen eller i vedlikeholdet av matrikkelen, se matrikkellova \u00a7 26 tredje ledd siste setning. Henvendelsen mottatt 14.04.2024 forst\u00e5s derfor som krav om retting av matrikkelen etter denne bestemmelsen. Sp\u00f8rsm\u00e5let i saken er om det er dokumentert at det forekom en feil ved registreringen av det aktuelle arealet i 2013, og eventuelt om kommunen vil rette opplysningene. Kartet under viser eiendom gnr 302 bnr 268 sin utstrekning i dag. Denne utformingen kom til etter klagers henvendelse i 2013. I henvendelsen er det vedlagt kart, der del av veien som klager mener han eier er markert med gult. Bildet under er utformet basert p\u00e5 dette for \u00e5 vise eksisterende eiendom og arealet som \u00f8nskes rettet. Saksnummer KLAGE-2024/14476 Side 3 av 6 Fagetaten har lagt til grunn at det er det samme arealet (markert i gult) som klager ba om retting for i 2013. Fagetaten legger videre til grunn at rettingen i 2013 omfattet en mindre del av arealet, som i dag ligger til bnr 268, og at den manglende rettingen i 2013 derfor skyldes en misforst\u00e5else. Grunnen til misforst\u00e5elsen er trolig at m\u00e5lebrevet til 302/268 fra 1953 som var grunnlaget for rettingen, ikke viser at arealet markert med gult er en del av 302/268. Arealet markert med gult, har vi i ettertid funnet p\u00e5 m\u00e5lebrevet til 302/368 fra 1957. 302/368 utgikk i 1964, og ble sl\u00e5tt sammen med 302/268. Areal som viser p\u00e5 m\u00e5lebrevet til 307/368, som ikke er fradelt til andre eiendommer, er dermed en del av 302/268 i dag. Nedenfor en illustrasjon av 302/268 og 302/368 p\u00e5 m\u00e5lebrevet til 302/225. Eiendommen 302/225 eide opprinnelig hele dette omr\u00e5det, s\u00e5 dette m\u00e5lebrevet er brukt som illustrasjon for \u00e5 f\u00e5 med grensene til b\u00e5de 302/268 og 302/368 p\u00e5 samme kart. Veigrunnen som Skj\u00e6veland n\u00e5 krever tilbakef\u00f8rt til 302/268, ligger innenfor det som tidligere var arealet til 302/368. Saksnummer KLAGE-2024/14476 Side 4 av 6 Sp\u00f8rsm\u00e5let i saken er om det er dokumentert at det forekom en feil ved registreringen av det aktuelle arealet i 2013, og eventuelt om kommunen vil rette opplysningene. For \u00e5 kunne benytte denne adgangen m\u00e5 det dokumenteres at opplysningene er feil p\u00e5 grunn av feil i registreringen eller vedlikeholdet av matrikkelen. I denne saken m\u00e5 det i s\u00e5 fall v\u00e6re en feil at veigrunnen ble lagt inn i 302/696 i 2012. Saken fra 2012 gjelder en overgangsbestemmelse i matrikkelforskriften \u00a7 69. Bestemmelsen gjaldt umatrikulert grunn. I forskriftens \u00a7 2 bokstav l er umatrikulert grunn grunneiendom eller festegrunn som var lovlig opprettet f\u00f8r grunneiendomsdelen av GAB-registeret ble satt i kraft i kommunen og som ikke er tildelt eget matrikkelnummer. I Bergen kommune ble GAB- registeret innf\u00f8rt i 1983. Historiske flyfoto over omr\u00e5der viser at veien ble opprettet en gang mellom 1950 og 1970. Videre er det lagt til grunn at eiendommer som er utskilt fra en eiendom som har et matrikkelnummer, men der utskillingen ikke er blitt registrert som en egen matrikkelenhet, ogs\u00e5 regnes for umatrikulert grunn. I saken her fantes omr\u00e5det p\u00e5 m\u00e5lebrevet til 302/368, som senere ble sl\u00e5tt sammen med 302/268. Vi vurderer derfor at veigrunnen ble utskilt fra bnr 268 n\u00e5r veien ble opprettet en gang mellom 1950 og 1970, men at den ikke ble registrert som en egen matrikkelenhet. Det var ikke vanlig \u00e5 registrere offentlige veier som egen eiendom f\u00f8r delingsloven av 1980. Med bakgrunn i matrikkelforskriften \u00a7 69 vurderer vi at opplysningene i matrikkelen kom til p\u00e5 riktig og gyldig m\u00e5te i 2012. Veien fikk da bnr 696. Saksnummer KLAGE-2024/14476 Side 5 av 6 Vi vektlegger videre at veigrunnen som kreves rettet har eksistert i det minste siden 1970. Veien er en kommunal vei, og etter v\u00e5r forst\u00e5else har den v\u00e6rt driftet og vedlikeholdt av kommunen i all tid. Veien har siden opprettelsen v\u00e6rt en vei \u00e5pen for alminnelig ferdsel. Den fungerer i dag som tilkomstvei til mange boliger i omr\u00e5det, av det vi kan se rundt 30-40 boenheter i \u00f8vre del av S\u00e6trefjellet. Siden opplysningene i matrikkelen ikke er feil, har vi avsl\u00e5tt kravet om retting med hjemmel i matrikkelloven \u00a7 26 tredje ledd siste setning. 4. Konklusjon Avslag datert 12.06.2024 opprettholdes. Klagen f\u00f8rer ikke fram. Vedlegg: 1. Oversiktskart 2. Oversiktsfoto 3. Klage datert 23.06.2024 4. Avslag datert 12.06.2024 Saksnummer KLAGE-2024/14476 Side 6 av 6 "
}