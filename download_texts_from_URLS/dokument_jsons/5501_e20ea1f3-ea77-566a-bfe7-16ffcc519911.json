{
  "dokument_id": "e20ea1f3-ea77-566a-bfe7-16ffcc519911",
  "doc_type": "case_attachment",
  "kommune": 5501,
  "tittel": "4. Planbestemmelser - korrigert",
  "url": "https://innsyn.tromso.kommune.no/application/getMoteDokument?dokid=2001735861",
  "tekst": "Datert: 16.05.2024 Vedtatt av kommunestyret: Vedtatt endret: DETALJREGULERINGSPLAN FOR KULLKRANSVINGEN Reguleringsbestemmelser Plan-ID: 1755 Saksnummer: PLAN-19/00497-12 1. Planens hensikt Hensikten med planen er \u00e5 legge til rette for kontor, forretning, lager og kai. F\u00f8rste byggetrinn (#1) skal kunne realiseres f\u00f8r Stakkevollvegen flyttes. 2. Fellesbestemmelser for hele planomr\u00e5det 2.1 Dokumentasjonskrav (\u00a7 12-7 nr. 12) S\u00f8knad om rammetillatelse 2.1.1 Ved s\u00f8knad om rammetillatelse skal det dokumenteres at tiltaket innehar gode visuelle kvaliteter b\u00e5de i seg selv og i forhold til dets funksjon. Dokumentasjonen skal vise forholdet til b\u00e5de det bebygde og ubebygde landskap og naboskap, og begrunne de valgte l\u00f8sningene. 2.1.2 Ved s\u00f8knad om rammetillatelse skal det vedlegges uteromsplan for planomr\u00e5det i m\u00e5lestokk 1:200, som viser bebyggelse og anlegg i sammenheng med atkomster, uteoppholdsarealer, terrengforhold, avfallsh\u00e5ndtering, sn\u00f8depot, overvannsh\u00e5ndtering, parkeringsplasser og sykkelparkering. S\u00f8knad om igangsettingstillatelse 2.1.3 Ved s\u00f8knad om f\u00f8rste igangsettingstillatelse til tiltak i byggetrinn 1 og byggetrinn 2, skal det legges ved dokumentasjon for at tekniske detaljplaner for offentlige samferdselsanlegg, teknisk infrastruktur og gr\u00f8nnstruktur, samt private felles vann- og avl\u00f8psanlegg er godkjent av kommunens ansvarlige fagorgan. 2.1.4 Ved s\u00f8knad om igangsettingstillatelse til tiltak skal det legges ved dokumentasjon for at tiltaksplan for graving i og h\u00e5ndtering av forurenset grunn, er godkjent av forurensningsmyndigheten. 2.1.5 Ved s\u00f8knad om igangsettingstillatelse skal det vedlegges en anleggsplan. Planen skal redegj\u00f8re for beskyttelse av omgivelsene mot st\u00f8y og andre ulemper i bygge- og anleggsfasen. Planen skal redegj\u00f8re for plassering av maskiner og annet utstyr, omr\u00e5der for lagringsbrakker og brakkerigg, trafikkavvikling, massetransport, driftstider, trafikksikkerhet for g\u00e5ende og syklende, renhold, st\u00f8vdemping og st\u00f8yforhold. N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. For \u00e5 oppn\u00e5 tilfredsstillende milj\u00f8forhold i anleggsfasen, skal luftkvalitets- og st\u00f8ygrenser f\u00f8lge Milj\u00f8verndepartementets retningslinjer for behandling av luftkvalitet og st\u00f8y i arealplanleggingen, T-1520 og T-1442. Riggplass skal legges til regulert byggeomr\u00e5de eller ikke opparbeidet fellesareal. S\u00f8knad om midlertidig brukstillatelse og ferdigattest 2.1.6 Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur, skal det ved s\u00f8knad om midlertidig brukstillatelse og ferdigattest legges ved overtakelsesprotokoll som er signert av kommunens ansvarlige fagorgan. 2.1.7 Ved s\u00f8knad om midlertidig brukstillatelse og ferdigattest, skal godkjent VA- ferdigmelding vedlegges s\u00f8knaden. 2.2 \u00d8vrige fellesbestemmelser 2.2.1 F\u00f8lgende forhold framg\u00e5r av plankart: form\u00e5l, byggegrense, h\u00f8yde, utnyttingsgrad, atkomst, hensynssoner (\u00a7 12-7 nr. 1, 2, 4, 7). 2.2.2 Funksjons- og kvalitetskrav (\u00a7 12-7 nr. 4) a) Alle bygninger, uterom og trafikkanlegg skal utformes i tr\u00e5d med prinsipper for universell utforming. b) Uteromsplaner 1:500, jf. kap. 7, er bindende for uteareal p\u00e5 bakkeplan. 2.2.3 Offentlige samferdselsanlegg, teknisk infrastruktur og gr\u00f8nnstruktur skal opparbeides i tr\u00e5d med til enhver tid gjeldende kommunaltekniske normer, herunder for veger og gr\u00f8ntanlegg, vann og avl\u00f8p og Belysningsnorm for Troms\u00f8 kommune. Der det er eksisterende anlegg, skal oppgradering skje iht. Kommunalteknisk norm. Slik utbygging kan kun gj\u00f8res i samsvar med tekniske detaljplaner som p\u00e5 forh\u00e5nd skal v\u00e6re godkjent av det til enhver tid ansvarlige fagorgan i kommunen (\u00a7 12-7 nr. 4). 2.2.4 Lys i havneanlegget skal ikke v\u00e6re til sjenanse for omgivelsene. 2.2.5 Tekniske detaljplaner for vann, avl\u00f8p og overvann skal utarbeides i tr\u00e5d med VAO- rammeplan av 01.07.21 og akseptbrev til VAO-rammeplan av 26.07.21. Avvik mellom tekniske detaljplaner og VAO-rammeplan kan utl\u00f8se behov for revisjon av VAO- rammeplan og endring av reguleringsplan (\u00a7 12-7 nr. 4). Tekniske detaljplaner skal samordne l\u00f8sninger fra VAO-rammeplan og OSG-rammeplan (\u00a7 12-7 nr. 4). 2 2.2.6 Skulle det under bygge- og anleggsarbeid komme fram gjenstander eller andre spor som kan vise eldre aktivitet i omr\u00e5det, m\u00e5 arbeidet stanses. Melding sendes Sametinget og Troms fylkeskommune omg\u00e5ende, jf. kulturminneloven \u00a7 8 annet ledd. 2.2.7 Parkering Det tillates maks 146 parkeringsplasser, hvorav minimum 5 % skal v\u00e6re handicapparkering. Parkeringsplassene for ansatte skal ligge i parkeringskjeller, men inntil 36 parkeringsplasser for bes\u00f8kende, handicapparkering inkludert, tillates p\u00e5 bakkeplan. Parkeringsplasser p\u00e5 bakkeplan tillates ikke plassert ut mot Stakkevollvegen, med unntak av handicapparkering. Det skal etableres minimum 260 sykkelparkeringsplasser. Sykkelparkering skal v\u00e6re overdekket og plasseres som vist i uteromsplaner, jf. kap. 7. Sykkelparkering for ansatte skal v\u00e6re i sykkelskur eller -rom. 20 % av parkeringsplassene for ansattes biler og sykler skal ha ladefasiliteter. 2.2.8 Det kan ikke benytte byggekraner som overstiger kote +54,7, med mindre det foreligger godkjenning til dette fra Avinor. Byggekraner skal ha r\u00f8de hinderlys. 2.2.9 St\u00f8y Ny arealbruk og nye tiltak i planomr\u00e5det skal ikke p\u00e5f\u00f8re eksisterende boligbebyggelse og utearealer st\u00f8y som overskrider Lden 55 dB. Grensen omfatter ogs\u00e5 st\u00f8y fra b\u00e5ter og kai. B\u00e5ter som ligger ved kai, og som medf\u00f8rer overskridelse av st\u00f8ygrensen, skal benytte landstr\u00f8manlegg til elektrisk anlegg i b\u00e5ter. Det totale st\u00f8yniv\u00e5et i helger/helligdager og mellom kl. 23-07 p\u00e5 hverdager, skal ikke p\u00e5f\u00f8re eksisterende boligbebyggelse og utearealer st\u00f8y som overskrider Lden 45 dB. Grensen omfatter ogs\u00e5 st\u00f8y fra b\u00e5ter ved kai. I tilfeller hvor denne grenseverdien ikke kan opprettholdes, skal det gjennomf\u00f8res skjermingstiltak. 3. Bestemmelser til arealform\u00e5l 3.1 Bebyggelse og anlegg (\u00a7 12-5 nr.1) Fellesbestemmelser for bebyggelse og anlegg a) Nybygg/utvidelser som medf\u00f8rer bygning med et samlet oppvarmet bruksareal (BRA) p\u00e5 over 1 000 m2 skal tilknyttes fjernvarmenettet. b) Avfallsh\u00e5ndtering skal skje innomhus. Forretning/kontor/industri (BKB1) a) Arealbruk: Arealet er avsatt til lager, forretning og kontorbebyggelse med tilh\u00f8rende anlegg. b) Grad av utnytting: Plan som har himling lavere enn 0,5 m over terrengets gjennomsnittsniv\u00e5 rundt bygningen, regnes ikke med i bygningens bruksareal. c) Byggegrense: Bebyggelsen skal plasseres innenfor byggegrenser angitt p\u00e5 plankartet. Der byggegrense ikke er angitt, gjelder form\u00e5lsgrensen som byggegrense. d) Gesimsh\u00f8yder: Bebyggelsens h\u00f8yde skal ikke overstige de koteh\u00f8ydene som er vist p\u00e5 plankartet. 3 e) Forretning: Innenfor arealet tillates inntil 3 000 m2 plasskrevende varer. f) Parkering: Det tillates opparbeiding av parkeringskjeller under terreng innenfor arealform\u00e5lene. Parkeringskjeller kan ha maks grunnflate p\u00e5 5 000 m2, inkludert parkeringsplasser, lager/boder samt arealer for teknisk infrastruktur. Det tillates opparbeiding av kj\u00f8reveg som atkomst til p-kjeller innenfor arealform\u00e5let. Kj\u00f8reveg skal opparbeides som vist i uteromsplaner, jf. kap. 7. Kontor/industri (SK/I1 og K/I2) Omr\u00e5det er avsatt til kontor/industri i samsvar med gjeldende kommunedelplan for omr\u00e5det. Arealet er regulert inn for \u00e5 sikre frisiktsoner. 3.2 Gr\u00f8nnstruktur (\u00a7 12-5 nr. 3) Bl\u00e5/gr\u00f8nnstruktur (G1) a) Uteareal skal utformes for \u00e5 kunne h\u00e5ndtere overvann lokalt og \u00e5pent. b) Uteareal skal opparbeides med en parkmessig utforming med beplanting, inkludert tr\u00e6r, og belegg i tr\u00e5d med uteromsplaner, jf. kap. 7. 4. Bestemmelser til hensynssoner (\u00a7\u00a7 12-6, 12-7 og 11-8) 4.1 Sikrings-, st\u00f8y-, infrastruktur- og faresoner (\u00a7 11-8 a og b) Frisikt (H140) Innenfor de frisiktsoner som er angitt i planen, skal det ikke forekomme sikthindrende gjenstander som er h\u00f8yere enn 0,5 m over tilst\u00f8tende kj\u00f8rebaners plan. Flomfare (H320) Arealet skal utformes som flomveg med fall mot sj\u00f8. Krav vedr\u00f8rende infrastruktur (H410) L\u00f8sninger for opparbeiding innenfor hensynssonen skal tilpasses byggetegninger som f\u00f8lger etter plan 1821 for Stakkevollvegen, og skal godkjennes av kommunen. 5. Bestemmelser til bestemmelsesomr\u00e5der #1 Byggetrinn 1 Byggetrinn 1 er vist med bestemmelsesgrense i illustrasjon av 13.02.24. #2 Byggetrinn 2 Byggetrinn 2 er vist med bestemmelsesgrense i illustrasjon av 13.02.24. 4 6. Rekkef\u00f8lgebestemmelser 6.1 F\u00f8r igangsettingstillatelse \u2022 F\u00f8r det gis igangsettingstillatelse for bebyggelse i #1 byggetrinn 1 skal: o L\u00f8sning for vannforsyning og kommunal overvannsledning til byggetrinn 1, vist i VAO-rammeplan av 01.07.21, v\u00e6re etablert. o Adskilte gangforbindelser til/fra n\u00e6rmeste bussholdeplass som vist i uteromsplan byggetrinn 1 av 24.10.23, v\u00e6re opparbeidet. \u2022 F\u00f8r det gis igangsettingstillatelse for bebyggelse i #2 byggetrinn 2 skal: o L\u00f8sning for vannforsyning og kommunal overvannsledning til byggetrinn 2, vist i VAO-rammeplan av 01.07.21, v\u00e6re etablert. o Kj\u00f8reveg (o_SKV1) og fortau langs atkomst (o_SF1-2), v\u00e6re opparbeidet. o Stakkevollvegen (inkludert l\u00f8sninger for gange, sykkel og kollektiv) v\u00e6re opparbeidet, avgrenset i tr\u00e5d med illustrasjon \u00abAvgrensning av rekkef\u00f8lgekrav til opparbeiding av Stakkevollvegen i tr\u00e5d med plan 1821\u00bb av 13.02.24. Veien skal opparbeides i tr\u00e5d med Troms\u00f8pakke 3-prosjektet. \u2022 Igangsettingstillatelse for tiltak kan likevel gis dersom det gjennom utbyggingsavtale og garanti, foreligger tilstrekkelig sikkerhet for at rekkef\u00f8lgekravene ovenfor vil bli oppfylt. Det kan ikke gis midlertidig brukstillatelse eller ferdigattest for byggetrinn 1 f\u00f8r tiltak i punkt 6.1, f\u00f8rste kulepunkt, er etablert. Det kan ikke gis midlertidig brukstillatelse eller ferdigattest for byggetrinn 2 f\u00f8r tiltak i punkt 6.1, annet kulepunkt, er etablert, godkjent og overtatt. Ved s\u00f8knad om midlertidig brukstillatelse og ferdigattest skal overtakelsesprotokoll som er signert av kommunens ansvarlige fagorgan, vedlegges s\u00f8knaden. 6.2 F\u00f8r bebyggelse tas i bruk \u2022 F\u00f8r det gis midlertidig brukstillatelse eller ferdigattest for bebyggelse innenfor #1 byggetrinn 1, skal f\u00f8lgende v\u00e6re opparbeidet: o l\u00f8sninger for vann og avl\u00f8p, o flomveg H320 innenfor byggetrinn 1, o midlertidig kj\u00f8reatkomst som vist i uteromsplan byggetrinn 1 av 24.10.23, o l\u00f8sninger for avfallsh\u00e5ndtering, o 100 parkeringsplasser for sykkel, o uteareal G1 som vist i uteromsplan byggetrinn 1 av 24.10.23. \u2022 F\u00f8r det gis midlertidig brukstillatelse eller ferdigattest for bebyggelse og kai innenfor #2 byggetrinn 2, skal f\u00f8lgende v\u00e6re opparbeidet: o uteromsareal (innen BKB1) og gr\u00f8nnstruktur (G1), o interne gang- og sykkelforbindelser, o 160 parkeringsplasser for sykkel, o l\u00f8sninger for vann og avl\u00f8p, o flomveg H320 innenfor byggetrinn 2, o l\u00f8sninger for avfallsh\u00e5ndtering, o tilrettelegging for landstr\u00f8m p\u00e5 kai, 5 o atkomst fra GNR/BNR 200/519 stenges, o kj\u00f8reveg (SKV2) og fortau langs atkomst (SF3), o uteareal G1 som vist i uteromsplan byggetrinn 2 av 24.10.23. \u2022 Det kan ikke gis midlertidig brukstillatelse eller ferdigattest for byggetrinn 1 og byggetrinn 2, f\u00f8r det foreligger godkjent VA-ferdigmelding fra gjeldende fagorgan for privat VAO- infrastruktur/private tilkoblinger til offentlig nett. Ved s\u00f8knad om midlertidig brukstillatelse og ferdigattest, skal godkjent VA- ferdigmelding vedlegges s\u00f8knaden. \u2022 Det kan ikke gis midlertidig brukstillatelse eller ferdigattest for byggetrinn 1 og byggetrinn 2 f\u00f8r offentlige samferdselsanlegg, teknisk infrastruktur og gr\u00f8nnstruktur, som skal overtas til kommunal drift og vedlikehold, er godkjent og overtatt. 7. Dokumenter som gis juridisk virkning gjennom henvisning i bestemmelsene \u2022 Bestemmelsesomr\u00e5der av 13.02.2024 \u2022 Rekkef\u00f8lgekrav til opparbeiding av 1821 Stakkevollvegen av 13.02.2024 \u2022 Uteromsplan byggetrinn 1 av 24.10.2023 \u2022 Uteromsplan byggetrinn 2 av 24.20.2023 \u2022 VAO-rammeplan med vedlegg av 01.07.2021 \u2022 Akseptbrev VAO av 26.07.2021 6 "
}