{
  "dokument_id": "259f2d00-9ebc-5ba2-a0c2-8b7982b7934b",
  "doc_type": "case_minutes",
  "kommune": 4601,
  "tittel": "Saksprotokoll UFKN, 09042025, Sak 50/25, Samfunnsplanlegging i bystyreperioden",
  "url": "https://bergen.kommune.no/politikere-utvalg/api/fil/bk360/12491375/Innstilling-vedtak-Samfunnsplanlegging-i-bystyreperioden",
  "tekst": "Samfunnsplanlegging i bystyreperioden Utvalg for finans, kultur og n\u00e6ring hadde saken til orientering i m\u00f8tet 09.04.2025 sak 50/25: Utvalg for finans, kultur og n\u00e6ring tok saken til orientering. Utvalg for milj\u00f8 og byutvikling innstiller til bystyret. Utvalg for finans, kultur og n\u00e6rings behandling F\u00f8lgende representanter tok ordet: Eira Vilde Martinsen Garrido (SV), Rune Bakervik (A), Anette Strand (H), Ole-Ansger Nepomuk Martini (V). Merknader fremsatt i utvalget: Eira Vilde Martinsen Garrido (SV) fremsatte p\u00e5 vegne av SV f\u00f8lgende merknad: Frivillighet i Bergen - Plan for frivillighet i Bergen 2022-2025 beholdes som egen plan. Rune Bakervik (A) fremsatte p\u00e5 vegne av A f\u00f8lgende merknader: Merknad 1: Bystyret ber byr\u00e5det merke seg at \u00e5 g\u00e5 fra plan til sak p\u00e5 viktige politiske omr\u00e5der fra kommunen begrenser innbyggerinvolveringen fordi det ikke gjennomf\u00f8res h\u00f8ringer for saker. Byr\u00e5det m\u00e5 derfor legge opp til andre former for innbyggerinvolvering. Merknad 2: Plan for deltagelse og mangfold i kunst- og kulturfeltet 2021 - 2030 beholdes som egen plan. Votering: Merknad 1 fra A, fremsatt av Rune Bakervik (A) fikk 6 stemmer (A, SV, MDG, UAV(Hillers\u00f8y). Merknad 2 fra A, fremsatt av Rune Bakervik (A) fikk 5 stemmer (A, SV, MDG). Merknad fra SV, fremsatt av Eira Vilde Martinsen Garrido (SV) fikk 6 stemmer (A, SV, MDG, UAV(Hillers\u00f8y). Byr\u00e5det behandlet saken i m\u00f8tet 27.03.2025 sak 70/25 Byr\u00e5det innstiller til bystyret \u00e5 fatte f\u00f8lgende vedtak: 1. Bystyret vedtar opplegg for planarbeid i bystyreperioden slik det fremg\u00e5r av vedlagt oversikt over planarbeid i bystyreperioden. 2. Tidligere vedtak om rullering av enkeltplaner i 2025 oppheves. F\u00f8lgende planarbeid vil ha oppstart i 2025, i tr\u00e5d med vedlagt oversikt over planarbeid: a. Internasjonal plan b. Digitaliseringsstrategi for Bergen kommune c. Temaplan for natur, milj\u00f8 og klima d. Temaplan for boligforsyning 3. F\u00f8lgende planer utg\u00e5r, slik det fremg\u00e5r av vedlagt oversikt over planarbeid: a. Sammen for vennskap, lek og l\u00e6ring - rammeplan for SFO b. Innhold og organisering av SFO for barn med s\u00e6rskilte behov p\u00e5 1.-7. trinn og tiden etter skoletid for ungdom med s\u00e6rskilte behov p\u00e5 8.-10. trinn c. Fagarbeidernes rolle i barnehager, skoler og p\u00e5 idrettsfeltet d. Plan for seksuell helse, seksualopplysning og seksualitetsundervisning e. Bergen - en aktiv fairtradeby. Strategi for etisk og rettferdig handel 2018-2022 f. Frivillighet i Bergen - Plan for frivillighet i Bergen 2022-2025 4. Byr\u00e5det legger frem for bystyret en oversikt over tiltak innenfor eksisterende planer som er i konflikt med gjeldende politikk, er fordyrende eller representerer ineffektive l\u00f8sninger eller ikke er mulig \u00e5 realisere innenfor Bergen kommunes budsjettrammer. Denne gjennomgangen skal v\u00e6re gjennomf\u00f8rt innen f\u00f8rste halv\u00e5r 2026. 5. Bystyret vedtar at prinsippene i plansystemet, slik det fremkommer av \u00abPlansystem for samfunnsplanlegging i Bergen kommune\u00bb, gj\u00f8res gjeldende for all samfunnsplanlegging i Bergen kommune. 2 "
}