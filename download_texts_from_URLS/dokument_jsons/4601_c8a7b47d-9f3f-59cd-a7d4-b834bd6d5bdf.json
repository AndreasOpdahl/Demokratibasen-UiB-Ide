{
  "dokument_id": "c8a7b47d-9f3f-59cd-a7d4-b834bd6d5bdf",
  "doc_type": "case_attachment",
  "kommune": 4601,
  "tittel": "Geotekniske vurderinger datert 05.10.2022",
  "url": "https://bergen.kommune.no/politikere-utvalg/api/fil/bk360/11745499/Geotekniske-vurderinger-datert-05-10-2022",
  "tekst": "NOTAT Oppdrag Kong Oscars gate 46 - 48 Dokumentkode 10245853-RIG-NOT-001 Emne Geotekniske vurderinger for Tilgjengelighet \u00c5pen reguleringsplan Oppdragsgiver En til En arkitekter Oppdragsleder Fredrik Rochmann Kontaktperson Hector Pina Utarbeidet av Fredrik Rochmann Kopi Ansvarlig enhet 10233011 Geoteknikk Vest SAMMENDRAG I Kong Oscars gate 46 \u2013 48 skal det bygges et nytt bygg i tre. Det er planlagt \u00e5 rive eksisterende bygningsmasse og nytt bygg skal settes opp p\u00e5 tomten. Tomteomr\u00e5det ligger innenfor omr\u00e5det som er definert som \u00abMiddelalderbyen Bergen\u00bb, hvor grunnen etter kulturminneloven (kml.) i utgangspunktet er et automatisk fredet kulturminne. Det er ikke mulig \u00e5 utf\u00f8re arkeologiske utgravinger eller geotekniske grunnunders\u00f8kelser p\u00e5 selve tiltaksomr\u00e5det, f\u00f8r eksisterende bygg er revet. Men Multiconsult har tidligere utf\u00f8rt geotekniske grunnunders\u00f8kelser i et borpunkt i fortauet like \u00f8st for Kong Oscars gate 48. Unders\u00f8kelsene viser at l\u00f8smassene best\u00e5r av et topplag med fyllmasser av grus og stein ned til ca. 1,0 m under terreng. Videre er det et kulturlag med h\u00f8yt organisk innhold med mektighet p\u00e5 ca. 1,0 m over silitg sand med noe humusinnhold. Det er usikkerhet knyttet til om kulturlaget er bevart under eksisterende bygg. Ved prosjektering av nytt bygg vil det bli lagt vekt p\u00e5 \u00e5 minimere inngrepene i et eventuelt kulturlag. Vi tar her med hvilket inngrep som er/kan bli aktuelle. Det nye bygget f\u00e5r ikke kjeller og er planlagt med uk. fundament p\u00e5 ca. kote 7,7. Under bygget skal det graves en ny VA-gr\u00f8ft som kan gi mindre inngrep i evt. kulturlag. I byggets randsone skal det ogs\u00e5 graves en VA-gr\u00f8ft som kommer noe ned i niv\u00e5 med observert kulturlag i tidligere utf\u00f8rte grunnunders\u00f8kelser. Verifikasjon av fundamenteringsforholdene til nabobygget i Kong Oscars gate 44 gjennom pr\u00f8vegraving vil kunne f\u00f8re til mindre inngrep i evt. kulturlag. Avhengig av fundamenteringsforholdene til nabobygget kan det ogs\u00e5 bli behov for en midlertidig st\u00f8ttevegg. Dersom det blir p\u00e5vist kulturlag som skal ivaretas, p\u00e5 tomten, vil bygget pelefundamenteres for \u00e5 forhindre setninger. Pelefundamentering skal detaljprosjektertes iht. til krav spesifisert i Byggforskserien anvisning 721.305 for \u00e5 redusere potensielle skadevirkninger p\u00e5 kulturlaget. Det er ikke fare for et omr\u00e5deskred mht kvikkleire, i dette omr\u00e5det. 00 05.10.2022 Klar til utsendelse Fredrik Rochmann Anne Birgitte Roe Fredrik Rochmann REV. DATO BESKRIVELSE UTARBEIDET AV KONTROLLERT AV GODKJENT AV Multiconsult | Nesttunbrekka 99 | 5221 Nesttun | +47 55 62 37 00 | multiconsult.no NO 918 836 519 MVA Kong Oscars gate 46 - 48 multiconsult.no Geotekniske vurderinger for reguleringsplan 1 Beskrivelse av tiltak Det er planlagt \u00e5 f\u00f8re opp et nytt bygg i tre i Kong Oscars gate 46 \u2013 48 (gnr./bnr 166/535 166/1798). Eksisterende paviljongbygg fra 1965 skal rives og nytt bygg skal etableres. Det nye bygget f\u00e5r noe st\u00f8rre fotavtrykk i nord-vest, mens det blir noe mindre fotavtrykk i \u00f8st og s\u00f8r, se Figur 1. Planlagt niv\u00e5 p\u00e5 overkant gulv er p\u00e5 ca. kote 7,7. Ringmur har h\u00f8yde p\u00e5 1,0 m og utgravingsniv\u00e5 blir dermed p\u00e5 ca. kote 7,7. Det er ogs\u00e5 planlagt en heis i vestlig del av bygget. Underkant av heisgrube vil ligge p\u00e5 ca. kote 8,18 ca. 0,5 m under overkant gulv. Det nye bygget skal bygges inntil Kong Oscars gate 44 og byggene skal ha felles inngang, trapp og heis. Planen omfatter Middelalder bygrunn, som er fredet etter kulturminneloven og krever dermed dispensasjon fra kulturminneloven \u00a7 3. Foreliggende notat inneholder grunnlaget for s\u00f8knad om inngrep i automatisk fredet grunn i forbindelse med grunnarbeider p\u00e5 den aktuelle tomten. 10245853-RIG-NOT-001 5. oktober 2022 Side 2 av 9 Kong Oscars gate 46 - 48 multiconsult.no Geotekniske vurderinger for reguleringsplan Figur 1: Snitt- og plan av planlagt bygg, tegning \u00abE-6 Ny fundamentering\u00bb mottatt p\u00e5 e-post fra en- til-en arkitekter 21.09.2022. 10245853-RIG-NOT-001 5. oktober 2022 Side 3 av 9 Kong Oscars gate 46 - 48 multiconsult.no Geotekniske vurderinger for reguleringsplan 2 Grunnunders\u00f8kelser 2.1 Tidligere grunnunders\u00f8kelser Det er ikke utf\u00f8rt arkeologiske utgravinger eller geotekniske grunnunders\u00f8kelser p\u00e5 selve tiltaksomr\u00e5det, men Multiconsult har tidligere utf\u00f8rt geotekniske grunnunders\u00f8kelser i et borpunkt p\u00e5 fortauet like \u00f8st for Kong Oscars gate 48 [1], se Figur 3. Borpunktet inkluderer \u00e9n totalsondering, \u00e9n pr\u00f8veserie og \u00e9n grunnvannsbr\u00f8nn. Borpunktet viser at l\u00f8smassene best\u00e5r av et topplag med fyllmasser av grus og stein ned til ca. 1,0 m under terreng. Videre er det et kulturlag med h\u00f8yt organisk innhold (Ogl=60 %) med mektighet p\u00e5 ca. 1,0 m over silitg sand med noe humusinnhold. Laveste registrerte grunnvannstand er 2,09 m under terreng, dvs. p\u00e5 kote 6,61 m. Dette er like i underkant av det registrerte kulturlaget som har overkant p\u00e5 ca. kote 7,7. Figur 2: Totalsonderingsprofil og geotekniske data. Bl\u00e5 stiplet linje angir antatt bergoverflate. 10245853-RIG-NOT-001 5. oktober 2022 Side 4 av 9 Kong Oscars gate 46 - 48 multiconsult.no Geotekniske vurderinger for reguleringsplan Kong Oscars gate 46-48 Tiltaksomr\u00e5det Plassering av borpunkt Figur 3: Geotekniske borpunkt i omr\u00e5det fra rapport 613883-RIG01 [1]. 2.2 Planlagte grunnunders\u00f8kelser Det m\u00e5 gjennomf\u00f8res geotekniske grunnunders\u00f8kelser p\u00e5 tiltaksomr\u00e5det etter at eksisterende bygg er revet, da det ikke er tilkomst f\u00f8r. Grunnunders\u00f8kelsene gjennomf\u00f8res med belteg\u00e5ende borerigg. Hensikten med de geotekniske unders\u00f8kelsene er \u00e5 bl.a kartlegge mektigheten av evt. kulturlag, dybder til berg, samt \u00e5 overv\u00e5ke grunnvannstanden. Overv\u00e5king av grunnvannstanden skal p\u00e5g\u00e5 under hele byggeprosessen. Det tas opp pr\u00f8vemateriale av l\u00f8smassene ved bruk av naverboring eller kjernepr\u00f8vetaking. I forbindelse med prosjekteringen vil NIKU utf\u00f8re arkeologiske unders\u00f8kelser. Kostnader til p\u00e5lagt arkeologisk arbeid skal dekkes av tiltakshaver iht. kulturminneloven. 3 Fundamentering Ved prosjektering av nytt bygg vil det bli lagt vekt p\u00e5 \u00e5 minimere inngrepene i et eventuelt kulturlag.. Grunnunders\u00f8kelser utf\u00f8rt i fortauet like utenfor tiltaksomr\u00e5det, jfr. kap. 2.1, indikerer et kulturlag med overkant p\u00e5 ca. kote 7,7 og underkant p\u00e5 ca. kote 6,7. Underkant ringmur p\u00e5 nytt bygg er planlagt p\u00e5 ca. kote 7,7. Dvs. at fundamentering av bygget i utgangspunktet vil v\u00e6re i niv\u00e5 med antatt kulturlag og f\u00f8re til begrenset inngrep i kulturlaget. Faktiske niv\u00e5er p\u00e5 evt. kulturlag i selve tiltaksomr\u00e5det m\u00e5 verifiseres med grunnunders\u00f8kelser. 3.1 Pelefundamentering Kulturlag inneholder i stor grad organisk materiale, som har stort setningspotensiale. I tillegg kan det forekomme en nedbryting av organisk materiale over tid dersom det er tilgang til oksygen. Dersom det er et kulturlag under planlagt bygg som ikke kan fjernes, vil vi derfor anbefale \u00e5 unng\u00e5 direktefundamentering av bygget. Det anbefales istedenfor \u00e5 fundamentere bygget p\u00e5 peler. Det anbefales \u00e5 benytte borede st\u00e5lkjernepeler til berg da denne peletypen har stor lastb\u00e6rende evne i forhold til pelens tverrsnittsareal som vil begrense inngrep i kulturlag. Iht. til Byggforskserien nr. 10245853-RIG-NOT-001 5. oktober 2022 Side 5 av 9 Kong Oscars gate 46 - 48 multiconsult.no Geotekniske vurderinger for reguleringsplan 721.305 \u00abBygging p\u00e5 kulturlag i middelalderbyene\u00bb [2] tillates det ikke mer enn \u00e9n pel per p\u00e5begynt 15 m2 grunnflate i bygningen for \u00e5 redusere skadeomfanget p\u00e5 kulturlagene i grunnen. Videre skal ikke samlet pelareal (peltverrsnitt) overstige 1,0 % av bygningens grunnflate. Plassering og omfang av peler m\u00e5 dimensjoneres av RIG/RIB i iht. til disse kravene. 3.2 Direktefundamentering Hvis grunnunders\u00f8kelser p\u00e5 tiltaksomr\u00e5det viser at det ikke finnes kulturlag i grunnnen, f.eks. ved at kulturlag allerede har blitt masseutskiftet under bygging av eksisterende bygg, kan trolig direktefundamentering benyttes. 4 St\u00f8ttekonstruksjoner For \u00e5 avdekke hvordan nabobygget i Kong Oscars gate 44 er fundamentert kan det bli aktuelt \u00e5 utf\u00f8re pr\u00f8vegravinger ned til underkant av fundamentet p\u00e5 bygget i sm\u00e5 seksjoner. Dette vil medf\u00f8re mindre inngrep i evt. kulturlag. Avhengig av hvordan nabobygget i Kong Oscars gate 44 er fundamentert kan det bli behov for \u00e5 etablere en midlertidig st\u00f8ttevegg i grunnen under byggeperioden. 5 VA-anlegg Figur 4 viser eksisterende og planlagt VA-anlegg. Det skal legges ny 160 mm vannledning inn til bygget. Spillvann f\u00f8res inn p\u00e5 eksisterende avstikk. Bak bygget skal det lages et regnbed/fordr\u00f8yning med overl\u00f8p til drensledning rundt bygget. I byggets randsone kommer VA- gr\u00f8fter ca. 1,2 m under terreng, dvs. noe ned i antatt kulturlag. Under bygget skal eksisterende VA- gr\u00f8fter gjenbrukes og i tillegg skal det etableres en ny VA-gr\u00f8ft, se Figur 4. 10245853-RIG-NOT-001 5. oktober 2022 Side 6 av 9 Kong Oscars gate 46 - 48 multiconsult.no Geotekniske vurderinger for reguleringsplan Figur 4: Oversikt over eksisterende og nytt VA-anlegg, tegning \u00abH1 VA-rammeplan\u00bb og \u00abE6 Ny fundamentering\u00bb mottatt p\u00e5 e-post fra en-til-en arkitekter 21.09.2022. 10245853-RIG-NOT-001 5. oktober 2022 Side 7 av 9 Kong Oscars gate 46 - 48 multiconsult.no Geotekniske vurderinger for reguleringsplan 6 \u00d8vrige kommentarer Tilgjengelig informasjon om grunnvannsstanden, jfr. kap. 2.1, tyder p\u00e5 at kulturlaget har beliggenhet over grunnvannstanden. Ved regelmessig tilgang til oksygen er det sannsynlig at kulturlaget gradvis vil brytes ned og forringes. Det er i senere tid blitt etablert infiltrasjonstiltak i Kong Oscars gate med form\u00e5l om \u00e5 heve grunnvannstanden i omr\u00e5det, bl.a. for \u00e5 konservere kulturlag. I forbindelse med prosjektering av tiltaket, vil vi anbefale at det utf\u00f8res nye m\u00e5linger av grunnvannstanden. Ved behov kan gulvet i nytt bygg isoleres slik at varmeoverf\u00f8ring ned i kulturlag vil reduseres og nedbrytningshastigheten bremses. 7 Omr\u00e5deskredfare Fare for omr\u00e5deskred mht kvikkleire, skal utredes med utgangspunkt i NVEs kvikkleireveileder 1/2019 [4]. Tiltaksomr\u00e5det ligger under marin grense som typisk er ansett som et generelt aktsomhetsomr\u00e5de for omr\u00e5deskred. Terrenget vest for tiltaksomr\u00e5de er flatt (helning < 1:20) og m\u00f8ter ikke kriteriene for \u00e5 kunne v\u00e6re et l\u00f8sneomr\u00e5de. Oppstr\u00f8ms tiltaksomr\u00e5det er terrenget brattere enn 1:20. I dette omr\u00e5det er registrert berg i dagen og grunnunders\u00f8kelser som ikke viser kvikkleire. Dette gjelder for grunnunders\u00f8kelsene som er presentert i fortauet til Kong Oscarsgate 48 [1] og unders\u00f8kelser utf\u00f8rt i Skivebakken ca. 90 meter oppstr\u00f8ms for tiltaksomr\u00e5det [3], her er det grunt til berg. Basert p\u00e5 dette ligger tiltaksomr\u00e5det heller ikke i et utl\u00f8psomr\u00e5de for omr\u00e5deskred. Det er dermed ikke fare for et omr\u00e5deskred i dette omr\u00e5det. Berg i dagen Grunnunders\u00f8kelse 10245834-01 Tiltaksomr\u00e5det Figur 5: Oversiktskart over omr\u00e5det 10245853-RIG-NOT-001 5. oktober 2022 Side 8 av 9 Kong Oscars gate 46 - 48 multiconsult.no Geotekniske vurderinger for reguleringsplan Figur 6: Berg i dagen p\u00e5 Asylplassen 4, foto maps.google.com 8 Referanser [1] Multiconsult Norge AS, \"613883 -RIG01\", Kong Oscars gate og V\u00e5gsbunnnen - opprustning av gater og byrom, 2012. [2] SINTEF, Byggforskserien, \"721.305 Bygging p\u00e5 kulturlag i middelalderbyene\", 2010. [3] Multiconsult Norge AS, 10245834-01-RIG-RAP-001, Geoteknisk datarapport, 2022. [4] Norges vassdrags- og energidirektorat (NVE), \u00abVeileder 1-2019: Sikkerhet mot kvikkleireskred, Vurdering av omr\u00e5destabilitet ved arealplanlegging og utbygging i omr\u00e5der med kvikkleire og andre jordarter med spr\u00f8bruddegenskaper.,\u00bb 2019. 10245853-RIG-NOT-001 5. oktober 2022 Side 9 av 9 "
}