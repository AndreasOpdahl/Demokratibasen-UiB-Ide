{
  "dokument_id": "09d62f10-229f-5956-88c5-76a3d781e260",
  "doc_type": "case_attachment",
  "kommune": 4601,
  "tittel": "Klage fra Trond Erik Hansen datert 21.06.2023",
  "url": "https://bergen.kommune.no/politikere-utvalg/api/fil/bk360/9876496/Klage-fra-Trond-Erik-Hansen-datert-21-06-2023",
  "tekst": "From: \"Trond Erik Hansen\" <hansentronderik@gmail.com> Sent: Wed, 21 Jun 2023 08:22:30 +0200 To: \"Hovedpostmottak\" <Hovedpostmottak@bergen.kommune.no> Subject: KLAGE P\u00c5 REGULERINGSPLANER VEDTATT BERGEN BYSTYRE SAK 161/23 BYBANEN SENTRUM TIL \u00c5SANE Jeg klager med dette p\u00e5 Bystyrets vedtak av reguleringsplaner Bybanen Sentrum til \u00c5sane - vedtatt i sak 161/23. Klagen gjelder alle bokstaver under punkt 1, da planene omfatter en helhetlig utbygging som ikke kan skilles fra hverandre. Jeg er spesielt engasjert i sentrumsomr\u00e5det - Torget - Bryggen. De siste er v\u00e5re felles historiske steder \u00e5 m\u00f8tes i Bergen. Bergen har et veldig kompakt lite sentrumsomr\u00e5de dvs Festplassen til Teateret, - Torgalmenningen, Torget, V\u00e5gsbunnen \u2013 Bryggen og \u00d8vregaten. Med de reguleringsplanene som er med dagl\u00f8sning vil store deler av dette omr\u00e5det bli fullstendig \u00f8delagt. Det meste av det mest sentrale i dette omr\u00e5de vil bli byggeplass i mange \u00e5r fremover for \u00e5 bli skinnelagt. Sentrumshandelen vil naturlig nok bli redusert i byggeperioden. Dette kan f\u00f8re til butikkd\u00f8d. Turistmagneten Bergen vil miste all sin sjarm og turismen forsvinner. Planen mangler medvirkning fra oss som benytter sentrum. Medvirkning skal skje tidlig, men her er det meste bestemt f\u00f8r vi brukerne av byen ble informert. Det er ikke utredet hvordan opphold og sikkerhet blir for alle verken for anleggsperioden p\u00e5 10 \u00e5r eller n\u00e5r banen begynner \u00e5 g\u00e5. St\u00f8y, vibrasjoner, st\u00f8v under anleggsperioden og fra banen n\u00e5r den kommer i drift er ikke utredet i forhold til folkehelse for publikum p\u00e5 Bryggen og Torget. Historiske bygg sin stabilitet er ikke tilstrekkelig utredet verken for anleggsperioden eller for banens vibrasjoner. Dette med mer er mangler ved utredningen, dens vurderinger av konsekvenser og dens Risiko og s\u00e5rbarhetsanalyse. Jeg ber om at vedtaket om planene/planene oppheves og gis tilstrekkelig og dekkende involvering og utredning f\u00f8r eventuell ny behandling. Bergen 21/6-2023 Vennlig hilsen Trond Erik Hansen Morvikbotn 258, leilighet H0403 5122 Morvik Mobil: +47 950 43 776 "
}