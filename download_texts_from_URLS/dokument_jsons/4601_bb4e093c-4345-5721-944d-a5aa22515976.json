{
  "dokument_id": "bb4e093c-4345-5721-944d-a5aa22515976",
  "doc_type": "case_attachment",
  "kommune": 4601,
  "tittel": "Vedlegg 1.1.3 Framstilling-Kommunale-utleieboliger-Kriterier-for-tildeling",
  "url": "https://bergen.kommune.no/politikere-utvalg/api/fil/bk360/10009479/Vedlegg-1-1-3-Framstilling-Kommunale-utleieboliger-Kriterier-for-tildeling",
  "tekst": " Byr\u00e5dssak 325/16 Kommunale utleieboliger - Kriterier for tildeling TONA ESARK-8170-201612097-2 Hva saken gjelder: Antall kommunalt disponerte boliger har v\u00e6rt stigende de senere \u00e5r, som en effekt av boligprogrammet, jfr. Bystyresak 197/07. Planlegging av gjennomf\u00f8ring av nytt boligprogram er startet opp og det forventes dermed en \u00f8kning i antall kommunalt disponerte boliger ogs\u00e5 i \u00e5rene fremover. Parallelt med innfasing av nye boliger, registreres en nedgang i antall s\u00f8knader om utleiebolig og boligk\u00f8en har sunket betydelig. Men til tross for at boligk\u00f8en aldri har v\u00e6rt lavere enn n\u00e5, er det fortsatt husstander som har s\u00e6rskilt behov for bistand fra det offentlige, til \u00e5 etablere og mestre et boforhold, og for enkelte er ventetiden lang. Det er viktig sikre at de kommunale utleieboligene til enhver tid tilbys de som har aller st\u00f8rst behov, og det er sentralt \u00e5 ha et regelverk som ivaretar effektiv saksbehandling og en best mulig utnyttelse av boligportef\u00f8ljen. Tildelingskriteriene for kommunale utleieboliger ble sist oppdatert i byr\u00e5dssak 1015/12. Til bystyrets m\u00f8te 24. juni 2015, ble det fremmet en interpellasjon vedr\u00f8rende kriterier for boligs\u00f8kere til kommunal bolig (Interpellasjon nr. 38 til BEBY 211015, tidligere interpellasjon nr. 29 i BEBY 240615 og nr. 34 i BEBY 230915). Bergen bystyre behandlet saken i m\u00f8tet 211015 sak 218-15 og fattet f\u00f8lgende vedtak til interpellasjon nr 38: Bystyret ber om at byr\u00e5det legger frem en sak med oppdatert regelverk for tildeling av bolig til bystyret. Fagetatens vurdering: Boligetaten har i fagnotatet gjennomg\u00e5tt og beskrevet dagens utfordringer knyttet til s\u00f8kere, boligk\u00f8 og ventetider. Deretter har etaten kommentert de problemstillinger som er trukket frem i interpellasjonen. Etaten har videre foresl\u00e5tt noen endringer og mindre justeringer i kriteriene, slik at en bedrer treffsikkerheten for ordningen, og sikrer at boligene tildeles til de husstander som trenger det mest. Byr\u00e5det slutter seg til fagetatens vurderinger, og \u00f8nsker med denne saken \u00e5 presisere retningslinjene noe. Det har de siste par \u00e5r v\u00e6rt en gledelig og viktig nedgang i antall husstander i boligk\u00f8, og byr\u00e5det vurderer det slik at det n\u00e5 ikke er behov for vesentlige endringer i retningslinjene. Med de foresl\u00e5tte endringer vil Bergen kommune ha et treffsikkert regelverk, som bidrar til \u00e5 sikre at de kommunale utleieboligene tildeles de husstander som trenger kommunens bistand til \u00e5 skaffe seg bolig. Begrunnelse for fremleggelse for bystyret: Oppgaver for Bergen Bystyre 2015-2019, vedtatt i bystyret 21.10.15 i B-sak 234-15. Som kommunens \u00f8verste myndighet har bystyret ansvar for \u00e5 f\u00f8re tilsyn med hele den kommunale forvaltningen og kan forlange enhver sak lagt fram for seg til orientering eller avgj\u00f8relse, jf. kommuneloven \u00a7 76. 1 Og bystyrets vedtak i sak 218-15 i m\u00f8te 211015. Byr\u00e5det innstiller til bystyret \u00e5 fatte f\u00f8lgende vedtak: Bystyret vedtar nye tildelingskriterier for kommunale utleieboliger, slik de fremg\u00e5r av saksutredningen. Dato: 15. september 2016 Dette dokumentet er godkjent elektronisk. Harald Schjelderup byr\u00e5dsleder Erlend Horn byr\u00e5d for sosial, bolig og inkludering Vedlegg: Fagnotat fra boligetaten datert 27. juni 2016 2 Saksutredning: Kommunale utleieboliger er en knapp og etterspurt ressurs. I l\u00f8pet av de siste ti\u00e5rene har det kommunale boligtilbudet klarere og klarere blitt innrettet mot husstander med de st\u00f8rste vanskelighetene p\u00e5 boligmarkedet. Husstandene har i st\u00f8rre og st\u00f8rre grad ikke kun en \u00f8konomisk utfordring knyttet til \u00e5 f\u00e5 etablert et boforhold, men trenger ogs\u00e5 bistand til \u00e5 mestre boforholdet, bomilj\u00f8 og omgivelser for \u00f8vrig. Videre har mange beboere ogs\u00e5 behov for bistand til livssituasjonen for \u00f8vrig, rusmestring, aktivitetstilbud mm. Det har de siste \u00e5rene derfor v\u00e6rt en betydelig \u00f8kning i kapasiteten til \u00e5 gi booppf\u00f8lging til vanskeligstilte husstander, b\u00e5de i kommunale utleieboliger, s\u00e5 vel som i private boliger. Pr utgangen av juli 2016 var det 250 husstander som ventet p\u00e5 \u00e5 f\u00e5 tildelt en kommunal utleiebolig. De siste \u00e5rene har en registrert en gledelig nedgang fra 362 ved sist \u00e5rsskifte, og 445 ved \u00e5rsskiftet 2014/2015. Retningslinjene for tildeling av kommunal bolig ble vedtatt av Byr\u00e5det i januar 2012, og var i hovedsak en justering av tidligere regelverk som var vedtatt i 1993. I fagnotatet fra Boligetaten gjennomg\u00e5s og beskrives dagens utfordringer knyttet til s\u00f8kere, boligk\u00f8 og ventetider. Deretter kommenteres de problemstillingene som er trukket frem i interpellasjonen f\u00f8r endelige retningslinjer presenteres i sin helhet. De foresl\u00e5tte endringene gj\u00f8r retningslinjene tydeligere og ordlyden er i tr\u00e5d med nasjonale f\u00f8ringer og gjeldende lovverk innenfor dette feltet. Samtidig sikrer en gjennom justeringene at treffsikkerheten knyttet til de s\u00f8keberettigede, og reduksjon av ventetiden for tildeling, utvikles i ytterligere positiv retning. Kommunene har ikke en lovmessig forpliktelse til \u00e5 tilby kommunale utleieboliger. Kommunens ansvar innen fagomr\u00e5det fremkommer av sosialtjenestelovens \u00a7 15, der det sies at kommunen skal medvirke til \u00e5 skaffe boliger til vanskeligstilte personer som ikke selv kan ivareta sine interesser p\u00e5 boligmarkedet. De fleste kommuner velger likevel \u00e5 tilby kommunale utleieboliger til utvalgte m\u00e5lgrupper. Samtidig gis det ogs\u00e5 r\u00e5d, veiledning og bistand til \u00e5 etablere og opprettholde boforhold i det private boligmarked, herunder b\u00e5de hjelp til \u00e5 inng\u00e5 private leieforhold, og hjelp til etablering i eide boliger, ofte ved hjelp av startl\u00e5n og boligtilskudd. Det foreligger s\u00e5ledes ikke nasjonale kriterier for hvilke grupper kommunene skal bosette i kommunale utleieboliger, dette kan den enkelte kommune velge \u00e5 tilby til de m\u00e5lgrupper en finner hensiktsmessig. En gjennomgang av regelverk/retningslinjer knyttet til tildeling av kommunal utleiebolig i andre storbyer, viser at terminologien knyttet til m\u00e5lgruppevurderingene er ganske lik. Ordlyden som benyttes viser dog en variasjon i presiseringene, der Trondheim eksempelvis viser til s\u00e6rskilt vanskeligstilte, har b\u00e5de Oslo og Stavanger valgt en noe mer generell tiln\u00e6rming ved \u00e5 benytte beskrivelser av tilleggsproblematikk som vil ha betydning for om tilbud om kommunale bolig kan gis. Bergen kommune benytter termen vanskeligstilt p\u00e5 boligmarkedet. En slik tiln\u00e6rming gir rom for en form\u00e5lstjenlig bruk av faglig skj\u00f8nn for \u00e5 finne frem til fleksible l\u00f8sninger tilpasset behovene til den enkelte som ettersp\u00f8r bistand til \u00e5 etablere et boforhold. Inntektsgrensene for \u00e5 f\u00e5 tildelt kommunal bolig har i Bergen v\u00e6rt h\u00f8yere enn i andre storbyer som har valgt \u00e5 fastsette inntektsgrenser, herunder Oslo og Trondheim. Dette til tross for at prisniv\u00e5et for private utleieboliger og prisene i eiermarkedet ligger h\u00f8yere i Oslo enn i Bergen. Bergen har s\u00e5ledes hatt romsligere inntektsgrenser enn Oslo og Trondheim. I retningslinjene fremg\u00e5r det videre at det kan ilegges 1 \u00e5rs karantenetid, dersom en beboer har brutt leiekontrakten slik at det er blitt gjennomf\u00f8rt en utkastelse. Bestemmelsen kan komme til anvendelse der misligholdet skyldes manglende leiebetaling, men ogs\u00e5 der forhold knyttet til adferd, uro og br\u00e5k for\u00e5rsaker en utkastelse. 3 I begge type saker jobbes det aktivt f\u00f8r en utkastelse blir aktuell. Det er gode rutiner for \u00e5 forebygge utkastelser som f\u00f8lge av manglende leieinnbetaling, og Etat for boligforvaltning samarbeider tett med sosialtjenesten for \u00e5 p\u00e5virke u\u00f8nsket adferd, og s\u00f8ke \u00e5 f\u00e5 til frivillig flytting til et bedre egnet bomilj\u00f8 for husstanden. Byr\u00e5det vurderer det som viktig at det kan vises til en bestemmelse som kan gi en alvorlig konsekvens, og bidra til \u00e5 motivere beboer til \u00e5 endre adferd. Samtidig gj\u00f8res det ofte unntak fra bestemmelsen om karantenetid, ofte etter samr\u00e5d med sosialtjenesten i saker der beboer vurderes til \u00e5 kunne mestre et boforhold i et annet botiltak p\u00e5 en bedre m\u00e5te. F\u00f8lgende punkter i retningslinjene foresl\u00e5s n\u00e5 endret: S\u00f8keberettigede Lav inntekt alene er normalt ikke kriterium for \u00e5 tildeles kommunal bolig. I tillegg m\u00e5 s\u00f8ker ha andre dokumenterte utfordringer av medisinsk eller sosial karakter. Dette presiseres ytterligere i denne revisjonen. Inntektsgrenser Grunnbel\u00f8pet i folketrygden (G) har blitt oppjustert betydelig i de senere \u00e5r, og det foresl\u00e5s her endring slik at inntektsgrensene for \u00e5 kvalifisere for kommunal utleiebolig nedjusteres med 1G for alle husstandstyper. Etter justering vil inntektsgrensen for en enslig person v\u00e6re 3,5 G, kr 324 016,-. Leieforholdets varighet Husleielovens bestemmelser om framleie skal tolkes strengt. Dette tydeliggj\u00f8res i de reviderte kriteriene. Dette bidrar til at kommunens boliger i st\u00f8rst mulig grad anvendes av de husstander som har st\u00f8rst behov for en slik bolig. Bytte av bolig Under dette punktet foresl\u00e5s en presisering: \u00abFamiliefor\u00f8kelse\u00bb erstattes med \u00abEndring i husstandsst\u00f8rrelse\u00bb og \u00abSykdom\u00bb erstattes med \u00abSykdom som gj\u00f8r n\u00e5v\u00e6rende bolig uegnet\u00bb. For \u00f8vrig vises til fagnotat fra Boligetaten for utfyllende beskrivelse og forklaring av konkrete endringer og mindre justeringer. Retningslinjer etter endringer, endringer fremg\u00e5r i kursiv: Retningslinjer for tildeling av ordin\u00e6r utleiebolig fra Bergen kommune S\u00f8keberettigede M\u00e5lgrupper for kommunens ordin\u00e6re boligtilbud omfatter: \uf0b7 Vanskeligstilte p\u00e5 boligmarkedet Med vanskeligstilte p\u00e5 boligmarkedet menes personer som trenger hjelp til \u00e5 skaffe seg bolig p\u00e5 grunn av d\u00e5rlig \u00f8konomi og/eller nedsatt funksjonsevne, helsemessige eller sosiale problemer, d\u00e5rlige kunnskaper om det norske boligmarkedet eller liknende forhold. S\u00f8ker m\u00e5 v\u00e6re fylt 18 \u00e5r og uten tidligere misligholdte l\u00e5neforpliktelser, uoppgjorte husleierestanser eller krav om tilbakebetaling av urettmessig mottatt kommunal bost\u00f8tte. Det m\u00e5 v\u00e6re inng\u00e5tt en nedbetalingsavtale f\u00f8r s\u00f8ker kan registreres. Husleierestanse og bost\u00f8tte m\u00e5 v\u00e6re oppgjort f\u00f8r det kan skrives ny leieavtale. Er s\u00f8keren i offentlig gjeldsordning, kan kommunen ikke kreve innfrielse/nedbetaling av husleierestanse. Tidligere brudd p\u00e5 leiekontrakt som har medf\u00f8rt utkastelse, vil medf\u00f8re en karantenetid p\u00e5 inntil ett \u00e5r. 4 Inntektsgrenser \u00d8vre brutto inntektsgrense avhenger av husstandsst\u00f8rrelse, og skal reguleres i takt med endringer i Folketrygdens grunnbel\u00f8p (G). Husstandsst\u00f8rrelse: 1 person 2 personer 3 personer 4 personer \u00d8vre brutto inntektsgrense: 3,5G 4G 4,5G 5G Fra mai 2016: kr 324.016,- kr 370.304,- kr 416.592,- kr 462.880,- Er husstandens samlede netto formue over kr 150.000,- for husstander med 1 person, og over kr 200.000,- for husstander med 2 eller flere personer, gis inntekten en p\u00e5plussing p\u00e5 10 % av hele formuen. Ved fornyelse av leieforhold kan administrasjonen dispensere fra inntektsgrensene dersom dette er \u00f8nskelig ut fra bomilj\u00f8hensyn/beboersammensetning. Andre kriterier Videre m\u00e5 s\u00f8ker oppfylle og dokumentere f\u00f8lgende kriterier: \uf0b7 S\u00f8ker m\u00e5 ha bodd i Bergen det siste \u00e5ret i hht Folkeregisteret \uf0b7 S\u00f8ker er uten egnet bolig \uf0b7 o Bor midlertidig hos andre, p\u00e5 hospits, i institusjon eller lignende o Bor p\u00e5 tidsbestemt leiekontrakt uten rett til fornyelse og mindre enn 6 m\u00e5neder igjen av leietid o Boligen er klart uegnet i forhold til s\u00f8kers helse eller familiesituasjon \uf0b7 Dersom s\u00f8ker er utenlandsk statsborger, m\u00e5 det v\u00e6re innvilget asyl/opphold p\u00e5 humanit\u00e6rt grunnlag eller gitt varig opphold. Klageadgang Vedtak om rett til kommunal bolig er et enkeltvedtak og kan p\u00e5klages til klagenemnden. Klagen m\u00e5 fremsettes 3 uker etter at vedtaket er mottatt. Tilvisning av den konkrete boligen kan ikke p\u00e5klages. Normer for tildeling Den aktuelle boligen skal v\u00e6re n\u00f8ktern i forhold til husstandens st\u00f8rrelse. Antall rom pr. husstandstype: \uf0b7 Enslige/par: 1-2 rom \uf0b7 Enslige/par med dokumenterte bes\u00f8ksbarn: 2 rom \uf0b7 Enslige/par med barn 3 rom og st\u00f8rre Det gis kun ett tilbud om bolig, b\u00e5de ved ordin\u00e6r tildeling og bytte av bolig. \u00d8nsker ikke s\u00f8ker \u00e5 ta i mot tilbudt bolig tas s\u00f8ker ut av ventelisten for kommunal bolig. Dette er et enkeltvedtak som kan p\u00e5klages til klagenemnden. Det gis ogs\u00e5 en karantenetid p\u00e5 ett \u00e5r f\u00f8r ny s\u00f8knad kan fremmes. Eksisterende leieforhold kan i saker vedr. bytte av bolig, p\u00e5 samme grunnlag termineres. Leieforholdets varighet Det gis som hovedregel ordin\u00e6r tidsbegrenset leiekontrakt i tre \u00e5r etter husleielovens \u00a7 9-3. Dersom s\u00e6rlige forhold tilsier det, f eks n\u00e5r det er inng\u00e5tt avtale om oppf\u00f8lging/behandling med andre deler av det kommunale tjenesteapparat, kan det gis leiekontrakt med kortere varighet etter husleielovens \u00a7 11-1. Det kan kun inng\u00e5s 1 avtale av kortere varighet. 5 Husleielovens bestemmelser om framleie skal tolkes strengt. Tidsubestemt leiekontrakt tilbys ved f\u00f8rste fornying etter fylte 70 \u00e5r, til husstander som ikke har hjemmeboende barn, og som fortsatt oppfyller \u00f8vrige kriterier. Fornyelse av leieforhold Ved fornyelse av leieforholdet gjelder de samme kriterier som for tildeling av bolig. Leietakere i alle ordin\u00e6re utleieboliger orienteres skriftlig f\u00f8r leiekontrakten utl\u00f8per og orienteres om muligheten for \u00e5 s\u00f8ke om forlengelse. Har husstanden inntekt over inntektsgrensen vil leieforholdet ikke bli forlenget. Avslag p\u00e5 forlengelse av leieforholdet er et enkeltvedtak som kan p\u00e5klages til Bystyrets klagenemnd. Reduksjon av husstandsst\u00f8rrelse vil, om kriteriene for tildeling av kommunal utleiebolig fremdeles er tilfredsstilt, normalt f\u00f8re til tilbud om mindre bolig. Bytte av bolig Ved st\u00f8rre endringer i husstandens situasjon kan det s\u00f8kes om bytte av bolig dersom f\u00f8lgende kriterier er oppfylt: \uf0b7 Endring i husstandsst\u00f8rrelse \uf0b7 Sykdom som gj\u00f8r n\u00e5v\u00e6rende bolig uegnet S\u00f8knader om bytte skal behandles p\u00e5 samme m\u00e5te som ordin\u00e6r s\u00f8knad om kommunal utleiebolig. Det legges til grunn en streng behovsvurdering. Fornying av s\u00f8knad S\u00f8knad om bolig m\u00e5 fornyes hver 6 m\u00e5ned. R\u00e5dgivning om boligfinansiering Ved utl\u00f8p av leiekontrakten vil husstanden f\u00e5 tilbud om r\u00e5dgivning om kj\u00f8p av egen bolig. Kommunens ordning med Startl\u00e5n og boligtilskudd vektlegges. Dispensasjonsadgang N\u00e5r s\u00e6rlige forhold tilsier det kan administrasjonen dispensere fra disse kriteriene. 6 "
}