{
  "dokument_id": "0a23cd8c-0374-5aa2-8e75-52aebc817763",
  "doc_type": "case_minutes",
  "kommune": 4601,
  "tittel": "Saksprotokoll UHSO, 16102024, Sak 121/24, Oppf\u00f8lging av vernetjenestens orienteringer i utvalg for helse og sosial 21.08.24",
  "url": "https://bergen.kommune.no/politikere-utvalg/api/fil/bk360/11352559/Innstilling-vedtak-Oppfolging-av-vernetjenestens-orienteringer-i-utvalg-for-helse-og-sosial-21-08-24",
  "tekst": "Oppf\u00f8lging av vernetjenestens orienteringer i utvalg for helse og sosial 21.08.24 Utvalg for helse og sosial behandlet saken i m\u00f8tet 16.10.2024 sak 121/24 og fattet f\u00f8lgende vedtak: 1. Oversendt dokumentasjon om oppf\u00f8lging av vernetjenestenes orienteringer i utvalg for helse og sosial 21.08.2024 tas til orientering. 2. Utvalget ber om at byr\u00e5det inkluderer status p\u00e5 disse avvikene i fremtidige statusmeldinger. 3. Utvalget ber om at Arbeidstilsynets tilsynsrapporter blir alltid vedlagt under saker til gjennomsyn til utvalget fra n\u00e5 av. Utvalg for helse og sosials behandling F\u00f8lgende representanter tok ordet: Even S\u00f8rland (A), Christian Haugen (FrP), Diane Alexandra Berbain (SV), Bj\u00f8rn-Frode Schjelderup (H), Christine Henriksen \u00d8degaard (MDG) Forslag fremsatt i utvalget: Christian Haugen (FrP) fremsatte p\u00e5 vegne av H, FrP, BL, INP og PP f\u00f8lgende tilleggsforslag: Utvalget ber om at byr\u00e5det inkluderer status p\u00e5 disse avvikene i fremtidige statusmeldinger. Diane Alexandra Berbain (SV) fremsatte p\u00e5 vegne av SV f\u00f8lgende tilleggsforslag i 2 punkter: 1. Utvalget ber byr\u00e5dene om \u00e5 levere til utvalgsm\u00f8tet i november en oversikt over alle arbeidsstedene som er godkjent av Arbeidstilsynet samt dem som ikke er det, og de som Arbeidstilsynet aldri har bes\u00f8kt. Det tar ogs\u00e5 for seg hvilke arbeidsplasser det ikke er s\u00f8kt bruksendring p\u00e5, og de som er det. Det inkluderer lokalene som kommunen leier, og en tidsbestemt plan for n\u00e5r en kan forvente at arbeidsplassene blir utbedret. 2. Utvalget ber om at Arbeidstilsynets tilsynsrapporter blir alltid vedlagt under saker til gjennomsyn til utvalget fra n\u00e5 av. Votering: Forslag til vedtak ble vedtatt enstemmig. Tilleggsforslag fra H, FrP, BL, INP og PP, fremsatt av Christian Haugen (FrP) ble vedtatt enstemmig. Tilleggsforslag punkt 1 fra SV, fremsatt av Diane Alexandra Berbain (SV) fikk 3 stemmer (SV, R). Tilleggsforslag punkt 2 fra SV, fremsatt av Diane Alexandra Berbain (SV) ble vedtatt med 13 stemmer (H, FrP, SV, MDG, BL, INP, R, KrF) Forslag til vedtak: Oversendt dokumentasjon om oppf\u00f8lging av vernetjenestenes orienteringer i utvalg for helse og sosial 21.08.2024 tas til orientering. 2 "
}