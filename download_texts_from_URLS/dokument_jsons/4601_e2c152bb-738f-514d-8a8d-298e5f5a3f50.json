{
  "dokument_id": "e2c152bb-738f-514d-8a8d-298e5f5a3f50",
  "doc_type": "case_presentation",
  "kommune": 4601,
  "tittel": "Omorganisering av det spesialpedagogiske feltet",
  "url": "https://bergen.kommune.no/politikere-utvalg/api/fil/bk360/11896738/Framstilling-Omorganisering-av-det-spesialpedagogiske-feltet",
  "tekst": " Ungdomsr\u00e5det | Kommunalt r\u00e5d for personer med funksjonsnedsettelse Saksframstilling V\u00e5r referanse: 2023/246006-93 Saksbehandler: Birgitte Teglgaard J\u00f8rgensen Omorganisering av det spesialpedagogiske feltet Hva saken gjelder: Bergen bystyre behandlet 17. desember 2024 byr\u00e5dets forslag til handlings- og \u00f8konomiplan for 2025 \u2013 2028/Budsjett 2025 i sak 496/24 og gjorde f\u00f8lgende vedtak i punkt 10 j: \u00abBystyret ber byr\u00e5det om \u00e5 vurdere organiseringen av det spesialpedagogiske feltet, b\u00e5de innenfor barnehage og skole, samt administrativ organisering. Herunder skal det ses p\u00e5 arbeidet med sakkyndige vurderinger og utm\u00e5ling av vedtak om spesialpedagogisk hjelp og undervisning, med sikte p\u00e5 \u00e5 sikre et mer b\u00e6rekraftig niv\u00e5 og en likartet vurdering mellom byomr\u00e5dene. Det forutsettes at omorganiseringen gir grunnlag for \u00e5 ta ut effektiviseringsgevinster p\u00e5 administrativt niv\u00e5. Et forslag om ny organisering skal presenteres ifm. revidert budsjett 2025, slik at det kan tre i kraft fra skole- og barnehage\u00e5ret 25/26.\u00bb Byr\u00e5dsavdeling for barnehage og skole (BBS) har startet arbeidet med \u00e5 vurdere organiseringen av det spesialpedagogiske feltet i Bergen kommune. Arbeidet med bystyrets vedtak organiseres som et prosjekt med mandat fra kommunaldirekt\u00f8ren. Hovedprosjektet er delt inn i 4 delprosjekt med egne delprosjekt best\u00e5ende av representanter fra ber\u00f8rte etater og seksjoner i BBS. Delprosjekt 1: Vurdere endring av etatsstruktur og samlokalisering av de ulike PPS Delprosjekt 2: Vurdere dimensjonering og organisering av BKL Delprosjekt 3: Vurdere omorganisering av spesialpedagogisk hjelp i barnehage og organisatorisk plassering av spesialpedagogene Delprosjekt 4: Vurdere avvikling av SAPT 1 R\u00e5denes behandling: Delprosjektene har hatt sine f\u00f8rste m\u00f8ter. Etter planen vil prosjektleder overlevere en anbefaling til byr\u00e5dsavdelingen rundt 12-14. mars, mens den politiske saken skal behandles av byr\u00e5det 22.mai. For \u00e5 sikre tidlig medvirkning fra ungdomsr\u00e5det og KRPF ber prosjektgruppen om skriftlig innspill til byr\u00e5dsavdelingens arbeid. Innspillene kan v\u00e6re til hovedprosjektet, det vil si organiseringen av det spesialpedagogiske feltet slik det er formulert i punkt 10 j, eller v\u00e6re innspill til de konkrete delprosjektene. Forslag til vedtak: Saken legges frem uten forslag til vedtak. Dato: 20. januar 2025 Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. Vedlegg: Byr\u00e5dets forslag til handlings- og \u00f8konomiplan for 2025 - 2028. Budsjett 2025 - Innstilling 1 2 "
}