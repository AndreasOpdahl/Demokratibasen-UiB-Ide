{
  "dokument_id": "59b02105-9001-5a04-9895-baf6a5051116",
  "doc_type": "case_attachment",
  "kommune": 4601,
  "tittel": "S\u00f8knad om tilleggsbevilgning: st\u00f8tte til etablert humanit\u00e6r organisasjon i Palestina",
  "url": "https://bergen.kommune.no/politikere-utvalg/api/fil/bk360/9477447/Soknad-om-tilleggsbevilgning-stotte-til-etablert-humanitaer-organisasjon-i-Palestina",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2022/198579-20 S\u00f8knad om tilleggsbevilgning: st\u00f8tte til etablert humanit\u00e6r organisasjon i Palestina Hva saken gjelder: Behovet for humanit\u00e6r bistand p\u00e5 Gaza er enormt, og 1,7 millioner av en befolkning p\u00e5 2,2 millioner er p\u00e5 flukt. Befolkningen lever under umenneskelige forhold, og behovet for mat, medisiner, helsehjelp og husrom er kritisk. I behandling av interpellasjon om vennskapsby med den palestinske byen Hebron (Bergen bystyre, sak 5/23) svarte byr\u00e5dsleder at byr\u00e5det \u00f8nsker \u00e5 bruke kroner 500 000 fra tilleggsbevilgningskontoen til \u00e5 gi humanit\u00e6r bistand til Palestina. Bystyret bad byr\u00e5det f\u00f8lge opp byr\u00e5dsleders svar p\u00e5 interpellasjonen, og gi st\u00f8tte til etablerte humanit\u00e6re organisasjoner i omr\u00e5det. I april 2020 inngikk Utenriksdepartementet en fire\u00e5rig partnerskapsavtale med Flyktninghjelpen, Norges R\u00f8de Kors, Kirkens N\u00f8dhjelp, Norsk Folkehjelp, Redd Barna og Caritas Norge om humanit\u00e6r hjelp. Partnerskapene skal bidra til effektiv operasjonell respons, og organisasjonene er valgt ut etter en \u00e5pen s\u00f8knadsprosess basert p\u00e5 klare kriterier. I tillegg gir Norge midler til FN og det internasjonale R\u00f8de Kors. Byr\u00e5det \u00f8nsker \u00e5 ta utgangspunkt i regjeringens utvelgelse av humanit\u00e6re organisasjoner for valg av hjelpeorganisasjon, da disse er valgt ut med klare kriterier. \u00d8konomiske konsekvenser: Tilskuddet dekkes over byr\u00e5dets tilleggsbevilgningskonto. Byr\u00e5dsleders vurdering og anbefaling/konklusjon: Byr\u00e5det \u00f8nsker \u00e5 gi st\u00f8tte til organisasjoner som har aktivitet p\u00e5 Gaza og som med logistikk og tilstedev\u00e6relse p\u00e5 best mulig m\u00e5te kan sikre at midlene blir brukt effektivt og m\u00e5lrettet. Byr\u00e5det \u00f8nsker derfor med utgangspunkt i regjeringens utvelgelse av organisasjoner, \u00e5 gi st\u00f8tte til Kirkens N\u00f8dhjelp og Norges R\u00f8de Kors. Kirkens N\u00f8dhjelp har siden 7. oktober samarbeidet med FN om \u00e5 dele ut n\u00f8dhjelp til innbyggere som har flyktet fra hjemmene sine fra nord til s\u00f8r i Gaza. Organisasjonen har lokalt ansatte i Gaza, tette b\u00e5nd til FN-organisasjonen UNRWA (FNs hjelpeorganisasjon for palestinske flyktninger) og etterrettelig bevist at de spiller en rolle for \u00e5 sikre befolkningen p\u00e5 Gaza akutt humanit\u00e6r hjelp som mat og tepper. Kirkens n\u00f8dhjelp har v\u00e6rt til stede i Palestina i flere ti\u00e5r, og gir bistand p\u00e5 Vestbredden, \u00d8st-Jerusalem og i Gaza. De samarbeider b\u00e5de med israelske og palestinske sivilsamfunnsorganisasjoner. R\u00f8de Kors er en sentral humanit\u00e6r organisasjon i Gaza og omr\u00e5dene rundt, med R\u00f8de Kors ansatte og frivillige i Gaza. Palestinsk R\u00f8de Halvm\u00e5ne er den st\u00f8rste ambulanseoperat\u00f8ren 1 p\u00e5 Gazastripen og driver to sykehus i Gaza by og Khan Younis. R\u00f8de Kors har v\u00e6rt ansvarlig for halvparten av alle forsendelser med n\u00f8dhjelp som har kommet inn i Gaza siden det ble \u00e5pnet for humanit\u00e6r bistand 21. oktober. R\u00f8de Kors er ogs\u00e5 en viktig forkjemper for menneskerettigheter og regler i krig. Vedtakskompetanse: I henhold til byr\u00e5dets fullmakter \u00a7 16.1, vedtatt av bystyret 16. desember 2020 i sak 378/20 og gjeldende budsjettfullmakter, pkt. 2.2.f Tilleggsbevilgninger og fordeling av sentrale avsetninger, kan byr\u00e5det vedta tilleggsbevilgninger p\u00e5 alle tjenesteomr\u00e5der. Byr\u00e5dsleder innstiller til byr\u00e5det \u00e5 fatte f\u00f8lgende vedtak: 1. Byr\u00e5det bevilger 250.000 kroner til Kirkens N\u00f8dhjelp \u00f8remerket humanit\u00e6r bistand til Gaza over tilleggsbevilgningskontoen, art 147010/tjeneste 23350 forebyggende arbeid, helse og sosial der utgiftene belastes. 2. Byr\u00e5det bevilger 250.000 kroner til Norges R\u00f8de Kors \u00f8remerket humanit\u00e6r bistand til Gaza over tilleggsbevilgningskontoen, art 147010/tjeneste 23350 forebyggende arbeid, helse og sosial der utgiftene belastes. 3. Melding om vedtak sendes Bystyrets kontor. Dato: 12. desember 2023 Christine B. Meyer Byr\u00e5dsleder Dokumentet er godkjent elektronisk. 2 "
}