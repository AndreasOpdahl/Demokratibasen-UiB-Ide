{
  "dokument_id": "02381db7-00d8-503f-9374-c8484c31dbff",
  "doc_type": "case_attachment",
  "kommune": 4601,
  "tittel": "Revidert tallgrunnlag til s\u00f8knad om l\u00e5negaranti - Sl\u00e5tthaug Arena 6. juli 2023.pdf",
  "url": "https://bergen.kommune.no/politikere-utvalg/api/fil/bk360/8728907/Revidert-tallgrunnlag-til-soknad-om-lanegaranti-Slatthaug-Arena-6-juli-2023-pdf",
  "tekst": "Bergen kommune v/finansbyr\u00e5d Per-Arne Hvidsten Larsen Postboks 7700 5020 Bergen Fana 6. juli 2023 Sl\u00e5tthaug Arena \u2013 revidert tallgrunnlag til s\u00f8knad om l\u00e5negarantier og driftstilskudd Bergen kommune har i disse dager til behandling invitasjonen til samarbeid om etablering av byens nye storstue \u2013 Sl\u00e5tthaug Arena. Da denne invitasjonen n\u00e5 er \u00e5tte m\u00e5neder gammel \u00f8nsker Fana IL \u00e5 oppdatere budsjettforutsetninger og vedtaksforslag. Kort gjennomgang av endringene: Investeringsbudsjettene Med en kraftig \u00f8kning i rentesatser det siste \u00e5ret vil selve byggeprosjektet bli belastet med mange millioner i \u00f8kte byggel\u00e5nsrenter. Dette er innarbeidet i revidert budsjett. Vi vil ogs\u00e5 informere om at vi vet at Sl\u00e5tthaug Arena vil bli tilf\u00f8rt gaver/tilskudd utover det som er budsjettert i investeringsbudsjettet. Disse ekstra gaver/tilskudd vil vi nytte til \u00e5 etablere et driftsfond. Vi tar sikte p\u00e5 \u00e5 avsette 20 millioner kroner av disse ekstramidlene til fondet, et fond vi regner med \u00e5 ha etablert allerede innen byggestart. Grunnet store kostnader til mellomfinansiering av b\u00e5de merverdiavgift og spillemidler er Sl\u00e5tthaug Arena helt avhengig av driftsfondet. Fem millioner kroner av fondet vil g\u00e5 med til \u00e5 dekke dokumentert behov i det f\u00f8rste drifts\u00e5ret. Men for \u00e5 sikre at selskapet ogs\u00e5 i fortsettelsen har god driftssikkerhet m\u00e5 derfor fondet s\u00f8kes mangedoblet f\u00f8r oppstart. Noe urolige tider hva ang\u00e5r byggekostnader ligger bak v\u00e5r \u00f8kning av reserveposten i byggeprosjektet fra 6 til 8%. Sum oms\u00f8kt garantiramme er g\u00e5tt ned marginalt siden opprinnelig s\u00f8knad ble sendt kommunen i desember 2022. \u00d8kte kostnader er budsjettert dekket gjennom \u00f8kte gavemidler. Forslaget til vedtakstekster tar hensyn til alle nevnte endringer. Driftsbudsjettene Den st\u00f8rste forandringen i driftsbudsjettene er at vi tar h\u00f8yde for ytterligere rentehevinger. Vi har ogs\u00e5 innarbeidet full belastning av mva inntil mva-kompensasjonsordningen gir utbetaling, normalt innen seks m\u00e5neder etter fullf\u00f8rt byggeprosjekt. Vi h\u00e5per selvsagt fortsatt p\u00e5 at Regjeringen oppfyller sitt l\u00f8fte fra regjeringserkl\u00e6ringen om \u00e5 gj\u00f8re denne ordningen regelstyrt, men s\u00e5 lenge den ikke er vedtatt endret har vi m\u00e5ttet ta med oss kostnaden. Vi har ogs\u00e5 indeksert brukeravgiftene til 2026-priser. For begge seksjonene har vi lagt til grunn kommunens nye tilskuddsordning til klubbeide anlegg. Vi har forutsatt et tilskuddsniv\u00e5 tilsvarende 350 kr/m2 for selve idrettsflatene. For \u00e5 sikre driften av anlegget er det lagt inn etablering av et driftsfond. Revidert fremdriftsplan Januar 2023 Rammetillatelse ble innvilget August 2023 Byr\u00e5dets behandling av s\u00f8knad om l\u00e5negarantiene, s\u00e6rtilskudd til drift av seksjon sk\u00f8ytehall og festekontrakt September 2023 Bystyrets behandling av s\u00f8knad om l\u00e5negarantiene, s\u00e6rtilskudd til drift av seksjon sk\u00f8ytehall. Gaveelement og uttalelser om rett til spillemidler og mva-kompensasjon dokumenteres Oktober 2023 Igangsettingstillatelse innvilges November 2023 Statsforvaltergodkjenning av l\u00e5negarantiene Desember 2023 Byggestart Desember 2025 \u00c5pning Vedtaksforslaget Sl\u00e5tthaug Arena AS \u00f8nsker Byr\u00e5det vil innstille overfor Bystyret i Bergen: 1. Bergen kommune stiller selvskyldnerkausjoner til Sl\u00e5tthaug Arena AS Garantiene gjelder for: A) Seksjon ishall: Langsiktig finansiering av l\u00e5neopptak, maksimalt 266,5 millioner kroner, med tillegg av 10 % av den til enhver tid gjeldende hovedstol til dekning av eventuelle p\u00e5l\u00f8pte renter og omkostninger. Garantiansvaret reduseres i takt med nedbetalingen av l\u00e5net og opph\u00f8rer etter 38 \u00e5r, med tillegg av inntil 2 \u00e5r, jf. garantiforskriftens \u00a7 3. Garantiansvaret omfatter ogs\u00e5 byggeperioden. Det tillates at det tas opp l\u00e5n med inntil fire \u00e5rs avdragsfrihet i starten. B) Seksjon idrettsbygg: Langsiktig finansiering av l\u00e5neopptak, maksimalt 51,5 millioner kroner, med tillegg av 10 % av den til enhver tid gjeldende hovedstol til dekning av eventuelle p\u00e5l\u00f8pte renter og omkostninger. Garantiansvaret reduseres i takt med nedbetalingen av l\u00e5net og opph\u00f8rer etter 38 \u00e5r, med tillegg av inntil 2 \u00e5r, jf. garantiforskriftens \u00a7 3. Garantiansvaret omfatter ogs\u00e5 byggeperioden. Det tillates at det tas opp l\u00e5n med inntil fire \u00e5rs avdragsfrihet i starten. C) Seksjon ishall: Mellomfinansiering av spillemidler, maksimalt 60 millioner kroner, med tillegg av 10 % av den til enhver tid gjeldende hovedstol til dekning av eventuelle p\u00e5l\u00f8pte renter og omkostninger. Garantiansvaret reduseres i takt med utbetalingen av spillemidler og opph\u00f8rer etter 5 \u00e5r, med tillegg av inntil 2 \u00e5r, jf. garantiforskriftens \u00a7 3. Garantiansvaret omfatter ogs\u00e5 byggeperioden. Det tillates at det tas opp l\u00e5n med inntil fire \u00e5rs avdragsfrihet i starten. D) Seksjon idrettsbygg: Mellomfinansiering av spillemidler, maksimalt 24 millioner kroner, med tillegg av 10 % av den til enhver tid gjeldende hovedstol til dekning av eventuelle p\u00e5l\u00f8pte renter og omkostninger. Garantiansvaret reduseres i takt med utbetalingen av spillemidler og opph\u00f8rer etter 5 \u00e5r, med tillegg av inntil 2 \u00e5r, jf. garantiforskriftens \u00a7 3. Garantiansvaret omfatter ogs\u00e5 byggeperioden. Det tillates at det tas opp l\u00e5n med inntil fire \u00e5rs avdragsfrihet i starten. E) Seksjon ishall: Finansiering av mva-kompensasjon*, maksimalt 103,5 millioner kroner, med tillegg av 10 % av den til enhver tid gjeldende hovedstol til dekning av eventuelle p\u00e5l\u00f8pte renter og omkostninger. Garantiansvaret reduseres i takt med utbetalingen av spillemidler og opph\u00f8rer etter 38 \u00e5r, med tillegg av inntil 2 \u00e5r, jf. garantiforskriftens \u00a7 3. Garantiansvaret omfatter ogs\u00e5 byggeperioden. Det tillates at det tas opp l\u00e5n med inntil fire \u00e5rs avdragsfrihet i starten. F) Seksjon idrettsbygg: Finansiering av mva-kompensasjon*, maksimalt 50 millioner kroner, med tillegg av 10 % av den til enhver tid gjeldende hovedstol til dekning av eventuelle p\u00e5l\u00f8pte renter og omkostninger. Garantiansvaret reduseres i takt med utbetalingen av spillemidler og opph\u00f8rer etter 38 \u00e5r, med tillegg av inntil 2 \u00e5r, jf. garantiforskriftens \u00a7 3. Garantiansvaret omfatter ogs\u00e5 byggeperioden. Det tillates at det tas opp l\u00e5n med inntil fire \u00e5rs avdragsfrihet i starten. 2. Byr\u00e5det gis fullmakt til \u00e5 utstede og p\u00e5tegne garantiene samt andre tilh\u00f8rende dokumenter i denne forbindelse. 3. Det utarbeides en egen garantiavtale med Sl\u00e5tthaug Arena AS, seksjon ishall og seksjon idrettshall. 4. Det forutsettes Statsforvalterens godkjenning av garantiene. 5. Garantiene forutsetter at budsjettert egenkapital er dokumentert f\u00f8r l\u00e5neopptak 6. Garantiene forutsetter at seksjoneringen er gjennomf\u00f8rt f\u00f8r l\u00e5neopptak 7. Bergen kommune yter Sl\u00e5tthaug Arena Seksjon ishall et s\u00e6rlig \u00e5rlig driftstilskudd p\u00e5 kroner 13 800 000,-. Tilskuddet skal indekseres tilsvarende \u00e5rlig KPI. \u00c5pnings\u00e5ret utbetales det et forholdsmessig tilskudd etter antall m\u00e5neder i drift. *Mva-kompensasjon fra idrettens ordning er per 6. juli 2023 fortsatt en rammestyrt ordning. De siste ti \u00e5rene har denne kompensasjonsordningen blitt fullfinansiert av Stortinget. Utbetalingen skjer innen ett \u00e5r etter ferdigstillelse av idrettsanleggene. Rent teknisk, fordi ordningen er rammefinansiert, m\u00e5 denne l\u00e5negarantien stilles med en lengde som sikrer at Sl\u00e5tthaug Arena kan betjene mva ogs\u00e5 i tilfelle kompensasjonen bortfaller i sin helhet. Regjeringen har i sin tiltredelseserkl\u00e6ring vedtatt at de skal sikre at ordningen blir regelstyrt og at mva- kompensasjonen s\u00e5ledes vil utbetales i l\u00f8pet av byggetiden. Med vennlig hilsen Hans R. Dankertsen (Sign.) Daglig leder Sl\u00e5tthaug Arena AS og Fana Idrettslag Vedlegg: Investeringsbudsjetter Driftsbudsjetter "
}