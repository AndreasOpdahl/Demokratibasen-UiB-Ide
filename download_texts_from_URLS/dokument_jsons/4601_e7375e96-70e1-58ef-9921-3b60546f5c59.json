{
  "dokument_id": "e7375e96-70e1-58ef-9921-3b60546f5c59",
  "doc_type": "case_attachment",
  "kommune": 4601,
  "tittel": "Avtale mellom Bergen kommune og Vestland fylkeskommune om samarbeid for betre kollektivtransport",
  "url": "https://bergen.kommune.no/politikere-utvalg/api/fil/bk360/12565516/Avtale-mellom-Bergen-kommune-og-Vestland-fylkeskommune-om-samarbeid-for-betre-kollektivtransport",
  "tekst": "Avtale mellom Bergen kommune og Vestland fylkeskommune om samarbeid for betre kollektivtransport 1 Bakgrunn for avtalen Vestland fylkeskommune og Bergen kommune \u00f8nskjer \u00e5 samarbeide tettare om utvikling av kollektivtransporten i Bergen, og Bergen kommune skal ha reell medbestemming innan omr\u00e5det. Samarbeidet skal g\u00e5 f\u00f8re seg innanfor rammene av byvektsavtalen, fylket sitt driftsbudsjett og \u00f8konomiplan, og rammer gitt av kommunelova. Vestland fylkeskommune er ansvarleg for kollektivtrafikken i Vestland fylke. Skyss er organisert som ei eining i fylkeskommunen, og skal sikre at vedtekne strategiar og tiltak blir sette i verk for \u00e5 n\u00e5 dei politiske m\u00e5la for kollektivtrafikken. Av alle kollektivreiser i fylket, skjer over 70% av dei i Bergen, der ogs\u00e5 den st\u00f8rste veksten vil kome. Utvikling av kollektivtilbodet i byomr\u00e5de skal ha h\u00f8g prioritet. Dette handlar om \u00e5 styrke rutetilbodet der det er mange reisande, eller potensiale for nye reisande er stort. Det handlar ogs\u00e5 om \u00e5 forenkle linjenett og rutetilbod. For Vestland fylkeskommune er det viktig at reisebehova i heile fylket blir ivaretatt. For Bergen kommune er det viktig at kollektivtransporten st\u00f8ttar opp om byutviklinga og at tilbodet til innbyggjarane blir godt. 2 Politiske vedtak Det er fatta vedtak b\u00e5de i Bergen kommune og i tidlegare Hordaland fylkeskommune om \u00e5 arbeide for \u00e5 f\u00e5 eit sterkare samarbeid om kollektivtrafikken i Bergen. Dei sentrale vedtaka er: - Bergen kommune sitt vedtak i sak 2018/55036-1 i bystyret 21.12.2018 - Hordaland fylkeskommune sitt vedtak i sak 109/2018 i fylkestinget 11.12.2018 Sj\u00e5 vedlegg for vedtaka i heile si form. 3 Form\u00e5l med avtalen Form\u00e5let med avtalen er \u00e5 gi Bergen kommune reell medbestemming i h\u00f8ve til planlegging og gjennomf\u00f8ring av kollektivtransporten i kommunen. Vestland fylkeskommune skal saman med Bergen kommune utvikle kollektivtransporten og mobilitetsl\u00f8ysingane i Bergen til eit h\u00f8gt internasjonalt niv\u00e5, slik at dei reisande opplever eit dynamisk og fleksibelt tilbod for \u00e5 dekke sine reisebehov p\u00e5 en effektiv, attraktiv og milj\u00f8vennleg m\u00e5te. Vestland fylkeskommune skal saman med Bergen kommune utvikle kollektivtransporten og mobilitetsl\u00f8ysningane slik at dei bygger opp om kommunen sine m\u00e5l om god byutvikling og redusert personbiltrafikk. 4 Partane sine plikter Partane plikter \u00e5 utvikle kollektivtransport og tenester innan kombinert mobilitet i eit aktivt og tett samarbeid. I dette ligg det at: 1. Bergen kommune skal gis reell medbestemming over planlegging og gjennomf\u00f8ring av kollektivtrafikk i kommunen, og Vestland fylkeskommune skal la kommunen sitt syn f\u00e5 stor vekt i saker som er sv\u00e6rt viktige for kommunen. 2. RTP er Vestland fylkeskommune sitt styrande dokument for heile samferdsleomr\u00e5det, inkludert kollektiv \u2013 og mobilitetsomr\u00e5det. Strategi for berekraftig mobilitet er ein viktig del av RTP og legg grunnlaget for ei god utvikling av kollektiv \u2013 og mobilitetstilbodet i Vestland. RTP med tilh\u00f8yrande strategiar skal handsamast politisk i Vestland og Bergen kommune. 3. Partane skal samordne politiske og administrative prosessar innanfor kollektiv- og mobilitetstenester, og det administrative samarbeidet mellom Bergen kommune og Skyss skal vere n\u00e6rt og godt. 4. Strategiske dokument og viktige saker for utvikling av fagomr\u00e5det skal handsamast i Bergen kommune. Vedtak i Vestland fylkeskommune skal ta omsyn til vedtak i Bergen kommune. 5. Det blir utnemnt politiske og administrative kontaktpunkt mellom partane. Eit samarbeidsr\u00e5d med politisk og administrativ deltaking fr\u00e5 begge partar skal etablerast. 6. Bergen kommune skal ha medbestemming i utvikling og endringar p\u00e5 linjestruktur, utvikling av rutetilbod, prisstruktur og takstar. Tilbodet skal vere innanfor fylkeskommunen sine \u00f8konomiske rammer for kollektivtrafikk i byomr\u00e5det. 7. For \u00e5 sikre ei felles forst\u00e5ing for fylkeskommunen sine \u00f8konomiske prioriteringar skal Skyss og Vestland fylkeskommune vere transparent og dele \u00f8konomiske n\u00f8kkeltal og kunnskap om \u00f8konomiske drivarar knytt til utvikling og drift av tilbodet. Vestland fylkeskommune og Bergen kommune skal dr\u00f8fte tilh\u00f8ve som omhandlar overordna styring av Skyss, og Skyss skal orientere om kunderetta aktivitetar som er retta mot innbyggjarane i Bergen. 8. Vestland fylkeskommune har ansvar for rutetilbod og mobilitetstenester i resten av fylket, inkludert Bergen sine nabokommunar. Skyss blir formelt styrt i Vestland fylkeskommune. 5 Omr\u00e5der for medbestemming Bergen kommune skal ha reell medbestemming b\u00e5de p\u00e5 strategisk, taktisk og operativt niv\u00e5. 5.1 Strategisk medbestemming Partane skal samordna sitt arbeid om f\u00f8lgande overordna strategiar og planverk: 5.1.1 Regional transportplan (RTP), med handlingsprogram: RTP er ein regional plan etter Plan og bygningslova, og er fylkeskommunen sin ovordna strategi for samferdsle. Bergen kommune tek del i planprosessen for RTP. RTP vert endeleg vedteken av fylkestinget. Handlingsprogram vert ein del av RTP, og skal reviderast og rapporterast p\u00e5 \u00e5rleg. Vestland fylkeskommune er forplikta til \u00e5 gjennomf\u00f8re vedtatt handlingsprogram. 5.1.2 Strategi for berekraftig mobilitet: Strategi for berekraftig mobilitet er ein integrert del av RTP. RTP inkludert strategi for berekraftig mobilitet og handlingsprogrammet skal handsamast og vert vedteken av bystyret i Bergen kommune og fylkestinget i Vestland fylkeskommune. 5.1.3 Milj\u00f8l\u00f8ftet Gjennom Milj\u00f8l\u00f8ftet samhandlar Bergen kommune og Vestland fylkeskommune om finansiering av tiltak for \u00e5 n\u00e5 nullvekstm\u00e5let for privatbilar i heile Bergensomr\u00e5det. Her skjer ogs\u00e5 koordinering med dei kringliggande kommunane og samla diskusjon om kollektivtiltak i byomr\u00e5det. Viktige tema som inng\u00e5r i Milj\u00f8l\u00f8ftet er: \u2022 Prosjekt og tiltak; utviking, planlegging og bygging \u2022 Finansiering av kollektivtiltak, gjennom bompengar, statlege bidrag og Fylkeskommunale midlar \u2022 Bel\u00f8nningsmidlar til drift av kollektivtrafikk og mobilitetstiltak \u2022 Koordinering mot statlege styresmakter 5.1.4 Utforming av oppdraget, rammeavtale og leveranseavtale til Skyss Prosessar for \u00e5 setje strategi, m\u00e5l og prioriteringar m\u00e5 koordinerast, slik at Skyss kan f\u00e5 eit eintydig oppdrag, som b\u00e5de Bergen kommune og Vestland fylkeskommune kan slutte seg til. Partane samarbeider om utforming av rammeavtale og leveranseavtale med Skyss. Rammeavtalen justerast kvart fjerde \u00e5r, og ved s\u00e6rskilte behov. Leveranseavtalen baserer seg p\u00e5 \u00e5rleg vedteken budsjett. Partane kan gjere justeringar innafor dei vedtekne \u00f8konomiske ramane. Vestland fylkeskommune har endelege ansvaret for iverksetjing av oppdraget. 5.1.6 Bestilling av utgreiingar Bergen kommune og Vestland fylkeskommune skal samarbeide om \u00e5 bestille utgreiingar fr\u00e5 Skyss. 5.1.7 Rapportering Skyss rapporterer fast p\u00e5 utvalde omr\u00e5der til b\u00e5de Vestland fylkeskommune og Bergen kommune. 5.2 Taktisk medbestemming 5.2.1 Tilbodsutforming og prismodellar Vestland fylkeskommune og Bergen kommune skal samarbeide om utforming av linjestruktur , rutetilbod, prisstruktur og takstar innanfor dei \u00f8konomiske rammene for kollektivtrafikk i byomr\u00e5det. Det skal gjennomf\u00f8rast kvartalsvise m\u00f8ter p\u00e5 h\u00f8gt administrativt niv\u00e5. Partane vekslar p\u00e5 \u00e5 ha sekretariatsfunksjon for desse m\u00f8ta, og m\u00f8te planleggast i eit \u00e5rshjul med p\u00e5 f\u00f8rehand fastsett agenda. Skyss f\u00f8rebur rapportering og tar opp saker av betydning for m\u00f8tet sitt ansvarsomr\u00e5de. 5.2.2 Kombinert mobilitet Partane skal samarbeide om integrasjon av ulike mobilitets- og kollektivl\u00f8ysingar, slik at publikum f\u00e5r eit heilskapleg og saumlaust transporttilbod. Partane skal gjennom sine verkemiddel prioritere slik at dei underst\u00f8tter ein god struktur p\u00e5 mobilitets- og kollektivtenestene. 5.2.3 Rapportering Skyss skal rapportere p\u00e5 m\u00e5loppn\u00e5ing og ressursbruk, p\u00e5 ein slik m\u00e5te at det er tydeleg, opent og transparent korleis midlane vert nytta, og kva tiltak som gjev best m\u00e5loppn\u00e5ing. Det skal rapporterast om forhold som er relevant for Skyss sitt vidare arbeid. Begge partane skal bidra med kunnskap og innsikt dei har, slik at en f\u00e5r ei heilskapleg forst\u00e5ing av tilstanden innan mobilitets- og kollektivomr\u00e5det. 5.2.4 Tilrettelegging for Skyss Partane m\u00e5 s\u00f8rgje for at rammevilk\u00e5r og f\u00f8resetnader for gjennomf\u00f8ring av oppdraget til Skyss vert f\u00f8lgt opp, slik at Skyss kan utf\u00f8re sitt oppdrag p\u00e5 en tenleg og ressurseffektiv m\u00e5te. 5.3 Operativt medbestemming 5.3.1 Innovasjon Partane skal gjennom prosjektet \u00abMobilitetslaboratorium for utvikling av smarte transportl\u00f8sninger\u00bb (MUST) samarbeide om innovasjon kring mobilitetstenester p\u00e5 ein slik m\u00e5te at ein ogs\u00e5 nyttiggjer seg kompetanse og bidrag fr\u00e5 andre offentlege og private akt\u00f8rar. B\u00e5de Bergen kommune og Vestland fylkeskommune skal v\u00e6re representert i prosjektets styringsgruppe, og begge partar skal bruke laboratoriet til analyse og utvikling av nye mobilitetskonsept og -tenester. 5.3.2 Sakshandsaming Partane skal samordne sakshandsaminga og hjelpe kvarandre i utarbeiding av saker som fell inn under omr\u00e5det for samarbeid. 5.3.3 Gjennomf\u00f8ring Partane skal samordne og hjelpe kvarandre i gjennomf\u00f8ring av operative tiltak som krev bidrag fr\u00e5 b\u00e5de Vestland fylkeskommune og Bergen kommune. For \u00e5 forenkle samhandlinga m\u00e5 partane peike ut faste kontaktpunkt som koordinerer dei interne bidraga fr\u00e5 eigen organisasjon. 6 Organisering 6.1 Overordna kontaktpunkt Partane utnemner eit kontaktpunkt p\u00e5 kvar sin side. Kontaktpunktet har ansvar for samordning av aktivitetar p\u00e5 kvar sin side. 6.2 Samordning p\u00e5 strategisk og taktisk niv\u00e5, samordningsr\u00e5d Det vert etablert eit samordningsr\u00e5d med politisk og administrativ leiing fr\u00e5 Bergen og Vestland. R\u00e5det m\u00f8ter kvartalsvis, og leiinga av r\u00e5det g\u00e5r p\u00e5 omgang kvar anna \u00e5r. 6.3 Samordning p\u00e5 operativt niv\u00e5 Den operative samhandlinga f\u00f8lgjer av sak, og begge partar forpliktar seg til \u00e5 f\u00f8lgje opp avgjerder p\u00e5 strategisk og taktisk niv\u00e5. Vedlegg Vedtak i fylkestinget desember 2018 1. Fylkestinget ynskjer eit sterkare samarbeid om kollektivtrafikk med Bergen kommune. Dette samarbeidet skal ha som hovudm\u00e5l \u00e5 sikre eit milj\u00f8venleg, effektivt og trygt transportsystem som fremjar mobilitet for befolkning og n\u00e6ringsliv i heile fylket. 2. Fylkesr\u00e5dmannen skal utgreia om eit styrka samarbeid skal vera basert p\u00e5 eit utvida avtaleverk, eit kommunalt/fylkeskommunalt oppgavefellesskap jfr \u00a7 19-1 i ny kommunelov eller andre meir formaliserte samarbeidsl\u00f8ysingar. 3. Fylkestinget \u00f8nskjer ogs\u00e5 utredet korleis Skyss kan samarbeide betre med dei andre kommunane i Hordaland og framtida Vestland 4. Fylkesutvalet og Utval for Milj\u00f8 og Samferdsel vert haldne informert i det vidare arbeidet 5. Endeleg avtale skal leggjast fram for fylkestinget til godkjenning 6. Fylkesr\u00e5dmannen legg opp til god dialog med kommunane i fylket i utforminga av prinsipp for samarbeid Bergen bystyre behandlet saken i m\u00f8tet 19.12.2018 sak 292/18 og fattet f\u00f8lgende vedtak: 1. Bystyret slutter seg til at det inng\u00e5s en intensjonsavtale med Hordaland fylkeskommune slik den er formulert i vedlegg til denne sak. 2. Byr\u00e5det gis myndighet til \u00e5 f\u00f8re videre forhandlinger med fylkeskommunen basert p\u00e5 intensjonsavtalen. 3. Endelig avtale med Hordaland fylkeskommune vil bli lagt frem for bystyret til godkjenning "
}