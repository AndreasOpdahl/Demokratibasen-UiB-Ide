{
  "dokument_id": "d53cedd5-1682-59c5-84f6-e982764e257a",
  "doc_type": "case_presentation",
  "kommune": 5501,
  "tittel": "Nyvalg av administrasjonsutvalget etter endelig uttreden for Anne Berit Figenschau (H\u00f8yre)",
  "url": "https://innsyn.tromso.kommune.no/application/getMoteDokument?dokid=2001846549",
  "tekst": "Arkivsaksnr. 24/16552-7 Saksbehandler Rebekka Ringholm Saksgang M\u00f8tedato Formannskapet 08.10.2024 Kommunestyret 16.10.2024 Nyvalg av administrasjonsutvalget etter endelig uttreden for Anne Berit Figenschau (H\u00f8yre) Kommunedirekt\u00f8rens innstilling til vedtak: Som administrasjonsutvalg for perioden 2024 \u2013 2027 velges: Varamedlemmer: Som leder av utvalget velges: Som nestleder av utvalget velges: Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Anne Berit Figenschau (H\u00f8yre) ble innvilget fritak fra alle sine verv som folkevalgt av formannskapet i sak 138/24 behandlet 17.09.2024. Kommunestyret skal etter Kommunelovens \u00a7 7-10 tredje ledd velge nye medlemmer til vervene det ble innvilget fritak fra. Etter kommuneloven \u00a7 5-11 skal det i alle kommuner med formannskapsmodell opprettes partssammensatte utvalg (afdminisstrasjonsutvalg). De samme bestemmelser om nyvalg gjelder for partssammensatte utvalg som for andre utvalg etter \u00a7 5-7. Anne Berit Figenschau var varamedlem for gruppen H\u00f8yre og Industri- og N\u00e6ringspartiet i administrasjonsutvalget. I denne saken foretar kommunestyret nyvalg av administrasjonsutvalget for perioden 2024- 2027. Saksutredning Nyvalg etter endelig uttreden som folkevalgt Hvis et medlem eller varamedlem av et annet folkevalgt organ enn kommunestyre, fylkesting, kommunestyrekomit\u00e9, fylkestingskomit\u00e9 eller direkte valgt kommunedelsutvalg trer endelig ut, skal det velges et nytt medlem eller varamedlem. Det nye medlemmet skal velges fra den samme gruppen som det uttredende medlemmet tilh\u00f8rte. Hvis dette vil f\u00f8re til at ett kj\u00f8nn vil bli representert med mindre enn 40 prosent av medlemmene i organet, skal det, hvis det er mulig, velges et nytt medlem fra det underrepresenterte kj\u00f8nnet (Kommuneloven \u00a7 7-10, tredje ledd). Videre f\u00f8lger det av kommuneloven \u00a7 7-10 sjette ledd at gruppen selv kan foresl\u00e5 hvem som skal velges. Gruppen skal deretter informere kommunestyret som skal velge den foresl\u00e5tte kandidaten hvis de lovbestemte vilk\u00e5rene er oppfylt. Ved nyvalg etter tredje ledd rykker det nye medlemmet eller varamedlemmet inn p\u00e5 den ledige plassen. I administrasjonsutvalget var Anne Berit Figenschau varamedlem for gruppen H\u00f8yre og Industri- og N\u00e6ringspartiet. Valgbarhet til folkevalgte organer If\u00f8lge Kommuneloven \u00a7 7-2 er en person valgbar og plikter \u00e5 ta imot valg hvis f\u00f8lgende vilk\u00e5r er oppfylt: a) Han eller hun har stemmerett ved kommunestyre- og fylkestingsvalg. b) Han eller hun er innf\u00f8rt i folkeregisteret som bosatt i kommunen eller i en av kommunene i fylket p\u00e5 tidspunktet for det aktuelle valget. c) Han eller hun har skriftlig samtykket til \u00e5 stille til valg. Omorganisering av utvalget i l\u00f8pet av valgperioden Kommunestyret kan selv n\u00e5r som helst omorganisere eller nedlegge utvalg i l\u00f8pet av valgperioden, jamf\u00f8r kommunelovens \u00a7 5-7, femte ledd. Saken settes derfor opp med innstilling om \u00e5 gjennomf\u00f8re nyvalg av hele utvalget, slik at kommunestyret ogs\u00e5 f\u00e5r anledning til \u00e5 gj\u00f8re andre endringer enn de som f\u00f8lger av Figenschaus fritak. Avtalevalg 2 Medlemmer til folkevalgte organer skal velges ved forholdsvalg hvis minst ett medlem krever det. I andre tilfeller skal medlemmene velges ved avtalevalg. Leder og nestleder for folkevalgte organer skal velges ved flertallsvalg, jamf\u00f8r kommunelovens \u00a7 7-4. Kommuneloven \u00a7 \u00a7 7-7 sier f\u00f8lgende om avtalevalg: Kommunestyret eller fylkestinget kan selv enstemmig vedta at valg til folkevalgte organer skal foreg\u00e5 som avtalevalg etter denne paragrafen. Valget gjennomf\u00f8res p\u00e5 grunnlag av en innstilling med forslag til medlemmer og varamedlemmer. Innstillingen skal inneholde like mange navn som det skal velges medlemmer, og det skal angis hvilket parti eller hvilken gruppe medlemmene representerer. Innstillingen kan ogs\u00e5 inneholde navn p\u00e5 varamedlemmer for hvert parti eller hver gruppe. Antall varamedlemmer kan v\u00e6re inntil to flere enn de faste medlemmene fra partiet eller gruppen. Innstillingen vedtas enstemmig av kommunestyret eller fylkestinget. Hvis organet skal best\u00e5 av minst fire medlemmer, skal hvert kj\u00f8nn v\u00e6re representert i organet med minst 40 prosent. Skal organet best\u00e5 av tre eller f\u00e6rre medlemmer, skal begge kj\u00f8nn v\u00e6re representert i organet. Viser det seg at et valg etter andre ledd vil f\u00f8re til at kravene i f\u00f8rste eller andre punktum ikke blir oppfylt, skal det n\u00f8dvendige antallet kandidater fra det underrepresenterte kj\u00f8nnet settes inn for \u00e5 oppfylle kravet. Ved valg til folkevalgte organer som etter lov bare skal best\u00e5 av medlemmer av kommunestyre eller fylkesting, og ved valg av arbeidsutvalg for folkevalgte organer, skal reglene i dette leddet f\u00f8lges s\u00e5 langt det er mulig Konklusjon Kommunedirekt\u00f8ren anbefaler at kommunestyret foretar nyvalg av administrasjonsutvalget etter Anne Berit Figenschaus innvilgede fritak. Til Figenschaus plass i utvalget skal kommunestyret velge kandidaten som foresl\u00e5s av gruppen Figenschau representerte, s\u00e5 fremt vilk\u00e5r om valgbarhet er oppfylt. Vedtakskompetanse Kommunestyret Vedlegg 3 "
}