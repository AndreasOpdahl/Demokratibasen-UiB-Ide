{
  "dokument_id": "2bc5ca63-cf71-56af-8136-fd635cba7b49",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2001750498",
  "tekst": " Saksprotokoll Utvalg: Helse- og velferdsutvalget Arkivsaknr. 24/05047 Saksbehandler Nina-Helen Br\u00e6ndeland Behandlet av M\u00f8tedato Saknr 1 Ungdomsr\u00e5det 04.06.2024 2 Milj\u00f8-, idrett-, kultur- og 05.06.2024 65/24 samfunnsutviklingsutvalget 3 Helse- og velferdsutvalget 05.06.2024 24/24 4 Oppvekst- og utdanningsutvalget 07.06.2024 5 Formannskapet 11.06.2024 84/24 6 Kommunestyret 18.06.2024 95/24 Ny forskrift om salgs-, skjenke- og \u00e5pningstider Troms\u00f8 kommune. Nye retningslinjer for servering-, tobakk og alkohol h\u00e5ndtering i bevillingsperioden 2024 - 2028. Helse- og velferdsutvalget har behandlet saken i m\u00f8te 05.06.2024 sak 24/24 M\u00f8tebehandling Thomas Birkeland (AP) stilte sp\u00f8rsm\u00e5l ved egen habilitet med begrunnelse i at han sitter som medlemsvalgt representant i \u00e5rsm\u00f8tet og regionr\u00e5det i Coop Nord SA, som har levert en omfattende h\u00f8ringsuttalelse til saken. Administrasjonens vurdering: De folkevalgte organene skal behandle sak om ny forskrift om salg og skjenking i Troms\u00f8 kommune og nye retningslinjer for servering, tobakk og alkoholh\u00e5ndtering. Det er kommunestyret som treffer det endelige vedtaket i saken. Du opplyser at du sitter som medlemsvalgt representant i \u00e5rsm\u00f8tet og regionr\u00e5det i Coop Nord SA. I henhold til vedtektene fungerer regionr\u00e5det som et debatt- og h\u00f8ringsforum for organisatoriske og driftsmessige saker. Gjennom \u00c5rsm\u00f8tet ut\u00f8ver medlemmene som medeiere den \u00f8verste myndighet i samvirkelaget og treffer beslutninger p\u00e5 overordnet niv\u00e5 \u2013 blant annet treffe bestemmelser om anvendelse av \u00e5rsoverskuddet. Behandlingen av din habilitet gj\u00f8res i henhold til forvaltningsloven \u00a7 6. Etter f\u00f8rste ledd bokstav e) er man automatisk inhabil dersom man sitter i et styre som er part i saken. Regelen kommer bare til anvendelse n\u00e5r representanten har det aktuelle vervet. Medlemmer representantskap, \u00e5rsm\u00f8te eller andre eierorganer m\u00e5 vurderes etter forvaltningsloven \u00a7 6 andre ledd. I dette tilfellet er ikke Coop Nord SA part i saken og du sitter heller ikke i selskapets styre, s\u00e5 du er ikke automatisk inhabil. Etter andre ledd er man inhabil dersom det foreligger \u00abs\u00e6regne forhold\u00bb som er egnet til \u00e5 svekke tilliten til ens upartiskhet. Her skal det blant annet legges vekt p\u00e5 om vedtaket kan 1 inneb\u00e6re en s\u00e6rlig fordel, tap eller ulempe for representanten selv eller noen man har n\u00e6r personlig tilknytning til. I den politiske saken har avdeling for Eiendom og kj\u00f8pesenter i Coop Nord SA levert en h\u00f8ringsuttalelse til forskriften. Uttalelsen relaterer seg til bestemmelsene om skjenking i kj\u00f8pesentre og er s\u00e6rlig tuftet p\u00e5 erfaringer med spisesteder p\u00e5 Jekta. Det legges til grunn at du ikke har bidratt til \u00e5 utarbeide uttalelsen og har heller ikke behandlet uttalelsen p\u00e5 \u00e5rsm\u00f8tet. Hvorvidt det foreligger et s\u00e6regent forhold som medf\u00f8rer inhabilitet vil bero p\u00e5 en bred, skj\u00f8nnsmessig vurdering. Det m\u00e5 vurderes konkret hvorvidt din tilknytning til saken er s\u00e5 sterk at tilliten til at du kan behandle saken p\u00e5 en n\u00f8ytral m\u00e5te er svekket. I denne saken legges det til grunn at vedtak av forskriften ikke vil gi noen fordel til deg eller andre du har en n\u00e6r personlig tilknytning til. Utfallet av forskriften vil neppe ha s\u00e6rlig betydning for ditt utbytte som medlem i Coop og som medlem av \u00e5rsm\u00f8tet ansas din tilknytning til saken \u00e5 v\u00e6re for fjern til \u00e5 utgj\u00f8re en inhabilitetsgrunn etter andre ledd. Det legges til grunn at du er habil til \u00e5 behandle sak om ny forskrift om salg og skjenking i Troms\u00f8 kommune og nye retningslinjer for servering, tobakk og alkoholh\u00e5ndtering i folkevalgte organer. Kathrine Strandli (SP) stilte sp\u00f8rsm\u00e5l ved egen habilitet med begrunnelse i at hun er assisterende leder i Nordlysbar p\u00e5 utlandsterminalen p\u00e5 flyplassen, som er et av skjenkestedene forslaget til forskrift vil f\u00e5 innvirkning p\u00e5. Administrasjonens vurdering: De folkevalgte organene skal behandle sak om ny forskrift om salg og skjenking i Troms\u00f8 kommune og nye retningslinjer for servering, tobakk og alkoholh\u00e5ndtering. Det er kommunestyret som treffer det endelige vedtaket i saken. Du opplyser at du er assisterende leder ved Nordlysbar p\u00e5 utlandsterminalen p\u00e5 flyplassen. Forskriften nevner spesifikt Troms\u00f8 Lufthavn i sin \u00a7 2 pkt 6 og her foresl\u00e5s konkrete skjenketider knyttet til flyplassen. Behandlingen av din habilitet gj\u00f8res i henhold til forvaltningsloven \u00a7 6. Etter f\u00f8rste ledd bokstav e) er man automatisk inhabil dersom man har en ledende stilling eller sitter i et styre som er part i saken. I dette tilfellet er ikke Nordlysbaren eller Troms\u00f8 Lufthavn part i saken, s\u00e5 du er ikke automatisk inhabil. Etter andre ledd er man inhabil dersom det foreligger \u00abs\u00e6regne forhold\u00bb som er egnet til \u00e5 svekke tilliten til ens upartiskhet. Her skal det blant annet legges vekt p\u00e5 om vedtaket kan inneb\u00e6re en s\u00e6rlig fordel, tap eller ulempe for representanten selv eller noen man har n\u00e6r personlig tilknytning til. I den politiske saken foresl\u00e5s det konkrete \u00e5pningstider for serveringssteder innenfor sikkerhetssonen p\u00e5 flyplassen og du er alts\u00e5 assisterende leder ved et av disse serveringsstedene. Hvorvidt det foreligger et s\u00e6regent forhold som medf\u00f8rer inhabilitet vil bero p\u00e5 en bred, skj\u00f8nnsmessig vurdering. Det m\u00e5 vurderes konkret hvorvidt din tilknytning til saken er s\u00e5 sterk at tilliten til at du kan behandle saken p\u00e5 en n\u00f8ytral m\u00e5te er svekket. I denne saken legges det til grunn at vedtak av forskriften ikke vil gi noen fordel til deg eller andre du har en n\u00e6r personlig tilknytning til. Det legges til grunn at din tilknytning til saken \u00e5 v\u00e6re for fjern til \u00e5 utgj\u00f8re en inhabilitetsgrunn etter andre ledd. Det vurderes at du er habil til \u00e5 behandle sak om ny forskrift om salg og skjenking i Troms\u00f8 kommune og nye retningslinjer for servering, tobakk og alkoholh\u00e5ndtering i folkevalgte organer. 2 Line Elisabeth Solbakken (SV) ble valgt til m\u00f8teleder under debatt og votering over habilitetsvurderingene fordi b\u00e5de m\u00f8teleder og nestleder fratr\u00e5dte. Habilitetsvotering for Thomas Birkeland (AP): Birkeland ble enstemmig funnet habil med 8 stemmer. Habilitetsvotering for Kathrine Strandli (SP) Strandli ble enstemmig funnet habil med 8 stemmer. Peder Gunnar Moe Joakimsen (R\u00f8dt) fremmet endringsforslag: Begrensninger \u00e5pningstid Forslag: Paragraf 2 pkt 5 og 6 strykes i forslag til ny forskrift. Votering Voteringspunkt: Begrensninger \u00e5pningstid Forslaget falt med 4 stemmer for (\u00d8rjan Olsvik (AP), Felix Lempp (MDG), Peder Gunnar Moe Joakimsen (R\u00f8dt) og Line Elisabeth Solbakken (SV)) og 6 stemmer mot (Thomas Birkeland (AP), Kristoffer Kanestr\u00f8m (FrP), Arnulf Kristian Kaspersen (FrP), Kasandra Mariell Hunstad (H), Kristin Karlsen (INP), Kathrine Strandli (SP)) Voteringspunkt: Innstilling Innstillinga ble vedtatt med 8 stemmer for og 2 stemmer mot (Felix Lempp (MDG), Peder Gunnar Moe Joakimsen (R\u00f8dt)) Helse- og velferdsutvalgets vedtak 1. Forskrift om salgs-, skjenke og \u00e5pningstider, Troms\u00f8 kommune vedtas. Retningslinjer for servering-, tobakk og alkoholh\u00e5ndtering i bevillingsperioden 1. oktober 2024 \u2013 30. september 2028 (alkoholpolitisk handlingsplan) vedtas. 3 "
}