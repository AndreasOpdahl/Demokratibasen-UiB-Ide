{
  "dokument_id": "f0f74e3f-cb91-5692-9a13-1a04f220d886",
  "doc_type": "case_minutes",
  "kommune": 4601,
  "tittel": "Saksprotokoll KU, 28082024, Sak 82/24, Konkurransegrunnlag for forvaltningsrevisjon og eierskapskontroll 2025 - 2028 - utlysing av anbudskonkurranse",
  "url": "https://bergen.kommune.no/politikere-utvalg/api/fil/bk360/11048012/Innstilling-vedtak-Konkurransegrunnlag-for-forvaltningsrevisjon-og-eierskapskontroll-2025-2028-utlysing-av-anbudskonkurranse",
  "tekst": "Konkurransegrunnlag for forvaltningsrevisjon og eierskapskontroll 2025 - 2028 - utlysing av anbudskonkurranse Kontrollutvalget behandlet saken i m\u00f8tet 28.08.2024 sak 82/24 og fattet f\u00f8lgende vedtak: 1. Kontrollutvalget godkjenner arbeidsgruppens forslag til konkurransegrunnlag. 2. Kontrollutvalget gir arbeidsgruppen fullmakt til, i samarbeid med HRP AS, \u00e5 gjennomf\u00f8re konkurransen om forvaltningsrevisjons- og eierskapskontrolltjenester som skissert i denne saken med vedlegg. Kontrollutvalgets behandling Leder av kontrollutvalget Per-Arne Larsen (V) og leder av sekretariatet Eli M. Velle orienterte om at vesentlige private og offentlige hensyn tilsier at det er n\u00f8dvendig med utsatt innsyn i saken inntil konkurransen er offentliggjort, jf. offentleglova \u00a7 5 fjerde ledd. Leder Per-Arne Larsen (V) foreslo at m\u00f8tet blir lukket under diskusjonen om konkurransegrunnlaget med hjemmel i kommuneloven 11-5 tredje ledd bokstav b, jf. offl \u00a7 5 fjerde ledd. I \u00e5pent m\u00f8te ble forslaget om \u00e5 lukke m\u00f8tet vedtatt enstemmig. Revisor og andre tilh\u00f8rere forlot rommet. I lukket m\u00f8te orienterte leder Per-Arne Hvidsten Larsen (V) og nestleder Caroline Sandven Taule (H) om arbeidsgruppens vurderinger i saken. Leder for sekretariatet Eli M. Velle orienterte ogs\u00e5. F\u00f8lgende representanter tok ordet: Per-Arne Hvidsten Larsen (V) Caroline Sandven Taule (H) Karsten Sprenger (H) Jan Berntsen (INP) Else Kathrine Nesmoen (MDG Hanne Indrehus (R) Votering: Lukking av m\u00f8te ble vedtatt enstemmig. Forslag til vedtak ble vedtatt enstemmig. Forslag til vedtak: Forslaget til vedtak og kontrollutvalgets vedtak er likelydende. "
}