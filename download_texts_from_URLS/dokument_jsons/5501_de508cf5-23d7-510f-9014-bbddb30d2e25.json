{
  "dokument_id": "de508cf5-23d7-510f-9014-bbddb30d2e25",
  "doc_type": "case_presentation",
  "kommune": 5501,
  "tittel": " Ny tilskuddsordning samisk og kvensk profesjonell kunst - og kultur, retningslinjer og form\u00e5l med s\u00f8knadsordningen ",
  "url": "https://innsyn.tromso.kommune.no/application/getMoteDokument?dokid=2001604752",
  "tekst": "Arkivsaksnr. 24/02255-1 Saksbehandler Gro Agnethe Stokke Saksgang M\u00f8tedato Milj\u00f8-, idrett-, kultur- og 21.02.2024 samfunnsutviklingsutvalget Ny tilskuddsordning samisk og kvensk profesjonell kunst - og kultur, retningslinjer og form\u00e5l med s\u00f8knadsordningen Kommunedirekt\u00f8rens innstilling til vedtak: Retningslinjen, og beskrivelse av den nye tilskuddsordningen for samisk og kvensk profesjonell kunst og kultur vedtas Mari Enoksen Hult Kari Henriksen Konstituert Kommunedirekt\u00f8r Direkt\u00f8rAvdeling for oppvekst, utdanning og kultur 1 Hva saken gjelder Verbalvedtak i kommunestyret I kommunestyrem\u00f8te den 20. desember 2023 ble f\u00f8lgende verbalforslag vedtatt: Ny tilskuddsordning samisk og kvensk kunst og kultur: Sannhet- og forsoningsrapporten om fornorskingen av samer, kvener og skogfinner, viser tydelig det offentliges ansvar i \u00e5 fremme samisk og kvensk kultur og spr\u00e5k. \u00c5 opprette en egen tilskuddsordning for aktiviteter og tiltak for nettopp \u00e5 synliggj\u00f8re, fremme og/eller utvikle samisk og/eller kvensk spr\u00e5k og kultur, vil v\u00e6re en fin start p\u00e5 dette arbeidet, som Troms\u00f8 kommune b\u00f8r ta lederskap i, all den tid vi er den byen med st\u00f8rst samisk befolkning. Saksutredning Bakgrunn Troms\u00f8 kommune har mange ulike tilskuddsordninger, men det har ikke tidligere v\u00e6rt noen tilskuddsordning spesielt rettet mot samiske- og/eller kvenske kunst- eller kulturuttrykk. Kommunedirekt\u00f8ren viste i forbindelse med HAP 2024-2027 til Sannhets- og forsoningskomit\u00e9ens rapport sin konklusjon om en rekke anbefalte tiltak innen kulturfeltet: Gjennom formidling har kulturlivet en sentral rolle i \u00e5 fremme toleranse og forst\u00e5else for andre. Det skaper refleksjoner over og innsikt i andres historie, verdier, identitet, og videre forst\u00e5else for det samfunnet vi lever i. Kommisjonen ser et mangfoldig kunst- og kulturuttrykk som en forutsetning for \u00e5 skape et mer inkluderende og velfungerende demokrati b\u00e5de nasjonalt, lokalt og innad i samiske, kvenske/norskfinske og skogfinske milj\u00f8er. I forlengelsen av dette ble det videre beskrevet en mulighet for \u00e5 opprette en tilskuddsordning for profesjonell samisk og kvensk/norsk-finsk kunst og kultur. Med dette ville Troms\u00f8 kommune markere seg som proaktiv i forhold til forsoningsrapporten og den kommende nasjonale handlingsplanen. Kommunedirekt\u00f8ren fant ikke rom for en samisk/kvensk tilskuddsordning for kunst og kultur i \u00e5rets handlingsprogram. Form\u00e5let med tilskuddsordningen Form\u00e5let med tilskuddsordningen er \u00e5 styrke samiske- og kvenske kunst- og kulturuttrykk ved \u00e5 synliggj\u00f8re, fremme og, eller utvikle samisk og/eller kvensk spr\u00e5k og kultur. Det oppfordres til samarbeidsprosjekter p\u00e5 tvers av spr\u00e5k og kulturer. Dette inneb\u00e6rer at ogs\u00e5 ikke-samiske og ikke-kvenske organisasjoner og -personer kan s\u00f8ke. M\u00e5let med denne tilskuddsordningen er: \u2022 \u00e5 bidra til \u00e5 \u00f8ke kunnskapen om samiske- og kvenske kulturuttrykk 2 \u2022 \u00e5 fremme inkludering, toleranse og forsoning. \u2022 \u00e5 \u00f8ke mangfold, deltakelse og fellesskap ved \u00e5 motvirke utenforskap, rasisme og diskriminering Hvem kan s\u00f8ke? Kunstnere, kulturakt\u00f8rer, organisasjoner, institusjoner med tilh\u00f8righet til Troms\u00f8, som virker innenfor det profesjonelle kunst- og kulturfeltet kan s\u00f8ke om tilskudd. Vilk\u00e5r for tilskudd Troms\u00f8 kommune gir tilskudd til kunst- og kulturtiltak av h\u00f8y kvalitet og hvor tiltaket bidrar til kvalitet og mangfold innen samisk og kvensk kunst og kultur i Troms\u00f8. Troms\u00f8 kommune vurderer tiltakene, og s\u00f8knadene etter skj\u00f8nn med vekt p\u00e5: \u2022 faglig innhold, profesjonalitet og kvalitet \u2022 at tiltaket har fokus p\u00e5 samisk, og eller kvensk- kunst og kulturuttrykk Konklusjon Kommunedirekt\u00f8ren anbefaler at retningslinjen, og beskrivelse av den nye tilskuddsordningen for samisk og kvensk profesjonell kunst og kultur vedtas slik det beskrives i saksdokumentet. N\u00e5r retningslinjen og beskrivelsen av den nye tilskuddsordningen er vedtatt, vil det bli offentliggjort p\u00e5 Troms\u00f8 kommune sine nettsider, og gjennom annonsering. Vedtakskompetanse Milj\u00f8-, idrett-, kultur- og samfunnsutviklingsutvalget 3 "
}