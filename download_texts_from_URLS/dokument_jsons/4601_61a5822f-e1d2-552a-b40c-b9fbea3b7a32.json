{
  "dokument_id": "61a5822f-e1d2-552a-b40c-b9fbea3b7a32",
  "doc_type": "case_presentation",
  "kommune": 4601,
  "tittel": "Utnevnelse av medlemmer til juryen for Bergen kommunes Likestillings- og mangfoldspris for valgperioden 2023 - 2027",
  "url": "https://bergen.kommune.no/politikere-utvalg/api/fil/bk360/9644263/Framstilling-Utnevnelse-av-medlemmer-til-juryen-for-Bergen-kommunes-Likestillings-og-mangfoldspris-for-valgperioden-2023-2027",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/02378-1 Utnevnelse av medlemmer til juryen for Bergen kommunes Likestillings- og mangfoldspris for valgperioden 2023 - 2027 Hva saken gjelder: Bergen kommune deler hvert \u00e5r ut Likestillings- og mangfoldsprisen. Prisen tildeles enkeltpersoner, bedrifter, institusjoner eller organisasjoner i Bergen, som har tatt initiativ til eller gjennomf\u00f8rt tiltak som fremmer like muligheter for individer og grupper uavhengig av kj\u00f8nn, seksualitet, etnisitet, religion og funksjonsniv\u00e5. Prisen ble i forrige valgperiode (2019 \u2013 2023) forvaltet av byr\u00e5dsavdeling for kultur, frivillighet og inkludering som i forbindelse med tiltredelsen av byr\u00e5det Meyer endret navn til byr\u00e5dsavdeling for n\u00e6ring, kultur og idrett. Som en konsekvens av byr\u00e5dets omorganisering av byr\u00e5dsavdelingene er ansvaret for forvaltning og utdeling av prisen n\u00e5 flyttet til byr\u00e5dsavdeling for barnevern, sosiale tjenester og mangfold. Juryen for prisen for 2019 \u2013 2023 ble oppnevnt av bystyret i m\u00f8tet 22.04.2020 sak 85/20 og bestod av f\u00f8lgende medlemmer: 1. Vasan Singaravel (H) 2. Amina Amin (A) 3. Charlotte Myrbr\u00e5ten (eksternt medlem) 4. Oddny Irene Miljeteig (eksternt medlem) I forbindelse med ny valgperiode skal det oppnevnes ny jury for Likestillings- og mangfoldsprisen. \u00d8konomiske konsekvenser: Endringene som foresl\u00e5s i denne saken vil ikke ha \u00f8konomiske konsekvenser. Byr\u00e5dets vurdering og anbefaling/konklusjon: Erfaringene med juryen for valgperioden 2019-2023 har v\u00e6rt sv\u00e6rt gode og byr\u00e5det anbefaler derfor at tre av juryens medlemmer gjenvelges. For \u00e5 im\u00f8tekomme krav til kj\u00f8nnslikestilling i juryen foresl\u00e5s det \u00e5 bytte ut en av kvinnene i juryen med en mann. Juryen vil da best\u00e5 av tre tidligere medlemmer, og ett nytt medlem. Juryen vil best\u00e5 av to representanter fra bystyret og to eksterne representanter, som ved forrige valgperiode. Begrunnelse for framleggelse til bystyret: Pkt. 3 i statuttene for kommunens likestillings- og mangfoldspris vedtatt av Bergen bystyre i m\u00f8te 22.04.2020 i sak 85/20: Mottaker av prisen velges ut av en jury best\u00e5ende av fire personer: To medlemmer av bystyret og to eksterne medlemmer. Juryen utnevnes av Bergen bystyre for hver valgperiode og velges for en funksjonstid p\u00e5 fire \u00e5r. Juryen velger sin egen leder, og Byr\u00e5dsavdeling for kultur, mangfold og likestilling fungerer som sekretariat. 1 Byr\u00e5det innstiller til bystyret \u00e5 fatte f\u00f8lgende vedtak: Bystyret oppnevner f\u00f8lgende personer som medlemmer av juryen for Bergen kommunes Likestillings- og mangfoldspris for valgperioden 2023 \u2013 2027: 1. Vasan Singaravel (H) 2. Amina Amin (A) 3. Erwin Rapiz Navarro (eksternt medlem) 4. Oddny Irene Miljeteig (eksternt medlem) Dato: 23. januar 2024 Christine B. Meyer Charlotte Spurkeland Byr\u00e5dsleder Byr\u00e5d for barnevern, sosiale tjenester og mangfold Dokumentet er godkjent elektronisk. 2 "
}