{
  "dokument_id": "6ea59e85-1105-5415-b5de-fce511a0a73c",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 49/25, Representantforslag fra Ann Jorun Hillers\u00f8y (INP), Didrik Lexau (INP), Elin Brandt \u00c5dlandsvik (INP) om utredning av mulighetene for pyrolyseanlegg i R\u00e5dalen",
  "url": "https://bergen.kommune.no/politikere-utvalg/api/fil/bk360/12050163/Innstilling-vedtak--Representantforslag-fra-Ann-Jorun-Hillersoy-INP-Didrik-Lexau-INP-Elin-Brandt-Adlandsvik-INP-om-utredning-av-mulighetene-for-pyrolyseanlegg-i-Radalen",
  "tekst": "Representantforslag fra Ann Jorun Hillers\u00f8y (INP), Didrik Lexau (INP), Elin Brandt \u00c5dlandsvik (INP) om utredning av mulighetene for pyrolyseanlegg i R\u00e5dalen Bergen bystyre behandlet saken i m\u00f8tet 29.01.2025 sak 49/25 og fattet f\u00f8lgende vedtak: Bystyret ber byr\u00e5det om \u00e5 f\u00f8lge utviklingen av pyrolyseteknologi og etablerte pyrolyseanlegg. Bystyret ber byr\u00e5det vurdere denne teknologien for \u00e5 redusere CO2-utslipp og om det kan v\u00e6re en del av l\u00f8sningen for avfallsbehandling i Bergen. Bergen bystyres behandling F\u00f8lgende representanter tok ordet: Ann Jorunn Hillers\u00f8y (INP), Kathrine Algr\u00f8y Dahle (A), Lillian Blom (SV), Oskar Dos Santos Hellberg-Kvalsvik (MDG), Mailiss Solheim-\u00c5kerblom (R), Trond Tystad (BL). Forslag fremsatt i bystyret: Ann Jorunn Hillers\u00f8y (INP) fremsatte p\u00e5 vegne av H, FrP, BL, INP, Sp og PP f\u00f8lgende alternative forslag: Bystyret ber byr\u00e5det om \u00e5 f\u00f8lge utviklingen av pyrolyseteknologi og etablerte pyrolyseanlegg. Bystyret ber byr\u00e5det vurdere denne teknologien for \u00e5 redusere CO2-utslipp og om det kan v\u00e6re en del av l\u00f8sningen for avfallsbehandling i Bergen. Kathrine Algr\u00f8y Dahle (A) fremsatte p\u00e5 vegne av A f\u00f8lgende alternative forslag: Bystyret mener pyrolyse kan v\u00e6re et interessant bidrag for \u00e5 utnytte ressurser som ellers ville v\u00e6re avfall. Det er positivt at BIR f\u00f8lger utviklingen av pyrolyse-teknologien for aktuelle fraksjoner som organisk materiale og plast. Bystyret ser med stor interesse p\u00e5 utviklingen av teknologien. Lillian Blom (SV) fremsatte p\u00e5 vegne av SV og V f\u00f8lgende alternative forslag: Representantforslaget avvises. Oskar Dos Santos Hellberg-Kvalsvik (MDG) fremsatte p\u00e5 vegne av MDG f\u00f8lgende alternative forslag: Bystyret ber byr\u00e5det f\u00e5 fart p\u00e5 utbyggingen av karbonfangst og lagring p\u00e5 forbrenningsanlegget i R\u00e5dalen, og snarest avklare kommunens finansielle bidrag til prosjektet. Votering: Alternativt forslag fra H, FrP, BL, INP, Sp og PP fremsatt av Ann Jorunn Hillers\u00f8y (INP), ble vedtatt med 37 stemmer (H, FrP, BL, INP, KrF, Sp, PP). Alternativt forslag fra SV og V fremsatt av Lillian Blom (SV), fikk 19 stemmer (SV, MDG, V, R, KrF), og var dermed falt. Alternativt forslag fra MDG fremsatt av Oskar Dos Santos Hellberg-Kvalsvik (MDG), fikk 32 stemmer (A, SV, MDG, V, R, KrF), og var dermed falt. Alternativt forslag fra A fremsatt av Kathrine Algr\u00f8y Dahle (A), fikk 17 stemmer (A, MDG), og var dermed falt. Innstillingen fikk 0 stemmer. Utvalg for milj\u00f8 og byutvikling behandlet saken i m\u00f8tet 16.01.2025 sak 8/25 og avga f\u00f8lgende innstilling: Bystyret ber byr\u00e5det f\u00f8lge utviklingen av pyrolyseteknologien, og mener at dette kan vurderes som en del av l\u00f8sningen for forbrenningsanlegget i R\u00e5dalen. Forslagsstillers forslag til vedtak: Bystyret ber byr\u00e5det om \u00e5 arbeide for at BIR utreder muligheten for iverksettelse av et forprosjekt for pyrolyseanlegg hos BIR, for \u00e5 avdekke om det er et alternativ til dagens forbrenningsanlegg. Forprosjektet skal beregne kostnadene b\u00e5de for investering og drift (CAPEX og OPEX). 2 "
}