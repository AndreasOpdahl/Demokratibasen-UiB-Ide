{
  "dokument_id": "4230f055-4788-5799-ab1c-a131dac6c7bd",
  "doc_type": "case_attachment",
  "kommune": 4601,
  "tittel": "Vedtak - reguleringsplan - klage - Bergen - bybanen til \u00c5sane - hovedsykkelrute - Festningska 109895...",
  "url": "https://bergen.kommune.no/politikere-utvalg/api/fil/bk360/11100395/Vedtak-reguleringsplan-klage-Bergen-bybanen-til-Asane-hovedsykkelrute-Festningska-109895-",
  "tekst": " V\u00e5r dato: V\u00e5r ref: 20.08.2024 2024/1301 Deres dato: Deres ref: Veronica Nakken Cloin Saksbehandler, innvalgstelefon C/O Starup, Galsthovej 12, Dk-7200 Grindsted Jorunn Fosse Fidjest\u00f8l, 5764 3156 Arnt Erik Nordheim, 5764 3191 Bergen kommune - bybanen til \u00c5sane - hovedsykkelrute - Festningskaien - Sandviken - planID 65790000 Vi viser til oversending fra Bergen kommune 18.01.2024, som gjelder klage p\u00e5 vedtak fra bystyret 31.05.2023, sak 161/23. Det er klaget innenfor fristen, og vilk\u00e5rene for \u00e5 behandle saken er oppfylt. Saken har dessverre blitt gammel hos oss, og Statsforvalteren beklager dette. Vedtak Statsforvalteren stadfester vedtaket fra Bergen bystyre 31.05.2023, sak 161/23 punkt e, der reguleringsplanen for Hovedsykkelrute, delstrekning DSS: Festningskaien \u2013 Sandvikskaien, planID: 65790000, ble godkjent. 1. Sakens bakgrunn 1.1. Bybanen til \u00c5sane - generelt Bergen kommune vedtok 31.05.2023 sju reguleringsplaner for bybane til \u00c5sane, mellom Kaigaten i Bergen sentrum til endestasjon i V\u00e5gsbotn. To av reguleringsplanene ble opphevet og vedtatt p\u00e5 nytt 27.09.2023.1 Reguleringsplanene skal sikre tilstrekkelig areal til \u00e5 bygge og drifte bybanen, hovedsykkelruten og forlenget Fl\u00f8yfjellstunnel. Bybanetras\u00e9en er 12,7 km lang, inklusiv 5,7 km i tunnel. Tras\u00e9en har 14 holdeplasser, som gir en god betjening av byomr\u00e5det og m\u00e5lpunkt langs linjen, og gir gode overganger mellom buss og bane. Hovedsykkelruten fra Kaigaten til V\u00e5gsbotn er 13 km lang. Sykkelruten g\u00e5r i hovedsak i dagen, men vil g\u00e5 sammen med bane i et utvidet l\u00f8p av Eidsv\u00e5g-tunnelen (925 m). Forlengelsen av Fl\u00f8yfjellstunnelen er cirka 3 km inklusiv milj\u00f8lokk, og samlet ny lengde blir cirka 5,5 km. Reisetiden fra Torget til \u00c5sane terminal blir cirka 17 minutter, og cirka 25 minutter til V\u00e5gsbotn. Banetras\u00e9en har 1 I forbindelse med forberedelser til kunngj\u00f8ring av de to reguleringsplanene, for delstrekning 2 og for rigg- og anleggsomr\u00e5de, ble det avdekket avvik mellom noen av vedleggene omtalt i vedtaket og de vedleggene som faktisk var tilknyttet bystyresaken. Feilen ble rettet og det ble gjort nye vedtak med riktige plandokument. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/16 god kj\u00f8rehastighet, og som resten av bybanenettet har banen prioritet i alle kryss, noe som gj\u00f8r at den opprettholder regularitet uansett trafikksituasjon p\u00e5 vegnettet. Reguleringsplanarbeidet er oppdelt i seks delstrekninger. I tillegg er det utarbeidet en reguleringsplan som legger til rette for en anleggstunnel fra Sandviken, og bruk av \"saltimporttomten\" som rigg- og anleggsomr\u00e5de. Alle reguleringsvedtakene er p\u00e5klaget, og ble sendt Statsforvalteren i januar 2014. Det ble besluttet at to av klagene likevel skulle behandles politisk i kommunen, og disse ble returnert til kommunen. Det gjaldt klagen p\u00e5 delstrekning 1, og klagen p\u00e5 reguleringsplanen for anleggstunnelen, nevnt over. Reguleringsplanene er oppdelt slik, der klagene p\u00e5 hver enkelt plan blir behandlet i egen sak, med eget vedtak fra Statsforvalteren for hver reguleringsplan. \u2022 Delstrekning 1, Kaigaten \u2013 Sandbrogaten, planID 65800000, detaljreguleringsplan, v\u00e5rt saksnummer 2024/1305. Denne saken er returnert til kommunen for politisk behandling. Det er per i dag ikke avklart n\u00e5r klagen blir behandlet i kommunen. \u2022 Delstrekning 2, Sandbrogaten \u2013 Eidsv\u00e5gtunnelen, planID 65810000, omr\u00e5dereguleringsplan, v\u00e5rt saksnummer 2024/1308. \u2022 Delstrekning 3, Eidsv\u00e5gtunnelen \u2013 Tertneskrysset, planID 65820000, omr\u00e5dereguleringsplan, v\u00e5rt saksnummer 2024/1302. \u2022 Delstrekning 4, Tertneskrysset \u2013 V\u00e5gsbotn, planID 65830000, omr\u00e5dereguleringsplan, v\u00e5rt saksnummer 2024/1299. \u2022 Fl\u00f8yfjelltunnelen, forlengelse til Eidsv\u00e5g, planID 65840000, omr\u00e5dereguleringsplan, v\u00e5rt saksnummer 2024/1303. \u2022 Hovedsykkelrute Festningskaien \u2013 Sandviksveien, planID 65790000, detaljreguleringsplan, v\u00e5rt saksnummer 2024/1301. Det er denne saken som blir behandlet her. \u2022 Fl\u00f8yfjelltunnelen \u2013 Rigg- og anleggsomr\u00e5de, planid 70670000, omr\u00e5dereguleringsplan, v\u00e5rt saksnummer 2024/1307. Denne saken er returnert til kommunen for politisk behandling. Det er per i dag ikke avklart n\u00e5r klagen blir behandlet i kommunen. 1.2. Hovedsykkelrute - Festningskaien - Sandviken Sykkelruten er planlagt med sykkelfelt fra Bradbenken, langs Festningskaien, Bontelabo og Sj\u00f8gaten til krysset mellom Sj\u00f8gaten og Sandviksveien. Derfra reguleres sykkelvei med fortau videre nordover i Sandviksveien. Sykkeltunnelen p\u00e5 strekningen er for nordg\u00e5ende sykkelfelt. Ruten er planlagt for effektiv transportsykling med god tilgjengelighet til n\u00e6romr\u00e5det og andre ruter i nettet. Hele strekningen har tosidig fortau. Delstrekningen er ca. 1,7 kilometer lang. Planforslaget ble sendt p\u00e5 h\u00f8ring og lagt ut til offentlig ettersyn i perioden 05.11.2022 til 21.12.2022. Bystyret i Bergen vedtok reguleringsplanen for bybanen til \u00c5sane \u2013 hovedsykkelrute Festningskaien - Sandviken, plan ID: 65790000 i sak 161/23 den 31.05.2023. Planvedtaket ble kunngjort med klagefrist til 04.11.2023. Side: 3/16 Det kom inn en rekke klager p\u00e5 vedtakene. Det var 17 klagere som klaget p\u00e5 alle sju reguleringsplanene. Til reguleringsplanen for hovedsykkelruten mellom Festningskaien og Sandviken det mottatt en klage, framsatt av Sandviksbodene 6-7 (Breiviken AS) og Sandviksbodene 8 (Sandviksbodene Holding AS) v/adv. Tor Teige. 1.3. Klager rettet mot alle reguleringsplanene Det er mottatt 12 klager fra 17 klagere som retter seg mot alle reguleringsplanene. Vi gjengir kortfattet hovedinnholdet i klagene: Bernhard O. Iversen anf\u00f8rer i klage datert 08.06.2023 at kommunen har fattet vedtak uten \u00e5 f\u00e5 framlagt det bestilte tunnelalternativet. Han hevder at vedtakene m\u00e5 anses ugyldige, og legges fram for ny behandling med nye tunnelutredninger. Vigdis T\u00f8nnesen anf\u00f8rer i klage datert 20.06.2023 at Bybanen har d\u00e5rlig statistikk for alvorlige ulykker. Det fremmes at dette temaet ikke er tilstrekkelig detaljert utredet. Spesielt gjelder dette Torget og Bryggen. Hun anf\u00f8rer at alternativer til Bryggen er for d\u00e5rlig utredet, og at borgerne ikke i tilstrekkelig grad er inkludert i prosessen. Hun anf\u00f8rer at det burde utredes et bedre alternativ i tunnel. \u00c5se Helle Hansen, Kjell Martin Bergersen, Randi \u00d8kland, Gerd Johanne Bergesen, Marit Hole og Stein Bendiksen anf\u00f8rer i klager datert 21.06.2023 at planene ikke er tilstrekkelig utredet med hensyn til risiko- og s\u00e5rbarhet, her med hensyn til hvordan opplevd sikkerhet blir for brukergruppene, hvordan st\u00f8y og vibrasjoner vil p\u00e5virke folkehelse og hvordan historiske byggs stabilitet vil p\u00e5virkes av anleggsfasen. Merknadene retter seg b\u00e5de mot anleggsfasen og mot driftsfasen. Det anf\u00f8res at krav til medvirkning ikke er ivaretatt. Harald Raymond Sanden fremmer i klage datert 21.06.2023 at helseutredningen som er foretatt ikke er tilstrekkelig mht. st\u00f8y, vibrasjoner og st\u00f8v hva gjelder steinsortering i Sandviken. Det fremmes at avdempende tiltak er utilstrekkelige. Marit Helene Wikholm anf\u00f8rer i klage datert 21.06.2023 at konsekvensene av Bybanen for bybildet og bykjernen ikke er tilstrekkelig utredet. Ellen-Agnete Moltubakk anf\u00f8rer i klage datert 22.06.2023 at virkninger for \u00d8vregaten ikke er tilstrekkelig utredet i planforslaget. Hun mener ogs\u00e5 at trafikksikkerhet, universell utforming og bruken av kollektivsystemet for folk med nedsatt funksjonsevne ikke er utredet og vurdert. Videre at krav til medvirkning ikke er ivaretatt. S\u00f8lvi Ljostveit anf\u00f8rer i klage datert 23.06.2023 at klagen er mangelfullt utredet mht. personer med nedsatt funksjonsevne, og bryter med menneskerettighetskonvensjonen og FNs b\u00e6rekraftsm\u00e5l. Det anf\u00f8res at l\u00f8sningen med skinner i sentrum vil utgj\u00f8re et faremoment for mennesker med nedsatt funksjonsevne, samt at mennesker med nedsatt funksjonsevne vil bli utestengt fra sentrum under anleggsperioden. Ljostveit hevder ogs\u00e5 at prosjektet ikke er tilstrekkelig utredet hva gjelder konsekvenser for mennesker som er avhengig av egen bil, samt omfang av HC-parkering. Folkeaksjonen nei til bil og bane p\u00e5 Bryggen anf\u00f8rer i klage datert 06.11.2023 at ROS-analyser og i vurderingene som er foretatt av planens virkninger er mangelfulle, b\u00e5de n\u00e5r det gjelder anleggsfasen og driftsfasen. Det anf\u00f8res at opphold og sikkerhet for alle brukergrupper ikke er Side: 4/16 vurdert, og videre at virkningen av st\u00f8y, st\u00f8v og vibrasjoner heller ikke er vurdert. Virkningen av planen for historiske bygg sin stabilitet er heller ikke vurdert. Det anf\u00f8res at naturmangfoldvurderinger ikke er foretatt, og at konsekvenser for strandloven og tilgjengelighet til sj\u00f8 ikke er utredet. Folkeaksjonen mener ogs\u00e5 at samfunns\u00f8konomiske konsekvenser ikke er belyst. Barn og unges interesser er ikke utredet, og landbruksinteressene er ikke ber\u00f8rt i utredningene som ligger til grunn for planforslaget. Konsekvensutredningen i saken er ikkesamlet og oppdatert, og derfor ugyldig. Det hevdes ogs\u00e5 at sammenhengen med planarbeid p\u00e5 Dokken ikke er utredet iht. KU-krav, videre at krav til medvirkning ikke er ivaretatt. Det rettes ogs\u00e5 habilitetsinnsigelser mot ansatte i plan- og bygningsetaten. Vi legger til grunn at denne klagen erstatter tidligere innsendt klage fra Bergenslisten. \u00d8vre Eide G\u00e5rd v/ Arild Nydegger anf\u00f8rer i klage datert 21.06.2023 at konsekvenser for landbruket ikke i tilstrekkelig grad beskrives, samt at ROS-vurderinger for drikkevannskilde Jordalsvannet ikke tar hensyn til forurensing i anleggsfasen, og at utredningen ikke f\u00e5r med innskjerpinger i definisjonen av matjord som en ikke-fornybar ressurs. KU utreder ikke tilstrekkelig konsekvenser for drikkevannskilden Jordalsvannet. Det vises til gjeldende reguleringer for drikkevann samt EUs vanndirektiv. Det vises til at vannkilden er underlagt klausuleringsbestemmelser. Veronica Nakken Cloin anf\u00f8rer i klage datert 21.06.2023 at gjennomf\u00f8rt konsekvensutredning ikke tar hensyn til den historiske sammenhengen mellom husene p\u00e5 Bryggen og sj\u00f8en. Det anf\u00f8res at baneanlegget vil gi en uheldig barrierevirkning. Trond Erik Hansen anf\u00f8rer i klage datert 21.06.2023 at vedtatt l\u00f8sning vil virke \u00f8deleggende for vesentlige sentrumsomr\u00e5der av historisk og kulturell verdi, herunder Teateret, Torget, Bryggen, V\u00e5gsbunnen, Torgalmenningen, Festplassen og \u00d8vregaten. Jan Bakke anf\u00f8rer i klage datert 03.11.2023 at bystyremedlemmer som behandlet saken i m\u00f8tene den 31.05.2023 og 27.09.2023 har v\u00e6rt inhabile. Det anf\u00f8res at saksbehandlingsfristene i pbl. \u00a7 12-10 (4) ikke er overholdt. Det er ogs\u00e5 anf\u00f8rt at oppheving av vedtakene gjort 31.05.2023 og nytt vedtak gjort 27.09.2023 ikke ble gjort p\u00e5 lovlig m\u00e5te. Vi viser ellers til de fullstendige klagene. 1.4. Klager rettet s\u00e6rskilt mot denne planen 1.4.1.Klage datert 04.11.2023 fra Breiviken AS og Sandviksbodene 8 Holding AS Klagen gjelder delstrekning hovedsykkelrute Festningskaien \u2013 Sandviksveien og delstrekning 2. Eierne av Sandviksbodene 6-7 og 8 protesterer mot den vedtatte sykkelruten og konsekvensen for etablerte parkeringsplasser. Partene ber om at sykkelruten flyttes til den andre siden av veien, og under alle omstendigheter at fotgjengerfelt flyttes for \u00e5 unng\u00e5 konflikt og trafikkfarlige situasjoner. Vi viser til klageskrivet. 1.5. Klagesaksbehandlingen Side: 5/16 Bergen kommune behandlet klagene administrativt 18.01.2024, og fant ikke grunn til \u00e5 ta klagene til f\u00f8lge. Saken ble deretter oversendt hit for endelig klagebehandling. 2. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan under klagebehandlingen pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Statsforvalterens prim\u00e6re oppgave som klageinstans er \u00e5 kontrollere at den kommunale saksbehandlingen er i samsvar med regelverket, og at de hensynene som er lagt vekt p\u00e5 i vurderingene og som ligger til grunn for utfallet, er saklige. Etter plan- og bygningsloven \u00a7 3-3 er det bystyret som er planmyndighet og som har ansvaret for arbeidet med reguleringsplaner. Det er bystyret som etter en omfattende vurdering av de ulike hensynene i planomr\u00e5det, avgj\u00f8r hvilket areal som skal inng\u00e5 i planen, og hva disse arealene skal benyttes til, jf. plan- og bygningsloven \u00a7 12-12. Reguleringsplaner blir til gjennom en omfattende avgj\u00f8relsesprosess. Plan- og bygningsloven \u00a7\u00a7 12-8 til 12-10, jf. kap. 4, har n\u00e6rmere bestemmelser om hvordan forslag til reguleringsplaner skal behandles. Saksbehandlingsreglene skal sikre demokratiske hensyn som medvirkning, offentlighet og samr\u00e5d med de planen f\u00e5r f\u00f8lger for. Gjennom grundige planprosesser skal kommunen sikre at offentlige og private standpunkt blir belyst, slik at arealdisponeringen blir fastlagt p\u00e5 et best mulig grunnlag. I planleggingsprosessen m\u00e5 ulike interesser, fordeler og ulemper, veies mot hverandre. Dette vil regelmessig inneb\u00e6re at gjennomf\u00f8ringen av planene f\u00e5r negative konsekvenser for enkelte. Forvaltningsloven gjelder ellers ved behandling av saker etter plan- og bygningsloven der det ikke er bestemt noe annet, jf. plan- og bygningsloven \u00a7 1-9. 3. Statsforvalterens vurdering 3.1. Klagene rettet mot alle reguleringsplanene 3.1.1.innledningsvis. Det er mottatt 12 klager fra 17 klagere som retter seg mot alle reguleringsplanene. Disse har i liten grad fremmet konkrete klagepunkt som gjelder hovedsykkelruten, og klagene gjelder i liten grad s\u00e6rskilte eiendommer. Vi behandler derfor disse klagene samlet, ved \u00e5 omtale klagepunktene som er fremmet, og temaer som g\u00e5r igjen i klagene, og som ogs\u00e5 er relevante for denne reguleringsplanen. Statsforvalterens syn er at flere av disse klagene i hovedsak retter seg mot forhold som ikke er omfattet av denne reguleringsplanen, men som gjelder reguleringsplanen for delstrekning 1, inkludert l\u00f8sningen over Bryggen, og reguleringsplanen for rigg- og anleggsomr\u00e5de, inkludert Saltimporttomten. Det er klagepunkter som gjelder alternativ til bybane over bryggen, konsekvenser for sentrum, bybilde og bykjernen, og anleggsst\u00f8y for rigg- og anleggsomr\u00e5det. Klagepunktene vil Side: 6/16 derfor behandles n\u00e6rmere n\u00e5r disse sakene behandles hos Statsforvalteren. De to nevnte klagesakene er etter kommunens \u00f8nske returnert til kommunen for politisk behandling av klagene. Anf\u00f8rsler som gjelder strandsonen og landbruksomr\u00e5der er ikke relevante for hovedsykkelruten til Sandviken, og behandles ikke her. 3.1.2.Opplysning av saken. Konsekvensutredninger. 3.1.2.1.Krav til utredning Forvaltningsloven \u00a7 17 sier at saken skal v\u00e6re s\u00e5 godt opplyst som mulig f\u00f8r vedtak treffes. Kravet gjelder ogs\u00e5 ved v\u00e5r behandling av saken som klageinstans, jf. fvl. \u00a7 33. For plansaker er n\u00e6rmere utredningskrav konkretiserte i plan- og bygningsloven kapittel 4, og i forskrift om konsekvensutredninger. Det f\u00f8lger av plan- og bygningsloven \u00a7\u00a7 12-9 og 4-1 at det for reguleringsplaner som kan f\u00e5 vesentlige virkninger for milj\u00f8 og samfunn, skal utarbeides et planprogram som grunnlag for planarbeidet. Loven \u00a7 4-2 fastsetter regler om planbeskrivelse, planprogram og konsekvensutredning. Reglene om konsekvensutredninger er utdypet i forskrift om konsekvensutredninger.2 Det g\u00e5r fram av saken at bybanen til \u00c5sane er konsekvensutredet etter den tidligere KU-forskriften.3 Denne forskriften \u00a7 2 f\u00f8rste ledd bokstav f sl\u00e5r fast at reguleringsplaner for tiltak i vedlegg I alltid skal behandles etter KU-forskriften. Vedlegg I, Infrastrukturtiltak, nr. 19 omfatter forstads- og T-baner med investeringskostnader p\u00e5 mer enn 250 millioner kr. Det var derfor krav til konsekvensutredning etter dagjeldende forskrift. Ut fra opplysningene i saken, var det ogs\u00e5 krav til planprogram, jf. plan- og bygningsloven \u00a7\u00a7 12-9 og 4-1. Planbeskrivelse for delstrekning 2 er utarbeidet 15.09.2022 og revidert 17.03.2023. Det f\u00f8lger av saken, bl.a. i oversendelsesbrevet fra kommunen av 18.01.2024, at planprogram for Bybanen til \u00c5sane ble vedtatt 4. mai 2012. Konsekvensutredning ble utarbeidet i 2013 (KU2013) iht. til planprogrammet. Statsforvalterens vurdering er at gjeldende regler om planprogram, planbeskrivelse og konsekvensutredning dermed ble fulgt. Det f\u00f8lger videre av plan- og bygningsloven \u00a7 12-10 f\u00f8rste ledd siste setning at konsekvensutredning skal f\u00f8lge planforslaget. Vi kan ikke se at plan- og bygningsloven \u00a7 12-10 er til hinder for at konsekvensutredning utarbeidet etter tidligere forskrift, kan legges til grunn. Den opprinnelige konsekvensutredningen kan derfor legges til grunn for planarbeidet. Det g\u00e5r fram av overgangsbestemmelsene i den n\u00e5v\u00e6rende KU-forskriftens \u00a7 39 andre ledd at gjeldende KU-forskrift skal legges til grunn i den videre behandlingen av planen. Det vil si at \u00a7 28 om oppdatert kunnskap, og \u00a7 29 om sluttbehandling av saken i gjeldende KU-forskrift kommer til anvendelse. Det vil si at kravet til oppdatert kunnskap som grunnlag for sluttbehandling av saken kan medf\u00f8re krav til nyere utredninger, i tillegg til den opprinnelige konsekvensutredningen fra 2013. Det avgj\u00f8rende blir derfor, som kommunen sier i sitt oversendingsbrev, at \u00ab... oppdatert kunnskap er innhentet slik at sluttbehandlingen av saken i 2023 ble gjort med tilstrekkelig kunnskap om planens konsekvenser.\u00bb 2 Forskrift 21.06.2017 nr. 854 om konsekvensutredninger 3 Forskrift om konsekvensutredninger for planer etter plan- og bygningsloven, FOR-2014-12-19-1726 Side: 7/16 Vi viser for \u00f8vrig til kommunens n\u00e6rmere redegj\u00f8relse om bruken av KU fra 2013 i oversendelsesbrevet. Det g\u00e5r fram av saken at det er gjennomf\u00f8rt flere tilleggsutredninger i prosessen. Vi kommer i det f\u00f8lgende inn p\u00e5 utredning av ulike temaer. 3.1.2.2.Risiko og s\u00e5rbarhet. Trafikksikkerhet. Krav til risiko- og s\u00e5rbarhetsanalyse er fastsatt i plan- og bygningsloven \u00a7 4-3. Kommunen har i sitt oversendelsesbrev side 10 gitt f\u00f8lgende oversikt over hvordan risiko og s\u00e5rbarhet er vurdert i planprosessen, og hvordan slike hensyn har hatt betydning for hvilke valg som er gjort: \u00abRisiko og s\u00e5rbarhet knyttet til tiltaket er inng\u00e5ende vurdert i planprosessen. Fagnotat til datert 31.03.2023 s. 23 gir en overordnet gjennomgang av sikkerhetssp\u00f8rsm\u00e5let, se s. 37 for en overordnet vurdering av sikkerhet i anleggsperioden. Det vises ogs\u00e5 til oppsummeringen av forholdet i planbeskrivelse datert 17.03.2023 s. 4 for DS1 gjennom sentrum. Planbeskrivelsen beskriver trafikksikkerhet, b\u00e5de i valgt l\u00f8sning og som et vurderingskriterier ved valg mellom alternative l\u00f8sninger. Trafikksikkerhet er s\u00e6rlig vurdert under pkt. 7.11.4 i planbeskrivelsen. Trafikksikkerhet er fulgt opp i planbeskrivelsen under bla. \u00a7 2.12 flg, \u00a7 3.2.1.2 lit a og b samt \u00a7\u00a7 3.2.2.3 og 6.1.12. Det ble gjennomf\u00f8rt en trafikksikkerhetsrevisjon datert 08.03.2023, se oppsummering p\u00e5 fagnotat til annengangsbehandling (DS1) s. 19.\u00bb Kommunen viser til at ROS-analysen konkluderer med at bybane i utgangspunktet er mer trafikksikkert enn alternative transportformer. Trafikksikkerhetshensynet vektlegges tungt, og har v\u00e6rt vurdert ved valg av l\u00f8sninger for prosjektet. Vurderingene som er foretatt er fulgt opp med bestemmelser som ivaretar hensynet til trafikksikkerhet i planomr\u00e5det, og i de konkrete l\u00f8sningene som er regulert gjennom planforslagene.\u00bb Statsforvalteren ser etter dette at b\u00e5de utredning og vurdering av risiko, s\u00e5rbarhet og trafikksikkerhet gjennomg\u00e5ende er tilstrekkelig grundig utredet og vurdert i tr\u00e5d med plan- og bygningsloven \u00a7 4-3. Klagene kan ikke f\u00f8re fram p\u00e5 dette punktet. 3.1.2.3.Universell utforming Det er klaget p\u00e5 universell tilgjengelighet ikke er tilstrekkelig ivaretatt. Det blir hevdet at reguleringsplanen er i strid med FNs b\u00e6rekraftsm\u00e5l og med menneskerettighetskonvensjonen, siden konsekvenser for personer med nedsatt funksjonsevne ikke er s\u00e6rskilt utredet. Det g\u00e5r fram av saken at tiltakene som skal gjennomf\u00f8res ved etablering av bybanen, samlet sett vurderes som positive for universell utforming og tilgjengelighet. Vi viser til at konsekvensene for universell utforming er beskrevet og vurdert i planbeskrivelse datert 17.03.2023 punkt 7.11. Det vises der til at terrengforskjeller gj\u00f8r at kravene til mindre stigning enn 5% ikke kan oppn\u00e5s for gangadkomst til alle holdeplassene, men at man har pr\u00f8vd \u00e5 f\u00e5 til l\u00f8sninger ut fra hva som er mulig \u00e5 oppn\u00e5, ut fra interesseavveiing opp mot andre hensyn som kulturminner og byroms- og landskapskvaliteter. Rekkverk, trillefast dekke, belysning, hvilebenker og varmekabler er kompenserende tiltak som vurderes. Flere eksisterende tverrforbindelser og snarveger f\u00e5r standardheving, og nye tverrforbindelser kan etableres. Side: 8/16 Vi ser at kommunalt r\u00e5d for personer med funksjonsnedsettelse har hatt saken til behandling, og utarbeidet innspill datert 04.05.2023. Det er dermed lagt til rette for medvirkning og innspill med tanke p\u00e5 personer med nedsatt funksjonsevnes interesser. Statsforvalteren har forst\u00e5else for at problemstillingene som tas opp her ber\u00f8rer viktige interesser. Vi har vurdert klagen, og vi er enig med kommunen i at bybanen samlet sett vil v\u00e6re et positivt tiltak for universell tilgjengelighet, og at tilgjengelighet er et gjennomg\u00e5ende tema som har spilt inn p\u00e5 valg av l\u00f8sninger i planprosessen. Hovedsykkelruten med fortau vil for eksempel v\u00e6re et godt og forbedret tilbud til g\u00e5ende, og denne vil ogs\u00e5 gi tilgjengelig ogs\u00e5 for personer med nedsatt funksjonsevne. Vi ser at det for anleggsfasen er det gitt bestemmelser i \u00a7\u00a7 6.1.1, 6.1.2, og 6.1.3 for \u00e5 sikre tilgjengelighet til gang- og sykkelforbindelser, tilgjengelighet ved omlegging av kollektivtrafikk og tilgjengelighet til eksisterende adkomster. Det er ogs\u00e5 anf\u00f8rt s\u00e6rskilt problemstillinger som gjelder Bergen sentrum, og anledning til bruk av bil i omr\u00e5der som bare er \u00e5pent for taxi og varelevering i sentrum. Det er ikke relevant for behandling av denne planen. Vi kan ikke se at det er gjort saksbehandlingsfeil som gjelder manglende utredning og ivaretakelse av universell utforming, og som medf\u00f8rer at planen er ugyldig. Klagene har ikke f\u00f8rt fram p\u00e5 dette punktet. 3.1.2.4.St\u00f8y og vibrasjoner Det er f\u00f8rst og fremst det midlertidige rigg- og anleggsomr\u00e5det ved Saltimporttomten, som er forventet \u00e5 gi s\u00e6rlige st\u00f8yplager ut over normal anleggsst\u00f8y. Dette er omfattet av en egen reguleringsplan. Klagesaken p\u00e5 reguleringsplanen som omfatter Saltimporttomten, er etter kommunens \u00f8nske returnert til kommunen for politisk behandling av klagen. Hovedsykkelruten, som legger til rette for sykkelvei med fortau, vil ikke medf\u00f8re st\u00f8y i driftsfasen sammenlignet med nullalternativet. Risikoen som f\u00f8lge av st\u00f8y og vibrasjoner vurdert p\u00e5 bakgrunn av st\u00f8yrapport datert 15.09.2022, felles milj\u00f8program datert 17.03.2023 og i ROS-analysen datert 17.03.2023. Det er utarbeidet st\u00f8yrapport RA-DS0-012 datert 15.09.2022, for seks av de syv reguleringsplanene. Denne rapporten gjelder driftsfasen etter at banen er ferdig bygget. Det g\u00e5r fram av st\u00f8yrapporten at st\u00f8ysituasjonen totalt sett vil forbedres ved gjennomf\u00f8ringen av planen: \u00abTabellene viser at antall st\u00f8yutsatt forventes \u00e5 g\u00e5 noe ned etter utbyggingen. I tillegg vil mange av boligene oppleve et redusert utend\u00f8rs st\u00f8yniv\u00e5, selv om boligen fortsatt ligger innenfor st\u00f8ysonen. Det vil si at enkelte boliger som tidligere l\u00e5 i r\u00f8d st\u00f8ysone etter utbyggingen flyttes til gul st\u00f8ysone. Dette resultatet er forventet da b\u00e5de trafikkmengde og hastighet reduseres i utbygget situasjon sammenlignet med nullalternativet.\u00bb Bestemmelser om st\u00f8y og vibrasjoner er gitt i planbestemmelsene \u00a7 2.8. Planbestemmelsenes rekkef\u00f8lgebestemmelser i \u00a7 6.1.6 gjelder tiltak som skal sikres i anleggsfasen, jf. \u00a7 2.11.3 og \u00a7 2.8.1, med henvisning gjeldende retningslinjer og standarder. Som kommunen viser til, er det ogs\u00e5 gitt Side: 9/16 bestemmelser om st\u00f8y i gjeldende kommuneplan \u00a7 22. Etterlevelse av gjeldende bestemmelser om st\u00f8y, herunder anleggsst\u00f8y, kan f\u00f8lges opp ved tilsynsvirksomhet. Statsforvalteren har etter dette kommet til at st\u00f8y i anleggsfasen er tilstrekkelig utredet, og at hensynet til \u00e5 hindre st\u00f8ybelastning er ivaretatt i planbestemmelsene. Klagene har ikke f\u00f8rt fram p\u00e5 dette punktet. 3.1.2.5.Kulturminner og kulturmilj\u00f8 For hovedsykkelruten er eksisterende kulturminner og kulturmilj\u00f8 beskrevet i planbeskrivelsen punkt 5.3 og 5.4. Planbeskrivelsen punkt 6.4 beskriver konsekvenser for kulturminner og kulturmilj\u00f8. Det er sikret i planbestemmelsene \u00a7 2.3.1 at \u00abAlle inngrep som utf\u00f8res som del av tiltaket, skal ta hensyn til omkringliggende terreng, landskapselement, kulturmilj\u00f8 og kulturminner. Eksisterende terreng og vegetasjon skal tas vare p\u00e5 s\u00e5 langt det er mulig.\u00bb Videre er s\u00e6rlige hensyn knyttet til historisk sentrum, Den Trondhjemske Postvei og fredet bygrunn sikret ved planbestemmelsene \u00a7 4.3 og \u00a7 4.4. Statsforvalteren har konkludert med at kulturminner og kulturmilj\u00f8 er tilstrekkelig beskrevet og utredet i plandokumentene, til \u00e5 kunne avgj\u00f8re viktige sp\u00f8rsm\u00e5l og valg av l\u00f8sninger for bybanen. Klagene kan ikke f\u00f8re fram p\u00e5 dette punktet. 3.1.2.6.Barn og unges interesser Det er klaget p\u00e5 at barn og unges interesser ikke er tilstrekkelig ivaretatt. Vi viser til at dagens situasjon og konsekvenser av planen for barn og unges interesser er beskrevet og vurdert i planbeskrivelsen datert punkt 5.7 og 7.9. Merknader fra ungdomsr\u00e5det er behandlet i merknadsskjema av 31.03.2023, og f\u00f8lgende kommentar er gitt: \u00abSkolevei og gangforbindelser for skolebarn vil ha spesielt fokus n\u00e5r anleggsgjennomf\u00f8ringen planlegges, og faseplaner utarbeides. Dersom en forbindelse m\u00e5 stenges, vil det bli etablert og skiltet en alternativ gangforbindelse. Ber\u00f8rte parter og naboer vil f\u00e5 en kontaktperson i Bybanen Utbygging som koordinerer informasjon mellom utbygger og ber\u00f8rte parter, ogs\u00e5 skole/barnehage.\u00bb Statsforvalteren har kommet til at barn og unges interesser er tilstrekkelig utredet og ivaretatt i planarbeidet, i tr\u00e5d med plan- og bygningsloven. Klage som gjelder dette, har ikke f\u00f8rt fram. 3.1.2.7.Naturmangfold Naturmangfold er omhandlet i planbeskrivelsen, der eksisterende naturmangfold er beskrevet i punkt 5.5, og konsekvenser i punkt 7.5.2. Vi har konkludert med at kunnskapsgrunnlaget er tilstrekkelig, jf. naturmangfoldloven \u00a7 8. Det g\u00e5r fram av saken at ulempene for naturmangfoldet i denne saken er relativt begrensede, mens tunge samfunnshensyn ligger til grunn for etableringen av bybanen. Det g\u00e5r fram av planbeskrivelse og av planbestemmelser at naturmangfoldet skal s\u00f8kes ivaretatt best mulig. Vi har etter vurdering av saken kommet til at prinsippene i naturmangfoldloven \u00a7\u00a7 8-12 er overholdt i planprosessen. Klagepunktet f\u00f8rer ikke fram. 3.1.2.8.Samfunns\u00f8konomiske konsekvenser Side: 10/16 Det er klaget p\u00e5 at samfunns\u00f8konomiske konsekvenser av bybanen ikke er utredet. Kommunen viser til at det er gjennomf\u00f8rt nyttekostanalyse 15.09.2022. Den samfunns\u00f8konomiske analysen er oppdatert etter KU2013 og har ligget ved planbeskrivelsen. Den viser at trafikantene vil ha stor nytte av tiltaket, mens bybanen samlet sett ikke vil v\u00e6re samfunns\u00f8konomisk l\u00f8nnsomt ut fra prissatte konsekvenser, med de metoder og forutsetninger som er lagt til grunn. Dette er ikke forhold som har betydning for planens gyldighet, og klagepunktet f\u00f8rer ikke fram. 3.1.2.9.Sammenheng med andre planer Det er blant annet i klagen fra Folkeaksjonen nei til bil og bane p\u00e5 bryggen anf\u00f8rt at sammenhengen med annet planarbeid ikke er utredet, og planarbeid for Dokken er nevnt. Statsforvalteren kan ikke se at reguleringsplanen har slik sammenheng med planarbeidet p\u00e5 Dokken, eller andre reguleringsplaner, som tilsier at dette skulle v\u00e6rt s\u00e6rskilt utredet. Kommunen viser til at allerede vedtatte planer har ligget til grunn for planprosessen. Det er for s\u00e5 vidt ikke noe i veien for \u00e5 regulere i strid med tidligere vedtatt regulering. Dersom det oppst\u00e5r motstrid mellom flere reguleringsplaner, der kommunen endrer tidligere regulert arealbruk, vil som regel den sist vedtatte planen gjelde foran tidligere regulering. Klagepunktet har ikke f\u00f8rt fram. 3.1.3.Saksbehandlingsfrister Statsforvalteren er enig med kommunens syn p\u00e5 at fristen som framg\u00e5r av pbl. \u00a7 12-10 (4) er veiledende, og at det ikke det knytter seg rettsvirkninger til oversittelse av fristene.4 Vi kan derfor ikke se at dette klagepunktet f\u00f8rer til at planvedtaket er ugyldig. 3.1.4.Medvirkning Plan- og bygningsloven (pbl.) stiller krav om at det tilrettelegges for medvirkning p\u00e5 ulike stadier i reguleringsprosessen. De n\u00e6rmere kravene fremkommer av pbl. \u00a7\u00a7 12-8 \u2013 12-12. Et hovedform\u00e5l med reglene om medvirkning er \u00e5 sikre at saken er godt opplyst, med et bredest mulig kunnskapsgrunnlag f\u00f8r kommunestyret/bystyret eventuelt treffer avgj\u00f8relser i saken. Det er likevel kommunen som m\u00e5 foreta den n\u00f8dvendige vektingen og avveiningen av ulike motstridende interesser. N\u00e5r planarbeidet igangsettes, skal ber\u00f8rte offentlige organer og andre interesserte varsles.5 Det skal alltid kunngj\u00f8res en melding om oppstart av planarbeidet i minst \u00e9n avis som er alminnelig lest p\u00e5 stedet, og gjennom elektroniske medier. Registrerte grunneiere og festere i planomr\u00e5det, og s\u00e5 vidt mulig andre rettighetshavere i planomr\u00e5det samt naboer til planomr\u00e5det, skal n\u00e5r de blir direkte ber\u00f8rt, p\u00e5 hensiktsmessig m\u00e5te underrettes om at planarbeidet tas opp. Ved varsel om oppstart og kunngj\u00f8ring skal avgrensningen av planomr\u00e5det angis. Videre skal forslag til planprogram sendes p\u00e5 h\u00f8ring og legges ut til offentlig ettersyn, normalt samtidig med varsel om oppstart av planarbeidet. Forslaget skal ogs\u00e5 gj\u00f8res tilgjengelig gjennom minst \u00e9n avis som er alminnelig lest p\u00e5 stedet og elektroniske medier. Frist for \u00e5 gi uttalelse skal v\u00e6re minst seks uker.6 4 Jf. Prop. 121 L (2013-2014) pkt. 3.3.1 5 Pbl. \u00a7 12-8 f\u00f8rste ledd f\u00f8rste punktum 6 Pbl. \u00a7 12-9 andre ledd Side: 11/16 Ogs\u00e5 forslag til reguleringsplan skal sendes p\u00e5 h\u00f8ring og legges ut til offentlig ettersyn. Planforslaget gj\u00f8res tilgjengelig gjennom elektroniske medier. Frist for \u00e5 gi uttalelse og eventuelt fremme innsigelse skal v\u00e6re minst seks uker. Dersom reguleringsplanen er underlagt krav om konsekvensutredning etter \u00a7 4-2, skal konsekvensutredningen f\u00f8lge planforslaget.7 Videre skal registrerte grunneiere og festere, og s\u00e5 vidt mulig andre rettighetshavere i planomr\u00e5det, samt naboer, n\u00e5r de blir direkte ber\u00f8rt, p\u00e5 hensiktsmessig m\u00e5te underrettes om forslag til reguleringsplan med opplysning om hvor det er tilgjengelig. N\u00e5r fristen er ute, tar kommunen saken opp til behandling med de merknader som er kommet inn.8 Etter pbl. \u00a7 12-12 f\u00f8rste ledd andre punktum skal det av saksframlegget til kommunestyret/bystyret framg\u00e5 hvordan innkomne uttalelser til planforslaget og konsekvensene av planen har v\u00e6rt vurdert, og hvilken betydning disse er tillagt. Kommunen har i fagnotatet datert 31.03.2023 kap. 1.6 (s. 13 flg.) redegjort for hvordan kravene til offentlighet og medvirkning har v\u00e6rt etterlevd i reguleringsprosessen. Det er ogs\u00e5 til bystyresaken utarbeidet merknadsskjema for hver av delstrekningene hvor innkomne merknader er oppsummert og kommentert. Det fremg\u00e5r av opplysningene i saken at planprogrammet for bybanen til \u00c5sane ble vedtatt av bystyret i 2012. Varsel om oppstart av reguleringsplanarbeidene ble sendt til grunneiere, ber\u00f8rte parter, interesseorganisasjoner og offentlige etater i mai 2018, og det har v\u00e6rt holdt offentlige informasjonsm\u00f8ter for alle delstrekninger. Prosjektet har ogs\u00e5 delt informasjon via nettsidene til Milj\u00f8l\u00f8ftet og Bergen kommune. Det har ogs\u00e5 v\u00e6rt holdt m\u00f8ter med en rekke grunneiere og andre akt\u00f8rer. Planforslagene var p\u00e5 h\u00f8ring og offentlig ettersyn i perioden 05.11.2022 \u2013 21.12.2022, og det ble mottatt en rekke uttalelser og private merknader. Som oppf\u00f8lging av h\u00f8ringsuttalelser er det gjort noen endringer i planforslagene som har v\u00e6rt p\u00e5 begrenset h\u00f8ring til ber\u00f8rte grunneiere og offentlige etater i perioden 13.02.2023 \u2013 13.03.2023. Fagnotatet og merknadsskjemaene var blant dokumentene til bystyrets sak 161/23, og m\u00e5 regnes som en del av saksframlegget i saken. Ut fra de foreliggende opplysningene i saken finner Statsforvalteren at plan- og bygningslovens krav til medvirkning er etterlevd i saken. 3.1.5.Habilitet Det er i flere av klagene fremsatt inhabilitetsinnsigelser. Anf\u00f8rslene omfatter b\u00e5de ansatte i plan- og bygningsetaten, og bystyrerepresentanter som tidligere har v\u00e6rt medlemmer av byr\u00e5det. 3.1.5.1.Ansatte tjenestemenn i plan- og bygningsetaten Det er anf\u00f8rt manglende habilitetsvurdering for kommunens prosjektleder, og for etatsdirekt\u00f8ren. 7 Pbl. \u00a7 12-10 f\u00f8rste ledd 8 Pbl. \u00a7 12-10 fjerde ledd f\u00f8rste punktum. Side: 12/16 Reglene om habilitet for offentlige tjenestemenn f\u00f8lger av forvaltningsloven (fvl.) kap. 2. Etter fvl. \u00a7 8 f\u00f8rste ledd er det tjenestemannen selv som avgj\u00f8r om han eller hun er inhabil. Habilitetskravene fremg\u00e5r av fvl. \u00a7 6. Bestemmelsen skiller mellom en vurdering av tjenestemannens habilitet etter visse absolutte inhabilitetsgrunner i f\u00f8rste ledd, og en relativ standard i andre ledd.9 Det er s\u00e5 langt vi kan se ikke gjort gjeldende at de aktuelle ansatte er i noen slik posisjon som gj\u00f8r dem automatisk inhabile etter bestemmelsene i fvl. \u00a7 6 f\u00f8rste ledd. Sp\u00f8rsm\u00e5let blir derfor om de aktuelle ansatte er inhabile etter den skj\u00f8nnsmessige bestemmelsen i fvl. \u00a7 6 andre ledd. Problemstillingen er om det foreligger \u00abs\u00e6rlige forhold ... som er egnet til \u00e5 svekke tilliten til\u00bb at disse vil tilrettelegge grunnlaget for bystyrets avgj\u00f8relse p\u00e5 en upartisk m\u00e5te. Det skal ved vurderingen blant annet legges vekt p\u00e5 hvorvidt avgj\u00f8relsen i saken kan inneb\u00e6re \u00abs\u00e6rlig fordel, tap eller ulempe\u00bb for tjenestemannen selv eller noen han eller hun \u00abhar n\u00e6r personlig tilknytning til\u00bb, jf. forvaltningsloven \u00a7 6 annet ledd f\u00f8rste punktum. Bestemmelsen \u00e5pner for en bred, skj\u00f8nnsmessig vurdering, som m\u00e5 skje i lys av de sentrale hensynene bak habilitetsreglene, som er \u00e5 sikre korrekte avgj\u00f8relser og bidra til \u00e5 opprettholde tilliten og troverdigheten til forvaltningen.10 Innsigelsene til etatsdirekt\u00f8rens habilitet er knyttet til tidligere politisk rolle og uttalelser i rollen som r\u00e5dgiver for byutviklingsbyr\u00e5den. I henhold til Bergen kommunes politikerregister11 var han i perioden 30.10.2019 \u2013 24.11.2021 varamedlem til Bergen bystyre, og varamedlem til Utvalg for milj\u00f8 og byutvikling. I 2018-2019 var han videre r\u00e5dgiver for byutviklingsbyr\u00e5d Anna Elisa Tryti.12 I oversendelsesskrivet 18.01.2024 avvises det at habilitetsanf\u00f8reselen kan f\u00f8re fram. Det opplyses at han ikke deltatt ved behandling av noen saker om planlegging av bybanen til \u00c5sane i bystyret, eller som politisk r\u00e5dgiver. Det er videre opplyst at han ikke har noen s\u00e6rinteresser i saken, og at det ikke foreligger noen opplysninger om at avgj\u00f8relsen i saken vil inneb\u00e6re en s\u00e6rlig fordel, tap eller ulempe for ham selv eller noen som han har n\u00e6r personlig tilknytning til. Det faglige engasjement i saken g\u00e5r ikke utover det som naturlig f\u00f8lger av rollen som etatsdirekt\u00f8r og er forankret gjeldene bestillinger fra politisk niv\u00e5 og plandokumenter vedtatt av bystyret. Det understrekes at vurderinger av alternative tras\u00e9er for bybanen er vurdert i henhold til m\u00e5lsetningene for bybanen vedtatt i Bergen bystyre. Ut fra de foreliggende opplysningene kan Statsforvalteren etter dette ikke se at det foreligger \u00abs\u00e6rlige forhold ... som er egnet til \u00e5 svekke tilliten til\u00bb etatsdirekt\u00f8rens upartiskhet i saken. I kommunens oversendelsesskriv av 18.01.2024 side 24 avvises det ogs\u00e5 at habilitetsanf\u00f8rselen for prosjektlederen kan f\u00f8re fram. Det blir presisert at hennes rolle alltid har v\u00e6rt prosjektleder, der hun har rapportert til avdelingsleder og etatsdirekt\u00f8r. Hun hadde ikke eierinteresser i konsulentselskapet da hun startet i stillingen i kommunen. Det beskrives hvordan hun forholdt seg til selskapet, og det presiseres videre at hun ikke har hatt s\u00e6rinteresser i saken, og at det faglige engasjementet ikke g\u00e5r utover det som naturlig f\u00f8lger av rollen som prosjektleder og er forankret i gjeldene bestillinger fra politisk niv\u00e5 og plandokumenter vedtatt av Bystyret. Videre presiseres det at alternative traseer for bybanen er vurdert i henhold til m\u00e5lsetting for Bybanen, som er vedtatt i Bergen bystyre en rekke ganger, f\u00f8rst i 2003 som del av reguleringsplanen for f\u00f8rste byggetrinn. 9 Jf. bl. a. JDLOV-2023-3930 10 Jf. eksempelvis Rt. 1996 s. 64 11 https://www.bergen.kommune.no/politikk/politikere/269164 12 https://www.bt.no/nyheter/direkte/i/BR649v/nyheter-direkte?pinnedEntry=198995 Side: 13/16 M\u00e5lsetningene danner if\u00f8lge oversendelsesbrevet de vedtatte rammene for arbeidet med anlegget og har ligget der forut i tid for de p\u00e5st\u00e5tt inhabile tjenestepersonenes involvering i saken. Ut fra de foreliggende opplysningene kan Statsforvalteren etter dette ikke se at det foreligger \u00abs\u00e6rlige forhold ... som er egnet til \u00e5 svekke tilliten til\u00bb prosjektlederens upartiskhet i saken. 3.1.5.2.Bystyrerepresentanter som tidligere har v\u00e6rt medlemmer av byr\u00e5det Bergen bystyre er et folkevalgt organ. Bestemmelsene om inhabilitet i forvaltningsloven kap. 2 gjelder i henhold til kommuneloven (koml.) \u00a7 11-10 f\u00f8rste ledd ogs\u00e5 ved behandlingen av saker i folkevalgte organer etter kommuneloven, med de s\u00e6rreglene som f\u00f8lger av den aktuelle paragrafen. Etter fvl. \u00a7 8 andre ledd er det i kollegiale organer organet selv som treffer avgj\u00f8relse av habilitetssp\u00f8rsm\u00e5l, Avgj\u00f8relsen treffes etter at medlemmet har tatt opp forholdet som kan gj\u00f8re ham eller henne inhabil, uten at vedkommende medlem deltar. I klagen fra Jan Bakke er det pekt p\u00e5 at bystyrerepresentanter som tidligere har v\u00e6rt medlemmer av byr\u00e5det deltok ved behandlingen av reguleringsplanene for bybanen fra sentrum til \u00c5sane i bystyret. Det gj\u00f8res gjeldende at dette er i strid med koml. \u00a7 11-10 andre ledd f\u00f8rste punktum, og at det derfor forel\u00e5 automatisk inhabilitet for disse representantene ved bystyrets behandling. Bestemmelsen i koml. \u00a7 11-10 andre ledd f\u00f8rste punktum er en s\u00e6rlig habilitetsbestemmelse som retter seg mot folkevalgte som ogs\u00e5 er \u00abansatt\u00bb i kommunen, og som i den egenskap har medvirket ved saksforberedelsen. Regelen kommer f\u00f8lgelig bare til anvendelse n\u00e5r den folkevalgte tidligere har hatt befatning med saken som ansatt i kommunen. Det at en folkevalgt tidligere har v\u00e6rt i befatning med saken i egenskap av folkevalgt, medf\u00f8rer ikke inhabilitet etter denne reglen, jf. Kommunal- og distriktsdepartementets veileder H-226613 s. 17. Et byr\u00e5d/kommuner\u00e5d er i henhold til koml. \u00a7 5-1 andre ledd bokstav c et folkevalgt organ. Videre er medlemmene av byr\u00e5det folkevalgte, jf. koml. \u00a7 5-1 fjerde ledd bokstav e. Folkevalgte regnes ikke som ansatte i kommunen, men innvalgt i et tillitsverv.14 P\u00e5 dette grunnlag legger vi til grunn at den s\u00e6rlige bestemmelsen i koml. \u00a7 11-10 andre ledd f\u00f8rste punktum ikke har anvendelse p\u00e5 folkevalgte som tidligere har v\u00e6rt medlemmer av byr\u00e5det. Sp\u00f8rsm\u00e5let om inhabilitet m\u00e5 derfor for de aktuelle representantene vurderes etter de alminnelige reglene i fvl. \u00a7 6. Det foreligger ingen opplysninger i saken om at representantene er i noen slik posisjon som gj\u00f8r dem automatisk inhabile etter bestemmelsene i fvl. \u00a7 6 f\u00f8rste ledd. Videre foreligger det heller ingen opplysninger om at avgj\u00f8relsen i saken kan inneb\u00e6re s\u00e6rlig fordel, tap eller ulempe for representantene selv eller noen som de har n\u00e6r personlig tilknytning til. I henhold til protokollene fra bystyrets m\u00f8ter 31.05.202315 og 27.09.202316 hadde ingen av representantene hadde heller meldt inn sp\u00f8rsm\u00e5l om sin habilitet til m\u00f8tene. 13 Habilitet_i_kommuner_og_fylkeskommuner.pdf (regjeringen.no) 14 Jf. Prop. 46 L (2017-2018) s. 123 15 Bergen kommune - M\u00f8ter og sakskart politiske utvalg 16 Bergen kommune - M\u00f8ter og sakskart politiske utvalg Side: 14/16 Ut fra de foreliggende opplysningene kan Statsforvalteren etter dette ikke se at det foreligger \u00abs\u00e6rlige forhold ... som er egnet til \u00e5 svekke tilliten til\u00bb representantenes upartiskhet i saken, jf. fvl, \u00a7 6 andre ledd. Vi viser i s\u00e5 m\u00e5te til at det alminnelige utgangspunktet er at tidligere befatning med saken som folkevalgt ikke i seg selv er et s\u00e6rlig forhold som f\u00f8rer til inhabilitet. P\u00e5 generelt grunnlag vil vi ogs\u00e5 vise til at det i juridisk teori og i forvaltningspraksis er lagt til grunn at det skal mye til f\u00f8r et s\u00e6rlig politisk engasjement i en sak leder til inhabilitet for en kommunepolitiker n\u00e5r det ikke foreligger en personlig s\u00e6rinteresse.17 Vi legger etter dette til grunn at det ikke foreligger inhabilitet for bystyrerepresentantene som tidligere har v\u00e6rt medlemmer av byr\u00e5det. 3.2. Klager rettet s\u00e6rskilt mot denne planen 3.2.1.Klagen fra Breiviken AS og Sandvikbodene 8 Holding AS Som det fremg\u00e5r av pkt. 1.4.1 ovenfor, gjelder klagen trafikale l\u00f8sninger som kan gi konsekvenser for gnr. 168, bnr. 327, 328 og 1993. Statsforvalteren er innforst\u00e5tt med at klagerne tap av parkeringsplasser som f\u00f8lge av reguleringen. Vi kan imidlertid ikke se at de vedtatte l\u00f8sningene er hverken grovt urimelige, eller plan- eller trafikkfaglig uforsvarlige. Kommunen har i oversendelsen hit pekt p\u00e5 at valgene bygger p\u00e5 anbefalingsnotatet 07.07.2020, og hensynet til en helhetlig og sammenhengende, effektiv trafikkavvikling har v\u00e6rt avgj\u00f8rende. All den tid l\u00f8sningen ikke er i strid med gjeldende normaler eller faglige anbefalinger, er den endelige utformingen i stor grad resultatet av en fagligpolitisk avveining, der kommunens egne vurderinger veier tungt, jf. forvaltningsloven \u00a7 34 andre ledd. Vi legger samtidig til at en reguleringsplan i utgangspunktet hverken stifter eller utsletter private rettigheter, men i gir i henhold til plan- og bygningsloven \u00a7 16-2 kommunen hjemmel for ekspropriasjon. Det grunnleggende utgangspunktet er dermed at den som eventuelt f\u00e5r eiendoms- eller bruksrettighetene sine innskrenket, m\u00e5 t\u00e5le at kommunen styrer arealbruken gjennom en lovlig vedtatt reguleringsplan, men har krav p\u00e5 erstatning dersom vilk\u00e5rene for innl\u00f8sning mv. er oppfylte. Vi g\u00e5r ikke n\u00e6rmere inn p\u00e5 dette. Vi viser ellers til kommunens klagevurdering med videre henvisninger til plandokumentene. Reguleringsplanen er innrettet med sykkelfelt p\u00e5 hver side av bilveien, og vi kan ikke se at det alternativet klagerne \u00f8nsker, er egnet til \u00e5 gi en tilsvarende helhetlig l\u00f8sning. For s\u00e5 vidt gjelder plassering av overgangsfelt, m\u00e5 Statsforvalteren i noen grad ogs\u00e5 st\u00f8tte seg p\u00e5 at ber\u00f8rte sektormyndigheter innen teamet trafikksikkerhet, heller ikke har hatt merknader eller innvendinger til prinsippene eller plasseringen av framtidig l\u00f8sning. Klagen har ikke f\u00f8rt fram. 4. Oppsummering Statsforvalteren har med dette vurdert klagene, og sakens faktiske og rettslige sider. Vi har kommet til at saken er tilstrekkelig utredet, og at st\u00f8yproblematikk er ivaretatt i planen. Vi har konkludert med at det er lagt til rette for medvirkning i tr\u00e5d med reglene i plan- og bygningsloven. 17 Jf. f. eks. JDLOV-2023-3930 Side: 15/16 Vi har kommet til at Bergen kommune har vurdert saken forsvarlig etter gjeldende regelverk, og vi kan heller ikke se at kommunen har lagt vekt p\u00e5 usaklige eller utenforliggende hensyn. Vi har heller ikke merknader til det planfaglige skj\u00f8nnet som kommunen har ut\u00f8vd i saken. Klagene har dermed ikke f\u00f8rt fram, og vedtaket stadfestes. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Gunnar O. H\u00e6reid Anne-Kjersti Sande ass. statsforvalter fung. seksjonsleder Dokumentet er elektronisk godkjent Kopi til: Bergen kommune Postboks 7700 5020 BERGEN VESTLAND FYLKESKOMMUNE Postboks 7900 5020 BERGEN STATENS VEGVESEN Postboks 1010 Nordre \u00c5l 2605 LILLEHAMMER Side: 16/16 Mottakerliste: Veronica Nakken Cloin C/O Starup, Galsthovej 12, Dk-7200 Grindsted Bernhard Iversen Jacob Kj\u00f8des Veg 2 G 5232 Paradis Harald Raymond Sanden M\u00e5seskj\u00e6rveien 24 5035 Bergen Marit Helene Wikholm Nye Sandviksveien 23 5032 Bergen Ellen A Haugen Moltubakk Hellebakkgrenda 17 5215 Lysekloster S\u00f8lvi Ljostveit Lappen 9 5009 Bergen \u00d8VRE-EIDE G\u00c5RD Arild Nydegger \u00d8vre-Eide 36 5105 EIDSV\u00c5G I \u00d8vre-Eide \u00c5SANE Trond Erik Hansen Morvikbotn 258 5122 Morvik Jan Bakke Sudmanns Vei 10 5037 Bergen RIISA ADVOKATFIRMA ANS AVD Bryggen 15 5003 BERGEN BERGEN (ref. 202315031) \u00c5se Olaug Helle Hansen Morvikbotn 258 5122 Morvik Kjell Martin Bergersen Tverrvegen 16 2240 Magnor Gerd Johanne Bergesen Sundts Veg 11 A 5221 Nesttun Marit Hole Gr\u00f8nnlien 5 E 5055 Bergen Stein Bendiksen Gr\u00f8nnlien 5 E 5055 Bergen Randi \u00d8kland Vigdis T\u00f8nessen Folkeaksjonen Nei til bil og Bybane over Byggen Lyngb\u00f8veien 62 5164 Laksev\u00e5g v/Richard Hjellestad "
}