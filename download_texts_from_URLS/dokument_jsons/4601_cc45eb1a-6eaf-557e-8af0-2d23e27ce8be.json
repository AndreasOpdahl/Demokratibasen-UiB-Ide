{
  "dokument_id": "cc45eb1a-6eaf-557e-8af0-2d23e27ce8be",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29042025, Sak 132/25, Oppl\u00f8se vertskommunesamarbeid om samfunnssikkerhet og beredskap",
  "url": "https://bergen.kommune.no/politikere-utvalg/api/fil/bk360/12589803/Innstilling-vedtak-Opplose-vertskommunesamarbeid-om-samfunnssikkerhet-og-beredskap",
  "tekst": "Oppl\u00f8se vertskommunesamarbeid om samfunnssikkerhet og beredskap Bergen bystyre behandlet saken i m\u00f8tet 29.04.2025 sak 132/25 og fattet f\u00f8lgende vedtak: 1. Vertskommunesamarbeidet med Ask\u00f8y kommune om samfunnssikkerhet og beredskap oppl\u00f8ses med umiddelbar virkning. 2. Vertskommunesamarbeidet med \u00d8ygarden kommune om samfunnssikkerhet og beredskap oppl\u00f8ses. Mailiss Solheim-\u00c5kerblom (R) fremsatte p\u00e5 vegne av A, MDG og R f\u00f8lgende protokolltilf\u00f8rsel: Arbeiderpartiet og R\u00f8dt stemte for at Samfunnssikkerhetens hus (SSH) skulle best\u00e5. Vi oppfatter en nedleggelse av SSH som noe som vil svekke beredskapen i Bergen. Det er sv\u00e6rt uheldig med svekket beredskap slik verdenssituasjonen ser ut, med et krevende sikkerhetspolitisk bilde, eskalerende naturkriser, og fare for nye pandemier. N\u00e5r partienes representanter stemmer for innstillingen i denne saken, gj\u00f8r vi det fordi det gir liten mening \u00e5 opprettholde vertskommuneavtalen etter vedtaket om nedleggelse av SSH. Bergen bystyres behandling F\u00f8lgende representanter tok ordet: Erik Abrahamsen (H), Rune Bakervik (A), Andreas Madsen Berg (SV), Anne-Margrete Bollmann (BL), Mailiss Solheim-\u00c5kerblom (R), Thor Haakon Bakke (MDG). Votering: Innstillingen punkt 1 og 2 ble vedtatt enstemmig. Utvalg for finans, kultur og n\u00e6ring behandlet saken i m\u00f8tet 09.04.2025 sak 57/25 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 27.03.2025 sak 65/25 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende "
}