{
  "dokument_id": "34e3af22-960a-5200-a402-329a46ba444a",
  "doc_type": "case_attachment",
  "kommune": 4601,
  "tittel": "Ytrebygda. Gnr 32 bnr 19. Stamsneset 65. Supplerende s\u00f8knad om dispensasjon fra rekkef\u00f8lgekrav",
  "url": "https://bergen.kommune.no/politikere-utvalg/api/fil/bk360/9914330/Ytrebygda-Gnr-32-bnr-19-Stamsneset-65-Supplerende-soknad-om-dispensasjon-fra-rekkefolgekrav",
  "tekst": "Bergen kommune Byr\u00e5dsavdelingen Sendt til: byradsleder@bergen.kommune.no Kopi til: hans.moxnes@bergen.kommune.no, Hilde.Heggheim@bergen.kommune.no V\u00e5r referanse: Ansvarlig advokat: Dato: 4902502/2872101 Stig J. Harris 16. februar 2024 KLAGE-2023/16706: S\u00d8KNAD OM DISPENSASJON FRA REKKEF\u00d8LGEKRAV OM UTBEDRING AV GRIMSTADVEGEN, JF. OMR\u00c5DEPLAN \u00a7 3.1.2 1. Innledning Det vises til avslag p\u00e5 s\u00f8knad om legalisering av terrenginngrep ved utfylling p\u00e5 eiendommen gnr. 32 bnr. 19 Stamsneset 65, samt fasadeendring p\u00e5 veksthus nr.1 med nytt tak- og fasadeplater og nye inngangsd\u00f8rer, datert 29.09.23. Avslaget ble forankret i manglende innvilgelse av dispensasjon fra plankrav i omr\u00e5deplanens \u00a7 2.1.1 og arealform\u00e5l LNF-omr\u00e5de i KPA18 \u00a7 31.1, samt konflikt med f\u00f8ringer om \u00e5 unng\u00e5 store fyllinger, jf. KPA18 \u00a7 8.2.9. Harris Advokatfirma AS p\u00e5klaget avslaget p\u00e5 vegne av tiltakshaver den 19.10.23. Ved n\u00e6rmere ettersyn, ser vi et behov for \u00e5 etterkomme kravet til s\u00f8knad om dispensasjon fra rekkef\u00f8lgekrav om oppgradering av Grimstadvegen \u00a7 3.1.2, ettersom det aldri ble fremsatt slik s\u00f8knad som del av legaliseringss\u00f8knaden fremsatt 13.07.23. Som ledd i klagebehandlingen, suppleres med dette klagen med n\u00f8dvendig s\u00f8knad om dispensasjon fra gjeldende krav i omr\u00e5deplanen \u00a7 3.1.2. 2. Rettslig grunnlag \u2013 dispensasjonsadgang Rettslig grunnlag for dispensasjon er pbl. \u00a7 19-2. Etter bestemmelsen kan det gis dispensasjon der \u00abhensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, [ikke] blir vesentlig tilsidesatt\u00bb. Videre m\u00e5 fordelene med \u00e5 gi dispensasjon v\u00e6re \u00abklart st\u00f8rre enn ulempene\u00bb. I tillegg skal det legges s\u00e6rlig vekt p\u00e5 konsekvenser for helse, milj\u00f8, sikkerhet og tilgjengelighet. Ordlyden \u00abvesentlig tilsidesatt\u00bb tilsier at tilsidesettelsen m\u00e5 ha et kvalifisert preg. Det vil si at enhver negativ innvirkning p\u00e5 hensynene bak loven sin form\u00e5lsbestemmelse og den aktuelle bestemmelsen det skal dispenseres fra, ikke automatisk medf\u00f8rer manglende oppfyllelse av dette vilk\u00e5ret. Form\u00e5l og hensyn m\u00e5 bli vesentlig tilsidesatt for at det skal kunne legges til grunn at grunnvilk\u00e5ret for dispensasjon ikke er oppfylt. S\u00e5 lenge form\u00e5l og hensyn ikke blir vesentlig tilsidesatt, kan det gis dispensasjon under forutsetning av at fordelene ved \u00e5 gi dispensasjon er klart st\u00f8rre enn ulempene. Harris Advokatfirma AS Vestre Str\u00f8mkaien 13 Postboks 4115 Sandviken Den norske advokatforening 5008 Bergen 5835 Bergen Global Advocaten NO 921 027 583 MVA Tlf.:55 30 27 00 4902502/2872101 harris.no Side 1 av 3 3. Begrunnelse for dispensasjon 3.1. Gjeldende hensyn blir ikke \u00abvesentlig\u00bb tilsidesatt Oms\u00f8kte eiendom er i hovedsak vist med n\u00e6ringsform\u00e5l i omr\u00e5deplanen Ytrebygda. Gnr. 33 Bnr. 7 mfl., Dolvik \u2013 Hope, Marina- og Boligomr\u00e5de, hvorav det stilles rekkef\u00f8lgekrav for \u201dutbedring av Grimstadvegen o_SKV1 og o_SF i samsvar med regulert l\u00f8sning\u00bb, jf. \u00a7 3.1.2. Hovedhensynet bak overnevnte krav er \u00e5 sikre \u00f8kt trafikksikkerhet i takt med videreutvikling av omr\u00e5det ved \u00e5 kreve utbedring av Grimstadvegen. Det er s\u00e6rlig behov for bedre tilrettelegging for myke trafikanter i omr\u00e5det. Som redegjort for i klagebegrunnelsen har driften p\u00e5 eiendommen g\u00e5tt betydelig ned etter at Hope Gartneri ble nedlagt i 2004-/05. Dagens drift ved Utomhus Vest AS driver klart i redusert skala med \u00e9n ansatt med omsetning p\u00e5 om lag 7-8 MNOK, sammenlignet med drift ved tidligere gartneri med en \u00e5rlig omsetning p\u00e5 om lag 18 MNOK; Herunder med 18 ansatte og to egne lastebiler. Utomhus Vest AS har heller ingen leietakere (sagt opp). Dagens transport til/fra eiendommen best\u00e5r n\u00e5 av \u00e9n (bes\u00f8kende) lastebil med to-tre transporter i uken. Alts\u00e5 en vesentlig reduksjon av transport til og fra eiendommen. Dette angir klare rammer for at dagens drift, herunder oms\u00f8kte tiltak, ikke utl\u00f8ser en utvidet bruk av vei. I lys av at oms\u00f8kte tiltak med masseutfylling og fasadeendring ikke medf\u00f8rer \u00f8kt eller utvidet drift p\u00e5 eiendommen, men kun er forbedringstiltak innenfor rammen av eksisterende drift, kan vi ikke se at gjeldende hensyn blir vesentlig tilsidesatt. 3.2. Fordelene er \u00abklart\u00bb st\u00f8rre enn ulempene Det kan nevnes som en ulempe i seg selv \u00e5 tillate dispensasjon fra en rimelig ny omr\u00e5deregulering, vedtatt i 16.06.21.Vi mener likevel at en slik ulempe b\u00f8r tillegges begrenset vekt i dette tilfellet, ettersom oms\u00f8kte tiltak ikke medf\u00f8rer en reell utvikling for \u00f8kt drift p\u00e5 eiendommen. Alts\u00e5 at tiltaket heller ikke genererer \u00f8kt drift. Vurdert i sammenheng med at bakgrunnen for regulerte rekkef\u00f8lgekrav til oppgradering av Grimstadvegen er forbedring av trafikksikkerhet, anf\u00f8res det som en klar fordel at (godkjente) sprengningsmasser fra egen eiendom kan plasseres- og nyttiggj\u00f8res p\u00e5 egen eiendom uten behov for bort-transportering; som ville medf\u00f8rt betydelige ulemper b\u00e5de for milj\u00f8 og belastning/p\u00e5virkning av veinett og trafikksikkerhet. Tiltakshaver uttrykker seg ogs\u00e5 villig til \u00e5 utf\u00f8re avb\u00f8tende trafikktiltak ved utbedring av krysset mellom Stamsneset x Grimstadvegen i p\u00e5vente av utbygging i tr\u00e5d med reguleringsplan, slik Vestland Fylkeskommune foresl\u00e5r i uttalelse av 21.09.23, hvor f\u00f8lgende uttrykkes; \u00abDette vil i praksis sei \u00e5 avgrense radius mot aust med semi-avvisande kantstein og asfaltering i innanforliggande areal\u00bb. I denne sammenheng vises det til at slikt avb\u00f8tende tiltak ble fremmet som et subsidi\u00e6rt l\u00f8sningsforslag \u2013 foresl\u00e5tt inntatt i klagebegrunnelsen ved bruk av vilk\u00e5rsstillelse for realisering for \u00e5 styrke trafikksikkerheten. Forutsatt at dette handlingsrommet benyttes, anf\u00f8res det som en 4902502/2872101 harris.no Side 2 av 3 klar fordel at nevnte tiltak kan utf\u00f8res raskt i p\u00e5vente av realisering av den regulerte oppgraderingen i sin helhet. Oppsummert fastholdes at overnevnte fordeler knyttet til milj\u00f8 og trafikksikkerhetshensyn er positive virkninger som gavner allmennheten generelt. Fordelene er derfor ikke utelukkende av privatrettslig karakter, men samfunnsmessige. Vi mener at denne interesseavveiningen er utvilsomt positiv; Fordelene vurderes \u00e5 v\u00e6re \u00abklart\u00bb st\u00f8rre enn ulempene ved innvilgelse av oms\u00f8kte dispensasjon fra gjeldende rekkef\u00f8lgekrav i dette tilfellet. 4. Avslutning Samlet sett, mener vi \u00e5 ha sannsynliggjort at vilk\u00e5rene for \u00e5 innvilge dispensasjon fra gjeldende rekkef\u00f8lgekrav i \u00a7 3.1.2 er oppfylt. F\u00f8lgelig anmodes slik innvilgelse som oms\u00f8kt jf. pbl. \u00a7 19-2. 4902502/2872101 harris.no Side 3 av 3 "
}