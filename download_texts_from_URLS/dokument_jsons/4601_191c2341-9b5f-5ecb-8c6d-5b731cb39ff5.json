{
  "dokument_id": "191c2341-9b5f-5ecb-8c6d-5b731cb39ff5",
  "doc_type": "case_attachment",
  "kommune": 4601,
  "tittel": "Referat fra m\u00f8te med Profier AS datert 26.04.2023",
  "url": "https://bergen.kommune.no/politikere-utvalg/api/fil/bk360/9876545/Referat-fra-mote-med-Profier-AS-datert-26-04-2023",
  "tekst": " BYR\u00c5DSAVDELING FOR KLIMA, MILJ\u00d8 OG BYUTVIKLING BKMB - kommunaldirekt\u00f8rens stab PROFIER AS V\u00e5r referanse: 2022/56816-80 Postboks 485 Saksbehandler: Christian Clausen Hjelle 1373 ASKER Dato: 26. april 2023 Deres ref.: Referat fra m\u00f8te med Profier AS og byr\u00e5den om rigg- og anleggsomr\u00e5de p\u00e5 Saltimporten. TIL STEDE: BYR\u00c5DSAVDELING FOR KLIMA, MILJ\u00d8 OG BYUTVIKLING (BKMB): Ingrid Nergaard Fjeldstad, Byr\u00e5d for klima, milj\u00f8 og byutvikling Roald Aandahl, r\u00e5dgiver BKMB Christian Hjelle, r\u00e5dgiver BKMB PROFIER AS: Gunnar Wiederstr\u00f8m Gaute Henriksen Bjarte Henriksen TID: 19.04.2023 STED: R\u00e5dhuset i Bergen Profier AS har bedt om m\u00f8te med byr\u00e5den, siden de representerer eiere av Saltimporttomten som blir ber\u00f8rt av planforslaget for bybanen til \u00c5sane og forlengelsen av Fl\u00f8yfjelltunnelen. Profier AS er positive til bygging av bybanen til \u00c5sane, men \u00f8nsker \u00e5 benytte eiendommen til fremtidig boligutvikling. De fremhever at forslaget om \u00e5 bruke Saltimporttomten til midlertidig rigg- og anleggsomr\u00e5de, vil medf\u00f8re stor st\u00f8ybelastning for naboer i Sandviken. De viser ogs\u00e5 til Statens vegvesen som har uttalt at de ikke \u00f8nsker \u00e5 bruke Saltimporten p\u00e5 grunn av usikkerhet knyttet til finansiering, kortere byggetid og st\u00f8ytiltak, i tillegg til st\u00f8ybelastning mot naboer. Det er allerede foresl\u00e5tt et rigg- og anleggsomr\u00e5de i Eidsv\u00e5g, og Profier anbefaler at denne brukes til \u00e5 ta ut overskuddsmasser istedenfor Saltimporten. Byr\u00e5den viser til at h\u00e5ndtering av overskuddsmasser er utfordrende med tanke p\u00e5 st\u00f8y, trafikk og naboulemper. De viktigste fordelene med Saltimporttomten er allikevel muligheten for kortere byggetid og mere robust anleggsgjennomf\u00f8ring. Selv om Saltimporten blir regulert, s\u00e5 er det ikke sikkert at den blir brukt til anleggsomr\u00e5de. Reguleringen av Saltimporten kan gi en god fleksibilitet i det videre arbeidet. Byr\u00e5den viser til at det per i dag ikke foreligger andre l\u00f8sninger for samfunnsnyttig bruk av overskuddsmasser. En eventuell transportering av overskuddsmasser fra Eidsv\u00e5g via veinettet vil ogs\u00e5 medf\u00f8re store trafikkbelastninger og st\u00f8yutfordringer andre steder, b\u00e5de langs vei og ved mottakssted. Dersom planforslaget for rigg- og anleggsomr\u00e5de for Saltimporten blir vedtatt, s\u00e5 har Profier to \u00f8nsker om endringer: \u2022 Det m\u00e5 stilles rekkef\u00f8lgekrav om etablering av parkeringsanlegg. Dette er n\u00f8dvendig for \u00e5 sikre interesser til Mowi og utbyggere av Sandviksboder. Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 \u2022 Regulering av fremtidig tilkomst til tunnelinngang etter ferdig anleggsfase m\u00e5 utg\u00e5 fra planforslaget. Tilkomsten vil v\u00e6re til ulempe for fremtidig utvikling av omr\u00e5det. Byr\u00e5den takker for gode innspill, og skal se n\u00e6rmere p\u00e5 dette. Det ble avtalt at Profier oversender deres tidligere merknad til h\u00f8ringsfasen sammen med notatet som ble oversendt sammen med anmodning om m\u00f8te Etterskrift: Byr\u00e5den viser til at det p\u00e5 m\u00f8tet ble sagt at planforslaget har rekkef\u00f8lgekrav om etablering av parkeringsplasser. Dette medf\u00f8rer ikke riktighet, men planforslaget har krav om at midlertidig parkeringshus skal fjernes etter endt anleggsperiode. Med hilsen Ingrid Nergaard Fjeldstad - Byr\u00e5d for klima, milj\u00f8 og byutvikling Dokumentet er godkjent elektronisk. Kopi til: PROFIER EIENDOM AS - Gaute Henriksen, PROFIER EIENDOM AS - Bjarte H\u00e5vardstun Henriksen Side 2 av 2 "
}