{
  "dokument_id": "80a29292-ff2e-5165-8e02-7a8541a3880e",
  "doc_type": "case_attachment",
  "kommune": 4601,
  "tittel": "Fagnotat, datert 30.09.2024",
  "url": "https://bergen.kommune.no/politikere-utvalg/api/fil/bk360/11470863/Fagnotat-datert-30-09-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/14853-6 (Arbeidssted) Saksbehandler: Silje Fed\u00f8y Dato: 30.09.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 35/593/0/0 Dolvikhaugene 26. Klage p\u00e5 avslag. Bruksendring av loftsetasje fra tilleggsdel til hoveddel, p\u00e5bygg takopplett og fasadeendringer i form av nye vinduer Prosjektstyring Vest AS p\u00e5 vegne av Tim Barbier i brev datert Hvem klager? 05.07.2024. Det er s\u00f8kt om p\u00e5bygg av takopplett, innsetting av 3 stk. takvinduer, 3 Tiltaket stk. vinduer i fasade og bruksendring av loft til hoveddel med etablering av trapp. Avslag datert 27.06.2024, jf. plan- og bygningsloven \u00a7 29-4 og Vedtaket byggteknisk forskrift \u00a7 12-7. Kommuneplanens arealdel (KPA2018) viser eiendom som ytre fortetningssone og bestemmelsesomr\u00e5de Flesland lufthavn \u2013 meldeplikt. Planstatus Regulert til boliger i reguleringsplan ID 15116200, YTREBYGDA. S\u00d8REIDE/S\u00d8VIKSTEINSVIK, PLANOMR\u00c5DE 09 FELT B3, PLAN FOR UTBYGGING Det m\u00e5 v\u00e6re mulig \u00e5 gi unntak fra tekniske krav og andre har f\u00e5tt Klagegrunner tillatelse til lignende tiltak. Behov for ytterligere Dispensasjon fra reguleringsplanens \u00a7 3.4 m\u00e5 behandles. Vi viser til saksbehandling ved fagnotatets punkt 3.4 for Plan- og bygningsetatens vurdering av denne. eventuell omgj\u00f8ring Anbefalt vedtak Vedtak av 27.06.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Bergen kommune mottok s\u00f8knad om tiltak den 27.03.2024. Bergen kommune sendte ut brev om behov for tilleggsopplysninger den 25.04.2024. Ansvarlig s\u00f8ker sendte inn n\u00f8dvendige tilleggsopplysninger den 20.06.2024. Bergen kommune sendte ut avslag p\u00e5 tiltak den 27.06.2024. Ansvarlig s\u00f8ker klaget p\u00e5 vedtaket i brev datert 05.07.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. 2. Om klagen I klagen anf\u00f8res det at unntak fra TEK17 \u00a7 12-7 om romh\u00f8yde ikke vil medf\u00f8re \u00f8kt risiko for sammenst\u00f8t og personskade. Videre blir det vist til TEK17 \u00a7 12-7 bokstav d) som mulighet til \u00e5 gi unntak fra krav om romh\u00f8yde p\u00e5 2,4 meter. Til sist vises det ogs\u00e5 til at det er andre boliger i boligfeltet som har f\u00e5tt tillatelse til lignende p\u00e5bygg. Vi viser til klagen i sin helhet. 3. Vurdering av klagen 3.1 Om oms\u00f8kt bruksendring Det er s\u00f8kt om bruksendring av loftet fra tilleggsdel til hoveddel. Vi fikk ikke tydeliggjort dette tilstrekkelig i vedtaket, men i denne boligen er det ikke mulig \u00e5 bruksendre loftet fra tilleggsdel til hoveddel. Vi informerte ansvarlig s\u00f8ker om dette i mangelbrev datert 25.04.2024, og byggesaksbehandler ga ogs\u00e5 senere muntlig veiledning om dette til ansvarlig s\u00f8ker i en lengre telefonsamtale. Grunnen til at det ikke er mulig \u00e5 bruksendre, er fordi loftet i dag verken eksisterer som tilleggsdel eller hoveddel. I husets bygges\u00f8knad fra 1999 i sak 199932151, og i snittegning vi mottok 20.06.2024, kommer det klart frem at loftet ikke er medregnet i husets etasjeantall, og at dette arealet kun eksisterer som et s\u00e5kalt \u00abkaldt loft\u00bb. Saksnummer KLAGE-2024/14853 Side 2 av 7 Snittegning som viser loft er uisolert Utklipp fra husets bygges\u00f8knad. Merk at loft har bruksform\u00e5l \"kaldt loft\", og at antall etasjer ikke medregner loftet som en egen etasje Som det fremkommer av utklippet over, er ikke kaldtloftet medregnet i etasjeantallet. Dette er fordi kaldtloft regnes for \u00e5 v\u00e6re en del av et byggs takkonstruksjon, og er ikke i seg selv et eget rom. Funksjonen til et kaldtloft er \u00e5 v\u00e6re et mellomrom mellom boligens innvendige tak og yttertak/saltak. Dets prim\u00e6re funksjon er \u00e5 sikre god ventilasjon for \u00e5 forhindre fuktighetsskader og kondens i takkonstruksjonen. Kaldloftet anses derfor for \u00e5 v\u00e6re en teknisk del av takkonstruksjonen, og er derfor ikke et rom eller areal i boligen som kan benyttes som tilleggsdel eller hoveddel. Med andre ord er dette ikke et areal som man kan s\u00f8ke om \u00e5 bruksendre. N\u00e5r det i denne saken er s\u00f8kt om \u00e5 gjennomf\u00f8re de oms\u00f8kte tiltakene som takoppl\u00f8ft, etablering av trapp og ulike rom i loftet, handler dette alts\u00e5 om \u00e5 skape nytt areal med de tekniske krav etter byggteknisk forskrift (TEK17) som dette da vil inneb\u00e6re. 3.2 Kan vi gi unntak fra TEK17 \u00a7 12-7 om romh\u00f8yde? Klager mener det m\u00e5 v\u00e6re mulig \u00e5 gi unntak fra tekniske krav om romh\u00f8yde. Bakgrunnen for at vi avslo bygges\u00f8knaden, er fordi tiltaket ikke oppfyller tekniske krav til romh\u00f8yde. Det f\u00f8lger av plan- og bygningsloven \u00a7 31-4 at kommunen har anledning til \u00e5 gi Saksnummer KLAGE-2024/14853 Side 3 av 7 helt eller delvis unntak fra tekniske krav, dersom kommunen finner at dette er forsvarlig sett ut fra sikkerhet, helse og milj\u00f8. Kommunen skal i vurderingen legge vekt p\u00e5: \u2022 byggverkets alder, formell vernestatus, type, form\u00e5l, plassering, varigheten av tiltaket og n\u00e5v\u00e6rende tekniske tilstand. jf. plan- og bygningsloven \u00a7 31-4. \u2022 forhold som kan redusere negative konsekvenser ved at det gis unntak \u2022 fordeler som oppn\u00e5s med tiltaket For \u00e5 vurdere om det kan gis unntak fra krav om romh\u00f8yde, m\u00e5 vi f\u00f8rst avklare hva som er minstekravet for romh\u00f8yde i denne saken. Det f\u00f8lger av TEK17 \u00a7 12-7 andre ledd bokstav a) at rom for varig opphold skal ha en h\u00f8yde p\u00e5 minimum 2,4 meter. Dette kravet er senket ned til 2,0 meter i preaksepterte ytelser for boliger som er oppf\u00f8rt f\u00f8r 01.07.2011. Selv om denne boligen er bygget i 2000, kan vi ikke benytte oss av dette lempede kravet. Det f\u00f8lger av en uttalelse fra Kommunaldepartementet1 at preaksepterte ytelser om 2,0 meter romh\u00f8yde kun gjelder n\u00e5r det s\u00f8kes tillatelse til p\u00e5bygg i de tilfeller det samme arealet allerede er godkjent som tilleggsdel i boligen, og det samtidig s\u00f8kes om bruksendring til hoveddel for dette arealet. I denne saken, jf. avsnitt 3.1 over, har vi ikke \u00e5 gj\u00f8re med et areal som allerede er godkjent som tilleggsareal. Fordi det s\u00f8kes om \u00e5 etablere nytt bruksareal her, m\u00e5 vi i vurderingen om vi kan gi unntak fra TEK17 \u00a7 12-7 ta utgangspunkt i at rommene i oms\u00f8kt takopplett/p\u00e5bygg skal ha en romh\u00f8yde p\u00e5 minimum 2,4 meter. Kravet om minimum 2,4 meter i rom for varig opphold er satt for \u00e5 sikre sikkerhet, helse og milj\u00f8. Herunder \u00e5 s\u00f8rge for godt inneklimaforhold, trivsel og komfort for brukerne av rommet gjennom \u00e5 sikre tilstrekkelig luftkvalitet og ventilasjon, psykisk komfort gjennom romslige og \u00e5pne rom som ikke f\u00f8les klaustrofobiske, og \u00e5 redusere personskader i form av sammenst\u00f8t med lavthengende bygningsdeler, d\u00f8rkarmer og annet inventar som kan bli montert i taket Det neste sp\u00f8rsm\u00e5let er om det i denne saken er forsvarlig \u00e5 gi unntak fra det tekniske kravet om romh\u00f8yde p\u00e5 2,4 meter, sett ut fra forhold knyttet til sikkerhet, helse og milj\u00f8. Klager anf\u00f8rer at det ikke er fare for sammenst\u00f8t eller personskade med en romh\u00f8yde p\u00e5 1,96 meter, uten at det er begrunnet ytterligere hvorfor det ikke er en slik fare. Kommunen m\u00e5 i denne saken vurdere om det er forsvarlig \u00e5 innvilge et unntak fra tekniske krav p\u00e5 nesten en halv meter. Dette er et betydelig avvik fra tekniske krav. Med tanke p\u00e5 at oms\u00f8kte rom som bad, soverom og tv-stue er rom man kan forvente at brukerne vil tilbringe mye tid, vil en s\u00e5 stor redusering i romh\u00f8yde f\u00f8re til d\u00e5rligere luftkvalitet og ventilasjon, noe som vil p\u00e5virke inneklimaet negativt. Den lave takh\u00f8yden vil ogs\u00e5 \u00f8ke risiko for personskader, og vi trekker her inn at gjennomsnitth\u00f8yden for menn i Norge n\u00e5 er p\u00e5 1,81 meter2, noe som tilsier at med en romh\u00f8yde p\u00e5 1,96 meter. En stor gruppe av mulige fremtidige beboere og brukere av rommet vil ved unntak fra tekniske krav dermed oppleve ubehag eller fare for hodeskader og sammenst\u00f8t i lavthengende bygningsdeler, d\u00f8rer, taklamper og annet inventar som kan bli montert i dette oppholdsrommet. Vi kan etter dette derfor ikke se hvordan et unntak ikke vil medf\u00f8re fare for sammenst\u00f8t og personskade, slik klager anf\u00f8rer. 1 \u00a7 31-2 - Om underbygging og bruksendring, og om TEK17 \u00a7 1-2 (8) og \u00a7 12-7 - regjeringen.no 2 Norske menn aldri raget h\u00f8yere: Har passert 181 cm \u2013 NRK S\u00f8rlandet \u2013 Lokale nyheter, TV og radio Saksnummer KLAGE-2024/14853 Side 4 av 7 Oppsummert mener vi at med et s\u00e5 stort avvik som det her er bedt om, vil dette f\u00f8re til for d\u00e5rlige bokvaliteter. Luftvolumet i rommene vil bli for redusert. Det vil bli for d\u00e5rlig inneklimaforhold og luftkvalitet, og faren for personskade er for h\u00f8y, og vi vurderer derfor at det ikke er forsvarlig \u00e5 gi unntak fra tekniske krav om romh\u00f8yde i denne saken. Videre er selve boligen bygget i 2000, og er dermed av nyere dato. Bygget er relativt moderne, og samfunnet b\u00f8r dermed kunne forvente at fremtidige p\u00e5bygg/tilbygg p\u00e5 boligen vil fortsette \u00e5 holde seg til moderne standard ved \u00e5 rette seg etter de absolutte minstekravene som f\u00f8lger gjeldende byggtekniske forskrift. Dette er ogs\u00e5 et bygg som vi kan forvente skal ha lang \u00ablevetid\u00bb, sett at huset bare er 24 \u00e5r gammelt. Dette tilsier at oppgradering av bygget m\u00e5 gj\u00f8res med utgangspunkt i \u00e5 sikre sikkerhet, trivsel og helse for n\u00e5v\u00e6rende og fremtidige beboere og brukere av boligen i et langsiktig perspektiv. Dette vil vi ikke klare \u00e5 oppn\u00e5 dersom vi gir et s\u00e5 stort unntak fra krav om romh\u00f8yde som det er bedt om i denne saken. Vi kan videre heller ikke se at det er forhold som kan redusere de negative konsekvensene av at det blir gitt unntak, eller at det er fordeler med \u00e5 gi unntak som kan vektlegges n\u00e5r de veies opp mot forholdene som vi har beskrevet over som er knyttet opp til sikkerhet, helse og milj\u00f8. Etter \u00e5 ha vurdert sp\u00f8rsm\u00e5let om sikkerhet, helse og milj\u00f8, kan vi ikke se at det i denne saken er forsvarlig \u00e5 gi unntak med hele 0,46 meter fra krav om minimum romh\u00f8yde p\u00e5 2,4 meter. 3.2 Kan tiltaket tilfredsstilles etter TEK17 \u00a7 12-7 bokstav d? Klager trekker frem TEK17 \u00a7 12-7 bokstav d), hvor det blir sagt at \u00abdeler av et rom kan ha lavere h\u00f8yde der dette ikke p\u00e5virker rommets tiltenkte funksjon\u00bb. Av lovtekstens ordlyd, er det klart at denne bestemmelsen bare gjelder for \u00abdeler av et rom\u00bb, og ikke \u00abhele rommet\u00bb. Av preaksepterte ytelser, nevnes her at \u00abdeler av et rom\u00bb kan ha en h\u00f8yde p\u00e5 \u00abminimum 2,2 m\u00bb dersom dette ikke p\u00e5virker rommets tiltenkte funksjon. I denne saken er det ingen del av rommet som oppfyller h\u00f8yde p\u00e5 minimum 2,4 meter. Denne bestemmelsen kan derfor ikke benyttes i v\u00e5r sak. 3.3 Anf\u00f8rsel om usaklig forskjellsbehandling Klager viser til at flere av boligene i boligfeltet har f\u00e5tt tillatelse til lignende p\u00e5bygg. Vi leser dette som en anf\u00f8rsel om usaklig forskjellsbehandling. Vi vil her kort vise til at de andre boligene i boligfeltet med lignende p\u00e5bygg har s\u00f8kt og f\u00e5tt tillatelse til \u00abp\u00e5bygg av ark til loftsrom som skal innlemmes i leilighet som tilleggsareal/utrom\u00bb (v\u00e5r utheving).3 I klagers sak er det derimot s\u00f8kt om at loftsrom med p\u00e5bygg skal innlemmes i boenhetens hoveddel. Dette er to ulike vurderinger, som her gir utslag i to ulike utfall, nettopp fordi regelverket stiller ulike krav til rom som benyttes til lagring og oppbevaring, og rom for varig opphold. Vi p\u00e5peker ogs\u00e5 at da lignende p\u00e5bygg ble oms\u00f8kt i 2007, gjaldt en annen byggteknisk forskrift enn i dag. Det var i denne forskriften ikke satt et minstekrav for romh\u00f8yde for areal som skal v\u00e6re tilleggsdel til en boenhet. Utfallet i disse s\u00f8knadene kunne derfor blitt annerledes, hadde p\u00e5byggene til naboene v\u00e6rt oms\u00f8kt i dag. 3 200702021 Ytrebygda gnr 35 bnr 594 Dolvikhaugane 32 Fasadeendr. m.m Saksnummer KLAGE-2024/14853 Side 5 av 7 Det er derfor ikke et tilfelle om usaklig forskjellsbehandling i denne saken. 3.4 Dispensasjon fra reguleringsplanens \u00a7 3.4 \u2013 etasjeantall Tiltaket kommer i strid med reguleringsplanens \u00a7 3.4 med hensyn til antall etasjer: \u00abI boligfelt B3 kan det oppf\u00f8res 2 etasjes rekkehus\u00bb. Det er plan- og bygningsloven \u00a7 19-2 som gir oss reglene for n\u00e5r kommunen kan gi dispensasjon fra planbestemmelser. Det er her to vilk\u00e5r, og begge vilk\u00e5rene m\u00e5 v\u00e6re oppfylte. For det f\u00f8rste skal ikke hensynene bak regelen det s\u00f8kes dispensasjon fra blir vesentlig tilsidesatt. For det andre m\u00e5 fordelene med en dispensasjon v\u00e6re klart st\u00f8rre enn ulempene. Det f\u00f8rste sp\u00f8rsm\u00e5let vi m\u00e5 se p\u00e5 er hvilke hensyn som ligger bak at en reguleringsplan har en bestemmelse om maks antall etasjer p\u00e5 bygg i et boligfelt. Ett av de viktigste hensynene bak en bestemmelse om maksimalt etasjeantall handler om estetikk og visuell harmoni. Dette for \u00e5 sikre at boligene i et boligfelt har et ensartet og harmonisk uttrykk i forhold til det \u00f8vrige nabolaget, for slik fremme en arkitektonisk stil eller karakter. Et annet hensyn knytter seg til lys- og luftforhold. H\u00f8yere bygg vil kaste skygger og redusere tilgangen p\u00e5 dagslys for b\u00e5de naboeiendommer og fellesomr\u00e5der. Tilsvarende kan ogs\u00e5 h\u00f8ye bygg hindre utsikt for nabo, og f\u00f8re til \u00f8kt innsyn inn i naboers hager eller boliger. I denne saken ser vi at nabo i samme bygg har et takopplett p\u00e5 sin halvdel av boligen, noe som tilsier at en dispensasjon vil f\u00f8re til et mer helhetlig og symmetrisk uttrykk. Videre finner vi at tiltaket er sv\u00e6rt godt tilpasset omgivelsene sine. Som nevnt over, er det gitt tillatelse i 2007-2009 til tilsvarende p\u00e5bygg av ark til loftsrom p\u00e5 andre boliger i boligfeltet (men da innlemmet som tilleggsdel til boenhetene), og her var det sagt at \u00abdet velges identiske l\u00f8sninger for hver rekke. De som ikke bygger ut n\u00e5, forplikter seg til \u00e5 velge samme l\u00f8sning hvis de bygger ut i fremtiden. Dette er ihht. enighetserkl\u00e6ring fra generalforsamling til sameiet\u00bb. Plasseringen av boligen gj\u00f8r at det heller ikke er bakenforliggende boliger som vil bli negativt p\u00e5virket av tiltaket gjennom tap av utsikt, lys og luft eller \u00f8kt innsyn. Ut fra vurderingen over, finner vi at det f\u00f8rste vilk\u00e5ret for \u00e5 gi dispensasjon fra \u00a7 3.4 er oppfylt. Det andre vilk\u00e5ret er et sp\u00f8rsm\u00e5l om fordelene med \u00e5 gi en dispensasjon er \u00abklart st\u00f8rre\u00bb enn ulempene. Fordelene slik vi ser det, er at en dispensasjon vil f\u00f8re til en bedre utnyttelse av tomten ved at det blir bygget oppover istedenfor \u00e5 utvide boligens areal horisontalt. Dette sikrer mer utend\u00f8rsareal og luft og lys rundt boligen. Videre vil en dispensasjon ogs\u00e5 f\u00f8re til et mer enhetlig visuelt uttrykk i nabolaget, som ogs\u00e5 vil v\u00e6re en stor fordel. N\u00e5r det kommer til ulemper, kan en ulempe med \u00e5 gi dispensasjon fra maksimalt etasjeantall f\u00f8re til utilsiktede infrastrukturelle utfordringer fordi flere etasjer kan f\u00f8re til h\u00f8yere boligkapasitet som over tid kan gi utilsiktet press p\u00e5 veier, vann- og avl\u00f8pssystemer. Vi finner Saksnummer KLAGE-2024/14853 Side 6 av 7 likevel ikke at dette er en ulempe som gj\u00f8r seg gjeldende i denne saken, da det bare er snakk om en utviding av 29,3 m2 av bruksarealet til boligen. Vi finner av vurderingen over at fordelene med \u00e5 gi dispensasjon er klart st\u00f8rre enn ulempene. Begge vilk\u00e5rene for \u00e5 gi dispensasjon er derfor oppfylte, og kommunen har dermed anledning til \u00e5 innvilge dispensasjon fra reguleringsplanens \u00a7 3.4 om etasjeantall i denne saken. 4. Konklusjon Vedtak av 27.07.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Skr\u00e5foto 4. Situasjonsplan 5. Klage datert 05.07.2024 6. Avslag datert 27.06.2024 7. Tilleggsopplysninger med oppdaterte tegninger mottatt 20.06.2024 8. Tegninger 9. S\u00f8knad mottatt 27.03.2024 Saksnummer KLAGE-2024/14853 Side 7 av 7 "
}