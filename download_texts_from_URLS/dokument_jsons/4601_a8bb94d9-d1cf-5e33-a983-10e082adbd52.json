{
  "dokument_id": "a8bb94d9-d1cf-5e33-a983-10e082adbd52",
  "doc_type": "case_minutes",
  "kommune": 4601,
  "tittel": "Saksprotokoll , 13082024, Sak 136/24, Overordnet strategi for helsefelleskapet i Bergensregionen",
  "url": "https://bergen.kommune.no/politikere-utvalg/api/fil/bk360/11010453/Innstilling-vedtak-Overordnet-strategi-for-helsefelleskapet-i-Bergensregionen",
  "tekst": "Overordnet strategi for helsefelleskapet i Bergensregionen Kommunalt r\u00e5d for personer med funksjonsnedsettelse behandlet saken i m\u00f8tet 13.08.2024 sak 136/24 og fattet f\u00f8lgende vedtak: F\u00f8lgende brev sendes til utvalg for helse og sosial Forslag til vedtak: Bystyret vedtar strategien med f\u00f8lgende forslag til spr\u00e5klig endring i siste linje av strategien slik at den lyder \u00abVi skal ogs\u00e5 leita etter teknologiske og digitale nyvinningar som er arbeidssparande og til det beste for alle innbyggjarane.\u00bb Begrunnelse for forslag / merknader: KRPF takker for svaret fra byr\u00e5den i saksfremstillingen, men vi vil gjerne komme med et par tillegg/presiseringer i forhold til svaret p\u00e5 digitale l\u00f8sninger der det i svaret st\u00e5r \u00ab.. god nok oppl\u00e6ring eller alternative l\u00f8sninger...\u00bb og \u00ab..identifisert tydelige gevinster..\u00bb. - S\u00e5 lenge det fremdeles er en god del av befolkningen som ikke er digitale M\u00c5 det finnes alternative l\u00f8sninger. - Tydelig gevinst: Hvordan skal dette vektes? Skal l\u00f8sninger som krever lavere bemanning vektes sterkere enn pasient sikkerhet? R\u00e5det vil uttrykke bekymring for siste avsnitt i strategien der det st\u00e5r \u00abBruk av ny teknologi vil auka sj\u00f8lvstendet og eigenmeistringa til innbyggjarane. Vi skal ogs\u00e5 leita etter teknologiske og digitale nyvinningar som er arbeidssparande\u00bb. KRPF er enig i at en m\u00e5 finne l\u00f8sninger som gj\u00f8r at begrensede personalressurser blir utnyttet best mulig, men synes savner pasientperspektivet her. R\u00e5det foresl\u00e5r at f\u00f8lgende legges til den siste setninger \u2013 til det beste for innbyggerne/parientene \u2013 slik at setningen blir \u00abVi skal ogs\u00e5 leita etter teknologiske og digitale nyvinningar som er arbeidssparande og til det beste for innbyggjarane.\u00bb Dette vil ikke medf\u00f8re noen praktiske endringer i strategien, men vil inkludere brukerperspektivet i forhold til teknologiske og digitale nyskapinger. "
}