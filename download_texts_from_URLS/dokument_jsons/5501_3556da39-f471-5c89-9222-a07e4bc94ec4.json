{
  "dokument_id": "3556da39-f471-5c89-9222-a07e4bc94ec4",
  "doc_type": "case_attachment",
  "kommune": 5501,
  "tittel": "Leieavtale Stakkevollvegen 41 \u2013 01.03.24",
  "url": "https://innsyn.tromso.kommune.no/application/getMoteDokument?dokid=2001652477",
  "tekst": " LEIEAVTALE mellom Stakkevollveien 41 AS (org.nr. 924 456 248) Og Troms\u00f8 Kommune (Org.nr. 940 101 808) 1 UTLEIER 1.1 Stakkevollveien AS (Utleier) 1.2 Organisasjonsnummer 924 456 248 2 LEIETAKER 2.1 Navn/Firma Troms\u00f8 Kommune (Leietaker) 2.2 F\u00f8dsels- eller organisasjonsnummer 940 101 808 3 EIENDOMMEN 3.1 Adresse Stakkevollveien 41 3.2 Gnr. 119 bnr. 790 i Troms\u00f8 kommune, kommunenummer 5501 (Eiendommen) 4 LEIEOBJEKTET 4.1 Leieobjektet (Leieobjektet) best\u00e5r av p\u00e5st\u00e5ende bygninger og anlegg, uteareal og parkeringsplasser p\u00e5 Eiendommen, som vist i vedlagte skisse, Bilag 2. Leieobjektet skal v\u00e6re i henhold til avtalt kravspesifikasjon, Bilag 3. Endelig plantegning vil fremlegges etter detaljprosjekteringen foreligger. Sign. Sign. 4.2 Leieobjektets bygninger utgj\u00f8r totalt ca. 602 kvm. Fordelt p\u00e5: Eksklusivt areal til Legekontor 602 kvm Fellesareal 13% 78 kvm Totalt 680 kvm 4.3 Leietaker har opsjon p\u00e5 inntil 243 kvm p\u00e5 plan 2. Dette er markert i bilag 2. Areal til Leiers eksklusive bruk er ca. 215 kvm BTA, og en forholdsmessig andel av Eiendommens fellesareal og tekniske rom ca. 28 kvm BTA. Leieobjektets areal utgj\u00f8r totalt ca. 243 kvm BTA. Opsjonen l\u00f8per inntil 01.09.2024 4.4 I tillegg inng\u00e5r xx stk. p-plasser. 4.5 Endelig areal justeres n\u00e5r bygget er ferdig i henhold til oppm\u00e5ling i samr\u00e5d med leietaker, og basert p\u00e5 NS 3940. Dette vil danne grunnlaget for beregning av husleie. 5 LEIETAKERS VIRKSOMHET 5.1 Leieobjektet m\u00e5 kun benyttes til helserelaterte tjenester. 5.2 Endring av virksomheten i Leieobjektet, herunder drift av annen, beslektet virksomhet, er ikke tillatt uten Utleiers skriftlige forh\u00e5ndssamtykke. Samtykke kan ikke nektes uten saklig grunn. \u00d8kt avgiftsmessig belastning for Utleier som f\u00f8lge av Leietakers endrede virksomhet skal anses som saklig grunn, med mindre Leietaker forplikter seg til \u00e5 holde Utleier skadesl\u00f8s for Utleiers tap og kostnader i samsvar med punkt 10 og stiller en \u2013 etter Utleiers oppfatning \u2013 tilfredsstillende sikkerhet for sine forpliktelser. Videre skal opprettholdelse av Eiendommens virksomhetsprofil/virksomhetssammensetning anses som saklig grunn. 5.3 Leietaker har ikke anledning til \u00e5 oppf\u00f8re automater eller drive spill eller lotterivirksomhet fra lokalene eller fellesarealer uten utleiers skriftlige samtykke. 6 OVERTAKELSE/MELDING OM MANGLER 6.1 Leieobjektet overtas ryddet og rengjort, og i henhold til punkt 4.1 ovenfor. Dette tilsier den stand leieobjektet var i ved kontraktsinng\u00e5else. 6.2 Utleier er ansvarlig for at Leieobjektet ved Overtakelse er godkjent for den bruk/virksomhet som angitt i punkt 5.1, herunder krav som f\u00f8lger av plan- og bygningsloven. Leietaker er selv ansvarlig for egne innrednings-, installasjons- og bygningsarbeider som etter avtale skal utf\u00f8res av Leietaker. Leietaker er videre selv ansvarlig for eventuelle krav til, eller godkjennelser av, Leieobjektet/virksomheten som Sign. Sign. ikke er av bygningsteknisk eller reguleringsmessig karakter. 6.3 I forbindelse med Overtakelse av Leieobjektet skal det foretas overtakelsesbefaring. Fra befaringen f\u00f8res protokoll som undertegnes p\u00e5 stedet av begge parter. Skjema for overtakelsesprotokoll er vedlagt som Bilag 4. 6.4 Leietaker m\u00e5 gi skriftlig melding om skader og mangler mv. innen rimelig tid etter at Leietaker burde ha oppdaget dem. Forhold som Leietaker kjente til ved Overtakelse kan ikke senere gj\u00f8res gjeldende som mangel. 6.5 Ved Overtakelse kan Utleier gi Leietaker en innf\u00f8ring i bruk av teknisk utstyr/innretninger i Leieobjektet som skal benyttes av Leietaker. Videre skal Utleier ved Overtakelse fremlegge driftsmanualer/-instrukser for teknisk utstyr og innretninger i Leieobjektet. Leietaker skal i hele Leieperioden f\u00f8lge Utleiers til enhver tid gjeldende driftsmanualer/-instrukser. 7 LEIEPERIODEN 7.1 Leieforholdet l\u00f8per fra 01.09.20241 (Overtakelse) og 10 \u00e5r fra innflyttingsdato- utflyttingsdato (Leieperioden) med opsjon for Leietaker p\u00e5 5 \u00e5r, p\u00e5 5 \u00e5r etter det. Dette inneb\u00e6rer at leieforholdet kan l\u00f8pe i 20 \u00e5r, hvoretter leieforholdet opph\u00f8rer uten oppsigelse. 7.2 Ved utl\u00f8p av leieperioden gjelder en gjensidig oppsigelsestid p\u00e5 6 m\u00e5neder. 7.3 Leieforholdet kan ikke sies opp i Leieperioden. 7.4 Dersom Troms\u00f8 kommune forlenger utover 10 \u00e5r, s\u00e5 skal samme vilk\u00e5r gjelde som i denne avtalen, dog skal leien justeres til markedspris. Ved uenighet, innhentes en tredjepart for fastsettelse av markedsleie. 8 LEIEN 8.1 Leien for Leieobjektet per \u00e5r (Leien) utgj\u00f8r NOK 1 700 650 (eksklusive merverdiavgift). I tillegg kommer merverdiavgift i den utstrekning vilk\u00e5rene for \u00e5 legge merverdiavgift p\u00e5 Leien er oppfylt, jf. punkt 10. 1 Innflyttingsdato vil avhenge av byggestart p\u00e5 ombygning. Byggetid er beregnet til 5 mnd. Sign. Sign. Stakkevollveien 41 AS Beregnet leiesum pr \u00e5r kvm m^2 pris NOK Ek sk lusivt areal 602 2 500 1 505 000 Andel fellesareal 78 2 500 195 650 \u00c5rlig leie av total areal 680 2 500 1 700 650 Estimert felleskostnad 680 300 204 078 Sykkelplasser (15) - MVA kommer ikke i tillegg Priser per november 2023 Videre akonto-faktureres felleskostnader, ref. punkt 8.4, slik at totalleie estimeres: NOK 1 904 728 8.2 1/4 av Leien forfaller til betaling forskuddsvis den 1. i hvert kvartal. 8.3 Leietakeren har signalisert rekrutteringsutfordringer og \u00f8nsker en gradvis opptrapping av husleie frem til legekontoret best\u00e5r av 8 fastleger. Med bakgrunn i dette er partene enig om en gradvis opptrapping av husleie de f\u00f8rste 18 m\u00e5neden. F\u00f8rste 12 m\u00e5nedene gies det 50% reduksjon, neste 6 m\u00e5nedene. gies det 25% reduksjon. Etter 18 mnd. l\u00f8per full husleie. P\u00e5 det tidspunktet legekontoret best\u00e5r av 8 fastleger, vil uansett full husleie beregnes. 8.4 Utleier utsteder faktura til Leietaker med slikt innhold som er p\u00e5krevd i henhold til gjeldende regelverk, og med opplysninger om Utleiers kontonummer for betaling av Leien. Betaling anses ikke skjedd f\u00f8r bel\u00f8pet er mottatt p\u00e5 Utleiers konto. 8.5 Leietaker dekker en forholdsmessig andel av eiendommens felleskostnader, pluss p.t. et administrasjonsp\u00e5slag p\u00e5 6%. I bilag 5 har vi listet opp kostnader som inng\u00e5r i felleskostnadene. Avregning foretas normalt innen 1.april \u00e5ret etter kostnads\u00e5ret, basert p\u00e5 en oversikt satt opp av Utleier og som viser de faktiske p\u00e5l\u00f8pte felleskostnader i kostnads\u00e5ret. Felleskostnadene fordeles etter Eiendommens fordelingsn\u00f8kkel. Utleier dekker kun kostnader som uttrykkelig er angitt i denne leieavtalen (Eierkostnader). 8.6 Dersom utleie av eiendom i Leieperioden blir belagt med nye s\u00e6rlige skatter og/eller avgifter, skal Leietaker betale slike. Eiendomsskatt betales av Leietaker. 8.7 Ved forsinket betaling av Leien og/eller andre kostnader tilknyttet leieforholdet, svares forsinkelsesrente i henhold til lov av 17. desember 1976 nr. 100 eller lov som trer i stedet for denne. Utleier har rett til \u00e5 kreve gebyr ved purring. Sign. Sign. 9 LEIEREGULERING 9.1 Leien reguleres hver 1. januar, i samsvar med eventuelle endringer i Statistisk Sentralbyr\u00e5s konsumprisindeks, eller, hvis denne blir opphevet, annen tilsvarende offentlig indeks. Dog skal Leien ikke kunne reguleres under den Leien som ble avtalt p\u00e5 kontraktstidspunktet. F\u00f8rste regulering vil v\u00e6re 1.januar 2025 9.2 Opprinnelig kontraktsindeks er indeksen for november 2023. Leieregulering baseres p\u00e5 utviklingen fra opprinnelig kontraktsindeks til siste kjente indeks p\u00e5 reguleringstidspunktet. 9.3 Leietaker er med dette gitt varsel om at \u00e5rlig leieregulering vil finne sted. 9.4 Ved offentlig inngrep (prisstopp o.l.) som begrenser den leie Utleier ellers kunne tatt etter denne leieavtalen, skal den regulerte Leien l\u00f8pe fra det tidspunkt og i den utstrekning det m\u00e5tte v\u00e6re lovlig adgang til det. 10 MERVERDIAVGIFT 10.1 Partene har per kontraktssignering forutsatt at [Stryk det alternativet som ikke passer.] A hele Leieobjektet skal omfattes av Utleiers frivillige registrering i Merverdiavgiftsregisteret. B deler av Leieobjektet skal omfattes av Utleiers frivillige registrering i Merverdiavgiftsregisteret. M\u00e5lsatte tegninger og opplysninger om st\u00f8rrelsen p\u00e5 arealet som skal omfattes av Utleiers frivillige registrering er inntatt i Bilag [...]. C Leieobjektet ikke er omfattet av Utleiers frivillige registrering i Merverdiavgiftsregisteret. 10.2 I den utstrekning Leieobjektet skal omfattes av Utleiers registrering i henhold til punkt 10.1, innest\u00e5r Leietaker for at vilk\u00e5rene for registrering er oppfylt fra tidspunkt for kontraktssignering og i hele Leieperioden. 10.3 Utleier har rett til \u00e5 legge merverdiavgift med den til enhver tid gjeldende sats p\u00e5 Leien og eventuelle andre kostnader knyttet til arealer som skal omfattes av Utleiers registrering i henhold til punkt 10.1. Det samme gjelder for arealer som m\u00e5tte bli omfattet av Utleiers registrering som f\u00f8lge av at registrering for utleie blir p\u00e5lagt ved Sign. Sign. lov. 10.4 Dersom Leietaker i samsvar med punkt 24 har f\u00e5tt samtykke til fremleie av arealer som skal omfattes av Utleiers registrering i henhold til punkt 10.1, og de fremleide arealene fortsatt kan omfattes av Utleiers registrering i Merverdiavgiftsregisteret, skal Leietaker som ikke er registrert i Merverdiavgiftsregisteret umiddelbart s\u00f8ke om frivillig registrering for fremleien. Hvis Leietaker allerede er registrert i Merverdiavgiftsregisteret for annen virksomhet, skal Leietaker innta en bestemmelse i fremleieavtalen om at fremleieforholdet skal behandles som merverdiavgiftspliktig, samt utfakturere leievederlaget for fremleieforholdet med tillegg av merverdiavgift. 10.5 Leietaker skal umiddelbart gi Utleier opplysninger om forhold som kan medf\u00f8re en endring i den avgiftsmessige status til hele eller deler av Leieobjektet. Leietaker skal ogs\u00e5 innen 14 dager skriftlig besvare Utleiers \u00e5rlige leietakererkl\u00e6ringer om Leietakers bruk av Leieobjektet gjennom \u00e5ret og bygningsmessige tiltak foretatt p\u00e5 Leieobjektet av Leietaker. Leietaker skal ogs\u00e5 innhente tilsvarende dokumentasjon fra eventuelle fremleietakere. 10.6 Ved opph\u00f8r av leieforholdet, uansett grunnlag, skal Leietaker og eventuelle fremleietakere beholde egne justeringsforpliktelser for bygningsmessige tiltak foretatt p\u00e5 Leieobjektet. 10.7 Leietaker skal holde Utleier skadesl\u00f8s for ethvert tap Utleier m\u00e5tte bli p\u00e5f\u00f8rt, herunder redusert fradragsrett og tilbakef\u00f8ring/justering av fradragsf\u00f8rt inng\u00e5ende merverdiavgift samt renter, tilleggsskatt og \u00f8vrige kostnader forbundet med slikt tap, som f\u00f8lge av regelendringer for Leietakers bruk/virksomhet eller Leietakers bruksendring, fremleie, selskapsmessige/organisatoriske endringer, formelle mangler eller fors\u00f8mmelser o.l. Ved beregningen av Utleiers tap skal det tas hensyn til skattemessige konsekvenser for Utleier. 10.8 Eventuelle krav som f\u00f8lge av bestemmelsene i dette punkt 10 forfaller til betaling ved p\u00e5krav. Krav som f\u00f8lge av Utleiers plikt til tilbakef\u00f8ring/nedjustering av fradragsf\u00f8rt inng\u00e5ende merverdiavgift forfaller imidlertid til betaling tidligst 14 dager f\u00f8r forfall for Utleiers betalingsplikt til staten. 10.9 Dersom leietaker driver ikke-avgiftspliktig virksomhet i de leide lokaler kan utleier fakturere felleskostnader etter bruttometoden, som inneb\u00e6rer at felleskostnad avregnes inklusive merverdiavgift. Sign. Sign. 11 SIKKERHETSSTILLELSE 11.1 Leietaker stiller ikke garanti 11.2 Leietaker stiller selvskyldnergaranti fra finansinstitusjon som driver virksomhet i Norge etter konsesjon gitt av norske myndigheter, eller annen av Utleier godkjent garanti, for rettidig oppfyllelse av Leietakers forpliktelser etter leieavtalen. 11.3 Garantien skal tilsvare [...] m\u00e5neders leie og merverdiavgift i den grad det f\u00f8lger av punkt 10. I forbindelse med leieregulering kan Utleier kreve garantien regulert forholdsmessig. Garantien skal v\u00e6re gyldig, og uoppsigelig fra Leietakers og garantists side, i Leieperioden samt tre m\u00e5neder etter fraflytting. Garantien skal v\u00e6re underlagt norsk rett. Eiendommens verneting vedtas i alle tvister som gjelder garantien. 11.4 Garantien skal foreligge ved innflytting. 11.4 Mislighold av bestemmelsen i dette punkt 11 anses som vesentlig mislighold som gir utleier hevingsrett. Mislighold gir ogs\u00e5, uten at hevingsretten bortfaller, utleier rett til \u00e5 kreve et gebyr tilsvarende 10% p.a. av \u00e5rsleien dersom forholdet ikke er rettet innen 14 dager etter at utleier skriftlig har purret leietaker. Gebyret l\u00f8per inntil leietaker har dokumentert overfor utleier at forholdet er rettet. 12 LEIETAKERS BRUK AV LEIEOBJEKTET 12.1 Leietaker skal behandle Leieobjektet med tilb\u00f8rlig aktsomhet. 12.2 Leietaker skal sette seg inn i og f\u00f8lge de offentligrettslige og privatrettslige regler som er eller m\u00e5tte bli innf\u00f8rt og som kommer til anvendelse p\u00e5 leieforholdet. Leietaker er i Leieperioden ansvarlig overfor alle offentlige myndigheter for at Leietakers bruk av Leieobjektet tilfredsstiller de til enhver tid gjeldende offentligrettslige krav. 12.3 Leietaker skal oppfylle og bekoste alle nye offentligrettslige (bygningstekniske og andre) krav til Leieobjektet som oppst\u00e5r i Leieperioden som f\u00f8lge av Leietakers s\u00e6rlige bruk av Leieobjektet, herunder krav til universell utforming og krav fra arbeidstilsyn, helsemyndigheter, sivilforsvar, industrivern, brannvern eller annen offentlig myndighet. 12.4 Leietaker skal p\u00e5 Utleiers foresp\u00f8rsel dokumentere at det foreligger et internkontrollsystem for Leietakers virksomhet som oppfyller de til enhver tid gjeldende krav. Sign. Sign. 12.5 Leieobjektet m\u00e5 ikke brukes p\u00e5 en m\u00e5te som forringer Eiendommens omd\u00f8mme eller utseende. Virksomheten i Leieobjektet m\u00e5 heller ikke sjenere andre, herunder naboer, ved st\u00f8v, st\u00f8y, lukt, rystelse eller p\u00e5 annen m\u00e5te. R\u00f8yking er ikke tillatt i Leieobjektet. Rom med vann- og/eller avl\u00f8psr\u00f8r m\u00e5 holdes oppvarmet, slik at frysing unng\u00e5s. Kostnadene ved utbedring og eventuell erstatning i forbindelse med disse forhold er Leietakers ansvar. 12.6 Avfall m\u00e5 legges i Eiendommens s\u00f8ppelkasser/kildesorteringssystem, med mindre det er avtalt at Leietaker selv skal ta h\u00e5nd om s\u00f8ppel/kildesortering. Plassering av avfallscontainere skal godkjennes av Utleier. Leietaker m\u00e5 selv fjerne avfall av ekstraordin\u00e6r(t) omfang eller karakter for egen regning. I motsatt fall kan Utleier fjerne avfallet for Leietakers regning. All avfallsh\u00e5ndtering skal f\u00f8lge de til enhver tid gjeldende offentlige krav. 12.7 Leietaker skal s\u00f8rge for \u00e5 bekoste tilfredsstillende utvendig renhold, str\u00f8ing og sn\u00f8rydding dersom Leieobjektet brukes til virksomhet rettet mot publikum (for eksempel forretning eller servering), med mindre annet er s\u00e6rskilt avtalt. 12.8 Leietaker skal ikke benytte Eiendommens fellesarealer eller utomhusarealer til eget form\u00e5l. Utleier kan fritt utnytte fellesarealene kommersielt, og tilkommer inntektene av all slik kommersiell utnyttelse av fellesarealene. 12.9 Tap av n\u00f8kler skal varsles huseier straks. Evt. Utskiftning av l\u00e5ser/n\u00f8kler pga. tap av n\u00f8kler er leietakers kostnad. 13 UTLEIERS ADGANG TIL LEIEOBJEKTET 13.1 Leietaker skal gi Utleier adgang til Leieobjektet i kontor-/forretningstid alle dager for ettersyn, reparasjon, vedlikehold, inspeksjon, taksering, endringsarbeid etc. Leietaker skal varsles med rimelig frist. I alle tilfeller der det anses n\u00f8dvendig for \u00e5 forebygge eller begrense skade p\u00e5 Eiendommen, har Utleier rett til \u00e5 skaffe seg adgang til Leieobjektet uten slikt varsel. 14 UTLEIERS VEDLIKEHOLDS- OG UTSKIFTINGSPLIKT 14.1 Utleier skal s\u00f8rge for \u00e5 bekoste alt utvendig bygningsmessig vedlikehold og utskifting av tekniske innretninger; slik som heiser, ventilasjonsanlegg, branntekniske anlegg, fyringsanlegg, solavskjermingsanlegg etc., n\u00e5r disse ikke lenger lar seg vedlikeholde p\u00e5 regningssvarende m\u00e5te. Sign. Sign. 14.2 Det p\u00e5hviler ogs\u00e5 Utleier \u00e5 bes\u00f8rge at bygningen med tekniske innredninger holder i tilsvarende stand som ved overtakelsen, men alminnelig slitasje m\u00e5 aksepteres. Utleier plikter \u00e5 s\u00f8rge for alminnelig godt vedlikehold, drift og renhold av inn-, og utvendige fellesarealer. Utgifter etter dette avsnitt skal dekkes som felleskostnad. 14.3 Utleiers arbeider skal foretas p\u00e5 en forskriftsmessig og h\u00e5ndverksmessig god m\u00e5te. 14.4 Utleier har ikke ansvar for vedlikehold eller utskifting av innretninger anbrakt i Leieobjektet av Leietaker. 14.5 Leietaker har ikke krav p\u00e5 erstatning eller avslag i Leien ved avbrudd i forsyninger av vann, energi, luft etc., som ikke er vesentlige. 14.6 Utleier skal s\u00f8rge for at Leieobjektet i Leieperioden er i samsvar med de for Eiendommen/Leieobjektet gjeldende offentligrettslige bygningstekniske krav, med mindre annet f\u00f8lger av punkt 12 eller Leietakers vedlikeholdsplikt etter punkt 15. 15 LEIETAKERS VEDLIKEHOLDSPLIKT 15.1 Leietaker skal s\u00f8rge for \u00e5 bekoste innvendig vedlikehold av Leieobjektet eksklusive areal, herunder ogs\u00e5 ut- og innvendig vedlikehold av Leieobjektet eksklusive areal inngangsd\u00f8rer/porter samt innvendig vedlikehold av vinduer med omramming. Vedlikeholdsplikten omfatter reparasjon (akutt vedlikehold) og periodisk vedlikehold, s\u00e5 som overflatebehandling av gulv, vegger og tak, n\u00f8dvendig utskifting av for eksempel tapet, gulvbelegg o.l., utskifting av deler (pakninger med videre) og enkle reparasjoner av innretninger i Leieobjektet eksklusive areal, som synlige r\u00f8r, ledninger og installasjoner for forsyning av og avl\u00f8p for vann, varme, ventilasjon/kj\u00f8ling, elektrisitet/IKT og hvitevarer. Videre skal Leietaker bes\u00f8rge og bekoste vedlikehold av alle tekniske innretninger i Leieobjektet eksklusive areal, samt utskiftning av innretninger anbragt av Leietaker. 15.2 Leietakers vedlikeholdsplikt omfatter ogs\u00e5 utbedring av skader etter innbrudd og/eller h\u00e6rverk i Leieobjektet eksklusive areal; herunder skader p\u00e5 vinduer, karmer og inngangsd\u00f8rer/porter til Leieobjektet. Knuste ruter m\u00e5 straks erstattes med nye. 15.3 Leietaker skal s\u00f8rge for \u00e5 bekoste reparasjon og vedlikehold av de skilt etc. som Utleier har gitt tillatelse til \u00e5 sette opp i henhold til punkt 17. 15.4 Leietaker skal s\u00f8rge for \u00e5 bekoste drift og vedlikehold av fett-/oljeutskiller eller lignende innretninger dersom Leietakers virksomhet krever slike. Sign. Sign. 15.5 Leietakers arbeider skal foretas med vanlige vedlikeholdsintervaller og p\u00e5 en forskriftsmessig og h\u00e5ndverksmessig god m\u00e5te. 15.6 Oppfyller ikke Leietaker sin vedlikeholdsplikt, er Utleier berettiget til, etter skriftlig varsel med 3 ukers oppfyllelsesfrist, \u00e5 utf\u00f8re vedlikeholdsarbeidene for Leietakers regning. 16 UTLEIERS ARBEIDER I LEIEOBJEKTET/EIENDOMMEN 16.1 Utleier kan foreta alle arbeider til Eiendommens/Leieobjektets vedlikehold eller fornyelse; herunder milj\u00f8relaterte tiltak. Leietaker skal medvirke til at ledninger, kanaler og r\u00f8r etc. til andre deler av Eiendommen kan f\u00f8res gjennom Leieobjektet uten hinder av Leietakers innredning eller lignende. 16.2 Leietaker m\u00e5 finne seg i slike arbeider uten erstatning eller avslag i Leien, med mindre ulempene for Leietaker er vesentlige. 16.3 Leietaker skal varsles om alle arbeider etter dette punkt 16 med rimelig frist. Utleier skal p\u00e5se at arbeidene blir til minst mulig sjenanse for Leietaker. 16.4 Utgifter i forbindelse med offentlige krav om forh\u00f8yet teknisk standard som m\u00e5tte p\u00e5legges utleier i leieperioden, kan utleier kreve dekket hos leietaker i den utstrekning tiltaket kommer leietaker til gode. Dette gjelder selv om kravet kunne v\u00e6rt p\u00e5lagt forut for leieforholdets begynnelse. 16.5 Utleier har rett til ombygging/p\u00e5bygging av eiendommen i leieperioden. Dersom ombygging/p\u00e5bygging n\u00f8dvendiggj\u00f8r at utleier helt eller delvis har behov for \u00e5 disponere de lokalene som omfattes av denne leiekontrakten for hele eller deler av gjenv\u00e6rende leieperiode, skal utleier uten kostnad for leietaker, stille til r\u00e5dighet for leietaker andre lokaler av tilsvarende st\u00f8rrelse. Slike lokaler skal ha like bra lokalisering og v\u00e6re like tilgjengelige og hensiktsmessige som de leide lokalene. Kostnader ved eventuell flytting b\u00e6res av utleier. 17 LEIETAKERS ENDRING AV LEIEOBJEKTET 17.1 Leietaker kan ikke foreta endringer; herunder innredning eller ominnredning i eller av Leieobjektet, uten Utleiers skriftlige forh\u00e5ndssamtykke. Det samme gjelder dersom Leietaker \u00f8nsker \u00f8kt kapasitet/forsyning av energi, vann, luft, avl\u00f8p mv. i forhold til hva som var forutsatt for Leietakers bruk p\u00e5 kontraktstidspunktet. Samtykke kan ikke Sign. Sign. nektes uten saklig grunn. Dersom samtykke gis skal Utleier samtidig, dersom Leietaker krever det, skriftlig ta stilling til om Leietaker ved fraflytting helt eller delvis m\u00e5 tilbakestille de utf\u00f8rte endringene. Med mindre annet skriftlig avtales, skal alle Leietakers endringsarbeider tilbakestilles ved fraflytting. 17.2 Leietaker kan ikke sette opp virksomhetsskilt og solavskjerming uten Utleiers skriftlige forh\u00e5ndssamtykke. Samtykke kan ikke nektes uten saklig grunn. St\u00f8rrelse, utforming og plassering skal v\u00e6re sedvanlig etter virksomhetens og Eiendommens art og karakter, og skal godkjennes av Utleier. Vinduer beregnet p\u00e5 utstilling skal dekoreres p\u00e5 slik m\u00e5te at de gir ryddig og attraktivt inntrykk av eiendommen. Eventuelle ordin\u00e6re vinduer skal ikke benyttes til skilting og utstilling. Avvik fra dette m\u00e5 skriftlig godkjennes av Utleier. 17.3 Leietaker er ansvarlig for \u00e5 innhente de n\u00f8dvendige offentlige tillatelser og for \u00f8vrig oppfylle alle offentlige krav som gjelder for arbeider som utf\u00f8res i henhold til dette punkt 17. Alle s\u00f8knader skal godkjennes av Utleier. Ved ferdigstillelse av arbeidene skal dokumentasjon for arbeidene overleveres Utleier sammen med eventuelle offentlige godkjennelser. 18 FORSIKRING 18.1 Hver av partene holder sine eiendeler/interesser forsikret. 18.2 Utleier forsikrer Eiendommen. 18.3 Leietaker forsikrer egen innredning, fast og l\u00f8st inventar, l\u00f8s\u00f8re, maskiner, data, varer, driftstap/-avbrudd og eget ansvar. Leietaker forsikrer ogs\u00e5 d\u00f8rer og vinduer til Leieobjektet. 18.4 Dersom Leietakers virksomhet medf\u00f8rer forh\u00f8yelse av Eiendommens forsikringspremier eller nye sikkerhetsforskrifter fra Utleiers forsikringsselskap som inneb\u00e6rer investeringer, skal Leietaker dekke kostnadene. Leietaker skal melde til Utleier ethvert forhold og/eller endring i forhold ved virksomheten, som kan f\u00e5 f\u00f8lger for Eiendommens forsikringspremie. 18.5 Hver av partene kan kreve \u00e5 f\u00e5 fremlagt den annen parts forsikringsavtale. 19 BRANN/DESTRUKSJON 19.1 Blir Leieobjektet \u00f8delagt ved brann eller annen hendelig begivenhet kan Utleier erkl\u00e6re seg fri fra alle rettigheter og forpliktelser under leieavtalen. Sign. Sign. 20 UTLEIERS AVTALEBRUDD 20.1 Leietaker kan kreve avslag i Leien i henhold til husleieloven \u00a7 2-11 som f\u00f8lge av forsinkelse eller mangel. Hva gjelder mangel, forutsettes at mangelen ikke rettes av Utleier i henhold til bestemmelsene i husleieloven \u00a7 2-10. Leietaker m\u00e5 gi skriftlig melding om skader og mangler mv. innen rimelig tid etter at Leietaker burde ha oppdaget dem. 20.2 Leietaker kan kreve erstatning for direkte tap som f\u00f8lge av forsinkelse eller mangel i henhold til husleieloven \u00a7 2-13. Hva gjelder mangel, forutsettes at mangelen ikke rettes av Utleier i henhold til bestemmelsene i husleieloven \u00a7 2-10. Indirekte tap dekkes ikke. Erstatningen er i Leieperioden oppad begrenset til 12 m\u00e5neders leie, med mindre Utleier har handlet forsettlig eller grovt uaktsomt. Ved eventuell forlengelse av Leieperioden gjelder en ny, tilsvarende begrensning for tap i forlengelsesperioden. 20.3 Leietaker har ikke rett til \u00e5 holde tilbake leie til sikkerhet for de krav Leietaker har eller m\u00e5tte f\u00e5 mot Utleier som f\u00f8lge av forsinkelse eller mangel. 20.4 Dersom Leietaker \u00f8nsker \u00e5 p\u00e5berope vedvarende eller gjentatt mislighold fra Utleiers side som grunnlag for heving, krever dette skriftlig forh\u00e5ndsvarsling om at leieavtalen kan bli hevet dersom misligholdet ikke opph\u00f8rer. For \u00f8vrig gjelder husleieloven \u00a7 2-12. 21 LEIETAKERS AVTALEBRUDD/UTKASTELSE 21.1 Leietaker er erstatningsansvarlig for all skade som skyldes forsett eller uaktsomhet fra Leietaker selv eller folk i Leietakers tjeneste samt fremleietakere, kunder, leverand\u00f8rer, oppdragstakere og/eller andre personer som Leietaker har gitt adgang til Eiendommen. 21.2 Leietaker vedtar at tvangsfravikelse kan kreves hvis Leien eller avtalte tilleggsytelser ikke blir betalt, jf. tvangsfullbyrdelsesloven \u00a7 13-2 tredje ledd (a). Leietaker vedtar at tvangsfravikelse kan kreves n\u00e5r Leieperioden er l\u00f8pt ut, jf. tvangsfullbyrdelsesloven \u00a7 13-2 tredje ledd (b). 21.3 Ved vesentlig mislighold av leieavtalen kan Utleier heve denne, og Leietaker skal da straks fraflytte Leieobjektet. Bestemmelsen i punkt 20.4 gjelder tilsvarende ved heving fra Utleier. 21.4 Dersom Leietaker blir kastet ut eller flytter etter krav fra Utleier pga. mislighold eller fraviker Leieobjektet som f\u00f8lge av konkurs, skal Leietaker betale Leien og eventuelle Sign. Sign. andre forpliktelser under denne leieavtalen for den tid som m\u00e5tte v\u00e6re igjen av Leieperioden. Betalingsplikten gjelder bare i den utstrekning Utleier ikke f\u00e5r dekket sitt tap gjennom annen utleie av Leieobjektet. Leietaker m\u00e5 ogs\u00e5 betale de omkostninger som utkastelse, s\u00f8ksm\u00e5l og rydding/rengj\u00f8ring av Leieobjektet f\u00f8rer med seg. Det samme gjelder eventuelle kostnader til tilbakestillelse av Leietakers arbeider og kostnader til ny utleie. 22 FRAFLYTTING 22.1 Ved fraflytting skal Utleier umiddelbart gis adgang til Leieobjektet. 22.2 Ved fraflytting skal Leietaker tilbakelevere Leieobjektet ryddet, rengjort, med hele vindusruter og for \u00f8vrig i kontrakts- og h\u00e5ndverksmessig godt vedlikeholdt stand og med samtlige n\u00f8kler/adgangskort. Dersom vedlikeholdsplikten etter punkt 15 er oppfylt med alminnelige intervaller i Leieperioden, aksepterer Utleier normalt slit og elde frem til fraflytting. For endringer foretatt av Leietaker i Leieperioden, gjelder reguleringen i punkt 17. 22.3 Utleier kan utbedre mangler som Leietaker ikke har utbedret, for Leietakers regning. Dersom Utleier ikke gjennomf\u00f8rer slik utbedring, skal Leietaker likevel kompensere Utleier for de kostnader som ville medg\u00e5tt dersom utbedring hadde v\u00e6rt foretatt, uavhengig av Leieobjektets bruk etter fraflytting. 22.4 I god tid f\u00f8r utl\u00f8pet av Leieperioden skal det avholdes en felles befaring mellom Leietaker og Utleier for \u00e5 avtale eventuelle n\u00f8dvendige arbeider som skal utf\u00f8res for \u00e5 bringe Leieobjektet i den stand det skal v\u00e6re ved fraflytting. 22.5 Utleier har i de siste 12 m\u00e5neder f\u00f8r fraflytting rett til \u00e5 sette opp skilt p\u00e5 fasaden med informasjon om at Leieobjektet blir ledig. I samme periode skal Leietaker, etter forh\u00e5ndsvarsel, gi leies\u00f8kende adgang til Leieobjektet 3 dager per uke i alminnelig kontor-/forretningstid. 22.6 Leietaker skal senest siste dag i Leieperioden p\u00e5 egen bekostning fjerne sine eiendeler. Eiendeler som ikke fjernes skal anses etterlatt, og tilfaller Utleier. Utleier kan kaste eller fjerne s\u00f8ppel og eiendeler som Leietaker har etterlatt, for Leietakers regning. 23 TINGLYSING/PANTSETTELSE 23.1 Leieavtalen kan ikke tinglyses uten Utleiers skriftlige forh\u00e5ndssamtykke. Samtykke kan ikke nektes uten saklig grunn. En eventuelt tinglyst leieavtale skal ikke ha opptrinnsrett, Sign. Sign. og den skal vike prioritet for nye pengeheftelser som Utleier m\u00e5tte la tinglyse p\u00e5 Eiendommen. Leietaker skal medvirke til at slik prioritetsvikelse gjennomf\u00f8res. Leietaker gir Utleier ugjenkallelig fullmakt til \u00e5 slette den tinglyste leieavtalen p\u00e5 det tidspunkt leieforholdet opph\u00f8rer. Kostnader forbundet med tinglysing og sletting av leieavtalen dekkes av Leietaker. 23.2 Leieavtalen kan ikke pantsettes uten Utleiers skriftlige forh\u00e5ndssamtykke. Samtykke kan ikke nektes uten saklig grunn. Utleier kan stille vilk\u00e5r for pantsettelsen. Leietaker gir Utleier ugjenkallelig fullmakt til \u00e5 slette pantsettelsen p\u00e5 det tidspunkt leieforholdet opph\u00f8rer. 24 FREMLEIE 24.1 Fremleie av Leieobjektet, helt eller delvis, m\u00e5 ikke finne sted uten Utleiers skriftlige forh\u00e5ndssamtykke. Samtykke kan ikke nektes uten saklig grunn. \u00d8kt avgiftsmessig belastning for Utleier som f\u00f8lge av fremleien skal alltid anses som saklig grunn, med mindre Leietaker forplikter seg til \u00e5 holde Utleier skadesl\u00f8s for Utleiers tap og kostnader som f\u00f8lge av fremleien i samsvar med punkt 10 og stiller en etter Utleiers oppfatning tilfredsstillende sikkerhet for sine forpliktelser. Videre skal opprettholdelse av Eiendommens virksomhetsprofil/virksomhetssammensetning anses som saklig grunn. 24.2 Manglende svar p\u00e5 s\u00f8knad om samtykke etter bestemmelsene i dette punkt 24 anses ikke som samtykke. 25 OVERDRAGELSE 25.1 Leietaker kan ikke uten skriftlig forh\u00e5ndssamtykke fra Utleier overdra hele eller deler av leieavtalen. Samtykke kan nektes p\u00e5 fritt grunnlag. Utleier er kjent med at Troms\u00f8 kommune \u00f8nsker \u00e5 overdra leieavtalen til et legekontor AS er etablert. Utleier forutsetter at det etableres et aksjeselskap og at aksjeselskapet stiller sikkerhet etter punkt 11.3 i kontrakten. Utleier praktiserer 3 m\u00e5neders garanti fra sine leietakere. Under disse forutsetningene vil Utleier godta at kontrakten overdras til et \u00ablegekontor AS\u00bb 25.2 Som overdragelse regnes ogs\u00e5 i) at en person som har bestemmende innflytelse over Leietaker, mister denne innflytelsen (herunder ved fusjon og fisjon), eller ii) at en ny person f\u00e5r bestemmende innflytelse over Leietaker (herunder ved fusjon og fisjon). Bestemmende innflytelse betyr det samme som i aksjeloven \u00a7 1-3 (2) andre setning. Aksjeloven \u00a7 1-3 (4) gjelder tilsvarende. Dette punkt 25.2 gjelder ikke hvis Leietaker er notert p\u00e5 et regulert marked, eller ved konserninterne omorganiseringer med uendret Sign. Sign. eierskap. 25.3 Leietaker kan ikke uten skriftlig forh\u00e5ndssamtykke fra Utleier delta i en fusjon eller fisjon som vesentlig forringer Leietakers evne til \u00e5 oppfylle sine forpliktelser under leieavtalen. Samtykke kan nektes p\u00e5 fritt grunnlag. 25.4 Manglende svar p\u00e5 s\u00f8knad om samtykke etter bestemmelsene i dette punkt 25 anses ikke som samtykke. 25.5 Dersom Utleier overf\u00f8rer sine rettigheter og forpliktelser etter leieavtalen skal Leietaker stille ny sikkerhet overfor ny eier i samsvar med punkt 11. 26 S\u00c6RLIGE BESTEMMELSER 27 FORHOLDET TIL HUSLEIELOVEN 27.1 F\u00f8lgende bestemmelser i husleieloven gjelder ikke: \u00a7\u00a7 2-15, 3-5, 3-6, 3-8, 4-3, 5-4 f\u00f8rste ledd, 5-8 f\u00f8rste til og med fjerde ledd, 7-5, 8-4, 8-5, 8-6 annet ledd og 10-5. For \u00f8vrig er det denne leieavtalen som gjelder i de tilfeller der den har andre bestemmelser enn hva som f\u00f8lger av husleielovens fravikelige regler. 28 LOVVALG OG TVISTEL\u00d8SNING 28.1 Denne leieavtalen reguleres av norsk rett. 28.2 Eiendommens verneting vedtas i alle tvister som gjelder leieavtalen. 29 BILAG TIL LEIEAVTALEN Bilag 1: Firmaattest/legitimasjon for Utleier og Leietaker og eventuelle fullmakter Bilag 2: Tegninger som viser Leieobjektet, herunder plantegninger for bygninger og situasjonstegninger for uteareal og parkeringsplasser Bilag 3: Kravspesifikasjon Bilag 4: Skjema for overtakelsesprotokoll Bilag 5: Eksempler p\u00e5 kostnader som inng\u00e5r i felleskostnader Sign. Sign. 30 STED/DATO [...] 31 SIGNATUR 31.1 Denne leieavtalen er undertegnet i to eksemplarer; hvorav Utleier og Leietaker har f\u00e5tt hvert sitt. Dersom leieavtalen er formidlet via eiendomsmegler er den undertegnet i tre eksemplarer; hvorav Utleier, Leietaker og eiendomsmegler har f\u00e5tt hvert sitt. for Utleier for Leietaker _________________________ ______________________ [Utleiers repr.] [Leietakers repr.] Sign. Sign. Bilag 2: Forel\u00f8pig skisse som viser Leieobjektet, herunder plantegninger for bygninger. Opsjonsareal merket r\u00f8dt Sign. Sign. Bilag 3: Kravspesifikasjon Sign. Sign. Sign. Sign. Sign. Sign. Sign. Sign. Sign. Sign. Sign. Sign. Bilag 4: Skjema for overtakelsesprotokoll Sign. Sign. Sign. Sign. Sign. Sign. Bilag5: Eksempler p\u00e5 kostnader som inng\u00e5r i felleskostnader Sign. Sign. "
}