{
  "dokument_id": "f4d6f606-4540-5ff4-99bf-997977ea90b8",
  "doc_type": "case_presentation",
  "kommune": 4601,
  "tittel": "Gjennomf\u00f8ringsvedtak for gange- og sykkeltiltak ved Benshaugen i Fyllingsdalen",
  "url": "https://bergen.kommune.no/politikere-utvalg/api/fil/bk360/12293442/Framstilling-Gjennomforingsvedtak-for-gange-og-sykkeltiltak-ved-Benshaugen-i-Fyllingsdalen",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/187705-2 Gjennomf\u00f8ringsvedtak for gange- og sykkeltiltak Benshaugen i Fyllingsdalen Hva saken gjelder: Saken gjelder gjennomf\u00f8ringsvedtak for prosjektet \u00abSykkeltiltak \u2013 Fyllingsdalen\u00bb. Prosjektet har en totalkostnad p\u00e5 17,25 mill. Prosjektet inneb\u00e6rer utvidelse av eksisterende gang- og sykkelveg langs den kommunale vegen Benshaugen. Dagens rekkverk erstattes med en rabatt mot vegbanen i sm\u00e5gatestein. Tiltaket vil ogs\u00e5 inkludere enkel oppgradering av den eksisterende bussholdeplassen og tilh\u00f8rende adkomst. Det vil ogs\u00e5 gjennomf\u00f8res tiltak for \u00e5 h\u00e5ndtere overvann. S\u00e6rlig er det etablering av gr\u00f8ft og medf\u00f8lgende overvannssluk, samt enkelte \u00e5pninger i nyetablert rabatt som skiller kj\u00f8reveg og gang/sykkelveg som medf\u00f8rer bedre overvannsh\u00e5ndtering. Vegbanens overvannsl\u00f8sning videref\u00f8res slik den er i dag. Denne vegen er en viktig forbindelse mellom de h\u00f8yereliggende, vestlige delene av Fyllingsdalen og sentrumsomr\u00e5det ved Oasen. Vegen fungerer ogs\u00e5 som en viktig skolevei og gir tilgang til Fyllingsdalen gravplass. Figur 1: Kart over omr\u00e5det. Gul markering viser prosjektets avgrensning. Dagens situasjon med delvis fortau og delvis gang- og sykkelveg, adskilt med rekkverk, skaper farlige forhold for myke trafikanter. I smalere partier er det gang- og sykkelvegen som blir s\u00e6rlig innsnevret. Kombinasjonen av smal gang- og sykkelveg og rekkverket mot kj\u00f8reveg medf\u00f8rer h\u00f8y risiko for ulykker- og konflikter mellom g\u00e5ende og syklende. I tillegg fungerer rekkverket som en barriere mellom bussholdeplassen og gang- og sykkelvegen, noe som reduserer sikt til sm\u00e5 barn. Bildet under viser den kommunale vegen Benshaugen i dag. 1 Figur 2. N\u00e5v\u00e6rende strekning. Foto: Google maps. Tiltakene som gjennomf\u00f8res i prosjektet vil bedre trafikksikkerheten for myke trafikanter som ferdes langs strekningen. Bussholdeplassen vil oppleves tryggere og bli et mer attraktivt tilbud til kollektivreisende. Bildet under er en illustrasjon over hvordan det vil se ut etter gjennomf\u00f8rte tiltak. Figur 3: Strekningen etter gjennomf\u00f8rte tiltak. Illustrasjon: Hanne Lekven, Bymilj\u00f8etaten. 2 Fagetatens vurdering og anbefaling: I forbindelse med forprosjektet for Fyllingsdalen har Bymilj\u00f8etaten identifisert tre kritiske sykkelstrekninger i sentrale omr\u00e5der: 1. Nebbest\u00f8len 2. Benshaugen 3. L\u00f8v\u00e5sveien Detaljreguleringen av Nebbest\u00f8len er allerede i gang, mens oppgraderingen av L\u00f8v\u00e5sveien avventer en eventuell oppgradering av fylkesveien med likelydende vegnavn. Dette gjennomf\u00f8ringsvedtaket gjelder kun strekningen Benshaugen. Valgt l\u00f8sning: Det foresl\u00e5s \u00e5 utvide den eksisterende gang- og sykkelvegen slik at det vil bli plass til \u00e5 passere en sykkel og en g\u00e5ende med barnevogn i lav fart langs hele strekningen. Dette vil gi bedre sikt til skolebarna, i tillegg til \u00e5 muliggj\u00f8re passering fra gang- og sykkelvegen til bussholdeplassen. En kan forvente at vegbanen stadig vil benyttes av syklende i nedoverbakke, og at det i oppoverbakke vil v\u00e6re en fordeling mellom de som velger \u00e5 sykle i vegbanen og de trygghetss\u00f8kende som vil sykle p\u00e5 gang- og sykkelvegen. Bymilj\u00f8etaten \u00f8nsker \u00e5 forbedre sikkerheten og tilgjengeligheten for alle trafikanter i omr\u00e5det, og oppsummert inneb\u00e6rer ikke tiltaket endringer av gatens funksjon som tovegs kobling mellom fylkesveg. Samtidig vil situasjonen b\u00e5de for g\u00e5ende/syklende og kollektivtrafikken bli noe bedre. Status og fremdrift: Prosjektet har godkjent rammetillatelse og grunnerverv er avklart. Forventet byggestart er august 2025 og prosjektet forventes ferdigstilt desember 2025. \u00d8konomiske konsekvenser: Prosjekt 720057 Sykkeltiltak Fyllingsdalen ligger under budsjettpost 700360 Handlingsplan for sykkel p\u00e5 kommunalt vegnett. Prosjektet finansieres delvis av statlige midler gjennom Milj\u00f8l\u00f8ftets Handlingsprogram og fondsmidler fra det som tidligere het Bergensprogrammet. Statlige midler medf\u00f8rer merverdiavgiftskompensasjon til prosjektet. Tabellen under viser periodisering av utgifter. Tabell 1. Totalkostnad inkl. merverdiavgift. Prosjektering og bygging. Bel\u00f8p i millioner. P\u00e5l\u00f8pt 2021- 2024 2025 SUM Utgifter - prosjektering og bygging 2,25 15,00 17,25 Tabellen under viser hvordan prosjektet finansieres i vedtatt investeringsbudsjett: Tabell 2: Brutto prosjektutgift, forventede inntekter og netto prosjektkostnad. P\u00e5l\u00f8pt 2021- Budsjettpost Prosjekt Spesifisering av finansiering 2024 2025 SUM 700360 - Handlingsplan for sykkel p\u00e5 720057 - kommunalt Sykkeltiltak vegnett Fyllingsdalen 2,25 2,40 4,65 700360 - 700364 - Handlingsplan Handlingsplan for sykkel p\u00e5 for sykkel p\u00e5 12,60 12,60 3 kommunalt kommunalt vegnett veinett - kommunal andel SUM utgifter 2,25 15,00 17,25 700360 - Handlingsplan for sykkel p\u00e5 720057 - kommunalt Sykkeltiltak vegnett Fyllingsdalen Statlige midler 0,74 1,92 2,66 700360 - Handlingsplan for sykkel p\u00e5 720057 - kommunalt Sykkeltiltak Merverdiavgiftskompensasjon vegnett Fyllingsdalen tilknyttet statlige midler 0,16 0,48 0,64 SUM inntekter 0,90 2,40 3,30 Netto prosjektutgift 1,35 12,60 13,95 Kapitalkostnader: Investeringen vil medf\u00f8re l\u00e5neopptak for kommunen. Det er usikkerhet tilknyttet hvordan renten vil utvikle seg fremover og tabellen gir f\u00f8lgelig bare et estimat p\u00e5 hvor store kapitalkostnadene blir. Tabellen under viser oppsummering av renter og avdrag. Merk at tabellen under ikke viser renter og avdrag for tidligere \u00e5r. Tabell 3. Renter og avdrag oppsummert (bel\u00f8p i mill.) 2025-2028 2029 -> Sum Renter 1,8 4,9 6,7 Avdrag 1,5 10,3 11,8 Sum renter og avdrag 3,3 15,2 18,5 Driftskostnader: Tiltaket medf\u00f8rer ingen nye driftskostnader da det i hovedsak inneb\u00e6rer utbedring av eksisterende gategrunn. Byr\u00e5dens vurdering og anbefaling/konklusjon: N\u00e5r flere g\u00e5r og sykler gir det renere byluft, bedre folkehelse og framkommelighet p\u00e5 veiene. Klosterhagenerkl\u00e6ringen sl\u00e5r derfor fast at det m\u00e5 gj\u00f8res tryggere \u00e5 ferdes til fots og p\u00e5 sykkel i byen v\u00e5r, og at vedlikeholdsetterslepet p\u00e5 de kommunale veiene m\u00e5 tas igjen raskere, med s\u00e6rlig prioritering av trygge skoleveier. Byr\u00e5den mener at dette prosjektet bidrar til disse m\u00e5lsetningene. Prosjektet i denne sak er en oppf\u00f8lging av sykkelstrategien til Bergen kommune og Handlingsplan for sykkel. Tiltaket i Benshaugen er prioritert ved prosjektet \u00abForprosjekt Fyllingsdalen\u00bb i Handlingsplan for sykkelsatsing 2021-2024. Etter gjennomf\u00f8rt tiltak vil strekningen oppleves tryggere for myke trafikanter og for personer som skal ta buss. Byr\u00e5den anbefaler at prosjektet gjennomf\u00f8res. Vedtakskompetanse: I henhold til Bergen kommunes \u00f8konomireglement og budsjettfullmakter pkt. 2.3.g. skal Byr\u00e5det fatte gjennomf\u00f8ringsvedtak for investeringsprosjekter med kostnadsramme mellom 10 og 20 mill. 4 Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Prosjektet \u00abSykkeltiltak \u2013 Fyllingsdalen\u00bb gjennomf\u00f8res med en kostnadsramme p\u00e5 17,25 mill. 2. Prosjektet finansieres med avsatte midler p\u00e5 budsjettpost 700360 Handlingsplan for sykkel p\u00e5 kommunalt vegnett, tjenesteomr\u00e5de 10C Naturforvaltning og parkdrift. a) 4,65 mill. er avsatt p\u00e5 prosjekt 720057 Sykkeltiltak Fyllingsdalen med en ekstern finansiering p\u00e5 2,66 mill. b) 12,6 mill. er avsatt p\u00e5 prosjekt 700364 - Handlingsplan for sykkel p\u00e5 kommunalt veinett - kommunal andel. 3. Budsjettmidler fra prosjekt 700364 - Handlingsplan for sykkel p\u00e5 kommunalt veinett - kommunal andel overf\u00f8res til prosjekt 720057 Sykkeltiltak Fyllingsdalen. Dato: 13. mai 2025 Eivind N\u00e6vdal-Bolstad Byr\u00e5d for byutvikling Dokumentet er godkjent elektronisk. Vedlegg: Fagnotat, datert 26.02.2025 Kostnadskalkyle 720057 gange- og sykkeltiltak - Fyllingsdalen F\u00f8lgeskjema 720057 gange- og sykkeltiltak - Fyllingsdalen 5 "
}