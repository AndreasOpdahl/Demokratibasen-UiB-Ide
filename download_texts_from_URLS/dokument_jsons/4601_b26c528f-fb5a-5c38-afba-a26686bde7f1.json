{
  "dokument_id": "b26c528f-fb5a-5c38-afba-a26686bde7f1",
  "doc_type": "case_presentation",
  "kommune": 4601,
  "tittel": "Bergenhus, gnr. 164, bnr. 442, Olaf Ryes vei. Klage fra velforening over vedtak om dispensasjon for anlegging av sykkelvei og fortau",
  "url": "https://bergen.kommune.no/politikere-utvalg/api/fil/bk360/9517629/Framstilling-Bergenhus-gnr-164-bnr-442-Olaf-Ryes-vei-Klage-fra-velforening-over-vedtak-om-dispensasjon-for-anlegging-av-sykkelvei-og-fortau",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/251440-7 Bergenhus, gnr. 164, bnr. 442, Olaf Ryes vei. Klage fra velforening over vedtak om dispensasjon for anlegging av sykkelvei og fortau Hva saken gjelder: M\u00f8hlenpris velforening v/ Johannes Servan klager p\u00e5 vedtak datert 20.09.2023, om dispensasjon fra kommunedelplan Sentrum, vedr\u00f8rende krav om utforming av gatedekke. Tiltakshaver er Bergen kommune v/Bymilj\u00f8etaten. Aktuell bestemmelse \u00a7 5.2 punkt 3 har f\u00f8lgende ordlyd: \u00abByrom anlagt i industriell tid skal ha brostein som hovedmateriale. Bygulvet skal deles i tre langsg\u00e5ende felt med eventuelt h\u00f8ydesprang mellom\u00bb. Omr\u00e5det er ikke regulert. KPA2018 viser tiltaksomr\u00e5det som Sentrumsform\u00e5l - Byfortettingssone BY1 og det ligger innenfor hensynssonene: Kulturmilj\u00f8, Historisk sentrum Bestemmelsesomr\u00e5de #4 Historiske omr\u00e5der - Bergen sentrum Faresone Luftkvalitet \u2013 r\u00f8d sone, Konsesjonsomr\u00e5de fjernvarme Flesland \u2013 Sentrum, St\u00f8ysone Veist\u00f8y - gul sone (21,3%). Kommunedelplan for BERGENHUS. KPD SENTRUM viser tiltaksomr\u00e5det som Fotgjengerstr\u00f8k - Gangarealer med byromsbruk. I kartutsnittet under er aktuell strekning markert med r\u00f8dt. Studentsenteret er markert med gr\u00f8nt kryss: Side 1 av 4 Gatefoto under viser aktuell strekning sett mot nord: Uttalelse fra Bymilj\u00f8etaten (BME): I s\u00f8knad om dispensasjon datert 30.06.2023 uttaler BME at det aktuelle strekket er i dag stengt for motorkj\u00f8ret\u00f8y, men dette er if\u00f8lge naboer lite respektert. Den nye utformingen har derfor som hensikt \u00e5 programmere strekningen p\u00e5 en slik m\u00e5te at den fysisk hindrer/reduserer gjennomkj\u00f8ringen mellom Nyg\u00e5rdsh\u00f8yden og M\u00f8hlenpris. Utformingen vil tydeliggj\u00f8re at kj\u00f8ring ikke er tillatt, og at strekningen er prioritert for g\u00e5ende, syklende og brukere av annen mikromobilitet. BME har valgt et rullevennlig dekke. Syklister og andre brukere av mikromobilitet foretrekker arealer med god rullevennlighet, og det finnes flere eksempler p\u00e5 l\u00f8sninger hvor dekkevalg har f\u00e5tt uheldige konsekvenser. Et eksempel p\u00e5 dette er Strandgaten hvor sykkelfeltene er lagt med sm\u00e5gatestein og fortauet har et rullevennlig skiferdekke. Her hvor syklende er tiltenkt et eget areal for \u00e5 fredeliggj\u00f8re fortauene er konsekvensen av dekkevalg at mange syklister fremdeles foretrekker fortausarealet. Dette gjelder ogs\u00e5 brukerne av el-sparkesykler som pga. mindre dekk vil v\u00e6re enda mer \u00f8mfintlig med tanke p\u00e5 valg av dekketype Uttalelse fra Byantikvaren: Byantikvaren uttaler den 27.07.2023 at endringen av dekke er en forenkling og i tr\u00e5d med deres tidligere innspill i saken. Tiltaket er n\u00e5 bedre tilpasset kulturmilj\u00f8et og Byantikvaren har derfor ingen vesentlige merknader til tiltaket. Klagerens anf\u00f8rsler: Klagen fra M\u00f8hlenpris velforening er datert 06.10.2023 og rettidig framsatt. Klager stiller seg negativ til at det skal anlegges sykkelvei med fortau, da det ikke er behov for dette i en bilfri gate. Videre vil sykkelveien kunne skape forvirring og trafikkfarlige situasjoner. Dersom det likevel skal bygges, b\u00f8r det ikke gis dispensasjon fra kravet om brostein, og s\u00e6rlig ikke for \u00e5 benytte asfalt. Klager mener tiltakshaver ikke har utredet alternativer for materialbruk godt nok, og at dispensasjonen ikke er godt nok begrunnet. Klageren fremmer forslag til alternativ l\u00f8sning for utformingen av sykkelvei og fortau. Hovedtrekkene i forslaget er at veien heller skal oppgraderes med et uttrykk som ligner de planlagte \u00f8vrige gatetunene p\u00e5 M\u00f8hlenpris, uten opph\u00f8yde gangsoner med kantstein, og at det benyttes brostein som gatedekke, alternativt steinheller eller maisdekke i hele veibredden. Byr\u00e5det viser til klagen i sin helhet. Fagetatens vurdering og anbefaling: Fagetaten viser til at rammetillatelse for fortau og sykkelvei ble gitt i vedtak datert 02.05.2023. Vedtaket ble ikke p\u00e5klaget. Det er alts\u00e5 kun dispensasjon for valg av gatedekke som skal behandles. Fagetaten mener at vedtaket er godt nok begrunnet. Det framg\u00e5r av Side 2 av 4 saksdokumentene at s\u00f8ker har gjort grundige vurderinger av hvilket gatedekke som skal oms\u00f8kes. Fagetaten viser til dr\u00f8ftelsen i vedtaket punkt 2.4 (side 3-5) hvor det fremg\u00e5r hvorfor kommunen mener at vilk\u00e5rene i pbl \u00a7 19-2 er oppfylt, og hvorfor det innvilges dispensasjon. Fagetaten anbefaler at det p\u00e5klagde vedtaket opprettholdes. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert klagen og anbefaler at fagetatens vedtak opprettholdes. F\u00f8lgende framg\u00e5r av pbl. \u00a7 19-2, f\u00f8rste og andre ledd: \u00abKommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb I denne konkrete saken er det s\u00f8kt om gatedekke best\u00e5ende av asfalt. Byantikvaren har gitt tilbakemelding om at \u00abtiltaket er n\u00e5 bedre tilpasset kulturmilj\u00f8et og vi har derfor ingen vesentlige merknader til tiltaket. Slik tiltaket er vist i den reviderte opplysningene datert 05.07.2023 vil kulturmilj\u00f8et bli godt ivaretatt.\u00bb Byr\u00e5dets vurdering er at tiltaket ikke vil vesentlig tilsidesette de hensyn bestemmelsene skal ivareta. Etter en samlet vurdering av opplysningene i saken, mener byr\u00e5det at fordelene ved en dispensasjon vil v\u00e6re klart st\u00f8rre enn ulempene. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse Byr\u00e5det innstiller til Utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 20.09.2023 opprettholdes. Klagen tas ikke til f\u00f8lge. Dato: 16. januar 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 22.11.2023 med f\u00f8lgende vedlegg. 1. Situasjonskart 2. Flyfoto 3. Situasjonsplan 4. Klage Side 3 av 4 5. Vedtak om dispensasjon, 20.09.2023 6. Tegninger 7. S\u00f8knad om dispensasjon 8. Uttalelse fra Byantikvaren 9. Uttalelse fra Bymilj\u00f8etaten byromsforvaltning 10. Rammetillatelse til \u00f8vrige deler av tiltaket 11. Avslag p\u00e5 s\u00f8knad om dispensasjon, 02.05.2023 Side 4 av 4 "
}