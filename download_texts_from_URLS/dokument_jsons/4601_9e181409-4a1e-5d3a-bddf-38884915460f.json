{
  "dokument_id": "9e181409-4a1e-5d3a-bddf-38884915460f",
  "doc_type": "case_attachment",
  "kommune": 4601,
  "tittel": "H\u00f8yring og offentleg ettersyn av forslag til Utviklingsplan for Vestland 2024 \u2013 2028, regional planstrategi",
  "url": "https://bergen.kommune.no/politikere-utvalg/api/fil/bk360/10629867/Hoyring-og-offentleg-ettersyn-av-forslag-til-Utviklingsplan-for-Vestland-2024-2028-regional-planstrategi",
  "tekst": " NPI - Plan, klima og analyse Notat Saksnr: 2024/30336-1 Saksbehandlar Ingeborg Sofie S\u00e6trevik Dato: 13.06.2024 H\u00f8yring og offentleg ettersyn av forslag til Utviklingsplan for Vestland 2024 \u2013 2028, regional planstrategi Utviklingsplan for Vestland 2024- 2028 regional planstrategi vert med dette sendt p\u00e5 h\u00f8yring og lagt ut til offentleg ettersyn. Utviklingsplanen er Vestland sin regionale planstrategi etter plan- og bygningsloven \u00a7 7-1. Den skildrar dei viktigaste utviklingstrekka, utfordringane og moglegheitene for Vestland framover, og viser korleis vi skal m\u00f8te dei. Kunnskapsgrunnlaget syner at Vestland har fleire felles berekraftsutfordringar. Berekraftsutfordringar g\u00e5r p\u00e5 tvers av fag, sektor og forvaltingsniv\u00e5. Strategisk og forpliktande samarbeid er ein viktig n\u00f8kkel til \u00e5 m\u00f8te berekraftsutfordringar og til \u00e5 utnytte utviklingsmoglegheitene i regionen. Utviklingsplanen skal bidra til det. Den trekk opp fire breie satsingsomr\u00e5de og hovudm\u00e5l og 10 strategiar. Kvar av strategiane skal bidra til \u00e5 n\u00e5 minst to m\u00e5l. Utviklingsplanen tek og stilling til kva sp\u00f8rsm\u00e5l som skal f\u00f8lgast opp gjennom regional planlegging. I perioden 2024-2028 er det framlegg om \u00e5 utarbeide to nye breie regionale planar som vil erstatte fleire meir sektorretta regionale planar. Planarbeida skal gje heilskaplege og effektive l\u00f8ysingar p\u00e5 dei st\u00f8rste berekraftsutfordringane p\u00e5 tvers av ulike interesser. Det vert lagt vekt p\u00e5 tidleg og brei involvering i planarbeida, for \u00e5 styrke legitimitet og forankring. Vi \u00f8nsker \u00e5 nytte h\u00f8yring og ettersyn til \u00e5 f\u00e5 innspel p\u00e5 alle delar av forslaget til utviklingsplan for Vestland: \u2022 Gir kunnskapen i utviklingsplanen eit godt bilete av dei viktigaste regionale og lokale utfordringane og moglegheitene? \u2022 Svarer satsingsomr\u00e5da og m\u00e5la godt p\u00e5 utfordringar og moglegheiter? \u2022 Er strategiane tydelege og eigna til \u00e5 n\u00e5 m\u00e5la? \u2022 Dekker forslag til regional planlegging dei viktigaste plansp\u00f8rsm\u00e5la? \u2022 Er utviklingsplanen eit tydeleg og godt grunnlag for kommunane si oppf\u00f8lging i eige planarbeid? \u2022 Korleis kan vi lukkast med \u00e5 involvere og engasjere eit mangfald av ulike perspektiv og interesser i arbeidet framover? \u2022 Kva er beste planreiskap for forvalting av vestnorsk fjordlandskap? Fylkeskommunen \u00f8nsker \u00e5 nytte h\u00f8yringa til dialog og innspel kring plansp\u00f8rsm\u00e5l knytt til Vestnorsk fjordlandskap med Geirangerfjorden og N\u00e6r\u00f8yfjorden. Det peiker seg ut tre hovudalternativ for planlegging etter plan og bygningsloven: \u2022 Interregional plan som samarbeid mellom Vestland og M\u00f8re og Romsdal. \u2022 Samordna forvalting av verdsarvomr\u00e5de inng\u00e5r i ny regional planen for areal og mobilitet og ny regional plan for verdiskaping og kompetanse. Saksnr: 2024/30336-1 Side 2 av 2 \u2022 Interkommunal plan, eventuelt i kommuneplan i kommunane det gjeld. Det vert invitert til eigne m\u00f8ter med kommunane det gjeld i Vestland. H\u00f8yringsfrist og informasjon om fr\u00e5segn Fylkesutvalet gjorde vedtak om h\u00f8yring og offentleg ettersyn i sak 2023/72353-12 den 05.06.2024. H\u00f8yringsforslaget ligg ved dette brevet. Utfyllande informasjon ligg p\u00e5 fylkeskommunen si heimeside. Vi ber om at fr\u00e5segn prim\u00e6rt vert levert ved \u00e5 nytte elektronisk skjema p\u00e5 heimesida. Skjema er inndelt etter tema i planforslaget og vi oppmodar til gjennomgang av skjema f\u00f8r ein byrjar \u00e5 skrive fr\u00e5segn. Frist for h\u00f8yringa er 16. september 2024. Det vert halde digitalt informasjonsm\u00f8te med h\u00f8ve til \u00e5 stille sp\u00f8rsm\u00e5l 20 juni 2024. Ved sp\u00f8rsm\u00e5l ta kontakt med: Prosjektleiar for utviklingsplanen Tina KM Sinclair: tina.sinclair@vlfk.no eller Seksjonssjef plan, klima og analyse Synn\u00f8ve Stalheim synnove.stalheim@vlfk.no Med helsing Rune Haugsdall B\u00e5rd Sandall fylkesdirekt\u00f8r direkt\u00f8r Vestland fylkeskommune) N\u00e6ring, plan og innovasjon (NPI) Brevet er elektronisk godkjent og har difor inga handskriven underskrift Vedlegg 1 Planforslag Utviklingsplan for Vestland 2024 - 2028, regional planstrategi "
}