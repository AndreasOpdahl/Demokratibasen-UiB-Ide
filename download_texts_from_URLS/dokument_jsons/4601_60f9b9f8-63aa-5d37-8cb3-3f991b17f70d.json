{
  "dokument_id": "60f9b9f8-63aa-5d37-8cb3-3f991b17f70d",
  "doc_type": "case_attachment",
  "kommune": 4601,
  "tittel": "Trafikknotat 1 - Parkeringsvurdering datert 29_08_2024",
  "url": "https://bergen.kommune.no/politikere-utvalg/api/fil/bk360/11652887/Trafikknotat-1-Parkeringsvurdering-datert-29-08-2024",
  "tekst": "Notat Fra: Sivilingeni\u00f8r Helge Hopen AS Til: Skanska Eiendomsutvikling AS v/Kenneth Mikkelsen Dato: 20.8.2021, revidert 11.8.2022 og 29.8.2024 Tema: Trafikknotat 1 Fondveggen Nesttun. Helhetlig parkeringsvurdering. __________________________________________________________________________ Bakgrunn Det er startet opp reguleringsarbeid for Fondveggen Nesttun, gnr.43, bnr. 1072, \u00d8stre Nesttunvegen. Forslagsstiller er Skanska Eiendomsutvikling AS. Form\u00e5let med planen er \u00e5 tilrettelegge for boligbebyggelse. I referat fra oppstartsm\u00f8te 28.4.2021 ber Plan- og bygningsetaten i Bergen kommune om at det utarbeides en helhetlig vurdering av parkeringssituasjonen for Nesttun som grunnlag for vurdering av alternative tilkomst- og mobilitetsl\u00f8sninger for planomr\u00e5det: Sitat fra m\u00f8tereferatet: \u2022 Det skal utarbeides en helhetlig vurdering av parkeringssituasjonen for Nesttun tidlig i planprosessen. Vurderingen skal legges til grunn for valg av l\u00f8sning for parkering. \u2022 Det skal utarbeides en analyse som vurderer ulike alternativer for adkomst tidlig i planprosessen, herunder mobilitet og gjennomf\u00f8ring. M\u00e5 vurderes i sammenheng med parkering. Adkomst over gr\u00f8nnstruktur kan ikke tillates. I foreliggende notat er det foretatt en helhetlig vurdering av parkeringssituasjonen for Nesttun i tr\u00e5d med bestillingens f\u00f8rste kulepunkt. Parkeringsvurderingen leder til en anbefalt strategi for videre arbeid med analyser av mobilitet og alternative parkerings- og tilkomstl\u00f8sninger til planomr\u00e5det. Notatet er utarbeidet av Sivilingeni\u00f8r Helge Hopen p\u00e5 oppdrag for Skanska Eiendomsutvikling AS. Grunnlag Grunnlaget for parkeringsvurderingen er: \u2022 Overordnede transport- og byutviklingsplaner (NTP, kommuneplan for Bergen mv.) \u2022 Gjeldende reguleringsplan for Nesttun sentrum \u2022 Kunnskapsgrunnlag til strategi for innfartsparkering (Vestland fylkeskommune, 2021) \u2022 Registreringer og m\u00e5linger av dagens parkeringstilbud og bruk/belegg av p-plassene Sivilingeni\u00f8r Helge Hopen AS Telefon : 91 55 33 90 E-post: helge.hopen@bergen.online.no \u00d8yjordslien 26, 5038 Bergen Org.nr.: 988 387 029 MVA 1 M\u00e5l Overordnede transport- og byutviklingsm\u00e5l En helhetlig parkeringsstrategi for Nesttun vil bygge p\u00e5 overordnede transport- og byutviklingsm\u00e5l for Bergen. Nasjonale m\u00e5l og rammer for transportutvikling vil v\u00e6re styrende for valg av strategier og tiltak, i s\u00e6rlig grad nullvekstm\u00e5let for personbiltransporten. Vestland fylkeskommune arbeider med \u00e5 utvikle en strategi for innfartsparkering som ogs\u00e5 vil v\u00e6re en viktig del av rammeverket for framtidige parkeringsl\u00f8sninger p\u00e5 Nesttun. Nullvekstm\u00e5let i Nasjonal transportplan og Byvekstavtalen for Bergensomr\u00e5det Nullvekstm\u00e5let for personbiltransporten er forankret i Nasjonal transportplan og Byvekstavtalen for Bergensomr\u00e5det som ble inng\u00e5tt i 2019. Nullvekstm\u00e5let er styrende for arbeidet med Milj\u00f8l\u00f8ftet i Bergen. Nullveksm\u00e5let inneb\u00e6rer at personbiltransporten utenom n\u00e6ringstrafikk og gjennomgangstrafikk, ikke skal \u00f8ke. Veksten i transportbehovet skal dekkes med kollektiv, sykkel og gange. Dette skal sikres prim\u00e6rt gjennom en omfattende satsing p\u00e5 \u00e5 tilrettelegge for \u00f8kt kollektivtransport, sykkel og gange, men ogs\u00e5 gjennom \u00e5 gi begrensinger for bilbruk i sentrale omr\u00e5der (bompenger, parkeringsavgifter, parkeringsbestemmelser etc.). Kommuneplanen for Bergen (KPA) om bystruktur Det skal legges opp til en kompakt bystruktur med bymessig utforming i gangavstand rundt senteromr\u00e5dene. M\u00e5let er en arealpolitikk som bidrar til at veksten i persontransport skal tas med kollektiv, sykkel og gange. KPA om parkering Kommuneplanen gir grunnlag for en restriktiv parkeringspolitikk, s\u00e6rlig rundt sentrale byomr\u00e5der og knutepunkter i kollektivsystemet. Utformingen av parkeringsplasser og tilkomsten til disse skal gj\u00f8res med omtanke for omgivelsene uten store arealbeslag. Sykkelstrategi for Bergen 2019-30: M\u00e5let er at det skal v\u00e6re attraktivt og sikkert \u00e5 sykle i Bergen. Det skal v\u00e6re enkelt \u00e5 velge sykkelen i hverdagen, til jobb, skole/studie og p\u00e5 fritiden. Det er en m\u00e5lsetting \u00e5 \u00f8ke sykkelandelen til 10% innen 2030. G\u00e5strategi for Bergen 2019-2030: M\u00e5let er at Bergen skal v\u00e6re en tilgjengelig og b\u00e6rekraftig by som kan leves i og utforskes til fots. Hovedm\u00e5let er at en i 2030 skal ha oppn\u00e5dd en gangandel p\u00e5 30 prosent og at det skal v\u00e6re trygt og attraktivt \u00e5 ferdes til fots. M\u00e5l for innfartsparkering I kunnskapsgrunnlaget for fylkeskommunens arbeid med \u00e5 utvikle en overordnet strategi for innfartsparkering, er det foresl\u00e5tt f\u00f8lgende m\u00e5lformuleringer: \u2022 v\u00e6re et tilbud til reisende med begrenset kollektivtilbud ved bostedet \u2022 redusere antall bilturer inn til sentrum, s\u00e6rlig i rushtiden n\u00e5r k\u00f8, luftforurensning og st\u00f8y mest utfordrende \u2022 bidra til at flest mulig reiser til fots, p\u00e5 sykkel eller med kollektivtransport til byttepunktet/innfartsparkeringen 2 \u2022 prioritere innfartsparkering for sykkel i de tettest bebygde omr\u00e5dene og i omr\u00e5der der det tilrettelegges for sykling \u2022 ikke fortrenge framtidig by- og tettstedsutvikling. M\u00e5l for boligparkering KPA 2018 gir rammene for parkeringsdekning og parkeringsl\u00f8sninger for nye boligutbygginger gjennom bestemmelser og krav til parkering. Generelt er det \u00f8nskelig \u00e5 begrense parkeringsdekningen i sentrale byomr\u00e5der der kollektiv- og gang/sykkeltilgjengeligheten er god. Samtidig er Bergen kommune opptatt av at parkeringsdekningen m\u00e5 st\u00e5 i forhold til behovet/ettersp\u00f8rselen, slik at eventuelle begrensninger i parkeringsdekningen ikke gir utslag i form av u\u00f8nsket gateparkering/fremmedparkering i n\u00e6romr\u00e5det. M\u00e5l for parkering i gjeldende reguleringsplan for Nesttun sentrum (2005) Planen har f\u00f8lgende m\u00e5lformuleringer omkring parkering: \u2022 Det skal sikres en tilstrekkelig parkeringsdekning for n\u00e6rings - og boligvirksomheten i Nesttun sentrum. \u2022 Det skal ogs\u00e5 tilrettelegges for park & ride anlegg for bybanen. \u2022 Framtidige parkeringsl\u00f8sninger p\u00e5 Nesttun m\u00e5 baseres p\u00e5 parkering under bakken, i bebyggelsens underetasjer eller i parkeringshus. Overflateparkering b\u00f8r kun benyttes unntaksvis. \u2022 Parkeringsbehovet skal vurderes samlet for hele Nesttun, og parkeringsl\u00f8sninger skal samordnes der det ligger til rette for det. \u2022 Parkeringsl\u00f8sningene m\u00e5 tilfredsstille behovet for b\u00e5de boligparkering, korttidsparkering og langtidsparkering. Planen \u00e5pner for utbygging av inntil 1.600 nye parkeringsplasser i forbindelse med utbygging av Fondveggen. 3 Virkemidler Virkemidlene som myndighetene har for \u00e5 styre parkeringssituasjonen er: \u2022 Parkeringsbestemmelser i plan \u2022 Parkeringsregulering p\u00e5 offentlig gategrunn \u2022 Bygging av offentlige p-tilbud \u2022 Intensivordninger for parkeringskostnader (avgifter, oblat, frikj\u00f8psordninger etc.) \u2022 Tilrettelegge for sambruk T\u00d8I har i rapport 1493/2016 vurdert virkemiddelapparatet for offentlige myndigheter i parkeringspolitikken, herunder mulighetene for sambruk. Kommunens muligheter ligger f\u00f8rst \u00e5 fremst i \u00e5 stille krav i forbindelse med etablering av nye parkeringsplasser knyttet til arealutviklingen. Kommunen kan etter plan- og bygningslovens \u00a7\u00a7 11-8 og 11-9 sette krav om at parkeringstilbudet for ulike form\u00e5l vurderes samlet n\u00e5r det skal bygges nye bygg eller n\u00e5r parkering for flere form\u00e5l samles i ett anlegg. Kommunen kan fremme en slik praksis gjennom bestemmelser eller retningslinjer. For eksempel ved at kommunen reduserer kravet til antallet plasser som skal etableres fordi parkeringsplassene kan benyttes til flere form\u00e5l og plassene i liten grad benyttes p\u00e5 samme tidspunkt. Kommunen kan ogs\u00e5 fremme sambruk ved \u00e5 stimulere til at parkering organiseres i st\u00f8rre P-anlegg. N\u00e5r det gjelder mulighetene for sambruk av allerede eksisterende parkeringsplasser er det begrenset hva offentlige myndigheter kan gj\u00f8re for \u00e5 fremme \u00f8kt sambruk. Dette vil i utgangspunktet m\u00e5tte l\u00f8ses gjennom privatrettslige avtaler. Dagens parkeringstilbud p\u00e5 Nesttun Oversiktskart Nesttun gml. kommunehus: 95 p-pl Teigland Parkering: 155 p-pl Teigland Parkering: 445 p-pl (privat) Nesttun eldresenter: 17 p-pl M\u00f8ller Bil: 90 p-pl Nesttun Parkering: 428 p-pl Birkeland kirke: 35 p-pl Nesttun Terminal: 180 p-pl Offentlig bes\u00f8ksparkering Innfartsparkering Lundhaugvegen: 64 p-pl Privat/reservert parkering Circle K Nesttun: 60 p-pl Figur 1. Oversiktskart \u2013 dagens parkeringstilbud Nesttun. 4 N\u00e5r det gjelder de 64 p-plassene ved Lundhaugvegen, inng\u00e5r eiendommen i p\u00e5g\u00e5ende planarbeid for sykkelstamveg (Fana gnr. 41 bnr. 1255 mfl. E39 Sykkelstamveg, delstrekning 3 Nesttun\u2010Fj\u00f8sanger PlanID 62880000). Det er ikke intensjonen at det skal v\u00e6re parkering her i de planene som er under utarbeiding. Disse p-plassene regnes derfor ikke med i antall framtidige, offentlig tilgjengelige bes\u00f8ksparkeringsplasser. N\u00e5r det gjelder de 180 innfartsparkeringsplassene, regnes heller ikke disse med i framtidig tilbud av innfartsparkering. Anlegget ble bygget i forbindelse med utbygging av bybanen til Nesttun, og er forutsatt \u00e5 v\u00e6re midlertidig innfartsparkering. Offentlig tilgjengelig bes\u00f8ksparkering I framtidig situasjon kan det regnes med ca. 580 offentlig tilgjengelige bes\u00f8ksparkeringsplasser i Nesttun sentrum. Dette er avgiftsbelagte, parkeringsplasser i de private p-anleggene Nesttun Parkering og Teigland parkering. Innfartsparkering Parkeringshuset p\u00e5 Nesttun som drives av Skyss, har en kapasitet p\u00e5 180 parkeringsplasser, men er forutsatt \u00e5 v\u00e6re midlertidig slik at disse plassene regnes heller ikke med i forventet framtidig parkeringstilbud. Annen parkering Det er en rekke mindre parkeringsomr\u00e5der og andre parkeringstilbud som er private/reserverte for bruker av funksjoner som butikker, bensinstasjoner, kirke, eldresenter og ulike n\u00e6ringsvirksomheter. Det er ikke g\u00e5tt n\u00e6rmere inn p\u00e5 analyse omkring disse. Boligparkering til eksisterende boliger er heller ikke n\u00e6rmere vurdert. Vurdering av tilbud og ettersp\u00f8rsel M\u00e5ling av bruk/belegg Det er gjort en enkel registrering av belegg p\u00e5 de offentlig tilgjengelige parkeringstilbudene i Nesttun sentrum pr. juni 2021. Registreringene ble utf\u00f8rt p\u00e5 to hverdager kl. 1200 og 1800. Resultatene viser snitt belegg p\u00e5 de to dagene. 5 P-utnyttelse kl. 1200 450 400 109 350 300 250 200 150 319 115 100 127 50 5 59 65 0 28 Nesttun parkering Teigland Parkering Lundehaugvegen Innfartsparkering Opptatt Ledig Figur 2. Belegg p\u00e5 offentlig tilgjengelig parkering i Nesttun sentrum, formiddag kl. 1200. M\u00e5lingen viser et relativt h\u00f8yt belegg i Nesttun Parkering (ca. 75%) p\u00e5 dagtid, mens belegget i Teigland parkering er lavt (ca. 18%). Overflateparkeringen ved Lundehaugvegen er i praksis fullt utnyttet p\u00e5 dagtid. Snitt belegg for bes\u00f8ksparkeringen er m\u00e5lt til 63%. Belegget p\u00e5 innfartsparkeringen var relativt lavt (ca. 36%), men dette m\u00e5 vurderes i lys av reisevanem\u00f8nsteret i dagens situasjon med korona. P-utnyttelse, kl. 1800 450 400 350 300 279 250 200 150 100 166 149 147 50 26 38 0 8 14 Nesttun parkering Teigland Parkering Stasjonsvegen Innfartsparkering Opptatt Ledig Figur 3. Belegg p\u00e5 offentlig tilgjengelig parkering i Nesttun sentrum, ettermiddag kl. 1800. M\u00e5lingen viser et belegg p\u00e5 ca. 35% i Nesttun Parkering p\u00e5 ettermiddagstid. P\u00e5 dette tidspunktet er det 2 timers gratis parkering i anlegget. Belegget i Teigland parkering ble m\u00e5lt til ca. 5% p\u00e5 ettermiddagstid. Snitt belegg for bes\u00f8ksparkeringen er m\u00e5lt til 30%. Belegget p\u00e5 innfartsparkeringen var p\u00e5 ca. 8%, og indikerer at anlegget brukes for det meste til arbeidsparkering p\u00e5 dagtid. 6 Tilbud og ettersp\u00f8rsel Bes\u00f8ksparkering Nesttun sentrum vil i framtiden ha et tilbud p\u00e5 ca. 580 bes\u00f8ksparkeringsplasser. Sammenligner vi med \u00f8vrige bydelssentre i Bergen, viser tallene f\u00f8lgende tilbud: P-plasser 2500 2222 2000 1750 1500 1000 1000 850 583 500 0 Nesttun Lagunen \u00c5sane sentrum Oasen Vestkanten Figur 4. Antall tilgjengelige bes\u00f8ksparkeringsplasser i bydelssentre i Bergen. Nesttun sentrum har et mindre kj\u00f8pesenter, men har i tillegg et bredt utvalg av andre butikker, servicetilbud, servering, tjenesteyting og offentlige funksjoner. I mange av de \u00f8vrige bydelssentrene er det vesentlig flere butikker, men f\u00e6rre virksomheter innen tjenesteyting, service og offentlige instanser. M\u00e5lingene av bruk/belegg av tilgjengelige bes\u00f8ksparkeringsplasser indikerer noe overkapasitet i forhold til ettersp\u00f8rsel. P\u00e5 formiddagstid er det m\u00e5lt en utnyttelse av tilgjengelig kapasitet p\u00e5 ca. 63%, og p\u00e5 ettermiddagstid ca. 30%. Innfartsparkering Det er i alt ca. 1060 tilgjengelige innfartsparkeringsplasser innenfor Bergen kommune tilknyttet buss og Bybanen. Nesttun sentrum har 180 p-plasser, dvs. ca. 17% av tilbudet innenfor kommunegrensen, men disse er alts\u00e5 midlertidige. Innfartsparkering for tog (Arna) og innfartsparkering utenfor Bergen kommune er ikke tatt med i oversikten. 7 Antall p-plasser innfartsparkering Bergen Birkelandsskiftet 280 \u00c5sane 200 Nesttun 180 Storavatnet 160 Lagunen 150 Skjoldskiftet 59 Skjold kirke 29 0 50 100 150 200 250 300 Figur 5. Dagens tilbud av innfartsparkering innenfor Bergen kommune (kilde: Skyss). Det understrekes at tilbudet p\u00e5 Nesttun er midlertidig. Oversikten viser at 2/3 av tilbudet ligger innenfor s\u00f8ndre bydeler (Fana/Ytrebygda). N\u00e5r det gjelder ettersp\u00f8rselen ette innfartsparkering er det utf\u00f8rt en enkeltm\u00e5ling i juni 2021 som viser et relativt lavt belegg, men denne kan ikke tillegges vekt p\u00e5 grunn av dagens situasjon med redusert kollektivbruk pga. korona. Vestland fylkeskommune har f\u00e5tt utf\u00f8rt noen enkelttellinger av belegg p\u00e5 innfartsparkeringen p\u00e5 Nesttun i perioden 2014-2018, og disse m\u00e5lingene indikerer et gjennomsnittlig belegg p\u00e5 ca. 83%. M\u00e5lingen indikerer at tilbudet har relativt h\u00f8y ettersp\u00f8rsel, men at det synes \u00e5 v\u00e6re tilstrekkelig kapasitet med dagens tilbud. Vurdering av Nesttun som lokalisering for innfartsparkering I Vestland fylkeskommune sitt kunnskapsgrunnlag for innfartsparkering er definisjonen av innfartsparkering formulert som f\u00f8lger: \u00abInnfartsparkering er parkeringsplasser for biler og/eller sykler ved en stasjon eller holdeplass, slik at man kan kj\u00f8re bil eller sykle til stasjonen eller holdeplassen og reise videre med kollektivtransport.\u00bb Hensikten med innfartsparkering er \u00e5 \u00f8ke influensomr\u00e5det til kollektivtilbudet, og p\u00e5 den m\u00e5ten bidra til at de som bor utenfor gangavstand fra kollektivtilbudet ogs\u00e5 skal kunne reise kollektivt. Vanligvis rettes innfartsparkering mot arbeidsreiser til sentrale deler av et byomr\u00e5de, men innfartsparkering blir ogs\u00e5 benyttet for andre reiser. Innfartsparkering kan gj\u00f8re det mer attraktivt \u00e5 benytte kollektivtransport p\u00e5 deler av reisen framfor \u00e5 kj\u00f8re bil hele veien, og er dermed ett av flere tiltak som skal bidra til \u00e5 \u00f8kt 8 kollektivandel og redusert bilandel, i tr\u00e5d med nullvekstm\u00e5let for personbiltransporten. N\u00e5r flere innfartsparkerer, reduseres trafikkmengden inn til sentrum av byomr\u00e5dene, og dermed reduseres ogs\u00e5 fremkommelighets- og milj\u00f8utfordringene ved biltransport. M\u00e5lsettingene med innfartsparkering er formulert slik: \u2022 V\u00e6re et tilbud til reisende med begrenset kollektivtilbud ved bostedet. \u2022 Redusere antall bilturer inn til sentrum, s\u00e6rlig i rushtiden n\u00e5r k\u00f8, luftforurensning og st\u00f8y er mest utfordrende. \u2022 Flest mulig skal reise til fots, p\u00e5 sykkel eller med kollektivtransport til byttepunktet/innfartsparkeringen. \u2022 Prioritere innfartsparkering for sykkel i de tettest bebygde omr\u00e5dene og i omr\u00e5der der det tilrettelegges for sykling. \u2022 Innfartsparkering skal ikke fortrenge framtidig by- og tettstedsutvikling. Prim\u00e6r m\u00e5lgruppe for innfartsparkering er arbeidsreiser mot Bergen sentrum. Brukerne av innfartsparkering er beboere i ytre omr\u00e5der som har begrenset kollektivtilbud. N\u00e5r det gjelder lokalisering av anlegg for innfartsparkering er der beskrevet hvilke kriterier som underbygger en god lokalisering. Kunnskapsgrunnlaget inneholder ikke vurderinger av konkrete lokaliseringsalternativer, men er et godt utgangspunkt for en vurdering av om Nesttun er egnet for lokalisering av innfartsparkering. P\u00e5 grunnlag av kriteriene som ligger i kunnskapsgrunnlaget er det her foretatt en enkel vurdering av Nesttun som lokaliseringssted for innfartsparkering. Egnetheten er illustrert gjennom en grov vurdering p\u00e5 en skala fra 1-6, der 6 poeng indikerer sv\u00e6rt god egnethet som lokaliseringssted for innfartsparkering, og 1 indikerer sv\u00e6rt lite egnethet. 9 Kriterier (Vestland Vurdering av Nesttun som lokalisering Egnethet (1-6) fylkeskommune) Lengst mulig utenfor Nesttun er lokalt bydelssenter 1 sentrumsomr\u00e5der / lokale bysentre Bil og sykkel eneste Nesttun har et bredt tilbud av tilbringertransport til P- tilkomstmuligheter til kollektivterminalen 1 anlegg fra omegn med buss, sykkel og gange Lav arealverdi Nesttun er sentrums- og fortettingsomr\u00e5de 1 i Bergen med h\u00f8y arealverdi Tilknyttet godt Kollektivtilbudet fra Nesttun terminal mot 5 kollektivtilbud sentrum er sv\u00e6rt godt Effektiv l\u00f8sning for Eksisterende P-anlegg ligger tett p\u00e5 bytte/overgang fra P til kollektivterminalen, men inneb\u00e6rer 4 kollektiv kryssing av Nesttunvegen. (Et eventuelt nytt tilbud i fjell ved Fondveggen inneb\u00e6rer lengre gangavstand (3) til terminalen) Bilister m\u00e5 spare Nesttun sentrum ligger innenfor ytre bompengekostnader bomring, de fleste bilister har allerede passert ytre bomring, og timeregel 2 inneb\u00e6rer at neste bompassering er gratis (utenom rush). Eneste omr\u00e5der som f\u00e5r bompengeeffekt av IP Nesttun er n\u00e6romr\u00e5der rundt Nesttun og Osvegen mot Kalandseid/S\u00f8fteland (se fig. 6) som har god kollektivdekning til Nesttun. Snitt uttelling med likeverdig vekting av kriteriene er 2,3 av en maksimal uttelling p\u00e5 6,0. Kriteriene synliggj\u00f8r at Nesttun er lite egnet som lokaliseringssted for innfartsparkering. Det eneste kriteriet det Nesttun kommer godt ut er at kollektivtilbudet er godt. Som insitament for \u00e5 redusere biltrafikk i retning sentrum og stimulere til \u00e5 bruke buss, sykkel og gange til kollektivterminal som viktige hovedm\u00e5l med innfartsparkering, kommer Nesttun d\u00e5rlig ut. I kunnskapsgrunnlaget er det beskrevet ulike utfordringer med innfartsparkering som ogs\u00e5 underbygger at Nesttun sentrum er sv\u00e6rt problematisk som lokaliseringssted for innfartsparkering: Utfordringer Vurdering av Nesttun som lokalisering Lettere \u00e5 velge bil til Innfartsparkering vil svekke grunnlaget for lokale holdeplass matebusser og gang/sykkelforbindelser til Nesttun. Tar opp verdifullt areal Bruk av arealer (bygg) i Nesttun sentrum til parkering, fortrenger alternativ bruk med h\u00f8y verdi H\u00f8ye kostnader med \u00e5 Bygging av eventuelle nye plasser til innfartsparkering i fjell etablere IP ved Fondveggen Nesttun inneb\u00e6rer h\u00f8ye byggekostnader og store arealmessige inngrep. 10 I Bergen kan kombinasjonen av bompenger og innfartsparkering v\u00e6re et sv\u00e6rt viktig insitament til \u00e5 kunne redusere biltrafikken mot sentrum. For \u00e5 oppn\u00e5 en slik effekt m\u00e5 de bilreisene oppn\u00e5 en \u00f8konomisk gevinst av \u00e5 sette fra seg bilen og g\u00e5 over p\u00e5 kollektivtransport. Dette oppn\u00e5s ved \u00e5 ha innfartsparkering utenfor ytre bomring. Nesttun ligger innenfor ytre bomring, og vil kun ha bompengefri tilkomst fra N\u00e6romr\u00e5dene rundt Nesttun og Osvegen mot S\u00f8fteland. N\u00e5r ny E39 legges via R\u00e5dal (med bompengebelastning), vil det fra Osvegen kun v\u00e6re de lokale omr\u00e5dene ved Vallaheiene/Kalandseid som vi ha bompengefri tilkomst. Alle disse omr\u00e5dene har alternative tilkomstmuligheter til Nesttun terminal med enten buss, sykkel eller gange. Tilrettelegging for bilbasert transport til innfartsparkering ved kollektivterminalen p\u00e5 Nesttun fra disse omr\u00e5dene er med dette i konflikt med m\u00e5lsettingene for innfartsparkering. Nesttun Figur 6. Illustrasjon av hvilke omr\u00e5der som vil ha bompengefri tilkomst til innfartsparkering p\u00e5 Nesttun. Konklusjon Med basis i kunnskapsgrunnlaget for innfartsparkering er det gjort en helhetlig vurdering av Nesttun sentrum som lokalisering for innfartsparkering. Vurderingen viser med tydelighet at Nesttun kommer d\u00e5rlig ut p\u00e5 de fleste kriteriene for egnet lokalisering for innfartsparkering. Videre utbygging av nye tilbud av innfartsparkering p\u00e5 Nesttun vil v\u00e6re i konflikt med m\u00e5lene for innfartsparkering, og i liten grad bidra til \u00e5 oppn\u00e5 redusert biltrafikk til Bergen sentrum. Nye innfartsparkeringsplasser vil v\u00e6re kostbare og fortrenge arealer med h\u00f8y verdi i et attraktivt sentrums- og fortettingsomr\u00e5de. P\u00e5 dette grunnlag vurderes det som lite aktuelt \u00e5 planlegge for en samordnet utbygging av nye parkeringsplasser til innfartsparkering som del av parkeringsl\u00f8sningen for Fondveggen Nesttun. Det vurderes som mer sannsynlig at det vil komme en diskusjon omkring framtidig bruk av eksisterende parkeringsanlegg p\u00e5 Nesttun. Sp\u00f8rsm\u00e5let vil her v\u00e6re om tilbudet skal opprettholdes videre, eller om det kan v\u00e6re aktuelt med en nedbygging av kapasiteten og alternativ utnyttelse av arealene. 11 Samlet vurdering Det er i dette notatet gjort en helhetlig vurdering av parkeringssituasjonen i Nesttun sentrum basert p\u00e5 registreringer, vurdering av tilbud/ettersp\u00f8rsel og kunnskapsgrunnlaget for innfartsparkering utarbeidet av Vestland fylkeskommune. Hovedmomentene i vurderingen kan oppsummeres som f\u00f8lger: \u2022 Nesttun sentrum vil i framtiden ha et tilbud p\u00e5 ca. 580 bes\u00f8ksparkeringsplasser. Tilbudet er vesentlig lavere enn i andre bydelssentre, men Nesttun har ogs\u00e5 vesentlig f\u00e6rre butikker/handelstilbud enn de \u00f8vrige bydelssentrene. \u2022 M\u00e5linger av bruk/belegg indikerer at det er noe overkapasitet i forhold til ettersp\u00f8rselen av bes\u00f8ksparkering, s\u00e6rlig p\u00e5 ettermiddags/kveldstid. Dette indikerer et potensiale for \u00f8kt utnyttelse/sambruk av tilgjengelig parkeringskapasitet. \u2022 Nesttun sentrum er lite egnet som lokalisering for innfartsparkering. En eventuell videre utbygging av nye tilbudt til innfartsparkering p\u00e5 Nesttun vil v\u00e6re i konflikt med m\u00e5lene for innfartsparkering og i liten grad bidra til \u00e5 oppn\u00e5 redusert biltrafikk til Bergen sentrum. Nye innfartsparkeringsplasser vil v\u00e6re kostbare og fortrenge arealer med h\u00f8y verdi i et attraktivt sentrums- og fortettingsomr\u00e5de. P\u00e5 dette grunnlag anbefales f\u00f8lgende strategier for \u00e5 l\u00f8se nye parkeringsbehov i Nesttun sentrum: \u2022 Begrense investeringer og arealbeslag til nye parkeringsplasser, prioritere \u00e5 s\u00f8ke etter l\u00f8sninger basert p\u00e5 \u00f8kt sambruk/utnyttelse av eksisterende parkeringsplasser. \u2022 Ingen \u00f8kning av tilbudet av innfartsparkeringsplasser i Nesttun sentrum. Eventuelt vurdere nedbygging av eksisterende kapasitet / alternativ arealutnyttelse av bygg. Parkeringsstrategi for Fondveggen Nesttun Parkeringsvurderingen underbygger at det ikke anbefales planlegging av samordnet utbygging av nye p-plasser til boliger ved Fondveggen og innfartsparkering. Parkeringsbehovet for Fondveggen Nesttun vurderes p\u00e5 denne bakgrunn uavhengig av problemstillinger knyttet til innfartsparkering. Analysen underst\u00f8tter videre at det vil v\u00e6re mest hensiktsmessig \u00e5 unng\u00e5 bygging av store, kostbare og arealkrevende nye p-anlegg, dvs. prioritere mulighetene for kj\u00f8p/leie/sambruk av eksisterende p-plasser. Som f\u00f8lge av at tilgjengelig parkeringstilbud i omr\u00e5det ved Fondveggen er privat eid, vil kj\u00f8p/leie/sambruk av eksisterende parkeringstilbud v\u00e6re basert p\u00e5 privatrettslige avtaler. 12 Avhengig av hvilke muligheter for private avtales som kan inng\u00e5s, vil det ogs\u00e5 kunne bli aktuelt med en kombinasjon av leie/kj\u00f8p/sambruk av eksisterende plasser med en avgrenset utbygging av nye p-plasser. En slik kombinasjon kan v\u00e6re hensiktsmessig ved at dette vil gi mulighet for \u00e5 spre parkeringen. Dette vil v\u00e6re fordelaktig, blant annet ved at man unng\u00e5r stor punktbelastning p\u00e5 enkelte tilkomstveier. En spredning av tilbudet vil ogs\u00e5 kunne gi bedre funksjonalitet/betjening av planomr\u00e5det. Det anbefales \u00e5 prioritere parkeringsmuligheter med god tilkomst fra hovedveinettet og lavest mulige trafikale og milj\u00f8messige konflikter langs tilf\u00f8rselsveien til p-plassene: \u2022 Parkeringstilbud med tilkomst fra rundkj\u00f8ringen ved Hardangervegen i s\u00f8r, ned til et eventuelt avgrenset parkeringstilbud under ny bebyggelse i Fondveggen, og/eller eventuell leie/sambruk av eksisterende p-plasser i Nesttun parkering, vil ha en gunstig tilkomstl\u00f8sning milj\u00f8messig og trafikalt. \u2022 Tilkomst til parkering via lyskrysset Nesttunvegen/Sandalsvegen vil ha st\u00f8rre trafikale begrensninger. Videre tilkomst fra dette krysset b\u00f8r i st\u00f8rst mulig grad g\u00e5 direkte mot P-anlegg, og ikke belaste tilkomstveien gjennom Nesttun terminal. \u2022 Tilkomst til eiendommen via Midttunvegen vil v\u00e6re mulig, men kan utl\u00f8se krav til kryssutbedring, tilbud til g\u00e5ende og syklende og trafikksikkerhetstiltak. Videre analyser av dette vil inng\u00e5 i vurderingen av alternative parkeringsl\u00f8sninger for Fondveggen Nesttun. Her kan det blant annet bli aktuelt \u00e5 vurdere tak p\u00e5 antall parkeringsplasser, og avklare terskler for n\u00e5r ulike avb\u00f8tende tiltak i Midtunvegen og i kryss med Hardangervegen, utl\u00f8ses. Samlet vurdert anbefales det f\u00f8lgende strategi i arbeidet med \u00e5 utrede parkeringsl\u00f8sning for Fondveggen Nesttun: 1. Forhandle om avtale om kj\u00f8p/leie av eksisterende p-plasser (Teigland, Nesttun Parkering) 2. Vurdere mulighetene for en begrenset parkering under bygg i s\u00f8r med tilkomst fra rundkj\u00f8ring ved Hardangervegen. 3. Vurdere mulighetene for parkering ved boligomr\u00e5det via Midtunvegen 4. Samlet vurdering av kombinasjonsmuligheter, avhengig av resultat fra punkt 1. Uavhengig av l\u00f8sninger for parkering til Fondveggen, kan det v\u00e6re aktuelt \u00e5 vurdere \u00e5 bygge om /erstatte eksisterende p-plasser i anlegg hvis dette kan utl\u00f8se arealmessige/milj\u00f8messige gevinster. Eksempel p\u00e5 dette kan v\u00e6re \u00e5 \u00e5pne opp nye gangakser/gr\u00f8nne korridorer gjennom eksisterende p-anlegg ved p\u00e5bygg som erstatter tapte parkeringsplasser. Videre utredningsarbeid og avklaringer rundt disse fire trinnene gjennomf\u00f8res som del av analysen av tilkomstalternativer og mobilitet (kulepunkt 2 i m\u00f8tereferat oppstartsm\u00f8te). Det vil bli utarbeidet et eget notat som oppsummerer analysen av mobilitet og alternative tilkomst- og parkeringsl\u00f8sninger for Fondveggen Nesttun. 13 "
}