{
  "dokument_id": "36a68ad6-11df-5257-96ff-723de7e91095",
  "doc_type": "case_presentation",
  "kommune": 4601,
  "tittel": "Interpellasjon nr. 30 fra Lillian Blom (SV) og Andreas Madsen Berg (SV) om stenging av \u00d8vregaten. Bergen bystyre 08.05.2024",
  "url": "https://bergen.kommune.no/politikere-utvalg/api/fil/bk360/10341347/Framstilling-Interpellasjon-nr-30-fra-Lillian-Blom-SV-og-Andreas-Madsen-Berg-SV-om-stenging-av-Ovregaten-Bergen-bystyre-08-05-2024",
  "tekst": " Bystyrets kontor Til Intern korrespondanse BBU - Seksjon forvaltning og samhandling V\u00e5r referanse: 2024/71784-2 (Arbeidssted) Saksbehandler: Anette Hatlemark Drabl\u00f8s Dato: 26. april 2024 Fra Bystyrets kontor Interpellasjon nr. 30 fra Lillian Blom (SV) og Andreas Madsen Berg (SV) om stenging av \u00d8vregaten. Bergen bystyre 08.05.2024 For tiden gjennomf\u00f8res det fornying av det kommunale vannledningsarbeidet i \u00d8vregaten. Arbeidet startet i november 2023, og skal etter planen avsluttes i september 2024. \u00d8vregaten er stengt for gjennomkj\u00f8ring mens arbeidet p\u00e5g\u00e5r. Trafikktall fra Vestland Fylkeskommune viser at \u00d8vregaten fra januar til mars i \u00e5r har sett en nedgang i trafikken p\u00e5 i overkant av 56 % sammenlignet med tilsvarende periode i 2023. P\u00e5 skriftlig sp\u00f8rsm\u00e5l i UMBY svarte byr\u00e5den at prosjektet s\u00e5 langt ikke har mottatt klager p\u00e5 trafikkavvikling i forbindelse med gjennomf\u00f8ring av arbeidene. Bystyret har etter forslag fra SV vedtatt at alle skoler skal ha en trafikkfri hjertesone rundt skolen (Interpellasjon nr. 31 til BEBY 19.10.16). For at Christi Krybbe skoler skal kunne f\u00e5 en slik hjertesone er det helt n\u00f8dvendig at trafikken i \u00d8vregaten reduseres s\u00e5 mye som mulig. Dette var et m\u00e5l som bystyret igjen vedtok i april 2021. Det p\u00e5g\u00e5ende gravearbeidet viser at en stenging av \u00d8vregaten for gjennomgangstrafikk er mulig, slik at Bergen kommune kan oppn\u00e5 sitt m\u00e5l om \u00e5 fredeliggj\u00f8re en av Bergens eldste gater og endelig gi elevene ved Norges eldste barneskole en trygg skolevei og uteoppholdsarealer uten trafikkst\u00f8y og forurensning. Sp\u00f8rsm\u00e5l: Vil byr\u00e5den benytte denne unike muligheten til \u00e5 permanent stenge \u00d8vregaten for gjennomgangstrafikk og innf\u00f8re hjertesone rundt Christi Krybbe skoler? Med hilsen Bystyrets kontor Anette H. Drabl\u00f8s - F\u00f8rstekonsulent Dokumentet er godkjent elektronisk. Kopi: Byr\u00e5dsleders avdeling stab (Arbeidssted) "
}