{
  "dokument_id": "dff893a9-a3a5-5f0d-8791-b134cc31572c",
  "doc_type": "case_minutes",
  "kommune": 4601,
  "tittel": "Saksprotokoll UMBY, 14112024, Sak 395/24, Bergenhus gnr 167 bnr 1748 Lamberts vei 3A. Klage p\u00e5 byr\u00e5dens fullmaktvedtak - oppf\u00f8ring av nytt boligbygg med fire enheter",
  "url": "https://bergen.kommune.no/politikere-utvalg/api/fil/bk360/11568061/Innstilling-vedtak-Bergenhus-gnr-167-bnr-1748-Lamberts-vei-3A-Klage-pa-byradens-fullmaktvedtak-oppforing-av-nytt-boligbygg-med-fire-enheter",
  "tekst": "Bergenhus gnr 167 bnr 1748 Lamberts vei 3A. Klage p\u00e5 byr\u00e5dens fullmaktvedtak - oppf\u00f8ring av nytt boligbygg med fire enheter Utvalg for milj\u00f8 og byutvikling behandlet saken i m\u00f8tet 14.11.2024 sak 395/24 og fattet f\u00f8lgende vedtak: 1. Med hjemmel i forvaltningsloven \u00a7 33 oppheves byr\u00e5d for byutvikling sitt fullmaktvedtak datert 29.01.2024. 2. Fagetatens vedtak om avslag datert 07.08.2023 opprettholdes. 3. Klagen p\u00e5 fagetatens vedtak tas ikke til f\u00f8lge. Merknad Utvalg for milj\u00f8 og byutvikling er positiv til fremtidig omarbeidet prosjekt som ivaretar str\u00f8kets karakter og som har en tradisjonell byggestil. Utvalg for milj\u00f8 og byutviklings behandling Sak 395/24 ble utsatt i m\u00f8te 23. oktober (da som sak 359). Trond Tystad (BL) ble da kjent inhabil til \u00e5 behandle saken. Vurderingen ble foretatt etter forvaltningsloven \u00a7 6 annet ledd. Det har ikke kommet nye opplysninger i sakene som tilsier en annen vurdering fra utvalg for milj\u00f8 og byutvikling. Utvalgets avgj\u00f8relse i m\u00f8te 23. oktober er lagt til grunn og Tystad ble kjent inhabil til \u00e5 behandle sak 395. Kristin Opdahl (BL) m\u00f8tte. F\u00f8lgende representant tok ordet: Thomas Modulv Flesland (Sp). Merknader fremsatt i utvalget: Thomas Modulv Flesland (Sp) fremsatte p\u00e5 vegne av H, FrP, BL, INP og Sp f\u00f8lgende merknad: Utvalg for milj\u00f8 og byutvikling er positiv til fremtidig omarbeidet prosjekt som ivaretar str\u00f8kets karakter og som har en tradisjonell byggestil. Votering: Innstillingen punkt 1-3 ble vedtatt enstemmig. Merknad fra H, FrP, BL, INP og Sp, fremsatt av Thomas Modulv Flesland (Sp), ble vedtatt med 9 stemmer (H, FrP, BL, INP, Sp). Utvalg for milj\u00f8 og byutvikling behandlet saken i m\u00f8tet 23.10.2024 sak 359/24 og fattet f\u00f8lgende vedtak: Saken utsettes for felles befaring. Utvalg for milj\u00f8 og byutviklings behandling Byr\u00e5det behandlet saken i m\u00f8tet 12.09.2024 sak 275/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Med unntak av merknad er byr\u00e5dets innstilling og utvalgets vedtak likelydende. 2 "
}