{
  "dokument_id": "e8bf9d48-4ee0-5da9-a605-7dced871f873",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 28/25, ASSS-statistikk - analyse av regnskaps\u00e5ret 2023 og utvikling siste tre \u00e5r",
  "url": "https://bergen.kommune.no/politikere-utvalg/api/fil/bk360/12049995/Innstilling-vedtak-ASSS-statistikk-analyse-av-regnskapsaret-2023-og-utvikling-siste-tre-ar",
  "tekst": "ASSS-statistikk - analyse av regnskaps\u00e5ret 2023 og utvikling siste tre \u00e5r Bergen bystyre behandlet saken i m\u00f8tet 29.01.2025 sak 28/25 og fattet f\u00f8lgende vedtak: Bystyret tar redegj\u00f8relsen som gjelder ASSS-statistikk - analyse av regnskaps\u00e5ret 2023 og utvikling siste tre \u00e5r til orientering. Magne Hages\u00e6ter (R) fremsatte p\u00e5 vegne av R f\u00f8lgende protokolltilf\u00f8rsel: P\u00e5 samme m\u00e5te som for all regnskapsanalyse av kommuneregnskaper for 2023 er regnskapsanalysen ogs\u00e5 for Bergen kommune sterkt preget av at driftsutgiftene er kraftig underrapportert i driftsregnskapet. En betydelig del av pensjonsutgiftene er fjernet fra driftsregnskapene p\u00e5 grunn av premieavvikssystemet. For Bergen er driftsutgifter p\u00e5 942,3 millioner kr trukket ut av driftsregnskapet. For kommune-Norge som helhet er mer enn 20 milliarder kr i driftsutgifter rett og slett fjernet fra regnskapene for 2023. Dette er skjedd etter departementets instruks i \u00a7 3-5 i budsjett- og regnskapsforskriften. Dette gj\u00f8r at sammenliknende analyser som ASSS-analysene blir lite p\u00e5litelige. Verre er det at Stortinget ved behandlingen av statsbudsjettet for 2025 baserte sitt vedtak om kommunenes inntektsrammer og kommunenes rammetilskudd mv. p\u00e5 helt gale data som Stortinget fikk fra departementet. Stortingets vedtak baserte seg p\u00e5 en underrapportering p\u00e5 mer enn 20 milliarder kroner av kommunenes utgiftsbehov for 2025. Bergen bystyres behandling F\u00f8lgende representanter tok ordet: Knut Vindenes (H), Magne Hages\u00e6ter (R). Votering: Innstillingen ble vedtatt enstemmig. Utvalg for barnehage, skole og idrett hadde saken til orientering i m\u00f8tet 12.11.2024 sak 105/24: Utvalg for barnehage, skole og idrett utsetter behandlingen av saken. Utvalg for finans, kultur og n\u00e6ring innstiller i saken. Utvalg for helse og sosial hadde saken til orientering i m\u00f8tet 13.11.2024 sak 136/24: Utvalg for helse og sosial utsetter behandlingen av saken. Utvalg for finans, kultur og n\u00e6ring behandlet saken i m\u00f8tet 13.11.2024 sak 181/24 og avga f\u00f8lgende innstilling: Saken behandles i januarm\u00f8tet. Utvalg for milj\u00f8 og byutvikling hadde saken til orientering i m\u00f8tet 14.11.2024 sak 391/24: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret. Utvalg for finans, kultur og n\u00e6ring behandlet saken i m\u00f8tet 15.01.2025 sak 4/25 og avga f\u00f8lgende innstilling: Utvalgets innstilling er likelydende med bystyrets vedtak. Byr\u00e5det behandlet saken i m\u00f8tet 31.10.2024 sak 317/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 2 "
}