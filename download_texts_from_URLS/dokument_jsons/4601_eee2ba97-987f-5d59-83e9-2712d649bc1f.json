{
  "dokument_id": "eee2ba97-987f-5d59-83e9-2712d649bc1f",
  "doc_type": "case_attachment",
  "kommune": 4601,
  "tittel": "Svar p\u00e5 sp\u00f8rsm\u00e5l nr. 2 fra Per-Arne Larsen (V) om utsettelse av Rolland skole, Haukedalen skole og Salhus skule. Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/9734618/Svar-pa-sporsmal-nr-2-fra-Per-Arne-Larsen-V-om-utsettelse-av-Rolland-skole-Haukedalen-skole-og-Salhus-skule-Utvalg-for-barnehage-skole-og-idrett",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2024/06371-3 Saksbehandler: Maria Smith Fra Dato: 26. januar 2024 Byr\u00e5d for barnehage og skole Svar p\u00e5 sp\u00f8rsm\u00e5l nr. 2 fra Per-Arne Larsen (V) om utsettelse av Rolland skole, Haukedalen skole og Salhus skule. Utvalg for barnehage, skole og idrett Det har v\u00e6rt planlagt rehabilitering av Rolland skole i mange \u00e5r. Den er ikke helseverngodkjent. N\u00e5 begynte det \u00e5 n\u00e6rme seg. Skoleruten hadde tatt h\u00f8ye for flytting, og det var gjort tilpassinger og sammensl\u00e5inger i klasser for \u00e5 forberede flytting. Midlertidige tiltak for \u00e5 utbedre skolen har ikke v\u00e6rt iverksatt pga. n\u00e6r forest\u00e5ende utflytting. Reguleringsplanen er ferdig. Vedtatt for to \u00e5r siden. F\u00f8r jul fikk plutselig alle foreldrene p\u00e5 skolen melding om at rehabiliteringen var utsatt. Brevet kom i etterkant av behandlingen av 2. tertialrapport 2023 og i forkant av budsjettbehandlingen av 2024- budsjettet i bystyret. Rehabiliteringen har st\u00e5tt \u00abi k\u00f8\u00bb for ledig erstatningsskole og fremdriften har v\u00e6rt p\u00e5virket av at Eidsv\u00e5g ikke har v\u00e6rt klar f\u00f8r h\u00f8sten 2024. Etter Rolland skole er ferdig skal Haukedalen skole inn i de erstatningslokalene. Salhus skole st\u00e5r ogs\u00e5 i samme k\u00f8en og forespeilet en l\u00f8sning i forbindelse med Rolland skole-prosjektet. Verken Haukedalen eller Salhus er helseverngodkjent og virkemidlene for \u00e5 f\u00e5 det til henger sammen med Rolland skole. I Innstilling 1 lagt frem av byr\u00e5det i september var fremdriften for Rolland skole som tidligere planlagt. Det var ogs\u00e5 oppdatert med et \u00f8nske om \u00e5 \u00f8ke arealet p\u00e5 skolen for inntil 10 elever i forsterket avdeling. Det var i Innstilling 1, hvor fremdriften var opprettholdt, satt av 13 millioner til prosjektutvikling ogs\u00e5 i 2024. I 2. tertialrapport for 2023 lagt frem i november 2023 fremkommer det at det er et avvik i totalprognose p\u00e5 734.000 (prisjustering) og det foresl\u00e5s at budsjettet i 2023 reduseres med 6.5 millioner. Som tekst til justeringen st\u00e5r det fortsatt: \u00abPlanlagt fremdrift forutsetter at elevene benytter erstatningsskole p\u00e5 Eidsv\u00e5g n\u00e5r ny skole der er ferdigstilt\u00bb slik som i Innstilling1. Det er ikke beskrevet endringer i fremdriften for Eidsv\u00e5g skole. I tillegg st\u00e5r det p\u00e5 prosjektutviklingen \u00abDet foresl\u00e5s en forskyvning av midler med bakgrunn i oppdatert fremdriftsplan\u00bb. Det er i 2. tertialrapport ikke forelagt en oppdatert fremdriftsplan, men det er i tabellen illustrert at forventet ferdigstillelse av prosjektutviklingen er i 4. kvartal 2024. Det er ikke noen beskrivelse p\u00e5 at byggeprosjektet/gjennomf\u00f8ringsfasen utsettes som f\u00f8lge av at prosjektutviklingen justeres. 2. tertialrapport inneholder ingen beskrivelse av sammenhengen mellom prosjektutvikling, gjennomf\u00f8ringsvedtak, og sekkeposter for gjennomf\u00f8ring, men det kan leses om i Innstilling 1. Her kan man sette sammen puslespillbitene slik at man forst\u00e5r at prosjektutviklingen leder frem til et gjennomf\u00f8ringsvedtak, at et et gjennomf\u00f8ringsvedtak medf\u00f8rer at man flytter midler fra sekkepost til et eget prosjekt og at et gjennomf\u00f8ringsvedtak er n\u00f8dvendig for \u00e5 starte bygging. Det kan imidlertid ikke leses noe sted at rehabiliteringen av Rolland skole, Haukedalen skole og Salhus skole med er utsatt. Det \u00e5 justere budsjettet og overf\u00f8re midler fra 2023 til 2024, n\u00e5r det allerede er midler i 2024, vil ikke n\u00f8dvendigvis i seg selv indikere utsettelse av gjennomf\u00f8ring av prosjektet. Skolerehabilitering har v\u00e6rt utrolig viktig for det forrige byr\u00e5det, og det nye byr\u00e5det har ogs\u00e5 sagt det er viktig. Det hadde derfor v\u00e6rt \u00e5 forvente at noe s\u00e5 stort som \u00e5 utsette et n\u00e6rt forest\u00e5ende fraflytting av en skole og dertil rehabilitering ville v\u00e6rt omtalt eksplisitt og ikke m\u00e5tte utledes fra forrige byr\u00e5ds omtale av investeringsprosjekter totalt sett. Skolen hadde som nevnt allerede startet tilpasningen til ny hverdag p\u00e5 erstatningsskole. Sp\u00f8rsm\u00e5l til byr\u00e5den: 1. N\u00e5r og av hvem ble beslutningen om \u00e5 utsette rehabiliteringen av Rolland skole, Haukedalen skole og Salhus skule tatt, og hva er bakgrunnen for at utsettelsen av skolene ikke er omtalt tydeligere i 2. tertialrapport slik at bystyret var gjort kjent med konsekvensene av eget vedtak? 2. Hva er oppdatert fremdriftsplan og l\u00f8sning for de tre skolene, og hvordan l\u00f8ses alle utfordringene p\u00e5 disse skolene, inneklima, plassproblemer osv, i mellomtiden? Svar fra byr\u00e5den: Siden sp\u00f8rsm\u00e5let vedr\u00f8rer kommunen som eier av skolene, er sp\u00f8rsm\u00e5let forelagt byr\u00e5d for finans. I utgangspunktet var planen at alle elevene ved Rolland skole skulle v\u00e6re i erstatningsskole fra h\u00f8sten 2024 til h\u00f8sten 2027. P\u00e5 grunn av kapasitetsutfordringer i Etat for utbygging vil oppstart av prosjektet bli noe utsatt, og midler til prosjektutviklingen ble forskj\u00f8vet i forbindelse med behandling av revidert budsjett 2023. Midler til gjennomf\u00f8ring av prosjektet ble forskj\u00f8vet tilsvarende i innstilling 1 til H\u00d8P 2024. Endringen er derfor ikke n\u00e6rmere omtalt i 2. tertialrapport 2023. Haukedalen skole skal i Eidsv\u00e5g erstatningsskole, etter Rolland, og har dermed f\u00e5tt en tilsvarende utsettelse. N\u00e5v\u00e6rende plan er at elevene p\u00e5 4.-7. trinn skal v\u00e6re i erstatningslokaler p\u00e5 Eidsv\u00e5g fra skolestart h\u00f8sten 2025 til f\u00f8rste kvartal 2028. Tidspunkt for ferdigstillelse av Konseptvalgutredning (KVU) for Salhus skule er uendret og skal v\u00e6re ferdig 30.04.2024. N\u00e5r denne foreligger og konsept er valgt kan kommunen g\u00e5 videre med prosjektutviklingsfasen. Skolen m\u00e5 sikres plass i erstatningslokaler f\u00f8r vi kan si noe mer om tidspunkt for ferdigstillelse av Salhus skule. Av skolene nevnt over er det bare Rolland skole som har tidfestet tidspunkt for ferdigstillelse. For de to andre gjelder tidspunktet som er angitt i H\u00d8P, tidspunkt for ferdigstillelse av KVU eller fasen prosjektutvikling. Elevene p\u00e5 Rolland 1.-3. trinn skal v\u00e6re i sine lokaler i byggeperioden, og n\u00e5r ny skole st\u00e5r ferdig skal satelittavdelingene Koll\u00e5sen og Stor\u00e5sen avvikles. De tiltak som vurderes som n\u00f8dvendige \u00e5 gjennomf\u00f8re p\u00e5 Rolland skole, avdeling Koll\u00e5sen er f\u00f8lgende: \u2022 Nytt ventilasjonsaggregat \u2022 Skifte gulvbelegg i de fleste rom \u2022 Skifte noe av belysningen \u2022 Montere inneklimam\u00e5lere \u2022 Maling av overflater, men begrenset til der det er et klart behov for det De tiltak som vi ser som n\u00f8dvendig \u00e5 gjennomf\u00f8re p\u00e5 Rolland skole, avdeling Stor\u00e5sen er f\u00f8lgende: \u2022 Skifte noe av belysningen \u2022 Montere inneklimam\u00e5lere \u2022 Maling av overflater, men begrenset til der det er et klart behov for det. De samlede kostnadene for disse tiltakene p\u00e5 begge byggene vurderes til om lag 3 millioner inkl. mva., hvor st\u00f8rsteparten av dette er kostnader for Koll\u00e5sen. Som f\u00f8lge av tiltakenes karakter er dette kostnader som m\u00e5 f\u00f8res i driftsregnskapet. I tillegg til kostnader til utbedringer som nevnt over vil fortsatt drift p\u00e5 Stor\u00e5sen og Koll\u00e5sen ogs\u00e5 gi \u00f8kte driftskostnader, Med utgangspunkt i hva som er brukt de siste \u00e5rene p\u00e5 drift, samt forventede energikostnader, er driftskostnadene beregnet som f\u00f8lger \u2022 \u00d8kte kostnader til oppf\u00f8lging for driftspersonell: 220.000,- for en periode p\u00e5 2,5 \u00e5r \u2022 \u00d8kte kostnader til generelle driftskostnader: 250.000,- for en periode p\u00e5 2,5 \u00e5r \u2022 \u00d8kte energikostnader: 900.000,- for en periode p\u00e5 2,5 \u00e5r \u00d8kning i kostnader ved fortsatt drift p\u00e5 Stor\u00e5sen og Koll\u00e5sen vil, i en periode p\u00e5 2,5 \u00e5r, fremfor \u00e5 flytte all undervisning til Eidsv\u00e5g og legge ned drift p\u00e5 disse to byggene, samlet sett gi en merutgift for drift, vedlikehold og energi p\u00e5 om lag 4,4 millioner. For Haukedalen skole og Salhus skule er det gjort tiltak p\u00e5 utbedring av ventilasjon.. Det er ikke vurdert som n\u00f8dvendig \u00e5 gjennomf\u00f8re st\u00f8rre tiltak p\u00e5 disse skolene for \u00e5 videref\u00f8re driften i noen \u00e5r til. Daniel C. E. H\u00e4gglund - Byr\u00e5d for barnehage og skole Dokumentet er godkjent elektronisk. "
}