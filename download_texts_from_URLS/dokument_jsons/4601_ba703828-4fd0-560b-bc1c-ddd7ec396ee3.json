{
  "dokument_id": "ba703828-4fd0-560b-bc1c-ddd7ec396ee3",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 192 fra Katrine N\u00f8dtvedt (MDG) til byutviklingsbyr\u00e5den om m\u00f8te med Statens vegvesen og behandling",
  "url": "https://bergen.kommune.no/politikere-utvalg/api/fil/bk360/11617358/Svar-pa-skriftlig-sporsmal-nr-192-fra-Katrine-Nodtvedt-MDG-til-byutviklingsbyraden-om-mote-med-Statens-vegvesen-og-behandling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/178805-3 Saksbehandler: Malene Nesse Gr\u00f8nningen Fra Dato: 26. november 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 192 fra Katrine N\u00f8dtvedt (MDG) til byutviklingsbyr\u00e5den om m\u00f8te med Statens vegvesen og behandling av saker - Utvalg for milj\u00f8 og byutvikling I utvalgsm\u00f8tet 14.11 ville ikke byr\u00e5den svare p\u00e5 n\u00e5r hun skal legge frem den varslede saken om justering av bompengetakstene, og derfor ogs\u00e5 i hvilken grad kommunen kan klare \u00e5 n\u00e5 nullvekstm\u00e5let, samt evne \u00e5 finansiere bybanen og Nordhordalandstunnelen. Dette ville hun ikke svare p\u00e5, angivelig fordi hun m\u00e5tte snakke med Statens vegvesen f\u00f8rst. Sp\u00f8rsm\u00e5l til byr\u00e5den: 1. N\u00e5r er m\u00f8tet med Statens vegvesen berammet? 2. Hvorfor kan ikke byr\u00e5den f\u00f8re disse samtalene \u00e5pent for offentligheten i styringsgruppen for Bypakke Bergen? 3. Hva er agendaen for m\u00f8tet? 4. Vil det bli f\u00f8rt referat fra m\u00f8tet? 5. Vil byr\u00e5den i etterkant av m\u00f8tet kunne informere bystyret om n\u00e5r en finansierings/bompengesak kommer til bystyrets behandling?\u00bb Svar fra byr\u00e5den: 1. M\u00f8tet er berammet 02.12.2024, to dager f\u00f8r neste styringsgruppem\u00f8te i Milj\u00f8l\u00f8ftet 04.12.2024 2. For \u00e5 best mulig kunne svare ut statens sp\u00f8rsm\u00e5l har byr\u00e5den tatt initiativ til et saksforberedende m\u00f8te, f\u00f8r behandlingen i styringsgruppen. Det er b\u00e5de helt normalt og n\u00f8dvendig \u00e5 foreta en forventningsavklaring f\u00f8r behandlingen i styringsgruppen. Selve diskusjonen vil skje i styringsgruppen, hvor partene legger frem sine synspunkt. N\u00e5r det likevel tas initiativ til et form\u00f8te er dette for \u00e5 kunne dykke dypere inn i sakskomplekset, b\u00e5de for \u00e5 redusere tidsbruken i styringsgruppen, og for \u00e5 v\u00e6re sikker p\u00e5 man treffer i forhold til forventningene. 3. Det er ikke satt agenda, men temaet vil v\u00e6re situasjonsbeskrivelse og forventningsavklaring i forhold til b\u00e5de fremtidig inntjening og i forhold til nullvekstm\u00e5l. 4. Det vil bli f\u00f8rt referat. 5. Byr\u00e5den vil ikke forskuttere n\u00e5r en slik sak vil fremmes. Christine Kahrs \u2013 Byr\u00e5d for byutvikling Dokumentet er godkjent elektronisk. "
}