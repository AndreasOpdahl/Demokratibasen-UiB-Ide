{
  "dokument_id": "93ffad74-8d8f-5cfd-9611-8b8a0c575920",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 42 fra Christian Haugen (FrP) om \u00abnarkohulen\u00bb i 10444932_11_0",
  "url": "https://bergen.kommune.no/politikere-utvalg/api/fil/bk360/10561213/Svar-pa-skriftlig-sporsmal-nr-42-fra-Christian-Haugen-FrP-om-narkohulen-i-10444932-11-0",
  "tekst": " BBSM-kommunaldirekt\u00f8rens stab Til Intern korrespondanse Bystyrets kontor v/ Anne Marit Myrstad Eriksen V\u00e5r referanse: 2024/79994-3 Saksbehandler: Rune Tj\u00f8svold Fra Charlotte Spurkeland, byr\u00e5d for barnevern, Dato: 14. mai 2024 sosiale tjenester og mangfold Svar p\u00e5 skriftlig sp\u00f8rsm\u00e5l nr. 42 fra Christian Haugen (FrP) om \u00abnarkohulen\u00bb i \u00c5sane - Utvalg for helse og sosial 2024 Representanten Christian Haugen (FrP) har den 13. mai 2024 sendt inn f\u00f8lgende skriftlige sp\u00f8rsm\u00e5l: I \u00c5sane tidende 13. mai tar man opp utfordringene med \u00e5pen russcene i \u00c5sane i den s\u00e5kalte \u00abnarkohulen\u00bb: Narkotika, \u00c5sane | Flyter med hasjflasker og brukte spr\u00f8yter (aasanetidende.no) I 2017 omtalte \u00c5sane Tidende f\u00f8rste gang \u00abnarkohulen\u00bb \u2013 en liten \u00e5pning i fjellet ved Stamskaret langs \u00c5samyrane. Saken ble i 2017 tatt opp politisk p\u00e5 Stortinget og stortingsrepresentant Silje Hjemdal (FrP) engasjerte seg, ogs\u00e5 i lys av det da planlagte MO-senteret, som var kraftig forsinket. Hjemdal stilte flere sp\u00f8rsm\u00e5l til dav\u00e6rende byr\u00e5d i Bergen Roger Valhammer (Ap) og uttrykte bekymring for flere \u00e5pne russcener i \u00c5sane grunnet mangel p\u00e5 reelle tilbud. En stund etter ble MO-senteret (Mottak og oppf\u00f8lgingssenter for mennesker tilknyttet rus. red.anm.) i Eidsv\u00e5g etablert. Det hjelper nok mange, men problemet med rus er oppfattes st\u00f8rre blant de unge i bydelen n\u00e5 enn i 2017 av lokalbefolkningen i \u00c5sane. Narkohulen illustrerer p\u00e5 mange m\u00e5ter utfordringene med ungdomskriminalitet og rus i \u00c5sane og resten av Bergen akkurat n\u00e5. Det er store m\u00f8rketall ang\u00e5ende ungdomskriminalitet, det er en \u00f8kning og det er yngre mennesker som ruser seg og bedriver kriminell aktivitet, som leder i forebyggende avdeling i \u00c5sane, Endre Laukeland selv bekreftet til \u00c5T. Journalist Erik Madsen sp\u00f8r om hva som kan gj\u00f8res? Kan veieier (fylkeskommunen. red.anm.) stenge av hulen i fjellveggen, selv om de f\u00f8rst og fremst er veieier? Kan politikerne i Bergen l\u00f8fte frem saken en gang til? Eller har vi alle et ansvar for selv \u00e5 plukke opp brukte spr\u00f8yter for \u00e5 hindre at barna v\u00e5re plukker dem opp? Sp\u00f8rsm\u00e5l: 1. Hva tenker byr\u00e5det om utviklingen i \u00c5sane? 2. Har byr\u00e5det forslag til l\u00f8sning p\u00e5 utfordringene i \u00c5sane? Svar fra byr\u00e5den: Da jeg ble gjort oppmerksom p\u00e5 problemet gjennom oppslaget i \u00c5sane Tidende, tok jeg kontakt med en partifelle i samferdselsutvalget i fylkeskommunen, som allerede har stilt skriftlig sp\u00f8rsm\u00e5l og mottatt svar om problematikken. I svaret sier direkt\u00f8r for infrastruktur at de vil se n\u00e6rmere p\u00e5 saken, og vurdere mulige tiltak. Fremover vil jeg holde dialogen med samferdselsutvalget om problematikken. \u00c5 endre en negative trender knyttet til ungdom, kriminalitet og rus krever kontinuitet samt varighet i tiltak for at innsatsene skal lykkes. Bystyret har i 2023 vedtatt b\u00e5de strategi for oppvekst, en ungdomsplan og en handlingsplan for barnevern. Disse planene er retningsgivende for kommunens langsiktige arbeid for barn og unge. P\u00e5 kort sikt vil jeg forsikre meg om at lokale ressurser innen politi, kommune, lokalt n\u00e6ringsliv og ideelle/frivillige ressurser finner sammen og utformer tiltak som kan virke direkte inn p\u00e5 de utfordringene de ser og opplever i \u00c5sane. Bedre koordinering og samarbeid mellom flere instanser er hovedn\u00f8kkelen for \u00e5 skape positive endringer b\u00e5de for enkeltpersoner, grupper og for lokalmilj\u00f8et som helhet. Som byr\u00e5d har jeg jobbet mye med \u00e5 sikre en trygg ungdomstid, og med problemene knyttet \u00e5pne rusomr\u00e5der i Bergen. Derfor deler jeg bekymringene om utviklingen i \u00c5sane, og jeg mener at forholdene ved hulen ved Stamskaret b\u00f8r tas tak i f\u00f8r problemene vokser seg st\u00f8rre. Charlotte Spurkeland \u2013 byr\u00e5d for barnevern, sosiale tjenester og mangfold. Dokumentet er godkjent elektronisk. "
}