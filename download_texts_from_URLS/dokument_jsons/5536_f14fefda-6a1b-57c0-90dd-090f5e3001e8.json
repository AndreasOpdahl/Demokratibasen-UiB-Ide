{
  "dokument_id": "f14fefda-6a1b-57c0-90dd-090f5e3001e8",
  "doc_type": "meeting_agenda",
  "kommune": 5536,
  "tittel": "Innkalling - Formannskapet - 04.06.2024 (Hoveddokument)",
  "url": "https://innsyn.lyngen.kommune.no/wfdocument.aspx?journalpostid=2013051157&dokid=101708&versjon=1&variant=A&ct=RA-PDF",
  "tekst": " Lyngen kommune Innkalling Utvalg: Formannskapet M\u00f8tested: r\u00e5dhuset kantina Dato: 04.06.2024 Tid: Kl. 10:00 Medlemmene innkalles med dette til m\u00f8tet. Medlemmer som m\u00e5tte ha gyldig forfall og/eller mulig inhabilitet, m\u00e5 muntlig melde fra om dette snarest, slik at varamedlem kan bli innkalt. De varamedlemmene som f\u00e5r tilsendt innkallingen, m\u00f8ter alts\u00e5 bare dersom de f\u00e5r s\u00e6rskilt innkalling. Egenmeldingsskjema finnes p\u00e5 v\u00e5r hjemmeside www.lyngen.kommune.no under politikk/sakspapirer. De sakene som ikke er unntatt offentlighet er i tida fram til m\u00f8tet utlagt med alle dokumenter til alminnelig ettersyn p\u00e5 Servicekontoret, kommunehuset. De medlemmene og eventuelle innkalte varamedlemmer som skal delta i behandlingen av saker som er unntatt offentlighet, kan f\u00e5 n\u00e6rmere innsyn i disse (dersom de ikke f\u00f8lger denne innkallingen) ved henvendelse til Servicekontoret. Sakliste Sak nr. Sakstittel PS 44/24 Delegerte saker PS 45/24 112/50 - S\u00f8knad om konsesjon p\u00e5 erverv av fast eiendom - Jan Magne Johansen PS 46/24 Orientering - H\u00f8ringsforslag kommuneplanens samfunnsdel 2024-2027 PS 47/24 Fastsetting av planstrategi og planprogram for kommuneplanens samfunnsdel 2024-2027 PS 48/24 Lyngen Reker s\u00f8knad om privat vannverk fra Veidalselva PS 49/24 Vurdere endring av konsesjonsvilk\u00e5r for kraftverket i Gjerdelva- tillate beredskaps- og landbruksvei PS 50/24 Finansrapport 2024-1 PS 51/24 \u00c5rsregnskap og \u00e5rsberetning 2023 Lyngen kommune, den 28.05.2024 Eirik Larsen ordf\u00f8rer Therese Str\u00f8m-Perrins utvalgssekret\u00e6r Side 2 av 28 Lyngen kommune Arkiv: JournalpostID: 24/6441 Therese Str\u00f8m- Saksbehandler: Perrins Dato: 28.05.2024 Saksframlegg Saksnr. Utvalg M\u00f8tedato PS 44/24 Formannskapet 04.06.2024 Delegerte saker R\u00e5dmannens innstilling: De delegerte sakene tas til orientering. Underliggende saker: 54/24, 101/56 - Vedtak - Utslippstillatelse privat avl\u00f8psanlegg - Lyngsalpeveien 1460 52/24, 107/74 og 75 - s\u00f8knad om konsesjons p\u00e5 erverv av fast eiendom - Elise Leonhardsen 58/24, 123/15 - Ferdigattest - garasje - Stor\u00e5sveien - Svensby Tursenter AS Side 3 av 28 Lyngen kommune Arkiv: JournalpostID: 24/6247 Saksbehandler: Terje St\u00f8rseth Dato: 23.05.2024 Saksframlegg Saksnr. Utvalg M\u00f8tedato PS 45/24 Formannskapet 04.06.2024 112/50 - S\u00f8knad om konsesjon p\u00e5 erverv av fast eiendom - Jan Magne Johansen Henvisning til lovverk: Konsesjonsloven: \u00a7 1.(lovens form\u00e5l) Loven har til form\u00e5l \u00e5 regulere og kontrollere omsetningen av fast eiendom for \u00e5 oppn\u00e5 et effektivt vern om landbrukets produksjonsarealer og slike eier- og bruksforhold som er mest gagnlige for samfunnet, bl.a. for \u00e5 tilgodese: 1. framtidige generasjoners behov. 2. landbruksn\u00e6ringen. 3. behovet for utbyggingsgrunn. 4. hensynet til milj\u00f8et, allmenne naturverninteresser og friluftsinteresser. 5. hensynet til bosettingen. Saksopplysninger Generelle opplysninger om saken S\u00f8knad om konsesjon for erverv av fast eiendom er mottatt 26.04.2024. S\u00f8knaden gjelder eiendommen 112/50 som ligger i S\u00f8r-Lenangen i Lyngen kommune. Kj\u00f8per: Jan Magne Johansen, B.A. L\u00f8volds veg 116, 9022 Krokelvdalen. 1/1 Selger: Jan-Steinar Bj\u00f8rndahl, Kvannliveien 8, 9023 Krokelvdalen. 1/1 Kj\u00f8pesum: kr 200.000,- Form\u00e5l med ervervet: Kj\u00f8per er i slekt med selger. Faren til kj\u00f8per bor i dag p\u00e5 matrikkelenhet 112/158 som i 1971 ble utg\u00e5tt av 112/50 (Lenangsveien 969). I s\u00f8knaden vises det til at det er viktig at eiendommen holdes i familien. Kj\u00f8per opplyser at han er framtidig arving p\u00e5 eiendommen 112/158. I s\u00f8knaden opplyser s\u00f8ker at han \u00f8nsker \u00e5 ivareta og forvalte skogen og utmarksressursene p\u00e5 best mulig m\u00e5te. Side 4 av 28 Areal: I f\u00f8lge Nibio er ca 80 da. p\u00e5 eiendommen kartlagt som dyrkbar mark. Bygninger: Det er ikke registrert bygninger p\u00e5 matrikkelenheten 112/50. Forhold til overordnet plan og \u00f8vrige vedtak Eiendommen ligger innenfor det som i kommuneplanens arealdel er satt til LNFR-omr\u00e5de med angitt hensynssone landbruk. Vurdering av alternativer og konsekvenser Side 5 av 28 Konsesjonsloven av 2003 har som form\u00e5l \u00e5 regulere og kontrollere omsetning av fast eiendom for \u00e5 oppn\u00e5 et effektivt vern om landbrukets produksjonsarealer. En \u00f8nsker ogs\u00e5 \u00e5 oppn\u00e5 eier og bruksforhold som er mest gagnlige for samfunnet bl.a. for \u00e5 tilgodese landbruksn\u00e6ringen, framtidige generasjoner behov, hensyn til bosetting og utbyggingsgrunn. Det skal ogs\u00e5 tas hensyn til allmenne naturvern- og friluftsinteresser. Ved vurdering om konsesjon skal gis, skal det bl.a. legges vekt p\u00e5 om ervervet inneb\u00e6rer driftsmessige gode l\u00f8sninger, om ervervet ivaretar hensynet til bosetting og om det gir en forsvarlig prisutvikling. Det skal ogs\u00e5 vurderes om konsesjonss\u00f8keren anses skikket til \u00e5 drive eiendommen. Eiendommen er uten dyrka mark, men har store dyrkningsreserver. Den ligger dessuten i hesynsomr\u00e5de landbruk. De fleste andre st\u00f8rre eiendommer i omr\u00e5det har oppdyrkede arealer. Ideelt sett burde eiendommen blitt solgt til noen som har yrket sitt innen landbruksn\u00e6ringa. P\u00e5 en annen side har en slektsrelasjonen mellom kj\u00f8per og selger. Det er fradelt tomt med bolig (112/158) som faren til s\u00f8ker eier og bor i. S\u00f8ker har derfor sterk tilknytning til eiendommen. Slektskapet er dog ikke s\u00e5 n\u00e6rt at kosesjonsforholdet kunne blitt registrert gjennom egenerkl\u00e6ring om konsesjonsfrihet. R\u00e5dmannens innstilling I medhold av konsesjonsloven innvilges Jan Magne Johansen konsesjon for erverv av eiendommen 112/50 i Lyngen kommune. Begrunnelse: S\u00f8ker har tilknytning til eiendommen gjennom slektskap. Ervervet vurderes\u00e5 v\u00e6re innenfor form\u00e5lsparagrafen i konsesjonsloven. Side 6 av 28 Lyngen kommune Arkiv: JournalpostID: 24/5960 B\u00e5rd Bendik Gr\u00f8tta Saksbehandler: Fanghol Dato: 14.05.2024 Saksframlegg Saksnr. Utvalg M\u00f8tedato PS 46/24 Formannskapet 04.06.2024 Orientering - H\u00f8ringsforslag kommuneplanens samfunnsdel 2024-2027 Henvisning til lovverk Plan- og bygningsloven \u00a7 11-2 Saksopplysninger Generelle opplysninger om saken Siden planstrategi og planprogram for kommuneplanens samfunnsdel ble sendt p\u00e5 h\u00f8ring har Nord- Troms Plan og Eiendom jobbet med \u00e5 utarbeide et h\u00f8ringsforslag til kommuneplanens samfunnsdel 2024-2027. Planforslaget bygger p\u00e5 politisk verksted med kommunestyret i november 2023, kunnskapsgrunnlaget Status Lyngen, politiske innspill fra partiene i kommunestyret, politisk verksted med formannskapet, workshop med ungdomsr\u00e5det og workshoper og m\u00f8ter med r\u00e5dmannens ledergruppe. Alt dette danner grunnlaget for planforslaget som n\u00e5 blir fremmet til behandling i kommunestyret for \u00e5 sendes p\u00e5 h\u00f8ring over sommeren. P\u00e5 grunn av knapp tid med ferdigstilling av planen, s\u00e5 rekker vi ikke \u00e5 legge den ved sakspapirene til formannskapet. Den vil bli komme til behandling i kommunestyret 13. juni. Derfor vil Nord-Troms Plan og Eiendom komme til formannskapet som styringsgruppe og presentere planforslaget i m\u00f8tet og v\u00e6re tilgengelig for sp\u00f8rsm\u00e5l og diskusjon. P\u00e5 denne m\u00e5ten blir styringsruppa informert og oppdatert f\u00f8r saken kommer til behandling i kommunestyret. R\u00e5dmannens innstilling Formannskapet tar saken til orientering og behandler h\u00f8ringsforslaget i kommunestyret. Side 7 av 28 Side 8 av 28 Lyngen kommune Arkiv: JournalpostID: 24/5722 B\u00e5rd Bendik Gr\u00f8tta Saksbehandler: Fanghol Dato: 07.05.2024 Saksframlegg Saksnr. Utvalg M\u00f8tedato PS 47/24 Formannskapet 04.06.2024 PS Kommunestyret Fastsetting av planstrategi og planprogram for kommuneplanens samfunnsdel 2024-2027 Henvisning til lovverk Plan og bygningsloven \u00a7 10-1 og \u00a7 11-13 Saksopplysninger Generelle opplysninger om saken Planstrategi og planprogram for kommuneplanens samfunnsdel har blitt sl\u00e5tt sammen til et oppstartsdokument og har n\u00e5 v\u00e6rt p\u00e5 h\u00f8ring. Det kom fire h\u00f8ringsuttalelser til oppstartsdokumentet. Disse er behandlet i vedlegget merknadsbehandling. Det er gjort noen mindre justeringer i dokumentet og det skal n\u00e5 vedtas og fastsettes av kommunestyret. Oppstartsdokumentet og samfunnsplanprosessen f\u00f8lger et FoU prosjekt gjennomf\u00f8rt av KS som handle rom forenkling av samfunnsdelen med fokus p\u00e5 \u00e5 gj\u00f8re den til et politisk styringsverkt\u00f8y for det sittende kommunestyret. H\u00f8ringsforslaget til kommuneplanens samfunnsdel vil forh\u00e5pentligvis bli vedtatt i l\u00f8pet av siste kvartal i 2024. Forhold til overordnet plan og \u00f8vrige vedtak Oppstartsdokumentet erstatter planstrategien for 2020-2023 og er forl\u00f8peren til ny samfunnsdel for 2024-2027. R\u00e5dmannens innstilling Lyngen kommune vedtar og fastsetter kommunal planstrategi og planprogram for kommuneplanens samfunnsdel 2024-2027. Vedlegg: Merknadsbehandling - oppstartsdokument Side 9 av 28 Alle h\u00f8ringsinnspill Oppstartsdokument 2024-2027 Side 10 av 28 Lyngen kommune Arkiv: JournalpostID: 24/6368 Saksbehandler: Berit Jegervatn Dato: 24.05.2024 Saksframlegg Saksnr. Utvalg M\u00f8tedato PS 48/24 Formannskapet 04.06.2024 Lyngen Reker s\u00f8knad om privat vannverk fra Veidalselva Henvisning til lovverk Lov om kommunale vass- og avl\u00f8psanlegg (vass- og avl\u00f8psanleggslova) Dato LOV-2012-03-16-12 Saksopplysninger Generelle opplysninger om saken Lyngen Reker har i e-post av 22 mars 2024 sendt foresp\u00f8rsel om Lyngen kommune kan forh\u00e5nds godkjenne at Lyngen Reker etablerer eget vannverk med \u00e5 etablere grunnvannsbr\u00f8nner i Veidalselva. Lyngen Reker opplyser at de \u00f8nsker \u00e5 g\u00e5 inn i fullskala produksjon av reker. De skriver videre at: \u00abFor \u00e5 f\u00e5 dette til er det viktig av Lyngen Reker AS og Lyngen Kommune kan spille p\u00e5 samme lag slik at vi fortsette rekesatsingen p\u00e5 Lenangs\u00f8yra. En slik satsing krever forutsigbarhet p\u00e5 viktige rammebetingelser f\u00f8r vi kan iverksette tunge investeringer i anlegg, b\u00e5ter, marked og ikke minst tilgang til vann. Pr i dag er det ikke nok vann med tilstrekkelig mengde og trykk. N\u00e5r vi produserer p\u00e5 fabrikken (stort ett en dag i uken) s\u00e5 reduseres trykk og vannmengde for bygdas befolkning p\u00e5 en slik m\u00e5te at det ikke er b\u00e6rekraftig. Videre er det ikke mulig \u00e5 drive en rekeproduksjon med dagens og den ventede fremtidige vannkostnaden i kommunen. Med en ny utbygging av Vasarelva kan vi sikre f\u00f8lgende; (Anmerkning fra Lyngen kommune, her skal det sikkert st\u00e5 Veidalselva. \u2022 Nok vann til \u00e5 produsere reker p\u00e5 3 skift \u2022 Sikre av innbyggerne f\u00e5r vann av riktig mengde og trykk \u2022 Vi kan ogs\u00e5 tilby Kommunen \u00e5 bruke den nye vannkilden som en reserve vannl\u00f8sning \u2022 Vi blir fortsatt \u00e5 bruke kommunalt vann s Side 11 av 28 Vi ber om at Lyngen Kommunen behandler denne henvendelsen s\u00e5 snart det lar seg gj\u00f8re slik at vi kan fortsette v\u00e5re planlegginger.\u00bb Vedtaket fra 2021 angir at \u00abLyngen Reker AS gis tillatelse til \u00e5 etablere et nytt eget vannanlegg som i utgangspunktet ikke benytter Lyngen kommunes infrasturuktur som demning og r\u00f8rsystem.\u00bb. Vedtaket fra 2021 m\u00e5 imidlertid leses i lys av s\u00f8knaden som forel\u00e5 p\u00e5 vedtakstidspunktet, slik at vedtaket kun gjelder det anlegget det ble s\u00f8kt om. Tekniske forhold Trykk Lyngen Reker skriver at det i dag ikke er nok vann med tilstrekkelig trykk n\u00e5r det produseres reker p\u00e5 fabrikken. Lyngen kommune var den 24. april i \u00e5r, en fredag da det ble produsert reker og tok noen trykkm\u00e5linger i boliger p\u00e5 Lenangs\u00f8ra. Og det var nok trykk alle plasser vi m\u00e5lte. Trykk hos et hus s\u00f8r p\u00e5 Lenangs\u00f8ra var 3,1 bar. Trykk i hus nord p\u00e5 Lenangs\u00f8ra var 3,0 bar. Inngangstrykk trykk\u00f8kningsstasjon Skomaker krysset var 1,9 bar. Bonden ved trykk\u00f8kningsstasjonen og et annet bolighus er tilkoblet etter pumpestasjonen. Lyngen kommune mener innbyggerne er sikret nok vann og nok trykk, n\u00e5r det produseres reker slik som i dag. Reserve-vannkilde Lyngen kommune er fra Mattilsynet p\u00e5lagt \u00e5 ordne med reserve-vannforsyning til b\u00e5de S\u00f8r-Lenangen og Nord-Lenangen vannverk. I Handlingsplan for 2022 -2025 vedtatt i Politisk sak nr. 123/21 i kommune styret, den 20.12.2021, er f\u00f8lgende vedtatt: For \u00e5 oppfylle p\u00e5legg fra Mattilsynet b\u00f8r sammenkobling av S\u00f8r-Lenangen og Nord-Lenangen vannverk innarbeides i \u00f8konomiplanen fra 2023-2026. Kostnadene er ansl\u00e5tt til kr 20,8 mill. En reservevannforsyning fra Veidalselva vil ikke ha kapasitet til \u00e5 forsyne abonnentene ved S\u00f8r- Lenangen vannverk med nok vann. Lyngen kommune mener ogs\u00e5 at det ikke er hensiktsmessig at ikke Lyngen kommune skal eie og drifte sin reservevannforsyning. Og en reservevannforsyning fra Veidalelva medf\u00f8rer at m\u00e5 vi bygge ut en annen reservevannforsyning for \u00e5 sikre vannforsyningen til Nord-Lenangen. Lyngen kommune \u00f8nsker derfor ikke \u00e5 koble seg til en reservevannforsyning fra Veidalselva. Den beste l\u00f8sningen er som planlagt \u00e5 koble i sammen Nord- og S\u00f8r-Lenangen vannverk. Lyngen Reker blir fortsatt \u00e5 bruke kommunalt vann Lyngen kommune har gjort noen beregninger for vannbehovet dersom Lyngen Reker etablerer egen vannforsyning. I hovedtrekk viser beregningene at dersom Lyngen Reker skal \u00f8ke produksjonen til et eller to skift s\u00e5 vil det fortsatt v\u00e6re behov for at Lyngen kommune leverer mye vann til Lyngen Reker. 1. For dette tilfellet der Lyngen Reker blir \u00e5 produsere som i dag med 1 -2 skift i uken, vil d et ikke v\u00e6re behov for \u00e5 hente vann fra det kommunale vannverket. Side 12 av 28 Lyngen Reker hadde et \u00e5rlig vannforbruk p\u00e5 Ca. 40000 m3/\u00e5r i \u00e5rene 2021, 2022 og 2023. Side 13 av 28 Forhold til overordnet plan og \u00f8vrige vedtak Vedtaket fra 2021 angir at \u00abLyngen Reker AS gis tillatelse til \u00e5 etablere et nytt eget vannanlegg som i utgangspunktet ikke benytter Lyngen kommunes infrasturuktur som demning og r\u00f8rsystem.\u00bb. Vedtaket fra 2021 m\u00e5 imidlertid leses i lys av s\u00f8knaden som forel\u00e5 p\u00e5 vedtakstidspunktet, slik at vedtaket kun gjelder det anlegget det ble s\u00f8kt om. Denne saksutredningen omfatter ikke behandling i henhold til Plan og Bygningsloven. \u00d8konomiske konsekvenser \u00d8konomiske konsekvenser Da vi begynte \u00e5s e p\u00e5 saken sendt vi en foresp\u00f8rsel i e-post datert 10. mai til Lyngen Reker hvor vi spurter om bl.a. f\u00f8lgende: Med bakgrunn i notatet utarbeidet av Norconsult og brevet fra Lyngen Reker \u00f8nsker vi i Lyngen kommune svare p\u00e5 f\u00f8lgende sp\u00f8rsm\u00e5l: A. Lyngen kommune \u00f8nsker at dere setter opp en oversikt over hvor mye vannbehovet er pr time, og pr d\u00f8gn med 1,2 eller 3 skift. B. Og vi ber om en tabell som viser hvor mye LR kan forsynes med vann fra nytt vannverk i Veidalselva, ved 1 2 eller 3 skift, n\u00e5r dere tar hensyn til magasinering. C. Og en tabell som viser hvor mye vann det er behov for \u00e5 kj\u00f8pe fra Lyngen kommune. I svaret som kom samme dag svarte Lyngen Reker bl.a.: \u00abUttaket fra ny vannkilde vil v\u00e6re tilstrekkelig for \u00e5 sikre produksjonen p\u00e5 dagens niv\u00e5, dvs 1 til 2 dager produksjon per uke. Hvis en fremover skal \u00f8ke produksjonen, fra 2 til 5 dager og fra 1 skift til 3 skift vil dette selvsagt \u00f8ke det fremtidige vannbehovet betydelig og dermed ogs\u00e5 uttaket fra kommunens vannsystem. Dette avhenger av mange variabler vi ikke har kontroll p\u00e5 i dag; Hvor mye kan den nye vannkilden gi n\u00e5r utbyggingen er sluttf\u00f8rt? Hvordan ser rekemarkedet ut fremover? Vi \u00f8nsker jo \u00e5 \u00f8ke v\u00e5r produksjon betydelig. Dette er jo rein matematikk, 2 skift 5 dager i uken vil gi et behov p\u00e5 600.000 m3 og skulle vi komme dit m\u00e5 jo dette skje i forhold til tilgjengelig vannressurser, tilgang p\u00e5 personell, r\u00e5varetilgang og ikke minst markedsadgang. Vi er klar over at saksutredning m\u00e5 hensynta \u00f8konomisk konsekvens og da tror jeg at i det korte l\u00f8pet (2025) vil forbruket fra Kommunal vannledning vil reduseres med ca 30 % fordi \u00f8kt produksjon vil gi et merforbruk. P\u00e5 lengre sikt vil uttaket fra kommunens vannledning trolig \u00f8ke betydelig hvis vi \u00f8ker produksjonen slik vi \u00f8nsker.\u00bb Side 14 av 28 Administrasjonen har et annet syn p\u00e5 saken enn det som fremkommer av svaret fra Lyngen Reker AS. N\u00e5r det gjelder den del av svaret hvor Lyngen Reker mener at vannbehovet deres fra kommunal deres i 2025 vil reduseres med 30 %, s\u00e5 er ikke Lyngen kommune enig i denne vurderingen. Det er fordi at v\u00e5re beregninger viser at dersom Lyngen Reker produserer som i dag 1-2 ganger i uka, s\u00e5 vi ny kilde fra Veidalselva dekke dette behovet. Og dersom Lyngen Reker utvider til 1 skift 5 dager i uka, s\u00e5 vil de ha behov for \u00e5 kj\u00f8pe 72384 m3/\u00e5r fra Lyngen kommune. Slik Lyngen-kommune vurdere dette kan det, avhengig av diverse faktorer, bli slik at Lyngen Reker enten er selvforsynt med vann eller har behov for \u00e5 bli forsynt med vann fra Lyngen kommune. Dersom Lyngen Reker blir selvforsynt med vann, vil Lyngen kommune kunne selge vann fra S\u00f8r- Lenangen vannverk til annen vannkrevende industri. Svaret fra Lyngen Reker av 10. mai er noe uklart ang\u00e5ende vannbehovet. For Lyngen kommune sin side medf\u00f8rer dette svaret storusikkerhet n\u00e5r det gjelder Lyngen kommunes forpliktelse til \u00e5 levere vann til Lyngen Reker. Lyngen kommune mener at dette vanskeligj\u00f8r saken. Dette forholdet m\u00e5 avklares i en eventuell s\u00f8knad fra Lyngen Reker AS f\u00f8r endelig tillatelse kan gis. Er det slik at Lyngen kommune m\u00e5 holde av nok vann til reservevannforsyning til Lyngen Reker. Dersom dette er \u00f8nskelig, m\u00e5 Lyngen Reker forplikte seg til \u00e5 inng\u00e5 avtale om \u00e5 kj\u00f8pe en viss mengde vann i l\u00f8pet av \u00e5ret. Det m\u00e5 ogs\u00e5 avtales hvor mye vann Lyngen Reker skal kunne hente ut pr time og pr dag fra S\u00f8r-Lenangen vannverk. Dette for at det er Lyngen kommune som r\u00e5r over det vannet som kan produseres i S\u00f8r-Lenangen, og f\u00f8lgelig vil vi kunne selge s\u00e5 mye vann som mulig uten \u00e5 v\u00e6re bundet av en usikker avtale med Lyngen Reker. Lyngen kommune har for noen \u00e5r siden fjernet tilskudd til private vannverk og det kan derfor ikke gis tilskudd fra Lyngen kommune til at Lyngen Reker f\u00e5r etablere eget vannverk i Veidalselva. Vi viser ogs\u00e5 til saksutredning og vedtak i sak 21/383, hvor fremtidig vannforsyning til Lyngen Reker var behandlet, og det her ble vedtatt at Lyngen Reker kan f\u00e5 bagatellmessig st\u00f8tte p\u00e5 kr. 300000 i \u00e5rene fremover. (Etter EU-kommisjonens vedtak har kommunen anledning \u00e5 innvilge offentlig st\u00f8tte opp til 200 000 euro fordelt over tre regnskaps\u00e5r. Slik st\u00f8tte anses som bagatellmessig og kan gis uten at forbudet mot offentlig st\u00f8tte kommer til anvendelse jfr. forskrift av 14. november 2008 nr. 1213.) Lyngen kommune har f\u00e5tt Visma Entreprise As til \u00e5 se p\u00e5 forskjellige scenarier for vanngebyret fra 2025 til 2029. Disse tabellene er i vedlegg, Gebyreffekten av endringer i Lyngen Reker AS sitt vannforbruk. Side 15 av 28 Risiko- og sikkerhetsmessige konsekvenser Blir vurdert av NVE ved eventuell konsesjons\u00f8knad og s\u00f8knad om plangodkjenning til Mattilsynet Milj\u00f8konsekvenser Blir vurdert av NVE ved eventuell konsesjons\u00f8knad og s\u00f8knad om plangodkjenning til Mattilsynet Side 16 av 28 Folkehelse/friluftsliv Blir vurdert av NVE ved eventuell konsesjons\u00f8knad og s\u00f8knad om plangodkjenning til Mattilsynet Vurdering av alternativer og konsekvenser Vurdering av alternativer og konsekvenser Lov om kommunale vass- og avl\u00f8psanlegg (vass- og avl\u00f8psanleggslova) Hovedregelen er etter \u00a7 1 at nye vann- og avl\u00f8psanlegg skal eies av kommunen. Innledning til loven sier: \u00abVass- og avl\u00f8psanleggslova er ei norsk lov som regulerer eigarskapsformer for vass- og avl\u00f8psanlegga. Det f\u00f8lgjer av lova at nye vass- og avl\u00f8psanlegg skal vere eigd av kommunar, og eksisterande vass- og avl\u00f8psanlegg kan berre overdragast til kommunar.\u00bb Form\u00e5let bak loven er \u00e5: \u00abvann- og avl\u00f8psinfrastrukturen gjennom lov forblir heleid av det offentlige i all fremtid. Bakgrunnen for forslaget var at sikkerhetshensyn, b\u00e5de p\u00e5 kort og lang sikt, og det store behovet for fornyelse av ledningsnettet taler for offentlig eierskap til infrastrukturen.\u00bb ( Prop.136 L (2010\u20132011), kapittel 2.1.1 andre avsnitt) Dette betyr at det er sikkerhet, beredskap, hensyn til forurensning, og \u00e5 levere og sikre kvalitet samt f\u00e5 en langsiktighet i vann og avl\u00f8pssektoren. \u00a7 2\u00bb Nye anlegg etter f\u00f8rste ledd skal organiserast som andelslag eigd av brukarane. Kommunen avgjer om det elles skal stillast s\u00e6rlege vilk\u00e5r for l\u00f8yvet.\u00bb Kommunen avgj\u00f8re om de skal stille s\u00e6rlige vilk\u00e5r for tillatelsen. Vilk\u00e5rene m\u00e5 f\u00f8lge forvaltningsrettslige prinsipp. Det kan ikke settes urimelige vilk\u00e5r, eller vilk\u00e5r som forskjellsbehandler. Det betyr at Lyngen kommunen b\u00f8r v\u00e6re bevisst sine vilk\u00e5r ved denne private tillatelsen, ettersom det vil kunne fremst\u00e5 som usaklig forskjellsbehandling dersom en annen bedrift ved en senere anledning f\u00e5r bedre vilk\u00e5r, f.eks. ved at de har lov til \u00e5 kommersialisere sitt vann- og avl\u00f8psanlegg. Lyngen kommune har forelagt v\u00e5r advokat de vilk\u00e5r som Lyngen kommune mener kan v\u00e6re aktuelle \u00e5 sett i denne saken, dersom det skal gis tillatelse til at Lyngen Reker etablerer privat vannverk i Veidalselva. F\u00f8lgende er utdrag fra advokatens vurderinger: Kommunen har bedt oss vurdere om f\u00f8lgene vilk\u00e5r kan stilles, og hvordan disse skal knyttes til lovverket: 1. Om Lyngen reker legger ned fabrikken, s\u00e5 skal Lyngen kommune ha forkj\u00f8psrett til \u00e5 kj\u00f8pe vannverket til innkj\u00f8pspris. 2. Vann fra vannverket til Lyngen Reker kan ikke selges videre (de kan ikke tjene penger p\u00e5 \u00e5 selge overskuddsvann). 3. Ved konkurs skal Lyngen kommune ha forkj\u00f8psrett til \u00e5 kj\u00f8pe vannverket til innkj\u00f8pspris. 4. Ved videresalg til andre eiere, kan ikke vannverket f\u00f8lge med salget av bedriften, dersom Lyngen Reker blir solgt til et utenlands selskap eller selskap med utenlandske eiere. 5. Vann fra vannverket til Lyngen Reker kan ikke selges videre, dersom de legger ned rekefabrikken og eventuelt vil selge vann. Det er SANDS\u2019 vurdering at samtlige av de foresl\u00e5tte vilk\u00e5rene kan stilles ved tillatelse til privat vann- og avl\u00f8psanlegg. Side 17 av 28 Vi mener at b\u00e5de vilk\u00e5r 1, 3 og 4 kan stilles, og har hjemmel i lov. Det f\u00f8lger direkte av vann- og avl\u00f8psloven \u00a7 1 at det kun er kommunen som kan kj\u00f8pe vann- og avl\u00f8psanlegg. Det f\u00f8lger derfor av loven at det ikke vil v\u00e6re mulighet for LR \u00e5 selge til noen andre enn kommunen. P\u00e5 den annen side, inneb\u00e6rer ikke dette en kj\u00f8peplikt. Dersom kommunen ikke \u00f8nsker \u00e5 overta anlegget, er den derfor ikke pliktig til det. Kommunen kan ogs\u00e5 stille vilk\u00e5r om at det nye vann- og avl\u00f8psanlegget ikke skal kommersialiseres, ved at den private parten tjener penger p\u00e5 salg av vannet. Dette vil v\u00e6re et vilk\u00e5r om drift i samsvar med selvkostprinsippet, som ogs\u00e5 kommunen m\u00e5 f\u00f8lge for sine vann- og avl\u00f8psanlegg. Selvkostprinsippet inneb\u00e6rer at det ikke er tillatt \u00e5 finansiere andre deler av kommuneforvaltningen med vann- og avl\u00f8psgebyrene. Kommunens plikt til \u00e5 f\u00f8lge selvkostprinsippet er gitt i forurensningsforskriften \u00a7 16-1. Det er derfor ikke noe i veien for \u00e5 fremsette vilk\u00e5r 2 og 5. Utover dette er det ikke n\u00f8dvendigvis avgj\u00f8rende \u00e5 kunne forankre vilk\u00e5rene i en spesiell lovbestemmelse. Dersom kommunen skulle \u00f8nske \u00e5 stille flere vilk\u00e5r, er det viktig at vilk\u00e5rene ikke strider med vann- og avl\u00f8psloven, men s\u00e5 lenge vilk\u00e5rene er i tr\u00e5d med lovens form\u00e5l, som gjennomg\u00e5tt i punkt 2, samt de forvaltningsrettslige prinsippene ved saksbehandling, har kommunen et vidt skj\u00f8nn til \u00e5 stille vilk\u00e5r ved private tillatelser til vann- og avl\u00f8psanlegg. Det er ogs\u00e5 stadfestet i vann- og avl\u00f8psanleggslovens \u00a7 2 annet ledd at nye private anlegg skal organiseres som et andelslag eid av brukerne. Dette kan v\u00e6re hensiktsmessig \u00e5 stille som vilk\u00e5r, i tillegg til de allerede nevnte vilk\u00e5rene. Vi anser det som hensiktsmessig \u00e5 knytte kommunens vilk\u00e5r tett opp imot bestemmelsene i loven. Vi foresl\u00e5r derfor f\u00f8lgende oppdatert vilk\u00e5r i tr\u00e5d med det overst\u00e5ende: Vilk\u00e5r for tillatelse av opprettelse av privat vannanlegg etter vann- og avl\u00f8psloven \u00a7 2. 1. Vannanlegget skal organiseres som andelslag, jf. vann- og avl\u00f8psloven \u00a72. 2. Dersom Lyngen Reker AS legger ned sin produksjon av reker skal kommunen ha rett til \u00e5 kj\u00f8pe anlegget. Vannanlegget kan ikke drives med grunnlag i salg av vann til andre. 3. Vannanlegget kan ikke selges, eller p\u00e5 annen m\u00e5te overdras, til noen andre enn Lyngen kommune jf. vann- og avl\u00f8psanlegglova \u00a7 1. Dette omfatter, men er ikke begrenset til, salg av anlegget, samtlige aksjer i Lyngen Reker AS og salg av en kontrollerende andel av aksjene i Lyngen Reker AS (change of control). Ved konkurs vil reglene om kommunalt eierskap i vann- og avl\u00f8psloven \u00a7 1 g\u00e5 foran de generelle reglene etter konkurslovgivningen, slik at kommunens forkj\u00f8psrett etter loven er i behold. 4. Et eventuelt salg av vannanlegget til kommunen skal skje til kostpris, og er ikke gjenstand for kommersielle forhandlinger. 5. Lyngen Reker AS plikter \u00e5 drifte vannanlegget etter selvkostprinsippet, jf. vann\u2014og avl\u00f8psloven \u00a7 3 og forurensningsforskriften \u00a7 16-1. Dette inneb\u00e6rer at et eventuelt salg av overskuddsvann ikke kan skje med profitt. Videre angir loven i \u00a7 2 at \u00abkommunen kan etter s\u00f8knad gi l\u00f8yve til etablering av nytt anlegg dersom\u00bb vilk\u00e5rene er tilstede. Loven fortusetter dermed at det skal s\u00f8kes for hver enkelt vannanlegg som \u00f8nskes etablert. Henvendelsen fra Lyngen Reker AS kan ikke sies \u00e5 v\u00e6re en komplett s\u00f8knad. Det m\u00e5 dermed utarbeides en konkret s\u00f8knad til kommunen f\u00f8r endelig tillatelse kan gis. Forholdet til tidligere vedtak: Lyngen Reker AS har tidligere s\u00f8kt om etablering av privat vannanlegg. Saken ble behandlet i sak med referanse 52/21. Det ble fattet f\u00f8lgende vedtak: \"Lyngen Reker AS gis tillatelse til \u00e5 etablere et nytt eget vannanlegg som i utgangspunktet ikke Side 18 av 28 benytter Lyngen kommunes infrasturuktur som demning og r\u00f8rsystem. Lyngen Reker AS vil fortsatt ogs\u00e5 v\u00e6re tilknyttet det kommunale vannanlegget og forplikter til \u00e5 kj\u00f8pe vann fra det kommunale vannnlegget for mellom kr. 200 000,- og 300 000,- pr. \u00e5r alt etter hvor stor produksjon de har i rekefabrikken. Den nye vannkilden skal gi Lyngen Reker AS nok vann, slik at man kan sike fremtidig \u00f8kning i produksjon og sysselsetting uten at det g\u00e5r ut over de andre vann abonnenter eller kommunens fremtidige utbyggingsplaner. I tillegg tilbyr Lyngen Reker AS kommunen \u00e5 kj\u00f8lpe vann fra deres anlegg til samme pris pr. m3 som det til enhver tid betaler til kommunen. Anlegget kan ogs\u00e5 registreres som reservevannl\u00f8sning i det kommunale vannanlegget dersom dette er lovlig. Lyngen Reker AS st\u00e5r for kostnadene ved utbygging av egen ny vannforsyning. Kr. 300 000,- i bagatellmessig st\u00f8tte \u00e5rlig f.o.m. 2021 og fremover.\" Vedtaket fra 2021 er fattet etter en tidligere s\u00f8knad fra Lyngen Reker AS, i tr\u00e5d med vass- og avl\u00f8psanlegglova. Loven \u00a7 2 angir som nevnt over at tillatelse forutsetter s\u00e6rskilt s\u00f8knad for det enkelte anlegg. Vannanlegget som er under planlegging er vesentlig forskjellig fra saken som bel behandlet i 2021. Vannet skal hentes fra et annet sted, og anlegget er fysisk sett forskjellig fra det som var en del av saken i 2021. Det skal dermed i utgangspunktet s\u00f8kes p\u00e5 nytt for anlegget som n\u00e5 er under planlegging. Vedtaket fra 2021 angir at \u00abLyngen Reker AS gis tillatelse til \u00e5 etablere et nytt eget vannanlegg som i utgangspunktet ikke benytter Lyngen kommunes infrasturuktur som demning og r\u00f8rsystem.\u00bb. Vedtaket fra 2021 m\u00e5 imidlertid leses i lys av s\u00f8knaden som forel\u00e5 p\u00e5 vedtakstidspunktet, slik at vedtaket kun gjelder det anlegget det ble s\u00f8kt om. Dette gjelder s\u00e6rlig i de tilfeller hvor anlegget blir vesentlig endret. En slik forst\u00e5else er i tr\u00e5d med lovens system. Kommunen skal dermed fatte et nytt vedtak etter vass- og avl\u00f8psanlegglova som gjeldet det nye oms\u00f8kte anlegget i 2024. Sp\u00f8rsm\u00e5let er om kommunen kan fatte et nytt vedtak med vilk\u00e5r, gitt at vedtaket fra 2021 ble stilt uten vilk\u00e5r. Kommunen st\u00e5r relativt fritt til \u00e5 sette vilk\u00e5r ved tillatelsen som gis i 2024. Etter loven \u00a7 2 om kommunens anledning til \u00e5 stille vilk\u00e5r er kommunen underlagt kommunens skj\u00f8nn, siden det ikke foreligger s\u00e6rlige vilk\u00e5r for at kommunen kan sette vilk\u00e5r i tillatelsen. Dette taler for at det kan settes vilk\u00e5r i herv\u00e6rende sak, s\u00e6rlig siden anleggets fysiske plassering og st\u00f8rrelse er vesentlig endret siden s\u00f8knaden i 2021. I alle tilfeller er de vilk\u00e5rene som er gjengitt ovenfor vilk\u00e5r som uansett f\u00f8lger av vass- og avl\u00f8psanlegglova, og som vil gjelde uavhengig av om vilk\u00e5ret inntas i vedtaksteksten. Videre er alle vilk\u00e5rene begrunnet i hensynene bak loven, herunder hensynet til forsyningssikkerhet og selvkost. Vilk\u00e5rene er begrunnet, og kan ikke sies \u00e5 v\u00e6re utslag av usaklig forskjellsbehandling eller myndighetsmisbruk. Tidligere vurderinger og vedlegg ang\u00e5ende vannforsyning Lyngen Reker AS -som vedlegges saken -PS sak 52/21 06.05.2021 Vurdering alternativer for fremtidig vannforsyning Lyngen Reker -Notat SANDS Advokater 26.02.2021. Om endring/etablering av ny vannforsyning -Notat utarbeidet av Lyngen kommune 06.04.2021, fremtidig vannforsyning Lyngen Reker AS og generelt om vannsituasjonen i S\u00f8r-Leangen og Nordlenangen sak 21/383 -Vedlegg - inntekter 2017-2020 Varenummer 100-153 -Vedlegg til sak 52/21 - Lyngen kommunes vurdering av henvendelse fra Lyngen reker -Brev fra Eurojuris - Lyngen Reker AS 30.4.2021, Etablering av egen vannforsyning -E-post Lyngen reker -Svar fra Sands - vurdering av brev fra Eurojuris -Brev fra Lyngen Reker datert 21.03.2024 -Notat fra Norconsult, Vannforsynign til Lyngen Reker, Oppdragsnr.: 5208977 Dokumentnr.: 1 - Uttalelse fra Sands Advokatfirma DA, -Kommunens mulighet til \u00e5 stille s\u00e6rlige vilk\u00e5r ved kommunal tillatelse til private vann og avl\u00f8psanlegg Side 19 av 28 R\u00e5dmannens innstilling: R\u00e5dmannens innstilling Forslag til vedtak: Fullstendig s\u00f8knad om etablering av privat vannanlegg m\u00e5 foreligge f\u00f8r kommunen kan ta endelig stilling til saken. Herv\u00e6rende vedtak er ikke en forh\u00e5ndsgodkjennelse av anlegget, men vil kunne legge f\u00f8ringer for kommunens behandling av fullstendig s\u00f8knad. Dette for \u00e5 gi Lyngen Reker AS n\u00f8dvendig forutberegnelighet som etterspurt. Endringer av sakens innhold og forutsetninger ved fullste ndig s\u00f8knad kan endre kommunens vurderinger. F\u00f8lgende punkter m\u00e5 avklares f\u00f8r det gis endelig tillatelse til at Lyngen Reker kan f\u00e5 etablere eget vannanlegg i Veidalselva: 1. Dersom Lyngen Reker As etablerer egen vannkilde i Veidalselva m\u00e5 det utarbeides egen avtale mellom Lyngen kommune og Lyngen Reker AS som sier hvor mye vann Lyngen Reker forplikter seg til \u00e5 kj\u00f8pe fra Lyngen kommune. Lyngen kommune forbeholder seg retten til \u00e5 selge vann til andre akt\u00f8rer og vil derfor ikke ha noen mulighet til \u00e5 forsyne Lyngen Reker med reservevann utenom det som blir \u00e5 st\u00e5 i avtalen. 2. Vilk\u00e5r som stilles ved en eventuell endelig tillatelse til privat vannanlegg etter vann- og avl\u00f8psloven \u00a7 2: 2.1. Vannanlegget skal organiseres som andelslag, jf. vann- og avl\u00f8psloven \u00a72. 2.2. Dersom Lyngen Reker AS legger ned sin produksjon av reker skal kommunen ha rett til \u00e5 kj\u00f8pe anlegget. Vannanlegget kan ikke drives med grunnlag i salg av vann til andre. 2.3. Vannanlegget kan ikke selges, eller p\u00e5 annen m\u00e5te overdras, til noen andre enn Lyngen kommune jf. vann- og avl\u00f8psanlegglova \u00a7 1. Dette omfatter, men er ikke begrenset til, salg av anlegget, samtlige aksjer i Lyngen Reker AS og salg av en kontrollerende andel av aksjene i Lyngen Reker AS (change of control). Lyngen kommune kan avst\u00e5 fra \u00e5 benytte retten til \u00e5 overta anlegget ved salg av aksjene i Lyngen Reker AS dersom virksomheten fortsatt skal best\u00e5 av rekeproduksjon. Kommunen kan bruke forkj\u00f8psretten til kj\u00f8p av anlegget dersom aksjene i selskapet overdras til utlandet, selv om virksomheten fortsatt skal v\u00e6re rekeproduksjon. Ved konkurs vil reglene om kommunalt eierskap i vann- og avl\u00f8psloven \u00a7 1 g\u00e5 foran de generelle reglene etter konkurslovgivningen, slik at kommunens forkj\u00f8psrett etter loven er i behold. 2.4. Et eventuelt salg av vannanlegget til kommunen skal skje til kostpris, og er ikke gjenstand for kommersielle forhandlinger. 2.5. Lyngen Reker AS plikter \u00e5 drifte vannanlegget etter selvkostprinsippet, jf. vann\u2014og avl\u00f8psloven \u00a7 3 og forurensningsforskriften \u00a7 16-1. Dette inneb\u00e6rer at et eventuelt salg av overskuddsvann ikke kan skje med profitt. \u00ab 3. Det kan ikke gis st\u00f8tte til etablering av privat vannforsyning over selvkostbudsjettet for kommunal vannforsyning. 4. Lyngen kommune har pr i dag ikke behov for reservevannforsyning og med bakgrunn av dette takker vi nei til \u00e5 kj\u00f8pe oss inn i anlegget. Side 20 av 28 Budsjett Ansvar Tjeneste Art Prosjekt Aktivitet Sum Kr. s\u00f8kes innarbeidet i handlings- og \u00f8konomiplanen for - . Vedlegg: Uttalelse fra Lyngen Kommune H\u00f8ringsuttalesle vann, Lyngen Kommune 21.03.24 Notat Vannforsyning til Lyngen Reker Norkonsult Uttalelse fra Lyngen Kommune [SANDS-MATTERS.FID866811] Vurdering- Vilk\u00e5r tillatelse nytt vannanlegg(7126997.1) Notat Lyngen Reker 26.02(5402688.2) Vedlegg til sak 52/21 - Lyngen kommunes vurdering av henvendelse fra Lyngen reker Brev fra Eurojuris - Lyngen Reker AS 30.4.2021, Etablering av egen vannforsyning E-post Lyngen reker Svar fra Sands - vurdering av brev fra Eurojuris Vurdering alternativer for fremtidig vannforsyning Lyngen Reker Notat Vedlegg - inntekter 2017-2020 Varenummer 100-153 Omgj\u00f8ring av vedtak i k-sak 34/21 Notat med vurdering av vedtak fattet av kommunestyret(5434996.1) Notat - Gebyreffekten av endringer i Lyngen Reker AS sitt vannforbruk Side 21 av 28 Lyngen kommune Arkiv: JournalpostID: 24/6394 Saksbehandler: K\u00e5re Fjellstad Dato: 27.05.2024 Saksframlegg Saksnr. Utvalg M\u00f8tedato PS 49/24 Formannskapet 04.06.2024 PS Kommunestyret Vurdere endring av konsesjonsvilk\u00e5r for kraftverket i Gjerdelva- tillate beredskaps- og landbruksvei Henvisning til lovverk plan og bygningsloven Saksopplysninger Generelle opplysninger om saken Generelle opplysninger om saken NVE ga konsesjon til Gjerdelva kraftverk den 14. desember 2014. Konsesjonsvilk\u00e5rene legger til grunn at det skal etableres anleggsvei fra kraftstasjon til tunnelinnslaget p\u00e5 kote +300. Anleggsveiens lengde er ca 1200meter, denne skal tilbakef\u00f8res n\u00e5r anleggsperioden er avsluttet. R\u00e5dmannen har f\u00e5tt innspill fra beredskapsorganisasjon om \u00e5 beholde den midlertidige anleggsveien frem til tunnelinnslaget permanent etter at anleggsperioden er over. Om dette skal bli realisert s\u00e5 betinger det f\u00f8rst og fremst at Hywer som utbygger s\u00f8ker og f\u00e5r endret konsesjonsvilk\u00e5rene for kraftverksutbyggingen. Det er NVE, gjennom konsesjonsbehandlingen, som eventuelt vil gi tillatelse til dette, men Lyngen kommunes vurdering og uttalelser vil bli vektlagt i denne sammenheng. Da behandling av s\u00f8knad om endring av konsesjonsvilk\u00e5r medf\u00f8rer forholdsvis omfattende konsekvensutredninger mot blant annet landbruksinteresser, reindrift, naturmangfold og vannforsyning mv ber r\u00e5dmannen politisk niv\u00e5 om en forh\u00e5ndsuttalelse om slik anmodning skal sendes utbygger. Beliggenhet: Tunnelinnslaget og midlertidig vei ligger i sin helhet p\u00e5 eiendommen gnr. 86 bnr. 6: Side 22 av 28 Grunneier har uttalt seg positivt til \u00e5 beholde veien etter at anleggsperioden er avsluttet, noe r\u00e5dmannen ser som en forutsetning for at tiltaket realiseres. Forhold til overordnet plan og \u00f8vrige vedtak Den midlertidige adkomstveien mellom kraftstasjon og tunnelinnslag er, i kommuneplanens arealdel (KPA), avsatt til LNFR-form\u00e5l. Deler av eiendommen er satt hensynssone landbruk, H510_9. Av planbestemmelsene fremg\u00e5r f\u00f8lgende: Omr\u00e5der som p\u00e5 plankartet er merket med H510, nr. 1-10, er valgt ut som de viktigste omr\u00e5dene for landbruksn\u00e6ringa. I disse omr\u00e5dene skal det legges s\u00e6rlig stor vekt p\u00e5 \u00e5 ivareta landbrukets ressursgrunnlag og unng\u00e5 driftsmessige ulemper. I forbindelse med detaljplanlegging, dispensasjoner eller annen arealdisponering innenfor hensynssonene skal det foreligge en grundig landbruksfaglig vurdering. Jordlovas form\u00e5l om bevaring av landbrukets ressursgrunnlag skal tillegges stor vekt s\u00e5 langt lova gjelder. I vurderingene skal det legges vekt p\u00e5 st\u00f8rrelse, arrondering og drivbarhet \u00d8konomiske konsekvenser Ingen kjent p\u00e5 dette tidspunkt. Eventuelle konsekvensutredninger vil utl\u00f8se kostnader, men det forutsettes at kommunen ikke belastes dette. Risiko- og sikkerhetsmessige konsekvenser Lyngen R\u00f8de Kors Hjelpekorps har rettet en henvendelse til kommunen der de ber om at det tas initiativ til \u00e5 beholde den midlertidige anleggsveien opp til tunnelinnslaget etter at anleggsperioden er avsluttet. Hjelpekorpset fremholder at veien vil ha stor betydning for deres virksomhet, blant annet vil denne gi bedre adkomst inn i omr\u00e5de der redningsaksjoner forholdsvis ofte utl\u00f8ses. R\u00e5dmannen ser at slik vei i utmark kan endre utfartsm\u00f8nster i omr\u00e5de og lede st\u00f8rre andel personer inn fjellet her. Dette kan gi st\u00f8rre risiko for at flere utsettes for rasfare, at nedslagsfeltet for drikkevann belastes ytterligere av \u00f8kt persontrafikk og at reindrift/beiten\u00e6ringen p\u00e5f\u00f8res ulempe. Det er derfor viktig at adgang til bruk av veien reguleres for eksempel med bom eller andre hensiktsmessige tiltak. Milj\u00f8konsekvenser Konsesjonss\u00f8knaden var p\u00e5 h\u00f8ring f\u00f8r vedtaket ble fattet, h\u00f8ringsuttalelser er gjengitt og kommentert i vedlegg 1-konseskonns\u00f8knad fra side 6. B\u00e5de kommunen og Fylkesmannen (n\u00e5 Statsforvalter) har anbefalt \u00e5 beholde anleggsveien opp til kote +300 for \u00e5 ivareta landbruks- og skogbruksinteresser. Det forutsettes allikevel at veien stenges med bom av hensyn til reindriften. Side 23 av 28 Folkehelse/friluftsliv \u00d8kt tilgjengelighet mot natur og utmark kan bidra til at flere benyttes seg av dette. Samtidig kan en risikere at flere personer vil opps\u00f8ke rasfarlige omr\u00e5der. Vurdering av alternativer og konsekvenser R\u00e5dmannen er i utgangspunktet positiv til \u00e5 beholde adkomstveien slik som Hjelpekorpset \u00f8nsker, men vil avvente sitt endelige standpunkt inntil utbygger eventuelt fremmer formell s\u00f8knad om dette. Det forutsettes at slik s\u00f8knad ogs\u00e5 omfatter en konsekvensutredning der fordeler og ulemper blir belyst. R\u00e5dmannens innstilling Etableringen av adkomstvei opp til ca kote + 300 p\u00e5 eiendommen gnr. 86 bnr. 6 ansees som positivt for flere interesser i lokalmilj\u00f8et. Utbygger av kraftverket oppfordres til \u00e5 gj\u00f8re n\u00f8dvendige utredninger, deretter fremlegge en komplett s\u00f8knad om endring av konsesjonsvilk\u00e5rene slik at midlertidig anleggsvei kan beholdes permanent etter at anleggsperioden er avsluttet. Side 24 av 28 Lyngen kommune Arkiv: JournalpostID: 24/6347 Hilde Gr\u00f8naas Saksbehandler: St\u00f8rseth Dato: 24.05.2024 Saksframlegg Saksnr. Utvalg M\u00f8tedato PS 50/24 Formannskapet 04.06.2024 PS Kommunestyret Finansrapport 2024-1 Henvisning til lovverk Kommuneloven \u00a7 14-13, tredje avsnitt. Saksopplysninger Generelle opplysninger om saken Det er ikke foretatt l\u00e5neopptak til \u00e5rets investeringer. Det vil bli gjennomf\u00f8rt l\u00e5neopptak p\u00e5 en del av \u00e5rets investeringer (kommunale form\u00e5l) i l\u00f8pet av juni, mens l\u00e5neopptak til \u00f8vrige investeringer avventes. I vedlagte finansrapport er \u00e5rets vedtatte l\u00e5neopptak som ikke er gjennomf\u00f8rt tatt med som simulerte l\u00e5n. Dette for \u00e5 synliggj\u00f8re rentekostnader iht. vedtatte investeringer. Finansrapporten er utarbeidet med bakgrunn i reglement for finans- og gjeldsforvaltning. Forhold til overordnet plan og \u00f8vrige vedtak K-sak 109/22 Reglement for finans- og gjeldsforvaltning. K-sak 122/23 Kommuneplanens handlingsdel 2024-2027. \u00d8konomiske konsekvenser Vedlagte finansrapport inkluderer alle l\u00f8pende l\u00e5n uten Husbankl\u00e5n, samt \u00f8vrige vedtak om l\u00e5nenfinansiering av investeringsprosjekter. Rapporten viser forventet utvikling i rentekostnader (pkt. 6), forutsatt at disse l\u00e5neopptakene gjennomf\u00f8res. For \u00f8konomiplanperioden vil rentekostnadene overstige det man tok h\u00f8yde for ved behandling av \u00f8konomiplan 2024-2027: \u00d8konomiplan 2024-2027 Forventede rentekostnader Avvik 2024 29 822 000 29 581 000 241 000 2025 29 899 000 31 029 496 -1 130 000 2026 29 235 000 30 233 423 -998 000 Side 25 av 28 2027 29 526 000 29 842 656 -317 000 \u00c5rsaken til dette er at forventningene til renteutviklingen var lavere da budsjettene ble behandlet enn den faktiske renteutviklinga. Risiko- og sikkerhetsmessige konsekvenser Ikke vurdert. Milj\u00f8konsekvenser Ikke vurdert. Folkehelse/friluftsliv Ikke vurdert. Vurdering av alternativer og konsekvenser Kommunens likviditet er fortsatt akseptabel, men har blitt noe lavere i l\u00f8pet av \u00e5ret da det ikke er foretatt st\u00f8rre l\u00e5neopptak de siste to \u00e5rene. Likevel ikke behov for likviditetsl\u00e5n. \u00c5rets rentebetingelser har v\u00e6rt stabile p\u00e5 rundt 4,7 % for 3mnd Nibor fra \u00e5rets start til rapporttidspunktet. Det er ikke forventet en rentenedgang i 2024, men prognosene p.t. tyder p\u00e5 en liten nedgang i 2025. Snittrenta p\u00e5 l\u00f8pende l\u00e5n er n\u00e5 4,73 %. Fastrenteandelen er 26,91 %, noe som er lavere enn finansreglementet. Det m\u00e5 vurderes om dette skal \u00f8ke n\u00e5r nye l\u00e5neopptak gjennomf\u00f8res, men dette avhenger av hvilke rentebetingelser Lyngen kommune f\u00e5r p\u00e5 fastrente kontra flytende. Ettersom forventede rentekostnader blir h\u00f8yere enn \u00f8konomiplanen, b\u00f8r det vurderes om man kan redusere investeringene og l\u00e5neopptak. Dette m\u00e5 ogs\u00e5 sees i sammenheng med de kuttene som er lagt inn i \u00f8konomiplanen. Finansrapportens prognose for \u00e5rets rentekostnader inkl. simulerte (vedtatte) l\u00e5neopptak er kr 29 581 000. Dette er innenfor budsjett - kr 29 822 000. Dersom det ikke er behov for \u00e5 ta opp l\u00e5n til finansiering av alle vedtatte investeringer i \u00e5r, vil det kunne medf\u00f8re en besparelse p\u00e5 mellom 1,5 til 2,5 mill. kroner for 2024. Utviklingen viser imidlertid at rentekostnadene vil overstige \u00f8konomiplanen dersom alle vedtatte investeringer gjennomf\u00f8res og l\u00e5nefinanseres. R\u00e5dmannens innstilling: Finansrapport 2024-1 tas til orientering. Vedlegg: KBNStandardReport 2024-1 (uten HB-l\u00e5n) Side 26 av 28 Lyngen kommune Arkiv: JournalpostID: 24/3787 Hilde Gr\u00f8naas Saksbehandler: St\u00f8rseth Dato: 26.03.2024 Saksframlegg Saksnr. Utvalg M\u00f8tedato PS 51/24 Formannskapet 04.06.2024 PS Kommunestyret \u00c5rsregnskap og \u00e5rsberetning 2023 Henvisning til lovverk Kommuneloven \u00a7\u00a7 14-3, 14-6 og 14-7 Forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner m.v. (budsjettforskriften) Saksopplysninger Generelle opplysninger om saken Revisjonsberetning og kontrollutvalgets vedtak vedlagt. \u00c5rsregnskapet ble fremlagt med et regnskapsmessig merforbruk p\u00e5 kr 1 221 059,16. Netto driftsresultat ble kr -6 716 273 eller -1,62 %. Regnskapsmessig merforbruk er dekket inn ved redusert overf\u00f8ring til investering iht. \u00a7 4-3 i budsjettforskriften. Dvs. at merforbruket er dekket, og \u00e5rsregnskapet er levert i balanse. Merforbruket er i hovedsak knyttet til ramme 4 Helse og omsorg og ramme 5 teknisk drift. P\u00e5 ramme 4 er det merkostnader knyttet til \u00f8kte kostnader som juridisk bistand, kompensasjon til leger og bruk av vikarer i forbindelse med \u201clegesaken\u201d, reduserte inntekter knyttet til brukerbetaling, innleie fra bemanningsbyr\u00e5 for \u00e5 kunne opprettholde forsvarlig helsehjelp og hjemmebaserte tjenester som praktisk bistand og BPA. P\u00e5 ramme 5 er \u00e5rsaken til merforbruket \u00f8kte str\u00f8mrpiser og st\u00f8rre avsetning til vann og avl\u00f8p enn budsjettert. Resultatet p\u00e5 de ulike ramme- og tjenesteomr\u00e5dene er ytterligere beskrevet i \u00e5rsberetning 2023. Obligatoriske oversikter er i vedlagte \u00e5rsberetning. Investeringer Det ble gjennomf\u00f8rt investeringer for 31,88 mill. kroner i 2023. Det ble et mindre avvik p\u00e5 2,1 mill. kroner ift. budsjett og regnskap fordi budsjettet m\u00e5tte justeres tidlig i desember for \u00e5 f\u00e5 vedtatt saken i siste kommunestyrem\u00f8te f\u00f8r \u00e5rsskiftet. \u00d8konomiske n\u00f8kkeltall Side 27 av 28 Handlingsreglene utgj\u00f8r kommunens finansielle m\u00e5ltall jf. kommuneloven. 1. Netto driftsresultat 1,75 % - ble ikke oppn\u00e5dd for 2023 da resultatet ble -1,62%. 2. Disposisjonsfond 10 % av brutto driftsinntekter. Disposisjonsfondet for 2023 utgjorde kr 24,37 mill. ved utgangen av \u00e5ret. Dette er 5,9 %, en reduksjon p\u00e5 2,2 prosentpoeng fra 2022 - ikke oppfylt. 3. Netto l\u00e5negjeld b\u00f8r ikke overstige 80 % av brutto driftsinntekter. Dette m\u00e5let ble ikke oppn\u00e5dd i 2023, men avviket ble noe redusert. a. Nye l\u00e5neopptak kan kun utgj\u00f8re 50 % av budsjetterte avdrag; ikke oppfylt. Selv om \u00e5rets l\u00e5neopptak bare var 20,325 mill. var dette 7,4 mill. over handlingsregelen. b. Budsjetterte avdrag \u00f8kes og minsteavdrag utg\u00e5r - delvis oppfylt. Det ble betalt vel 0,2 mill. mer enn minste tillatte avdrag i 2023. c. Egenkapital p\u00e5 investeringer minimum 10-20 %. I 2023 var dette 8,82% - ikke oppfylt. Forhold til overordnet plan og \u00f8vrige vedtak Kommuneplanens handlingsdel, k-sak 124/22. Risiko- og sikkerhetsmessige konsekvenser Se \u00e5rsberetning 2023. Milj\u00f8konsekvenser Se \u00e5rsberetning 2023. Folkehelse/friluftsliv Se \u00e5rsberetning 2023. Vurdering av alternativer og konsekvenser Se \u00e5rsberetning 2023. R\u00e5dmannens innstilling: Lyngen kommunestyre vedtar \u00e5rsberetning og \u00e5rsregnskap for 2023. Vedlegg: \u00c5rsregnskapet 2023 Lyngen kommune signert (2) \u00c5rsberetning 2023 Lyngen kommune Revisjonsberetning 2023 KU uttalelse 2023 Lyngen sak 16-24 - Kontrollutvalgets uttalelse om kommuneregnskapet 2023 Lyngen-utskrift av sak 16-24 til ordf\u00f8rer uttalelse 2023 Side 28 av 28 "
}