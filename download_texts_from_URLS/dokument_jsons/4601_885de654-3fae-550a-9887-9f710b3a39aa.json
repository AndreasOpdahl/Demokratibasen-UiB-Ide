{
  "dokument_id": "885de654-3fae-550a-9887-9f710b3a39aa",
  "doc_type": "case_presentation",
  "kommune": 4601,
  "tittel": "Ny organisering ved overf\u00f8ring av Boligetatens oppgaver til Etat for sosiale tjenester",
  "url": "https://bergen.kommune.no/politikere-utvalg/api/fil/bk360/11113886/Framstilling-Ny-organisering-ved-overforing-av-Boligetatens-oppgaver-til-Etat-for-sosiale-tjenester",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/96732-3 Ny organisering ved overf\u00f8ring av Boligetatens oppgaver til Etat for sosiale tjenester Hva saken gjelder: Byr\u00e5d for barnevern, sosiale tjenester og mangfold anbefaler i denne saken \u00e5 legge ned Boligetaten og etablere en ny resultatenhet i Etat for sosiale tjenester, med Boligetatens ansatte og arbeidsoppgaver. Byr\u00e5det har i Klosterhagen-erkl\u00e6ringen og i budsjettsammenheng vist til at det er behov for \u00e5 frigj\u00f8re kapasitet og \u00f8konomiske midler til n\u00f8dvendige oppgaver og h\u00f8yt prioriterte satsinger. Bystyret har i forbindelse med budsjettvedtaket for 2024 lagt til grunn at det er behov for en varig kostnadsreduksjon p\u00e5 95 mill. kroner. Utover dette er det signalisert behov for ytterligere kostnadsreduksjon i de etterf\u00f8lgende \u00e5rene i \u00f8konomiplanen. I tilknytning til ovennevnte har bystyret, i forbindelse med behandlingen av sak 52/23 Handlings- og \u00f8konomiplan 2024-2027/budsjett 2024, vedtatt f\u00f8lgende merknader: \u00abMerknad 1 Oppgavegjennomgang: I forbindelse med den varslede oppgavegjennomgangen ber bystyret byr\u00e5det vurdere etatsstrukturen i kommunen med form\u00e5l om mer effektiv drift...\u00bb Byr\u00e5det har i tr\u00e5d med disse vedtakene satt i gang en rekke prosesser, herunder oppgavegjennomgang og en restriktiv ansettelsespraksis i administrative stillinger. Byr\u00e5det har i sak 1113/24, som en oppf\u00f8lging av bystyrets budsjettvedtak, vedtatt i pkt 1e at f\u00f8lgende blir vurdert: e) overf\u00f8ring av Boligetatens ansvar og oppgaver til Etat for sosiale tjenester. I saken forutsettes det at eventuelle omorganiseringer medf\u00f8rer reduserte kostnader. Det er ogs\u00e5 lagt til grunn at arbeidet gjennomf\u00f8res i samsvar med Hovedavtalens bestemmelser om ansattes medvirkning. Prosess Vurderinger som er gjort rundt ny organisering ved overf\u00f8ring av Boligetaten til Etat for sosiale tjenester er gjort av Byr\u00e5dsavdeling for barnevern, sosiale tjenester og mangfold. Det er nedsatt en arbeidsgruppe med deltagelse fra byr\u00e5dsavdeling for barnevern, sosial og mangfold (BBSM) v/ seksjon for strategi og utredning - velferd og bolig, seksjon for organisasjon, HR og HMS og seksjon for ressurs og \u00f8konomiforvaltning. Etatsdirekt\u00f8rer ved Boligetaten og Etat for sosiale tjenester har deltatt i arbeidsgruppen sammen med hoved- og 1 lokaltillitsvalgte. Arbeidsgruppen har gjennomf\u00f8rt en heldags samling og vurdert de ulike alternativene som det er bedt om. I etterkant av dette arbeidet har byr\u00e5dsavdelingen hatt dialog med Etatsdirekt\u00f8rer for b\u00e5de Boligetaten og Etat for sosiale tjenester, tillitsvalgte og hovedverneombud, og gjort ytterligere vurderinger som ogs\u00e5 ligger til grunn for byr\u00e5den sin anbefaling. Det er ogs\u00e5 gjennomf\u00f8rt et informasjonsm\u00f8te med ansatte i Boligetaten. Boligetatens form\u00e5l og mandat Boligetaten skal bidra til at vanskeligstilte p\u00e5 boligmarkedet skal f\u00e5 hjelp i form av ulike tjenester som boligfinansiering, \u00f8konomisk st\u00f8tte til boutgifter og kommunal utleiebolig. Boligetaten jobber med utvikling av tjenester som er viktige b\u00e6rebjelker i dagens velferdssamfunn. En god bolig i et godt bomilj\u00f8 er viktig for \u00e5 utligne forskjeller, skape trygghet og motivasjon til endring. Digitale l\u00f8sninger og tverrfaglig samhandling er noen av innsatsomr\u00e5dene. Boligetaten har i dag 28 \u00e5rsverk og har de siste \u00e5rene gjort flere st\u00f8rre endringer som har \u00f8kt effektiviteten og som har gjort at en har kunnet redusere bemanningen knyttet til en del arbeidsoppgaver. Boligetatens oppgaver og ansvarsomr\u00e5der Boligetaten organisering ble sist endret i februar 2020. Boligetaten har de siste \u00e5rene gjennomg\u00e5tt store forandringer knyttet til digitaliseringsprosjektene Digi-bolig og Kanalstrategien. Publikumsmottak, telefonsentral og posttjenester er ikke lenger en del av tjenestene som gis av Boligetaten. I dag er Boligetaten organisert i to avdelinger med hver sin avdelingsleder i tillegg til etatsdirekt\u00f8r. Avdeling for bolig og bost\u00f8tte behandler s\u00f8knader om kommunal bolig, kommunal bost\u00f8tte og bost\u00f8tte fra Husbanken. Kommunen disponerer rundt 3600 utleieboliger og avdeling for bolig og bost\u00f8tte behandler \u00e5rlig ca 2500 s\u00f8knader om bolig, bytte av bolig og forlengelse av leiekontrakter. Hvert \u00e5r tildeles rundt 500 boliger for vanskeligstilte. Avdeling for Boligfinansiering behandler s\u00f8knader om finansiering til kj\u00f8p av bolig, til utbedring/tilpasning av eksisterende bolig samt til refinansiering av boligl\u00e5n. Avdelingen behandler \u00e5rlig ca. 1750 s\u00f8knader og det l\u00e5nes \u00e5rlig ut om lag ca. 800 millioner kroner. Boligetaten har ogs\u00e5 ansvar for kommunal forkj\u00f8psrett til leieg\u00e5rder. Kommunens oppgave er \u00e5 vurdere om det er aktuelt \u00e5 benytte forkj\u00f8psretten p\u00e5 egne vegne eller p\u00e5 vegne av leietakere. N\u00e5r forkj\u00f8psretten benyttes, er kommunens rolle \u00e5 tilrettelegge for at leietakerne kan tre inn i kj\u00f8pet p\u00e5 de betingelser som kommer frem av kj\u00f8pekontrakten. Kommunen skal v\u00e6re en tilrettelegger i prosessen. Organisering av boligrelaterte oppgaver i andre kommuner I Oslo er de boligrelaterte oppgavene lagt under Velferdsetaten. Dette er en fagetat som utvikler og tilbyr byomfattende tjenester som bidrar til gode levek\u00e5r for innbyggere i Oslo. Oslo er delt i 15 bydeler og s\u00f8knad om og tildeling av kommunal bolig og s\u00f8knad om kommunal bost\u00f8tte er lagt til boligkontoret i den bydelen s\u00f8ker tilh\u00f8rer. S\u00f8knad om startl\u00e5n blir ogs\u00e5 behandlet ved Boligkontoret. Trondheim kommune har to helse- og velferdskontor som har ansvaret for \u00e5 forvalte kommunale helse- og omsorgstjenester og kommunal bolig til personer over 18 \u00e5r. S\u00f8knad om kommunal bolig sendes til den bydelen s\u00f8ker tilh\u00f8rer. Stavanger har organisert Boligkontoret under tjenesteomr\u00e5det Helse og velferd og som en del av tjenestene velferd og sosial. Boligkontoret behandler ogs\u00e5 s\u00f8knad om startl\u00e5n. 2 Alternative forslag til organisering Arbeidsgruppen ble gitt i oppgave \u00e5 synliggj\u00f8re fordeler, ulemper og \u00f8konomiske og administrative konsekvenser og mulighet for effektivisering under de ulike forslagene. Gruppen ble ogs\u00e5 bedt om \u00e5 foresl\u00e5 andre relevante alternativer om de var aktuelle. Forslag som ble vurdert Alt 1) Legge Boligetaten som en resultatenhet under Etat for sosiale tjenester Alt 2) Legge Boligetaten som en avdeling under Etat for sosiale tjenester Alt 3) Legge Boligetaten som en avdeling under en resultatenhet under Etat for sosiale tjenester. Gruppen foreslo et fjerde alternativ, alternativ 4) Sl\u00e5 sammen Boligetaten og Sosiale botjenester til en ny resultatenhet. Dette alternativet vil ogs\u00e5 bli vurdert i saken. Dette alternativet involverer Sosiale botjenester, som ikke har v\u00e6rt representert i denne arbeidsgruppen. Sosiale botjenester er en resultatenhet under etat for sosiale tjenester. Sosiale botjenester er organisert i fem avdelinger og har ansvar for flere av kommunens botiltak for personer med rusmiddelavhengighet. Bergen kommune sitt midlertidige botilbud og Housing first og ambulant oppf\u00f8lging ligger ogs\u00e5 til denne resultatenheten. Sosiale botjenester er lokalisert p\u00e5 Bontelabo. Avveiing av de ulike alternativene Alternativ 1, Legge Boligetaten som en resultatenhet under Etat for sosiale tjenester Fordeler \u2022 lite risiko-overgangen blir liten for ansatte og brukere \u2022 se ressurser p\u00e5 tvers av resultatenheten, under etaten. BOA vil f\u00e5 tilgang til ressurser fra Adm EST \u2022 beholder eksisterende struktur og f\u00f8lger kommunens fullmaktstruktur \u2022 fagkunnskapen holdes samlet. Sikrer dermed effektiv saksbehandling, ingen synlige endringer for brukerne \u2022 st\u00f8rre fleksibilitet og bedre ressursutnyttelse/ressurseffektivitet. Man kan komme tettere p\u00e5 andre fagmilj\u00f8 ved \u00e5 ligge under samme etat \u2022 bolig og tjenester knyttes tettere sammen \u2022 boligetaten har jobbet mye med effektivisering, dette arbeidet vil da kunne best\u00e5 \u2022 kan f\u00f8re til en bedre koordinering under en felles direkt\u00f8r \u2022 ansatte unng\u00e5r omplassering, noe som kan medf\u00f8re dempet endringsmotstand \u2022 EST kan flytte hele resultatenheten til egnet lokasjon ved behov \u2022 Plasstillitsvalgt foretrekker dette alternativet Ulemper \u2022 kan gi signal om redusert status for boligsosiale omr\u00e5det, fordi man flytter omr\u00e5det lenger ned i organisasjonen \u2022 alternativet som gir minst besparelser og minst utnytter synergier med \u00f8vrige enheter/avdelinger \u2022 for liten endring til \u00e5 f\u00e5 faglig samhandling/utnytte gevinster. Vi oppn\u00e5r ikke de gevinstene vi \u00f8nsker ved \u00e5 sitte adskilt, arbeidsmetodene blir de samme som f\u00f8r- i realiteten ingen endring \u2022 EST har ingen r\u00e5dgiver som kan har spesialkompetanse p\u00e5 tjeneste i BOE \u2022 st\u00e5r i fare for \u00e5 miste fokus/prioritering p\u00e5 bolig \u2022 mulig \u00f8kt stigmatisering for de som har behov for kommunal bolig fordi tjenesten ligger under EST 3 Alternativ 2, Legge Boligetaten som en avdeling under Etat for sosiale tjenester Fordeler \u2022 dersom man beholder to avdelinger i BOE, vil disse kunne fortsette i stor grad som f\u00f8r \u2022 stabsfunksjonene i BOE overf\u00f8rt til stab EST \u2013 kan gi synergieffekter og evt innsparing \u2022 ikke s\u00e5 stor forskjell mellom dette og det \u00e5 lage en egen resultatenhet \u2013 rapporterer til annen etatsdirekt\u00f8r \u2022 bolig kan f\u00e5 \u00f8kt status i forhold til andre tjenester i EST \u2022 mulig \u00e5 flytte tjenesteyting til relevante enheter i EST \u2022 kan f\u00e5 et mer strategisk blikk p\u00e5 et st\u00f8rre fagfelt \u2022 tett p\u00e5 etatsdirekt\u00f8r ved at man ligger rett under strukturmessig. Ulemper \u2022 etatsdirekt\u00f8r for EST f\u00e5r direkte driftsansvar som vil f\u00f8re til: Mindre kapasitet Mindre tid til \u00e5 tenke strategisk ledelse for EST Mindre tid til \u00e5 drive ledelse \u2022 stor stab med blanding av system og operative oppgaver, som gir uoversiktlighet i prioritering av oppgaver. \u2022 driftsoppgaver blir oftest prioritert. Vil g\u00e5 utover bestillinger fra byr\u00e5dsavdelingen. \u2022 administrasjonen kan blir for stor \u2013etatsdirekt\u00f8r kan bli en \u00abpropp\u00bb \u2022 ville krevd en ny organisering innad i EST \u2022 lavere status p\u00e5 boligsosialt omr\u00e5de, fordi den havner inn i en annen etat, og det faglige \u00abdrukner\u00bb litt. \u2022 tjenesteyting i niv\u00e5 2 \u2022 uklar fullmaktstruktur Alternativ 3, Legge Boligetaten som en avdeling under en resultatenhet under Etat for sosiale Fordeler \u2022 sidestiller bolig med andre tjenester i NAV \u2022 tettere tilknytning til tjenestene i EST \u2022 st\u00f8rre fagmilj\u00f8 - mulighet for \u00f8kt samhandling og n\u00e6rhet til NAV \u2022 mulige synergieffekter-f.eks vedtak \u2022 tjenestene driftes p\u00e5 niv\u00e5 3. \u2022 EST kan jobbe mer strategisk, mindre drift. (ift forslag 2) Ulemper \u2022 det boligsosiale blir pulverisert dersom man deler det opp i flere NAV kontor (ref. Oslo), og en ressurskrevende omorganisering uten at man vet hvilke \u00f8konomiske besparelser man kan f\u00e5. \u2022 behov for bolig gj\u00f8r at du blir en NAV bruker \u2013 n\u00e5r du ellers ikke ville v\u00e6rt det. sosialtjenesten skal v\u00e6re et siste sikkerhetsnett \u2022 NAV Sosial skal styre det boligsosiale feltet \u2013 kan f\u00f8re til manglende langsiktighet. \u2022 kan p\u00e5virke samhandling med Husbanken \u2022 prosessene rundt klagebehandling er ulike, potensiale for forskjellsbehandling og redusert kvalitet. \u2022 det vil skape ulikhet mellom NAV kontorene Bringer vi inn en egen kommunal tjeneste i NAV som m\u00e5 opp i partnerskapet? \u2022 det kan oppst\u00e5 uklarhet om dette er en byomfattende tjeneste \u2013 risiko for forfordeling i egen bydel 4 Alternativ 4, Sl\u00e5 sammen Boligetaten og Sosiale botjenester til en ny resultatenhet Fordeler \u2022 En d\u00f8r inn: Forslaget vil gi en felles inngang til de boligene som i dag administreres ulikt - en vei inn til kommunal bolig. Enklere \u00e5 kunne kartlegge behov for spesifikke boligtyper \u2022 boligrelaterte tjenester samlet i en enhet, kan \u00e5pne opp for at flere boligrelaterte tjenester kan sl\u00e5s sammen \u2022 knytte bolig og tjenester tettere sammen - oppn\u00e5 en enhetlig prosess knyttet til tildeling av bolig, mulig raskere tildeling av rett bolig \u2022 styrker boligsosialfeltet i kommunen. Flere synergier kan hentes ut muligheter p\u00e5 sikt for st\u00f8rre synergier og gevinster \u2022 synergi mellom boligtildeling og bo-oppf\u00f8lgingen ref Brukerreisen ROP og p\u00e5 sikt samle bo-oppf\u00f8lgingsressursene i samme enhet \u2022 kraftfull enhet med stort og variert fagmilj\u00f8 p\u00e5 boligfeltet \u2022 muligheter for \u00e5 tenke nytt rundt tjenestene \u2022 fordel at det er organisert utenfor NAV, fordi man server brukergrupper ogs\u00e5 utenfor NAV \u2022 alternativ som er raskt \u00e5 gjennomf\u00f8re og for \u00e5 realisere gevinster \u2022 st\u00f8rre fagmilj\u00f8 knyttet til boligfeltet. St\u00f8rre perspektiv p\u00e5 hele feltet. boligfeltet f\u00e5r en sterkere stemme \u2022 gevinster knyttet til kvalitetsforbedringer \u2022 bedre flyt dersom behov hos bruker endrer seg \u2013 total oversikt over boligportef\u00f8lje og medf\u00f8lgende tjenester \u2022 anerkjenner bolig som et viktig fagfelt Ulemper \u2022 omstilling p\u00e5 lederniv\u00e5 og endringer for ansatte, mulige overtallige \u2022 vil ikke n\u00f8dvendigvis oppleves som positivt for sosiale botjenester \u2022 ny omstillingsprosess i Sosiale botjenester \u2013 kan skape uro \u2022 lenger vei til byr\u00e5dsavdelingen \u00d8konomiske konsekvenser: Byr\u00e5den anbefaler alternativ 1 og i dette alternativet legges Boligetaten ned og oppgavene flyttes til Etat for sosiale tjenester. Den nye enheten vil f\u00e5 administrativ st\u00f8tte fra etatens stab. Det forventes at endringen vil medf\u00f8re mer effektiv og bedre utnyttelse av dagens ressurser gjennom muligheten for \u00e5 redusere 1 stabsfunksjon i 2025 og ytterligere to stabsfunksjoner i 2026 p\u00e5 overlappende funksjoner. Det blir ingen \u00f8kte driftsutgifter p\u00e5 lokaler o.l. da ansatte fra Boligetaten vil fortsette i dagens lokaler, der kommunen har en 10 \u00e5rs kontrakt. Ansatte vil da v\u00e6re samlokalisert med sosiale botjenester som kan legge til rette for st\u00f8rre synergier mellom de to enhetene under Etat for sosiale tjenester. Byr\u00e5dens vurdering og anbefaling/konklusjon: Byr\u00e5den synes arbeidet som er gjort i arbeidsgruppen er godt, og mener forslaget gir muligheter for jobbe m\u00e5lrettet og mer helhetlig med boligtildeling og booppf\u00f8lging for \u00e5 redusere bruk av midlertidige botilbud og sikre etablering av gode hjem for alle. Byr\u00e5det styrker det boligsosiale arbeidet og knytter bolig og tjenester tettere sammen, oppn\u00e5r en enhetlig prosess knyttet til tildeling av bolig, og mulig raskere tildeling av rett bolig. En overf\u00f8ring av Boligetatenes oppgaver og ansvarsomr\u00e5der til Etat for sosiale tjenester har ikke bare et effektiviseringspotensiale, men f\u00f8rst og fremst klare faglige fordeler. B\u00e5de Boligetaten og Etat for sosiale tjenester gir tjenester til vanskeligstilte innbyggere i Bergen kommune. En sammensl\u00e5ing av de to etatene vil legge til rette for en mer helhetlig tiln\u00e6rming til tjenester for innbyggere som har behov for oppf\u00f8lging og st\u00f8tte for \u00e5 kunne f\u00e5 5 og beholde en bolig. Det er klare fordeler med \u00e5 sikre bedre samhandling rundt personer med utfordringer knyttet til psykisk helse- og rus. Denne gruppen utgj\u00f8r den st\u00f8rste andelen av de som st\u00e5r i boligk\u00f8 og det er et behov for \u00e5 koble organisering av tjenestene og tildeling av kommunal bolig sammen i enda st\u00f8rre grad. Byr\u00e5den ser det som hensiktsmessig \u00e5 jobbe med overf\u00f8ring av Boligetatenes oppgaver til Etat for sosiale tjenester i to steg. F\u00f8rst med en overf\u00f8ring av Boligetaten til Etat for sosiale tjenester gjennom etablering av en ny resultatenhet i Etat for sosiale tjenester, og senere vurdere en ny organisering som vil hente synergier med andre enheter i denne og andre etater. P\u00e5 sikt forventer byr\u00e5den at dette vil kunne gi en bedre og mer effektiv oppgavefordeling gjennom bedre utnyttelse av dagens ressurser. De ulempene arbeidsgruppen har skissert ved \u00e5 velge alternativ 1 vurderes til \u00e5 v\u00e6re forbundet med minst risiko for ansatte og brukere. Fordelene man oppn\u00e5r ved \u00e5 legge Boligetatens oppgaver som en resultatenhet under Etat for sosiale tjenester vil derfor veie tyngst. Vedtakskompetanse: Byr\u00e5dets fullmakter, vedtatt av bystyret 16.12.2020 i sak 378/20: \u00a7 4.1 Organisering av kommunens virksomhet Byr\u00e5det har myndighet til \u00e5 organisere kommunens tjenesteproduksjon og forvaltning i hensiktsmessige enheter. \u00a7 16.2 Utvikling av kommunens virksomhet: Byr\u00e5dets ansvar for kommunens l\u00f8pende drift, inneb\u00e6rer en fullmakt til kontinuerlig \u00e5 utvikle og forbedre den enkelte drifts- og forvaltningsenhets prestasjoner, i samsvar med de overordnete m\u00e5lsettinger som er trukket opp for de ulike tjenesteomr\u00e5dene. Byr\u00e5d for barnevern, sosiale tjenester og mangfold innstiller til byr\u00e5det \u00e5 fatte f\u00f8lgende vedtak: 1. Boligetaten legges ned og ansatte og oppgaver flyttes til Etat for sosiale tjenester. Flytting av ansatte og tjenester iverksettes 1.november 2024. 2. Endringen skjer innenfor eksisterende \u00f8konomiske rammer. Dato: 17. september 2024 Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. 6 "
}