{
  "dokument_id": "b2d6a444-3de2-52a5-bb89-a475da08cdca",
  "doc_type": "case_attachment",
  "kommune": 4601,
  "tittel": "Orientering om finansiering av etterdrift og sanering av nedlagte kommunale avfallsdeponi",
  "url": "https://bergen.kommune.no/politikere-utvalg/api/fil/bk360/10506886/Orientering-om-finansiering-av-etterdrift-og-sanering-av-nedlagte-kommunale-avfallsdeponi",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Kontrollutvalget (Arbeidssted) V\u00e5r referanse: 2022/151545-25 Postboks 7700 Saksbehandler: Tale Severina S\u00e6grov Hals\u00f8r 5020 BERGEN Dato: 31. mai 2024 Deres ref.: Orientering om finansiering av etterdrift og sanering av nedlagte kommunale avfallsdeponi Kontrollutvalget behandlet sak 23/24 \u00abSaker til gjennomsyn\u00bb i m\u00f8te 12.03.2024 og fattet f\u00f8lgende vedtak: (...) 2. Kontrollutvalet viser til brev fr\u00e5 Klima- og milj\u00f8departementet om finansiering av etterdrift og sanering av nedlagte kommunale avfallsdeponi. Departementet viser til Milj\u00f8direktoratet sitt tidlegare brev av 9. juni 2023 om dette og har ikkje noko ytterlegare \u00e5 f\u00f8ye til i denne samanhengen. Kontrollutvalet viser til vedtak i kontrollutvalets sak 72/23, og ber om at den oppdaterte tilbakerapporteringa blir send til kontrollutvalet innan utgangen av april. Saksgang Bystyret behandlet saken \u00abForvaltningsrevisjon \u2013 forvaltning av nedlagte kommunale avfallsdeponier\u00bb i m\u00f8te 23.11.2022 sak 330/22 og fattet f\u00f8lgende vedtak: 1. Bystyret tar Deloittes forvaltningsrevisjonsrapport \u00abForvaltning av nedlagte kommunale avfallsdeponier\u00bb til orientering. 2. Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonsrapporten. 3. Bystyret ber byr\u00e5det rapportere til kontrollutvalget om hvordan revisors anbefalinger er fulgt opp innen utgangen av april 2023. Kontrollutvalget behandlet \u00abTilbakerapportering forvaltningsrevisjon - Forvaltning av nedlagte kommunale avfallsdeponier\u00bb i m\u00f8tet 14.06.2023 sak 56/23 og fattet f\u00f8lgende vedtak: 1. Kontrollutvalget tar rapporteringen fra byr\u00e5d for klima, milj\u00f8 og byutvikling, om oppf\u00f8lging av rapport etter forvaltningsrevisjon av forvaltning av nedlagte, kommunale avfallsdeponi, til forel\u00f8pig orientering. 2. Kontrollutvalget ber byr\u00e5det om oppdatert tilbakerapportering n\u00e5r byr\u00e5dsavdelingen har mottatt svar p\u00e5 anmodning om avklaring fra Klima- og milj\u00f8departementet. Kontrollutvalget behandlet \u00abTilbakerapportering forvaltningsrevisjon - forvaltning av nedlagte kommunale avfallsdeponier - orientering om svar fra Milj\u00f8direktoratet\u00bb i m\u00f8tet 23.08.2023 sak 72/23 og fattet f\u00f8lgende vedtak: 1. Kontrollutvalget tar tilbakemeldingen fra byr\u00e5d for klima, milj\u00f8 og byutvikling, til forel\u00f8pig orientering. 2. Kontrollutvalget ber byr\u00e5det om oppdatert tilbakerapportering n\u00e5r byr\u00e5dsavdelingen har mottatt svar p\u00e5 anmodning om avklaring fra Kommunal- og distriktsdepartementet. Sekretariatet til kontrollutvalget ber byr\u00e5det i brev av 15.03.2024 om tilbakemelding p\u00e5 tre forhold hvor Deloittes vurdering tilsier at kommunens finansiering av tiltak ved nedlagte Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 avfallsdeponi kan inneb\u00e6re brudd p\u00e5 selvkostregelverket for kommunale avfallstjenester. Under f\u00f8lger rapportering p\u00e5 disse tre forholdene: 1. Tidsaspektet (som byr\u00e5dsavdelingen har adressert i brev til Milj\u00f8direktoratet og Klima- og milj\u00f8departementet) Tidsaspektet, eller forst\u00e5elsen av generasjonsprinsippet, ved fordeling av kostnader for sanering og etterdrift av nedlagte, kommunale deponi er ikke entydig konkludert i dagens regelverk. Bergen kommune har etterspurt nasjonale myndigheter om en klargj\u00f8ring av regelverket, men sp\u00f8rsm\u00e5let er ikke oppklart. Korrespondanse er videreformidlet til kontrollutvalget fortl\u00f8pende. Byr\u00e5den sender en ny foresp\u00f8rsel til Kommunal- og distriktsdepartementet 31.05.2024 og dette brevet finner dere vedlagt denne saken. 2. Indikasjoner p\u00e5 at ikke alle kostnader med saneringen av Slettebakken er forbundet med avfallssektoren. Vi viser til kommunens investeringsplaner, der det g\u00e5r fram at framtidig utvikling av omr\u00e5det er et viktig form\u00e5l med saneringen. Bergen bystyre behandlet \u00abFramtidig arealbruk p\u00e5 Sletten og Slettebakken - oppf\u00f8lging av Mulighetsstudie\u00bb i m\u00f8tet 21.02.2018 sak 38/18 og fattet f\u00f8lgende vedtak: \u00ab(...) 3. Bystyret ber om at saneringen av Slettebakken deponi igangsettes ved bygges\u00f8knad med bakgrunn i byr\u00e5dssak 148-13 (bystyresak 148-13 \u2013 adm. merknad), og i henhold til avsatte budsjettmidler. Sanering av deponiet kan realitetsvurderes i s\u00f8knadsprosessen. Arbeidet m\u00e5 koordineres med planarbeidet for Slettebakken.\u00bb Slettebakken avfallsdeponi ble vedtatt sanert i m\u00f8te 26.06.2013 i bystyresak 148/13. Bakgrunnen for vedtaket var rapporten \u00abNedlagte kommunale avfallsdeponier \u2013 Virksomhetsplan 2012-2016\u00bb. I saksfremstillingen til bystyret heter det bl.a.: \u00abByr\u00e5det anbefaler en full sanering av Slettebakken. Det vil si en masseutskiftning og redeponering av avfallet i godkjent fjelldeponi (R\u00e5dalen). Fremtidig bruk av omr\u00e5det b\u00f8r avklares gjennom en oppdatering av dagens reguleringsplan. Byr\u00e5det fremmer Alt. I som den beste l\u00f8sningen basert p\u00e5 milj\u00f8messige prinsipper samt at dette vil v\u00e6re en langsiktig l\u00f8sning for deponiet p\u00e5 Slettebakken. Sanering og milj\u00f8sikring av Slettebakken vil f\u00f8re til et betydelig bedre milj\u00f8, s\u00e6rlig med tanke p\u00e5 \u00e5 hindre avrenning av sigevann til n\u00e6rliggende vann. Full sanering vil ogs\u00e5 inneb\u00e6re at omr\u00e5det vil kunne utvikles for framtidig bruk p\u00e5 et stabilt underlag uten utfordringer knyttet til forurensning.\u00bb Alternativ 1 var i saken oppgitt til \u00e5 v\u00e6re \u00abfull sanering\u00bb. Den 08.11.2018 innkalte Fylkesmannen i Hordaland til et m\u00f8te med Bymilj\u00f8etaten. I referatet fra Fylkesmannen, datert 29.11.2028 heter det: \u00abForm\u00e5let med m\u00f8tet var at Bergen kommunen skulle redegj\u00f8re for framdrift i oppryddingen av Slettebakken deponi med bakgrunn i tidligere varsel om opprydding. Utgangspunktet var at Fylkesmannen ved to anledninger har varslet p\u00e5legg om tiltak for \u00e5 f\u00e5 fortgang i prosessen. Side 2 av 4 Bergen kommune har n\u00e5 etablert et prosjekt, i tr\u00e5d med kommunalt vedtak, som skal sikre at forurensede masser i deponiet blir byttet ut med rene. Bymilj\u00f8etaten har f\u00e5tt ansvar for \u00e5 utrede og prosjektere arbeidet. Kommunen har avsatt 309 millioner kroner og det er fastsatt en endelig framdriftsplan som sier at tiltaket skal v\u00e6re utf\u00f8rt i l\u00f8pet av 2022. Det er ogs\u00e5 startet opp arbeid med regulering av omr\u00e5det. Deponiet er stipulert til 125 000 m3 avfall samt 50 000 m3 torv. Arbeidet med masseutskiftingen er planlagt utf\u00f8rt parallelt med regulerings- planleggingen for omr\u00e5det. Bymilj\u00f8etaten vil invitere Fylkesmannen p\u00e5 f\u00f8rste prosjekteringsm\u00f8te trolig i mars/april 2019. Fylkesmannen vil etter redegj\u00f8relsen vurdere i hvilken grad man skal bruke juridiske virkemidler etter forurensningsloven i saken eller avvente s\u00f8knad om sanering\u00bb. Det ovenst\u00e5ende har v\u00e6rt utgangspunkt for det arbeidet som gj\u00f8res med \u00e5 sanere deponiet p\u00e5 Slettebakken. Samtidig har en ogs\u00e5 v\u00e6rt oppmerksom p\u00e5 at omr\u00e5det etter sanering skulle anvendes til \u00abnoe\u00bb p\u00e5 et tidspunkt. Fra prosjektets side har det hele tiden v\u00e6rt viktig at omr\u00e5det etter sanering skulle etterlates i forsvarlig stand. L\u00f8sningen ble valgt ut fra sirkul\u00e6r- \u00f8konomiske prinsipper og den entrepren\u00f8ren som hadde den beste l\u00f8sningen i forhold til dette, blant annet skulle massene sorteres og mest mulig beholdes p\u00e5 stedet, for b\u00e5de \u00e5 spare transport og ikke fylle opp andre deponier un\u00f8dig. 3. Mangel p\u00e5 dokumentasjon om hvordan kommunen har beregnet andelen som skal belastes husholdningene gjennom renovasjonsgebyret. Det er gjort en ny gjennomgang av dokumenter i forbindelse med denne rapporteringen, med m\u00e5l om \u00e5 kunne dokumentere hvordan andelen som belastes husholdningenes renovasjonsgebyr er beregnet. Det er ikke funnet ny dokumentasjon. Ved bystyrebehandling av \u00abNedlagte kommunale avfallsdeponier \u2013Virksomhetsplan 2012- 2016\u00bb i bystyresak 148/13 stilte representanten Mathias Hunsk\u00e5r Furevik (R\u00f8dt) f\u00f8lgende sp\u00f8rsm\u00e5l: \"P\u00e5 Slettebakken er det gjort grundige unders\u00f8kelser av avfallet som viser at opp til 80 % av avfallet stammer fra husholdningene. Det er kun h\u00e5ndtering av husholdningsavfall som kan dekkes innenfor renovasjonsavgiften, dermed kan 80 % av avfallet p\u00e5 Slettebakken dekkes av renovasjonsavgiften.\" Rapporten \u00abMilj\u00f8tekniske grunnunders\u00f8kelser og risikovurdering ved Slettebakken\u00bb ble sendt til bystyrets kontor for videredistribusjon for \u00e5 underbygge dette. Rapporten er \u00e5 finne her: bergen.kommune.no/politikere-utvalg/api/fil/bksak/2013158949-4002012/Miljotekniske- grunnundersokelser-og-risikovurdering-ved-Slettebakken Det er ikke funnet spor av oppf\u00f8lging av sp\u00f8rsm\u00e5let i m\u00f8teprotokollen fra bystyrebehandlingen, hvor b\u00e5de ovennevnte sp\u00f8rsm\u00e5l og rapport var knyttet til saken som vedlegg. Byr\u00e5den viser for \u00f8vrig til tidligere rapporteringer om det samme temaet. Med hilsen Christine Kahrs \u2013 Byr\u00e5d for byutvikling Dokumentet er godkjent elektronisk. Side 3 av 4 Vedlegg: \u00abAnmodning om avklaring av anvendelse av generasjonsprinsippet ved finansiering av etterdrift og sanering av nedlagte kommunale avfallsdeponier\u00bb Side 4 av 4 "
}