{
  "dokument_id": "60c367c3-a1e6-5ba1-bd56-ca0f82eb5e25",
  "doc_type": "case_attachment",
  "kommune": 4601,
  "tittel": "Omgj\u00f8r vedtak gnr 105 bnr 356",
  "url": "https://bergen.kommune.no/politikere-utvalg/api/fil/bk360/9668281/Omgjor-vedtak-gnr-105-bnr-356",
  "tekst": " V\u00e5r dato: V\u00e5r ref: 04.09.2023 2022/8542 Deres dato: Deres ref: BERGEN KOMMUNE Kontakt saksbehandler Postboks 7700 Malene Ho\u00e5s Tyber\u00f8, 51568932 5020 BERGEN Malene.tybero@statsforvalteren.no Klageavgj\u00f8relse i byggesak - gnr. 105 bnr. 356, Bergen kommune - tiltakshaver: J\u00f8rgen Ohnstad Monsen Statsforvalteren i Vestland har p\u00e5klaget kommunens vedtak om tillatelse og dispensasjon til oppf\u00f8ring av pir, landgang og flytebrygge. Statsforvalteren gj\u00f8r om kommunens vedtak til avslag. Vi viser til Kommunal- og distriktsdepartementets oversendelse av 30.03.2023, der Statsforvalteren i Rogaland ble oppnevnt som settestatsforvalter. Sakens bakgrunn Saken gjelder s\u00f8knad om rammetillatelse og dispensasjon fra Kommuneplanen i Bergen, arealplanens \u00a7 3 plankrav, \u00a7 6 byggegrense langs sj\u00f8 og \u00a7 32.2 bruk og vern av sj\u00f8 og vassdrag til allerede etablerte tiltak; 8 meter lang pir, 3,15 meter landgang og flytebrygge p\u00e5 10,4 m2 i tilknytning til en fritidsbolig p\u00e5 eiendommen. Det har kommet inn en nabomerknad mot s\u00f8knaden, som senere ble trukket. Bakgrunnen for byggesaken er at det var en tilsynssak p\u00e5 oms\u00f8kt eiendom, hvoretter det ble gitt et p\u00e5legg den 05.01.2021 om \u00e5 fjerne flytebryggen og piren/trebryggen.. Etter det som er opplyst ble piren for den del som er av betong oppf\u00f8rt i 1978, mens det i 1982 ble bygget en forlengelse i tre. Flytebryggen ble oppf\u00f8rt i 1998. Tiltakshaver s\u00f8kte om rammetillatelse og dispensasjon den 12.04.2021. Tiltakshaver \u00f8nsker \u00e5 beholde det eksisterende kaianlegget, men vil flytte dette 1,5 meter n\u00e6rmere land. Bergen kommune, ved Plan- og bygningsetaten, avslo den 29.06.2021 s\u00f8knaden. Dette ble p\u00e5klaget av tiltakshaver i brev datert 19.07.2021. Fagetaten behandlet klagen i fagnotat datert 15.10.2021, og innstilte p\u00e5 \u00e5 opprettholde avslaget. Bergen kommune, ved Utvalg for milj\u00f8 og byutvikling, fattet 18.05.2022 f\u00f8lgende vedtak politisk: \u00abUtvalg for milj\u00f8 og byutvikling behandlet saken i m\u00f8tet 18.05.2022 sak 240/22 og fattet f\u00f8lgende vedtak: E-postadresse: Postadresse: Bes\u00f8ksadresse: Telefon: 51 56 87 00 sfropost@statsforvalteren.no Postboks 59 Lag\u00e5rdsveien 44 www.statsforvalteren.no/ro Sikker melding: 4001 Stavanger www.statsforvalteren.no/melding Org.nr. 974 763 230 Side: 2/7 1. Med hjemmel i fvl \u00a7 33, annet ledd, oppheves fagetatens vedtak av 29.06.2021. 2. Med hjemmel i pbl \u00a7 19-2 innvilges dispensasjon fra KPA 2018 \u00a7 3 plankrav, \u00a7 i 6 byggegrense langs sj\u00f8 etter \u00a7 32.2 om bruk og vern av sj\u00f8 og vassdrag 3. Det gis tillatelse til pir med en lengde p\u00e5 8 meter, landgang med en lengde p\u00e5 3,15 meter og oppf\u00f8ring av flytebrygge p\u00e5 10,4 m2 4. Klagen tas til f\u00f8lge\u00bb Vedtaket ble p\u00e5klaget av Statsforvaltaren i Vestland i brev datert 15.06.2022. Klager skriver f\u00f8lgende: \u00abBryggeanlegget best\u00e5ende av pir, landgang og flytebrygge utgj\u00f8r et st\u00f8rre tiltak i strandsonen og n\u00e6re sj\u00f8omr\u00e5det i viken. Strandsonen rundt Hjellestad/Milde har s\u00e6rlig stor verdi for friluftsliv og naturmangfold. Strandomr\u00e5dene er under sterkt press for nedbygging og privatisering. Tiltakene vil ytterligere bygge ned og privatisere viken og vil etter v\u00e5rt syn inneb\u00e6re et klart brudd p\u00e5 statlige planretningslinjer for differensiert forvaltning av strandsonen langs sj\u00f8 (SPR). Bergen kommune er plassert i sone 2 (jf SPR), men ba selv om \u00e5 bli plassert i sone 1 i forbindelse med revisjon av retningslinjene. Dette gir et signal om hvor stort press kommunen selv mener strandsonen i Bergen er under. Det m\u00e5 da forventes at kommunen selv f\u00f8lger opp dette.\u00bb Klager kom med ytterligere bemerkninger til klagen i brev av 11.06.2022 (generelle klagegrunner i strandsonesakene) og i brev 20.06.2022. Her er det blant annet vist til at gjenv\u00e6rende ubebygde deler av naustomr\u00e5der har en verdi for allmennheten som er viktigere enn privates utbyggingsinteresser, at det i st\u00f8rre grad m\u00e5 tas hensyn til landskapsvirkninger, at tiltak for privat fritidsbruk skal ha en lav prioritering, at tiltak i alle tilfeller m\u00e5 holdes s\u00e5 lite og innskrenket som mulig ut fra sin funksjon, samt at det ikke er tilstrekkelig dr\u00f8ftet i sakene \u00e5 samle b\u00e5tplasser i felles anlegg. Tiltakshaver har i brev mottatt av Bergen kommune 05.07.2022 kommet med tilsvar til klagen fra Statsforvalteren. Han viser til at oms\u00f8kt eiendom ikke har tilkomst via vei og at de er avhengig av \u00e5 komme via sj\u00f8en. Det er kun ved h\u00f8y flo at tidligere brygge kan benyttes, dersom pir og flytebrygge fjernes vil man ikke kunne komme til med b\u00e5t p\u00e5 grunn av bunnforhold n\u00e5r det er fj\u00e6re. Det er ogs\u00e5 anf\u00f8rt at omr\u00e5det allerede er privatisert, og at fire andre flytebrygger har blitt godkjent de siste \u00e5rene. Det er videre p\u00e5pekt at strandsoneretningslinjene \u00e5pner for visse tiltak n\u00e6r sj\u00f8en, som for eksempel brygger. Muligheten for fritidsfiske skal tillegges vekt. Bergen kommune, ved Byr\u00e5det, behandlet klagen administrativt 06.10.2022 og besluttet \u00e5 oversende saken til Utvalg for milj\u00f8 og byutvikling uten innstilling. Statsforvalteren i Rogaland ble oppnevnt som settestatsforvalter i saken den 09.08.2022. Bergen kommune ba deretter om \u00e5 f\u00e5 saken i retur den 16.08.2022, da det var besluttet at flere strandsonesaker som var p\u00e5klaget skulle behandles p\u00e5 nytt politisk. Utvalg for milj\u00f8 og byutvikling fattet vedtak p\u00e5 nytt 06.12.2022, hvor de fastholdt sitt vedtak av 18.05.2022. Statsforvalteren viser ellers til sakens dokumenter. Side: 3/7 Statsforvalterens vurdering Statsforvalteren legger til grunn at klager har klagerett og at klagefristen er overholdt, jf. forvaltningslovens (fvl.) kap. VI og plan- og bygningsloven (pbl.) \u00a7 1-9. Ved behandling av klagen kan klageinstansen pr\u00f8ve alle sider av saken og ta hensyn til nye omstendigheter, jf. fvl \u00a7 34 andre ledd. Klageinstansen kan selv treffe nytt vedtak i saken eller oppheve det og sende saken tilbake til kommunen for helt eller delvis ny behandling. Vi vil understreke at vurderingen av vilk\u00e5rene for \u00e5 gi dispensasjon er rettsanvendelsesskj\u00f8nn som kan pr\u00f8ves fullt ut av Statsforvalteren. S\u00f8knadsplikt og planstatus Flytebrygge, pir og landgang krever tillatelse av kommunen etter pbl. \u00a7 20-2 jf. 20-1 bokstav a. Kommunen skal gi tillatelse dersom tiltaket ikke er i strid med plan- og bygningslovgivningen, jf. pbl. \u00a7 21-4 f\u00f8rste ledd, og skal behandle s\u00f8knad om rammetillatelse n\u00e5r s\u00f8ker \u00f8nsker det, jf. pbl. \u00a7 21-4 tredje ledd. Ved s\u00f8knad om etterh\u00e5ndsgodkjenning av allerede oppf\u00f8rte tiltak skal kommunen vurdere det oms\u00f8kte tiltaket som om det ikke var oppf\u00f8rt. Eiendommen er ikke regulert. Den er i gjeldende kommuneplan for Bergen 2018-2030, vedtatt 19.06.2019, avsatt til Fritidsbebyggelse p\u00e5 land, og Bruk og vern av sj\u00f8 og vassdrag i sj\u00f8. Tiltakene krever dispensasjon Det f\u00f8lger av KPA \u00a7 3.1 at: \u00abTiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov.\u00bb Tiltakene krever dermed dispensasjon fra plankrav. Videre st\u00e5r det i KPA \u00a7 6.1.1 at: \u00abLangs sj\u00f8 gjelder f\u00f8lgende minimumsgrenser for tiltak etter pbl \u00a7 1-6: (...) - fritidsbebyggelse: 25 meter\u00bb Tiltakene krever etter dette dispensasjon fra byggegrense mot sj\u00f8. Tiltaket krever ogs\u00e5 dispensasjon fra KPA \u00a7 32.2.2 hvor det om omr\u00e5der med arealform\u00e5let Bruk og vern gjelder: \u00abInngrep og faste installasjoner tillates ikke.\u00bb Dispensasjonsvilk\u00e5rene Vilk\u00e5rene for \u00e5 kunne gi dispensasjon fremg\u00e5r av pbl. \u00a7 19-2. S\u00f8knaden m\u00e5 vurderes opp mot de offentlige hensyn som skal ivaretas gjennom plan- og bygningsloven og den aktuelle planen, og spesielt hensynet til en forsvarlig og fornuftig areal- og ressursdisponering. Dispensasjon kan ikke gis dersom hensynene bak bestemmelsen det dispenseres fra, hensynene i lovens Side: 4/7 form\u00e5lsbestemmelse eller nasjonale og regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Plan- og bygningsloven forutsetter en snever adgang til \u00e5 gi dispensasjon fra arealplaner, jf. departementets uttalelse i tilknytning til \u00abkan\u00bb-skj\u00f8nnet i pbl. \u00a7 19-2 f\u00f8rste ledd i forarbeidene, Ot.prp. nr. 32 (2007-2008) s. 242: \u00abAvvik fra arealplaner reiser s\u00e6rlige sp\u00f8rsm\u00e5l. De ulike planene er som oftest blitt til gjennom en omfattende beslutningsprosess og er vedtatt av kommunens \u00f8verste folkevalgte organ, kommunestyret. Planene omhandler dessuten konkrete forhold. Det skal ikke v\u00e6re en kurant sak \u00e5 fravike gjeldende plan. Dispensasjoner m\u00e5 heller ikke undergrave planene som informasjons- og beslutningsgrunnlag. Ut fra hensynet til offentlighet, samr\u00e5d og medvirkning i planprosessen, er det viktig at endringer i planer av betydning ikke skjer ved dispensasjoner, men behandles etter reglene om kommuneplanlegging og reguleringsplaner. Innstrammingen er likevel ikke til hinder for at det f.eks. dispenseres fra eldre planer som ikke er fullt utbygget, og der reguleringsbestemmelsene er til hinder eller direkte motvirker en hensiktsmessig utvikling av de gjenst\u00e5ende eiendommene.\u00bb Statsforvalteren legger til grunn at departementets uttaler ovenfor inneb\u00e6rer at det generelt skal vises tilbakeholdenhet med \u00e5 dispensere fra arealplaner, ogs\u00e5 n\u00e5r de rettslige vilk\u00e5rene i pbl. \u00a7 19-2 er til stede, jf. Sivilombudets uttalelse i SOM-2019-589.1 Selv om det siterte direkte gjelder kommunens frie skj\u00f8nn, gir det uttrykk for et generelt standpunkt som tilsier at terskelen for at vilk\u00e5rene i andre ledd skal v\u00e6re innfridd, ogs\u00e5 m\u00e5 v\u00e6re h\u00f8y. Tiltakene krever dispensasjon fra arealform\u00e5let bruk og vern av sj\u00f8 og vassdrag, i tillegg til byggegrense mot sj\u00f8. Bakgrunnen for at det avsettes omr\u00e5der med arealform\u00e5l bruk og vern av sj\u00f8 og vassdrag, samt at det fastsettes byggegrense mot sj\u00f8 er blant annet for \u00e5 verne strandsonen og ivareta de nasjonale interessene ved \u00e5 ha en langsiktig strandsoneforvaltning. De samme hensynene som er bakenforliggende til byggeforbudet i strandsonen etter pbl. \u00a7 1-8 gj\u00f8r seg gjeldende for byggegrense mot sj\u00f8 og arealform\u00e5let bruk og vern av sj\u00f8 og vassdrag. N\u00e5r det gjelder dispensasjon fra byggeforbudet i strandsonen, har departementet uttalt f\u00f8lgende i forarbeidene til pbl. \u00a7 19-2, Ot.prp. nr. 32 (2007-2008) s. 243: \u00abDet er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandlingen av dispensasjoner i 100-metersbeltet lands sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis til bygging her, spesielt i omr\u00e5der med stort utbyggingspress.\u00bb Lovgiver har med dette gitt uttrykk for en sv\u00e6rt snever adgang til \u00e5 gi dispensasjon til deling og utbygging i strandsonen. Hensikten er \u00e5 unng\u00e5 en uheldig utvikling, hvor strandsonen bygges ned bit for bit og bygge- og deleforbudet gradvis blir uthulet. Istedenfor skal utbygging skje gjennom planprosesser. Slike prosesser sikrer bred medvirkning og demokratisk forankrede beslutninger, hvor blant annet sektormyndighetene har mulighet til \u00e5 fremsette innsigelse, jf. SOM-2019-4028.1 1 https://www.sivilombudet.no/uttalelser/dispensasjoner-i-strandsonen-mandal-lindesnes- kommune/ Side: 5/7 I de statlige planretningslinjene for differensiert forvaltning av strandsonen er Bergen kommune plassert i sone to.2 Dispensasjoner skal her s\u00e6rlig unng\u00e5s i sentrale omr\u00e5der der presset p\u00e5 arealene er stort, jf. retningslinjene pkt. 9.1. Statsforvalteren vil presisere at det f\u00f8lger av planretningslinjene punkt 6 at avklaring av arealbruk i strandsonen skal skje gjennom planlegging, og ikke gjennom enkeltvise dispensasjoner. Vurdering av dispensasjon fra arealform\u00e5let bruk og vern av sj\u00f8 og vassdrag, samt byggegrense mot sj\u00f8 Statsforvalteren vil f\u00f8rst vurdere om hensynene bak arealform\u00e5let bruk og vern av sj\u00f8 og vassdrag, samt byggegrense mot sj\u00f8 blir vesentlig tilsidesatt av piren, landgang og flytebrygge. Form\u00e5let med byggegrense mot sj\u00f8 og arealform\u00e5let bruk og vern av sj\u00f8 og vassdrag er \u00e5 sikre allmenheten adgang til strandsonen, samt \u00e5 ivareta andre allmenne interesser, slik som natur- og kulturmilj\u00f8, friluftsliv og landskap, jf. pbl. \u00a7 1-8 f\u00f8rste ledd. Videre skal strandsonen vernes mot byggetiltak- og terrenginngrep. Dersom tiltaket vil skape fysiske eller psykiske barrierer for allmennhetens ferdselsmuligheter, skal det lite til for \u00e5 konstatere vesentlig tilsidesettelse av hensynene bak byggeforbudet, jf. SOM-2019-4028. Statsforvalteren vurderer at tiltakenes lengde og utstrekning p\u00e5 16,3 meter i sj\u00f8en medf\u00f8rer at de er av et vesentlig omfang. Tiltakene ligger ogs\u00e5 ved inngangen til Okshammarsvika og f\u00e5r betydning for hvor tilgjengelig allmennheten vil oppleve omr\u00e5det. Tiltakene medf\u00f8rer en vesentlig privatisering av strandsonen, b\u00e5de sett ifra land og fra sj\u00f8siden. Vi viser til at tiltakene skal vurderes som om de ikke er oppf\u00f8rt, jf. SOM-2011-14823, og at tiltakene bidrar til at strandsonen bygges ytterligere ned og medf\u00f8rer merprivatisering av denne. Videre vektlegger Statsforvalteren at Bergen kommune er i sone 2 i de statlige planretningslinjene for differensiert forvaltning av strandsonen, hvor dispensasjoner s\u00e6rlig skal unng\u00e5s i sentrale omr\u00e5der der presset p\u00e5 arealene er stort. I omr\u00e5det rundt oms\u00f8kt eiendom er presset p\u00e5 arealene stort. Bergen kommune har i sitt vedtak som ble fattet administrativt 29.06.2021 skrevet at: \u00abKystlandskapet i Bergen kommune er visuelt s\u00e5rbart, og bygningsmyndigheten har streng forvaltningspraksis p\u00e5 tiltak i strandsonen. Strandsonen skal ivaretas i et langsiktig perspektiv som en ressurs for lokalmilj\u00f8et med fokus p\u00e5 natur og landskapsopplevelser, biologisk mangfold, friluftsliv og kulturminne. Det er et m\u00e5l og ivareta allmenne interesser og unng\u00e5 uheldig utbygging og privatisering. Bergen har et stort utbyggingspress p\u00e5 sine sj\u00f8 (n\u00e6re) arealer, og kommunen opplever s\u00e6rlig stor ettersp\u00f8rsel for oppf\u00f8ring av naust, kai, utfylling i sj\u00f8 og flytebrygger. Det er derfor s\u00e6rlig viktig \u00e5 ivareta de strandsonekvalitetene som finnes igjen. Bygningsmyndigheten vurderer at summen av tiltak utgj\u00f8r en vesentlig privatisering av sj\u00f8speilet med sin utstrekning p\u00e5 16,3 m. I gjeldende arealform\u00e5l tillates ikke faste installasjoner, for \u00e5 hindre u\u00f8nsket privatisering av strandsone og 2 https://www.regjeringen.no/no/dokumenter/statlige-planretningslinjer-for-differensiert-forvaltning- av-strandsonen-langs-sjoen/id2850282/ 3 https://www.sivilombudet.no/uttalelser/avvisning-av-etterhandssoknad-om-tiltak-pa-fremmed- grunn-privatrettslige-forhold/ Side: 6/7 sj\u00f8areal. Summen av tiltak vil i vesentlig grad fremst\u00e5 privatiserende b\u00e5de sett land og fra sj\u00f8. Vi vurderer at tiltaket etableres p\u00e5 tvers av statlige og regionale intensjoner og f\u00f8ringer for forvaltning av strandsonen. Landskapsestetisk utgj\u00f8r tiltakene vesentlig inngripen i naturlandskapet.\u00bb Statsforvalteren er enig med den vurderingen kommunen har lagt til grunn i sitt vedtak, og slutter seg til denne. Vi har etter dette kommet til at hensynene bak byggegrense mot sj\u00f8 og arealform\u00e5let bruk og vern av sj\u00f8 og vassdrag er vesentlig tilsidesatt. Begge vilk\u00e5rene i pbl. \u00a7 19-2 andre ledd m\u00e5 v\u00e6re oppfylt for at dispensasjon skal kunne bli innvilget. Det er derfor i utgangspunktet ikke n\u00f8dvendig \u00e5 ta stilling til om fordelene ved dispensasjon er klart st\u00f8rre enn ulempene. Vi \u00f8nsker likevel \u00e5 knytte noen bemerkninger til dette. Det er f\u00f8rst og fremst fordeler som har sammenheng med de hensyn som plan- og bygningslovgivningen skal ivareta, som kan vektlegges. Relevante fordeler etter loven skal i hovedsak begrenses til generelle areal- og ressursdisponeringshensyn, jf. Prop. 169 L (2020-2021). Det m\u00e5 p\u00e5vises relevante og objektive positive fordeler. Personlige fordeler kan bare unntaksvis tillegges vekt. Tiltakshaver har vist til at det er lokale forhold som gj\u00f8r at tiltakene m\u00e5 v\u00e6re av den st\u00f8rrelse og omfang som de har. Det er vist til at det er langgrunt utenfor naustet, samt at det er et skj\u00e6r i sj\u00f8en, som medf\u00f8rer at det ikke er mulig \u00e5 legge tiltakene n\u00e6rmere land. Videre er b\u00e5tvei eneste tilkomstmulighet til fritidsboligen. Av sikkerhetsmessige grunner er det viktig med et kaianlegg som er trygt \u00e5 bruke. Statsforvalteren har forst\u00e5else for tiltakshavers behov for tilkomstvei via sj\u00f8. Dette er likevel en personlig fordel for tiltakshaver og for fritidsboligen. Sett opp mot de ulempene tiltakene har for de nasjonale interessene i \u00e5 ivareta strandsonen og unng\u00e5 privatisering er ikke fordelene \u00abklart\u00bb st\u00f8rre enn ulempene. Statsforvalteren har funnet at de nasjonale hensynene m\u00e5 veie tyngst og gj\u00f8r om kommunens vedtak til avslag. Likebehandlingsprinsippet Tiltakshaver har ogs\u00e5 anf\u00f8rt at andre naboeiendommer har f\u00e5tt tillatelse til brygger i n\u00e6romr\u00e5det, og viser til prinsippet om lik behandling. Det gjelder et grunnleggende ulovfestet prinsipp i forvaltningsretten om at kommunen, ved ut\u00f8velse av sitt \u00abfrie skj\u00f8nn\u00bb, skal behandle like tilfeller, som b\u00e5de i faktiske og juridiske forhold kan sammenlignes, likt. Det er likevel tillatt \u00e5 forskjellsbehandle s\u00e5fremt forskjellsbehandlingen er saklig begrunnet. Den praksis som saken skal vurderes i forhold til, m\u00e5 dessuten v\u00e6re rimelig klar og entydig, jf. eksempelvis Rt. 2011-111. Statsforvalteren har, basert p\u00e5 sakens dokumenter, ikke funnet at tiltakshavers byggesak er utsatt for usaklig forskjellsbehandling fra kommunens side. Det kan dermed ikke stadfestes et brudd p\u00e5 prinsippet om lik behandling. Vi vil presisere at forbudet mot usaklig forskjellsbehandling gjelder bare for skj\u00f8nnsut\u00f8velsen til kommunen, se \u00abDet forvaltningsrettslige forbudet mot usaklig Side: 7/7 forskjellsbehandling \u2013 noen hovedtrekk\u00bb av Marius Stub, 2016 og SOMB-2022-10424. Det vil si at en vurdering om usaklig forskjellsbehandling kun vil v\u00e6re relevant dersom vilk\u00e5rene for \u00e5 gi dispensasjon er oppfylt og kommunen har mulighet til \u00e5 gi dispensasjon etter sitt frie forvaltningsskj\u00f8nn. Som det g\u00e5r frem ovenfor, er vi kommet til at vilk\u00e5rene for \u00e5 gi dispensasjon ikke er oppfylt i denne saken. Ettersom det ikke var grunnlag for \u00e5 innvilge dispensasjon fra arealform\u00e5let og byggegrense mot sj\u00f8, er det ikke n\u00f8dvendig \u00e5 foreta en vurdering av om det er grunnlag for dispensasjon fra plankravet. Tiltakene er med dette endelig avsl\u00e5tt av forvaltningen. Kommunen har plikt til \u00e5 f\u00f8lge opp det eksisterende tiltaket etter plan- og bygningsloven kapittel 32, s\u00e5 langt det m\u00e5tte v\u00e6re grunnlag for det. Partene har i s\u00e5 fall rett p\u00e5 forh\u00e5ndsvarsel f\u00f8r kommunen gir p\u00e5legg eller vedtar tvangsmulkt, jf. pbl. \u00a7 32-2. Vedtak: Statsforvalteren gj\u00f8r om kommunens vedtak av 18.05.2022 til avslag. Det blir ikke gitt dispensasjon og tillatelse til oppf\u00f8ring av pir, landgang og flytebrygge p\u00e5 eiendommen gnr. 105 bnr. 356 i Bergen kommune. Klagen tas til f\u00f8lge. Vedtaket kan ikke p\u00e5klages til overordnet forvaltningsorgan, jf. fvl. \u00a7 28. Erik Thomsen (e.f.) seniorr\u00e5dgiver Malene Ho\u00e5s Tyber\u00f8 juridisk r\u00e5dgiver Dokumentet er elektronisk godkjent Kopi til: STATSFORVALTAREN I VESTLAND Nj\u00f8savegen 2 6863 LEIKANGER LUND OG LAASTAD ARKITEKTER AS Strandgaten 201 5004 BERGEN J\u00f8rgen Ohnstad Monsen Vindharpevegen 23 A 5237 R\u00e5dal 4 https://www.sivilombudet.no/uttalelser/betydningen-av-en-dispensasjons-konsekvenser-for- behandlingen-av-senere-dispensasjonssoknader/ "
}