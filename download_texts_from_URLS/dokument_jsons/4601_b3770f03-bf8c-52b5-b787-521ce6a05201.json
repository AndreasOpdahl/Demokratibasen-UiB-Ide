{
  "dokument_id": "b3770f03-bf8c-52b5-b787-521ce6a05201",
  "doc_type": "case_presentation",
  "kommune": 4601,
  "tittel": "Bergenhus gnr 166 bnr 536, Kong Oscarsgate 45. Klage p\u00e5 rammetillatelse til bruksendring, fasadeendring, p\u00e5bygg, tilbygg med mer",
  "url": "https://bergen.kommune.no/politikere-utvalg/api/fil/bk360/9484034/Framstilling-Bergenhus-gnr-166-bnr-536-Kong-Oscarsgate-45-Klage-pa-rammetillatelse-til-bruksendring-fasadeendring-pabygg-tilbygg-med-mer",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2023/239350-5 Bergenhus gnr 166 bnr 536, Kong Oscarsgate 45. Klage p\u00e5 rammetillatelse til bruksendring, fasadeendring, p\u00e5bygg, tilbygg med mer Hva saken gjelder: Saken gjelder klage p\u00e5 rammetillatelse datert 25.08.2023 til bruksendring, fasadeendring, p\u00e5bygg, tilbygg og anlegging av tekniske installasjoner i n\u00e6ringsbygg (1466,6 m2 BRA). Vedtaket ble p\u00e5klaget av styret i Tverrgaten 15 v/ Lasse Midtb\u00f8 og Leif Johan Mo den 14.09.2023. Tiltakshaver er KONG OSCARSGATE 45 AS. Ansvarlig s\u00f8ker A/STAB v/ Monica Todne Haldorsen har gitt tilsvar til klagene i brev datert 11.10.2023. KPA 2018 viser den som byfortettingssone BY1, og den innenfor hensynssonene: kulturmilj\u00f8 og Historisk sentrum (Middelalderbykjerne 0,6 %), B\u00e5ndlegging etter lov om kulturminner (Riksantikvar), Brannsmitteomr\u00e5de, Luftkvalitet gul sone, Veist\u00f8y gul sone, Veist\u00f8y r\u00f8d sone, Konsesjonsomr\u00e5de fjernvarme, bestemmelsesomr\u00e5de 4. KDP Sentrum viser den som \u00abblandet sentrumsform\u00e5l og gangareal med byromsbruk\u00bb. Omr\u00e5det omfattes av spesialomr\u00e5de bevaring, NB-omr\u00e5de (nasjonale interesser i by), samt bebyggelse i verneverdig kulturmilj\u00f8. Eiendommen omfattes av reguleringsplan ID 4620000 Bergenhus. GNR 166 BNR 870 Reguleringsplan for Marken, ikrafttredelsesdato 09.12.1979 og er regulert til forretning, kontor og erverv, omr\u00e5de K1. Det er s\u00f8kt om og innvilget dispensasjon fra reguleringsplan nr. 6420000 for avstand til vei og reguleringsplan nr. 4620000 om spesialomr\u00e5de bevaring, samt pbl. \u00a7 29-4 om tiltakets plassering, jf. pbl. \u00a7 19-2, jf. \u00a7 19-1. Vestland fylkeskommune har i vedtak datert 09.06.23 gitt dispensasjon for avstand til fylkesvei. Det er foretatt nabovarsling i tr\u00e5d med pbl. \u00a7 21-3 og det ble mottatt merknad fra nabo p\u00e5 gnr 166 bnr 540 Leif J. Mo og Markens Tverrgate 15, styret v/ Lasse S. Midtb\u00f8. Merknadene knytter seg i hovedsak til ulemper knyttet til serveringsvirksomhet, eksempelvis st\u00f8y og nattebr\u00e5k som er til sjenanse for naboene. Det gj\u00f8res gjeldende at nabolaget vil bli \u00f8delagt og ubeboelig ved utvidelser av serveringsvirksomheter, og at gaten ikke er dimensjonert for massiv utvidelse av serveringsform\u00e5l. Det stilles sp\u00f8rsm\u00e5l til at gatel\u00f8pet er trang og lysgraver som vil forverre problemet for eksempel for kj\u00f8ret\u00f8y og HC-tilgjengelighet. Det har tidligere v\u00e6rt konflikter med st\u00f8yende virksomheter p\u00e5 eiendommen. Det stilles sp\u00f8rsm\u00e5l til hvilken virksomhet som \u00f8nskes etablert, planlagte st\u00f8yreduserende tiltak, samt hvilke \u00e5pningstider de ser for seg. Det er tidligere gitt et avslag (datert 21.06.2023) for tiltak p\u00e5 eiendommen. Avslaget var hovedsakelig begrunnet med at omr\u00e5det l\u00e5 innenfor spesialomr\u00e5de bevaring, og tiltaket var ikke godt nok tilpasset n\u00f8dvendige visuelle kvaliteter. Byantikvaren og Vestland fylkeskommune sin kulturminnemyndighet var negative til flere av tiltakene. Det ble i etterkant avholdt et m\u00f8te mellom tiltakshaver, Byantikvaren og Plan- og bygningsetaten. 1 Etter dette ble det sendt en revidert s\u00f8knad den 04.07.2023 som Byantikvaren og Plan- og bygningsetaten stilte seg positiv til. Det foreligger uttalelser i saken fra Bymilj\u00f8etaten (datert 18.04.2023 og 31.05.2023), Byantikvaren (datert 11.08.2023), Bergen Brannvesen (datert 02.06.2023), Riksantikvaren (datert 01.06.2023), Vestland fylkeskommune (datert 08.06.2023 og 09.06.2023). Uttalelsene knytter seg til estetiske forhold, samt dispensasjoner for tiltak opptil vei/fortau, som er andre forhold enn det som tas opp i klagen. Klagers anf\u00f8rsler: Det gj\u00f8res gjeldende at en er kritisk til tiltaket grunnet st\u00f8rrelse og utforming. Det er ikke spesifisert hvilken drift som er tiltenkt. En har ved flere anledninger pr\u00f8vd \u00e5 f\u00e5 avklart dette, uten \u00e5 f\u00e5 svar. En vil ha en bekreftelse p\u00e5 hva slags servering og gjerne hvilken akt\u00f8r som skal inn i bygget. Det er ogs\u00e5 uklart hvor inngangen til serveringsstedet skal v\u00e6re. Det er ogs\u00e5 \u00f8nskelig \u00e5 f\u00e5 informasjon rundt \u00e5pningstidene og aldersgruppen. En har tidligere d\u00e5rlig erfaring med servering i bygningen i form av st\u00f8y fra musikk og mennesker. I tilsvaret til klagen anf\u00f8rer ansvarlig s\u00f8ker at klagefristen er oversittet og at det er gitt tilstrekkelig informasjon i forbindelse med s\u00f8knaden. Forventet leietaker er Oslo Camping som har en aktivitetsbasert driftsmodell for et stort spenn av aldersgrupper. De driver med servering og minigolf, og vil s\u00f8ke om skjenkebevilling. I Oslo oppgis den typiske \u00e5pningstiden mellom kl. 12-01.30 avhengig av ukedag. Hovedinngangen vil v\u00e6re p\u00e5 hj\u00f8rnet mellom Kong Oscars gate og Tverrgaten. Det vises ellers til klagen og tilsvaret i sin helhet. Fagetatens vurdering og anbefaling: Plan- og bygningsetaten som fagetat anbefaler at vedtaket opprettholdes. Vedtaket er datert 25.08.2023 og klagen er innsendt 14.09.2023. Klagen er dermed sendt inn innenfor klagefristen p\u00e5 3 uker. Det f\u00f8lger av SAK 10 \u00a7 5-4 at: \u00abS\u00f8knad om tillatelse til tiltak etter plan- og bygningsloven \u00a7 20-2 og \u00a7 20- 4 skal inneholde opplysninger som nevnt nedenfor i tredje ledd bokstav a til q i den utstrekning de er relevante for tiltaket og n\u00f8dvendige for kommunens behandling\u00bb. I forhold til en beskrivelse av tiltakets art jf. SAK 10 \u00a7 5-4 c) sier veilederen at \u00abDet m\u00e5 fremkomme av s\u00f8knaden hva tiltaket best\u00e5r i og hva det skal brukes til\u00bb, og \u00ab... beskrivelse av bruk\u00bb. I forhold til en beskrivelse av bruk tolker fagetaten det slik at en m\u00e5 vite hva bygget skal brukes til. Detaljer om n\u00f8yaktige \u00e5pningstider og hvilken aldersgruppe som er tiltenkt anses \u00e5 falle utenfor vurderingstemaet i byggesaken. I forhold til st\u00f8rrelse, utforming og s\u00f8knaden ellers anser fagetaten at dette fremkommer p\u00e5 en tilstrekkelig m\u00e5te i s\u00f8knaden for \u00e5 innfri SAK 10 \u00a7 5-4 jf. pbl \u00a7 21-2. I forhold til st\u00f8y s\u00e5 er det ikke s\u00f8kt om noen unntak fra TEK17 i forbindelse med bruksendringen, og tiltakshaver skal innfri krav til st\u00f8y som m\u00e5tte fremkomme her. Videre fremkommer det fra tillatelsen at grenseverdier for st\u00f8y skal v\u00e6re innenfor krav i rundskriv T- 1442. I KPA 2018 \u00a7 26.3.1 om Byfortettingssone st\u00e5r det: \u00abN\u00e6ringsvirksomheter som kan medf\u00f8re st\u00f8y, forurensning eller andre vesentlige ulemper for omgivelsene tillates ikke\u00bb. Skal en tolke denne bestemmelsen helt p\u00e5 ordet s\u00e5 \u00abkan\u00bb alle n\u00e6ringsvirksomheter medf\u00f8re st\u00f8y. En s\u00e5 streng forst\u00e5else av denne bestemmelsen er derimot ikke hensikten eller det som er ment. Den aktuelle bruksendringen er begrenset til byggets innvendige bruk, og skal ikke medf\u00f8re st\u00f8y utover bruksenheten i seg selv. Bestemmelsen er ment \u00e5 hindre etablering av mer typiske st\u00f8yende n\u00e6ringsvirksomheter som f.eks. enkelte industrier og gjerne nattklubber. Det nevnes at det i dag er flere serveringssteder i Byfortettingssonen i dag, og det er ikke en typisk nattklubb eller pub det s\u00f8kes om. Det er et aktivitetsbasert serveringssted som ogs\u00e5 vil ha skjenking. Slike steder medf\u00f8rer normalt mindre st\u00f8y i gaten og har kortere \u00e5pningstider enn nattklubber. Det er ikke s\u00f8kt om eller gitt tillatelse til 2 uteservering, og st\u00f8yen i gaten ansees som begrenset. Fagetaten anser at eventuelle ulemper ligger innenfor det man m\u00e5 t\u00e5le n\u00e5r man bosetter seg i sentrumsomr\u00e5det. Det vises ellers til fagetatens notat datert 31.10.2023 i sin helhet. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert klagen og er kommet til at vedtaket b\u00f8r opprettholdes. Byr\u00e5det fremhever at dispensasjonene som er gitt i saken, gjelder andre forhold enn det klager anf\u00f8rer. Det vises videre til at fagetaten har redegjort for at tiltakene ikke kommer i strid med noen bestemmelser hva gjelder de forhold klagen gjelder, blant annet st\u00f8y. Byr\u00e5det har forst\u00e5else overfor naboene, og at det kan f\u00f8re til noen ulemper \u00e5 bo i den kompakte byen. Byr\u00e5det mener samtidig at det er positivt at byen har ulike akt\u00f8rer som kan trekke folk til sentrum og at det skapes byliv. Byr\u00e5det \u00f8nsker en levende by hvor det skapes aktivitet, arbeidsplasser og opplevelser. Byr\u00e5det viser ellers til fagetatens vurderinger og slutter seg til disse. Byr\u00e5det kan ikke anbefale at klagen tas til f\u00f8lge. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Plan- og bygningsetatens rammetillatelse datert 25.08.2023 opprettholdes. Klagen tas ikke til f\u00f8lge. Dato: 12. desember 2023 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 31.10.2023 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 25.08.2023 5. Klage datert 14.09.2023 6. Tilsvar datert 11.10.2023 7. Byantikvaren uttale datert 11.08.2023 8. Bergen Brannvesen uttale datert 02.06.2023 9. Bymilj\u00f8etaten uttale datert 18.04 og 31.05.2023 10. Vestland fylkeskommune, kulturminne, uttale datert 08.06.2023 11. Vestland fylkeskommune, vei, vedtak datert 09.06.2023 12. S\u00f8knadstekst datert 28.02.2023 13. Tegninger fra s\u00f8knad datert 04.07.2023 3 "
}