{
  "dokument_id": "192ef751-f607-5771-9a18-b988c68296e1",
  "doc_type": "case_presentation",
  "kommune": 4601,
  "tittel": "Interpellasjon nr. 39 (tidligere nr. 37) fra Marte Teigen (R), Torstein Dahle (R) og Mailiss Solheim-\u00c5kerblom (R) om bedre ivaretakelse av norsk-palestinere i Bergen. Bergen bystyre 04.09.2024",
  "url": "https://bergen.kommune.no/politikere-utvalg/api/fil/bk360/10996524/Framstilling-Interpellasjon-nr-39-tidligere-nr-37-fra-Marte-Teigen-R-Torstein-Dahle-R-og-Mailiss-Solheim-Akerblom-R-om-bedre-ivaretakelse-av-norsk-palestinere-i-Bergen-Bergen-bystyre-04-09-2024",
  "tekst": " Bystyrets kontor Til Intern korrespondanse BBSM-kommunaldirekt\u00f8rens stab V\u00e5r referanse: 2024/101378-3 Saksbehandler: Anette Hatlemark Drabl\u00f8s Fra Dato: 22. august 2024 Bystyrets kontor Interpellasjon nr. 39 (tidligere nr. 37) fra Marte Teigen (R), Torstein Dahle (R) og Mailiss Solheim-\u00c5kerblom (R) om bedre ivaretakelse av norsk-palestinere i Bergen. Bergen bystyre 04.09.2024 Norsk-palestinere over hele landet har i over 200 dager v\u00e6rt vitner til den grusomme krigen mot sitt folk gjennom media og oppdateringer fra familie og venner. Gjennom daglige oppdateringer ser de hjerteskj\u00e6rende bilder. Mange vil ha opplevd, og mange vil frykte, at deres familie, slekt og venner blir lemlestet, drept og sendt p\u00e5 flukt. Mange norsk-palestinere f\u00f8ler seg hjelpel\u00f8se herfra. Det er en enorm p\u00e5kjenning \u00e5 ikke kunne hjelpe familie og venner som lever i en konstant bombing og krigf\u00f8ring fra den israelske okkupanth\u00e6ren. Krigen p\u00e5virker alle som blir eksponert for inntrykk derfra, direkte og indirekte. I Bergen har vi ansvaret for innbyggerne som har blitt direkte eksponert for traumer i Palestina, og i Gaza mer spesifikt. I tillegg er det innbyggere som er indirekte eksponert for traumeinntrykk, fordi de har familie, slektninger og venner som blir utsatt for krigshandlinger. I disse gruppene er det naturligvis et h\u00f8yt stressniv\u00e5\u030a, og det er vanlig med symptomer p\u00e5\u030a angst og depresjon. Dette kan ogs\u00e5 lede til at mange blir sykemeldt. I forbindelse med borgerkrigen og massakrene p\u00e5 tamiler p\u00e5\u030a Sri Lanka i 2009 ble det gjennomf\u00f8rt en studie blant medlemmer av en tamilsk organisasjon i Norge. Denne viser at 70 prosent av deltagerne rapporterte symptomer p\u00e5 alvorlig depresjon, mens 35 prosent rapporterte betydelige symptomer p\u00e5\u030a angst. For nesten halvparten var de psykiske plagene s\u00e5 store at de ble sykemeldt. Dette illustrerer at en katastrofe i hjemlandet kan p\u00e5f\u00f8re eksilbefolkningen alvorlige belastninger. N\u00e5r et familiemedlem blir drept i Norge, er det standard at man f\u00e5r krisehjelp. Interpellantene bekjent f\u00e5r ikke norsk-palestinere som har mistet n\u00e6re familiemedlemmer tilbud om tilsvarende krisehjelp eller ivaretakelse fra Bergen kommune. I denne ekstremt krevende situasjonen er det spesielt viktig \u00e5 ta vare p\u00e5 norsk-palestinske foreldre. N\u00e5r foreldres trygghet er truet, er ogs\u00e5 barnas grunnleggende omsorgssituasjon truet. Hjelper Bergen kommune foreldrene, klarer de \u00e5 ta vare p\u00e5\u030a barna sine. Vi vet fra tidligere at det \u00e5 f\u00e5 lavterskel psykisk helsehjelp i en livskrise ikke er enkelt. Da representant Torstein Dahle stilte sp\u00f8rsm\u00e5l i Utvalg for helse og sosial om hvordan palestinere i Bergen ivaretas, pekte byr\u00e5den p\u00e5 Livskrisehjelpen. Tilbudet skal v\u00e6re formidlet til Palestinakomiteen, moskeer og er informert om p\u00e5 kommunens nettside. Interpellantene frykter imidlertid at terskelen for \u00e5 opps\u00f8ke Livskrisehjelpen via Legevakten, kan v\u00e6re en for h\u00f8y terskel \u00e5 komme over for mange. Det er heller ikke sikkert at \u201clivskrise\u201d oppleves som den riktige betegnelsen, og kan f\u00f8re til at dette tilbudet ikke blir brukt selv om enkeltpersoner har behov for st\u00f8tte og hjelp. Et mer lavterskel tilbud med gruppetilbud, f.eks. slik som hos rask psykisk helsehjelp, i tillegg til trygge, faste m\u00f8testeder der ber\u00f8rte personer kan bearbeide sorg og inntrykk sammen, kan v\u00e6re en bedre og lettere l\u00f8sning for \u00e5 ivareta palestinere i Bergen. Det er ogs\u00e5 et problem i dag at det mangler koordinering av tjenestene man har behov for, spesielt for palestinere som er nyankommet til Bergen. Sp\u00f8rsm\u00e5l til byr\u00e5den: Kan byr\u00e5den gi en oppdatering p\u00e5 hvilke oppf\u00f8lging palestinere og norsk-palestinere i Bergen mottar, herunder om dagens tilbud er godt nok kjent og om det har nok kapasitet? Med hilsen Bystyrets kontor Anette H. Drabl\u00f8s - F\u00f8rstekonsulent Dokumentet er godkjent elektronisk. Kopi: Byr\u00e5dsleders avdeling stab (Arbeidssted) "
}