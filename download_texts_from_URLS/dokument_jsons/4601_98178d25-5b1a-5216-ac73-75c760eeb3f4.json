{
  "dokument_id": "98178d25-5b1a-5216-ac73-75c760eeb3f4",
  "doc_type": "case_attachment",
  "kommune": 4601,
  "tittel": "Innspill fra Bymilj\u00f8etaten datert 17.03.2025",
  "url": "https://bergen.kommune.no/politikere-utvalg/api/fil/bk360/12341749/Innspill-fra-Bymiljoetaten-datert-17-03-2025",
  "tekst": " Bymilj\u00f8etaten Til Intern korrespondanse BBU - Planseksjonen (Arbeidssted) v/Senia V\u00e5r referanse: 2025/125620-5 Raum Saksbehandler: Tine Beate Myklebust Neverdal Dato: 17. mars 2025 Fra Bymilj\u00f8etaten Bymilj\u00f8etatens innspill Vedr. s\u00f8knad om tillatelse etter forurensningsloven, samlokalisering av Havforskningsinstituttet og Fiskeridirektoratet Dokkeskj\u00e6rskaien, h\u00e5ndtering av forurenset grunn. Bymilj\u00f8etaten viser til Byr\u00e5dsavdeling for byutvikling sin oversendelse av h\u00f8ringsbrev fra Statsforvalteren vedr\u00f8rende s\u00f8knad om tillatelse etter forurensningsloven, samlokalisering av Havforskningsinstituttet og Fiskeridirektoratet Dokkeskj\u00e6rskaien, h\u00e5ndtering av forurenset grunn. Det vil i anleggsfasen p\u00e5 Dokken p\u00e5g\u00e5 utslipp til Puddefjorden. Selv om utslippspunktet p\u00e5 n\u00e5v\u00e6rende tidspunkt ikke er gitt, vil utslippet mest sannsynlig treffe omr\u00e5det med tildekket sj\u00f8bunn. Kartet nedenfor viser avgrensningen av tiltaksomr\u00e5det til Renere Havn Puddefjorden, der tildekkingslaget som ble lagt ut i 2018 fortsatt oppn\u00e5r god kjemisk tilstandsklasse. Vi mener derfor at det m\u00e5 stilles strengere krav til utslippsvannet enn hva det planlegges for i henhold til s\u00f8knaden. Det planlegges for et grenseniv\u00e5 i utslippsvannet p\u00e5 25 x PNEC klasse 2. Dette tilsier et utslipp med sv\u00e6rt d\u00e5rlig kjemisk tilstand (klasse 5, kystvann) fra renseanlegget. Det er ikke opplyst om grenseverdiene gjelder for analyser p\u00e5 filtrerte eller oppsluttede vannpr\u00f8ver. Suspendert stoff (SS) p\u00e5 200 synes ogs\u00e5 for h\u00f8yt da dette tilsier sv\u00e6rt blakket utslippsvann til Byfjorden. Vi ber om derfor at det heller planlegges for at utslippsgrenser settes konservativt, med lavere niv\u00e5 SS og lavere konsentrasjon av milj\u00f8gifter. Videre foresl\u00e5r vi at det kun settes grenseverdier ut fra analyseresultatene fra filtrerte vannpr\u00f8ver for metallanalyser. Alle andre b\u00f8r baseres p\u00e5 oppsluttede vannpr\u00f8ver. Begrunnelsen er at utslippet vil skje innenfor tiltaksomr\u00e5det til Renere Havn Puddefjorden. Det er brukt store summer p\u00e5 ren sj\u00f8bunn i Puddefjorden, og alle kilder til rekontaminering b\u00f8r minimeres. Vi mener at det vil v\u00e6re fullt mulig \u00e5 inkludere nok rensetrinn til \u00e5 oppn\u00e5 mer konservative grenseverdier, slik vi foresl\u00e5r Det er uklart hvor stort vann volum som omfattes av utslippsstr\u00f8mmen fra byggegropen. Det oppgis maksimum mengde vann per grop per dag, men det oppgis ikke hvor mange dager det er tenkt at arbeidet skal p\u00e5g\u00e5. Det b\u00f8r etter Bymilj\u00f8etatens vurdering uansett tas vannpr\u00f8ver oftere enn de planlagte ukentlige pr\u00f8vene det legges opp til i s\u00f8knaden. I starten, f\u00f8r man kjenner utslippsstr\u00f8mmen, har oversikt over rensebehov og prosess, b\u00f8r det derfor tas daglige pr\u00f8ver. Oppsummert har Bymilj\u00f8etaten f\u00f8lgende anbefalinger: \u2022 Vi ber om at utslippsgrenser settes konservativt, med lavere niv\u00e5 SS og lavere konsentrasjon av milj\u00f8gifter enn det som fremg\u00e5r av s\u00f8knaden. \u2022 Vi foresl\u00e5r at grenseverdier kun settes ut fra analyseresultatene fra filtrerte vannpr\u00f8ver for metallanalyser. Alle andre b\u00f8r baseres p\u00e5 oppsluttede vannpr\u00f8ver. \u2022 Vi anbefaler at vannpr\u00f8ver b\u00f8r tas oftere enn de planlagte ukentlige pr\u00f8vene det legges opp til i s\u00f8knaden. Med hilsen Bymilj\u00f8etaten Lise Reinertsen - etatsdirekt\u00f8r Tom J. Sandahl - avdelingsleder Dokumentet er godkjent elektronisk. Kopi: Bylivsseksjonen (Arbeidssted) - Anne Christine Knag "
}