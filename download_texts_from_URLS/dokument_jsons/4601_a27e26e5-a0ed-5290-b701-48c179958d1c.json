{
  "dokument_id": "a27e26e5-a0ed-5290-b701-48c179958d1c",
  "doc_type": "case_attachment",
  "kommune": 4601,
  "tittel": "Fagnotat datert 01.10.2024",
  "url": "https://bergen.kommune.no/politikere-utvalg/api/fil/bk360/11258851/Fagnotat-datert-01-10-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/16199-4 (Arbeidssted) Saksbehandler: Anita Reimers Dato: 01.10.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 41/727/0/0 Ven\u00e5sen 10A. Klage p\u00e5 rammetillatelse. Nybygg tomannsbolig Naboene Karoline Leversen og Lars Skalle i klage av 12.09.2024, som bor Hvem klager? i Ven\u00e5sen 7 (41/810). Oppf\u00f8ring av tomannsbolig og opparbeidelse av infrastruktur i form av Tiltaket avkj\u00f8rsel, vann- og avl\u00f8p, uteoppholdsarealer mm. Det er s\u00f8kt om dispensasjon fra kommuneplans arealdel (KPA2018) \u00a7 3.1 om plankrav. Rammetillatelse er datert 23.08.2024. Det gis dispensasjon fra KPA2018 Vedtaket punkt 3.1 om plankrav, jf. plan- og bygningsloven \u00a7 19-2. KPA2018 viser eiendommen som bebyggelse og anlegg - ytre fortettingssone og den ligger innenfor hensynssonen konsesjonsomr\u00e5de Planstatus for fjernvarmeanlegg. I kommunedelplan for FANA. KDP NY-PARADIS, HOP, NESTTUN, NESTTUN VEST er eiendommen vist som boligomr\u00e5der. Eiendommen er ikke regulert. Klager har tidligere sendt inn merknader til nabovarsel og mener at det ikke er tatt hensyn til disse. Klager kan ikke se at det er tatt noe hensyn til omkringliggende naboer. Slik bygget er tenkt plassert vil det fra klagers tomt v\u00e6re en vegg mot \u00f8st p\u00e5 28 meters lengde med fritt innsyn til deres Klagegrunner stue og hage. Dette ser klager p\u00e5 som en kraftig inngripen i privatlivets fred og absolutt ikke i tr\u00e5d med bestemmelser og retningslinjer i KPA 2018. Klager mener at bygningen m\u00e5 senkes i terreng for \u00e5 tilpasses omkringliggende bebyggelse. Behov for ytterligere Nei saksbehandling ved eventuell omgj\u00f8ring Anbefalt vedtak Vedtak av 23.08.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble s\u00f8kt om oppf\u00f8ring av tomannsbolig og opparbeidelse av infrastruktur i form av avkj\u00f8rsel, vann- og avl\u00f8p, uteoppholdsarealer mm den 15.05.2024. Rammetillatelse ble innvilget 23.08.2024. Klage ble mottatt 12.09.2024 og merknad til klage ble mottatt 18.09.2024 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknader fra Lars Magne Skalle (41/810), Inga-Brith Nyb\u00f8 (41/54, 41/485, 41/783 og 41/414) , Sunniva \u00d8iestad (41/731) og Tarjei Nestegard (41/1093). Merknadene g\u00e5r i hovedsak ut p\u00e5 at det ikke stemmer at omr\u00e5det er ferdig utbygget slik det hevdes, at det allerede er problemer med overvann i omr\u00e5det, godkjenning fra Bymilj\u00f8etaten datert 3. juli 2020 er ikke lenger gyldig og boligen b\u00f8r senkes i terrenget. Det er ogs\u00e5 merknader om bekymring om reduksjon av utsikt og \u00f8kt innsyn. S\u00f8ker har kommentert merknadene. N\u00e5r det gjelder overvann skriver s\u00f8ker at en overvannsplan er blitt utarbeidet i forbindelse med anmodning om forh\u00e5ndsuttalelse fra Bergen Vann. Overvannsplanen ble revidert i forbindelse med endring fra to eneboliger til en tomannsbolig, og er godkjent av Bergen Vann. N\u00e5r det gjelder avkj\u00f8rsel fra kommunal vei har det blitt innhentet en ny positiv uttalelse fra Bymilj\u00f8etaten. S\u00f8ker mener at hvis tiltaket skulle blitt senket en halv eller hel etasje ville terrenginngrep p\u00e5 tomten v\u00e6rt langt mer inngripende enn det som er prosjektert n\u00e5. S\u00f8ker mener at det ikke er n\u00f8dvendig \u00e5 utarbeide en ny solanalyse da analysen fra tidligere sak viste at bebyggelsen den gangen ikke ga vesentlig reduksjon av sol- og utsiktsforhold for eksisterende boliger. Bymilj\u00f8etaten har i vedtak datert 21.03.2024 godkjent utvidet bruk av avkj\u00f8rsel til kommunal veg. jf. veglova \u00a7\u00a7 40 til 43. Bymilj\u00f8etaten har ved Natur- og milj\u00f8forvaltningsseksjonen gitt uttale 01.07.2024. Forholdene til den \u00f8kologiske korridoren er forbedret ved at boligen er trukket lengre mot vei, mindre terrenginngrep og \u00f8kt plass til gr\u00f8ntareal i bakkant av omr\u00e5det. Oms\u00f8kt tiltak ivaretar i st\u00f8rre grad \u00f8kologisk korridor og f\u00f8lger anbefalinger om avb\u00f8tende tiltak som ble gitt i naturmangfoldsrapport. Bergen Vann har gitt forh\u00e5ndsuttalelse datert 10.02.2022 relatert til sak som gjaldt utbygging av 2 eneboliger. Vestland fylkeskommune kom med uttale 04.07.2024. De frar\u00e5r kommunen til \u00e5 gi dispensasjon i saka. Det blir lagt vekt p\u00e5 at slik trafikksituasjonen er i krysset mellom kommunal og fylkeskommunal del av Troldhaugvegen, \u00f8nsker en ikke at det blir lagt til rette for \u00f8kt trafikk i dette krysset. Saksnummer KLAGE-2024/16199 Side 2 av 4 2. Om klagen Klager har tidligere sendt inn merknader til nabovarsel og mener at det ikke er tatt hensyn til disse. Klager kan ikke se at det er tatt noe hensyn til omkringliggende naboer. Slik bygget er tenkt plassert vil det fra klagers tomt v\u00e6re en vegg mot \u00f8st p\u00e5 28 meters lengde med fritt innsyn til deres stue og hage. Dette ser klager p\u00e5 som en kraftig inngripen i privatlivets fred og absolutt ikke i tr\u00e5d med bestemmelser og retningslinjer i KPA 2018. Klager mener at bygningen m\u00e5 senkes i terreng for \u00e5 tilpasses omkringliggende bebyggelse. Det anbefales en befaring for \u00e5 se hvordan omr\u00e5det faktisk er og hvor lite tilpasning som gj\u00f8res. Det vises til klagen i sin helhet. 3. Vurdering av klagen Det s\u00f8kes om oppf\u00f8ring av tomannsbolig og opparbeidelse av infrastruktur i form av avkj\u00f8rsel- vann- og avl\u00f8p, uteoppholdsarealer mm. Tiltaket har et areal p\u00e5 521,3 m2 BRA, og i tillegg kommer 2 biloppstillingsplasser med areal p\u00e5 36 m2. Tiltaket krever dispensasjon fra kommuneplans arealdel \u00a7 3.1 om plankrav. En tillatelse som oms\u00f8kt kan bare gis dersom det med hjemmel i pbl \u00a7 19-2 kan gis dispensasjon fra bestemmelsen. For at dispensasjon kan gis, kreves det i henhold til pbl \u00a7 19-2 at verken hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Klagen er i stor grad en gjengivelse av merknader til nabovarselet. Det hevdes at det ikke er tatt hensyn til omkringliggende naboer, at det er et kraftig inngrep i privatlivets fred og at tiltaket f\u00f8rer til innsyn i stue og hage. I denne konkrete saken vurderer vi at tiltaket er av et slikt omfang at det ikke er n\u00f8dvendig med en reguleringsplan for \u00e5 vurdere det. Tiltaket har et moderne uttrykk med flatt tak. I kartlegging av naturmangfold av 28.10.2021 er den samlede belastning for naturmangfoldet i planomr\u00e5det vurdert som ubetydelig. Det ble anbefalt avb\u00f8tende/ kompenserende tiltak. Bymilj\u00f8etaten har i uttalelse av 01.07.2024 uttalt Saksnummer KLAGE-2024/16199 Side 3 av 4 at slik de ser saken er den \u00f8kologiske korridoren forbedret ved at tiltaket n\u00e5 er endret til at boligene er trukket lengre mot vei, det er mindre terrenginngrep og det er \u00f8kt plass til gr\u00f8ntareal i bakkant av omr\u00e5det. Fagetaten er enig i at tiltaket i st\u00f8rre grad n\u00e5 ivaretar \u00f8kologisk korridor og f\u00f8lger anbefalinger om avb\u00f8tende tiltak gitt i naturmangfoldrapport. Tiltaket kommer heller ikke i konflikt med gjeldende arealbruk og omr\u00e5dets arkitektoniske s\u00e6rpreg. Bygningsmyndigheten kan ikke se at godkjent tiltak vanskeliggj\u00f8r senere planprosess. Eneste negative merknad kommer fra Vestland Fylkeskommune og det gjelder kryss mot fylkesveg Troldhaugvegen. Omr\u00e5det er i det vesentlige utbygd og vi ser ikke at en plan kunne ha p\u00e5virke trafikale forhold vesentlig. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Vilk\u00e5rene i \u00a7 19-2 er kumulative, og det er derfor ikke n\u00f8dvendig \u00e5 ta stilling til om fordelene ved en dispensasjon er klart st\u00f8rre enn ulempene. Vi kan likevel ikke se at det i denne saken er klart st\u00f8rre fordeler enn ulemper. Klager anf\u00f8rer av ulemper er innsyn og kraftig inngripen i privatlivets fred. Det er kun i tilfeller der det objektivt sett kan konstateres betydelig ulempe for naboeiendommer eller omkringliggende milj\u00f8 at det kan v\u00e6re aktuelt \u00e5 kreve annen plassering/h\u00f8yde, jf. rundskriv H-8/15. Plasseringen godkjennes som oms\u00f8kt med 4,0 meter til nabogrense mot gnr 41 bnr 54 og gnr 41 bnr 731, jf. plan- og bygningsloven \u00a7 29-4. Fordelene ved \u00e5 dispensere fra plankrav vurderes til \u00e5 muliggj\u00f8res utbygging av eiendom. Hva gjelder h\u00f8yden mener vi det er tilstrekkelig redegjort for at tiltaket f\u00f8lge f\u00f8ringer i plangrunnlag, og er innfor hva som kan forventes av tiltak p\u00e5 en boligtomt. Vi kan med andre ord ikke se at tiltaket p\u00e5f\u00f8rer nabobebyggelsen urimelig ulempe med tanke p\u00e5 tap av utsikt og sol. Dette underbygges ogs\u00e5 av innsendt sol/skygge- diagram i forbindelse med s\u00f8knad av 26.03.2021. Ulempene vil v\u00e6re at nabo kan oppleve noe mer innsyn. 4. Konklusjon Vedtak av 23.08.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Flyfoto 3. Situasjonsplan 4. Tilsvar til klage 5. Klage 6. Rammetillatelse 7. Tegninger 8. Uttalelse fra Bymilj\u00f8etaten 9. Uttalelse fra Vestland fylkeskommune 10. Kartlegging av naturmangfold 11. Solstudie 12. Stedsanalyse 13. S\u00f8knad Saksnummer KLAGE-2024/16199 Side 4 av 4 "
}