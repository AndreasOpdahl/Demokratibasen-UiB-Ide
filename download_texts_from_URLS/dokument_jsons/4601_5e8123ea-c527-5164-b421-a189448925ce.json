{
  "dokument_id": "5e8123ea-c527-5164-b421-a189448925ce",
  "doc_type": "case_attachment",
  "kommune": 4601,
  "tittel": "Klage p\u00e5 avslag",
  "url": "https://bergen.kommune.no/politikere-utvalg/api/fil/bk360/11189906/Klage-pa-avslag",
  "tekst": "Til: Bergen kommune, byggesak Deres ref.: BYGG-2022/26767 V\u00e5r ref.: Dato: 08.07.2024 Gnr. 13 bnr. 643, Storetveitvegen 140, Paradis \u2013 Klage p\u00e5 avslag p\u00e5 s\u00f8knad om dispensasjon fra byggegrense mot Storetveitvegen, fylkeveg 582, og klage p\u00e5 avslag p\u00e5 s\u00f8knad om rammetillatelse. Byggesak har tidligere gitt rammetillatelse for oms\u00f8kte tiltak, men Statsforvalteren opphevet rammetillatelsen i sin klagebehandling. Begrunnelsen for vedtaket var: \u00abDen oms\u00f8kte boligen er avhengig av dispensasjon fra byggeforbudet mot fylkesveien. Manglende dispensasjonss\u00f8knad fra gjeldende byggegrense er avslagsgrunn. Vi anser det likevel som riktig \u00e5 oppheve i dette tilfellet, ettersom tiltakshaveren ikke har f\u00e5tt veiledning om \u00e5 supplere s\u00f8knaden med dispensasjon fra byggegrensen. Vi presiserer at vi ikke har tatt stilling til om en slik s\u00f8knad kan f\u00f8re frem jf. de rettslige vilk\u00e5rene i pbl. \u00a7 19-2.\u00bb Statsforvalteren p\u00e5pekte videre at byggegrensen ikke var et tema i den mindre reguleringsendringen som ble foretatt i 2012, og at byggegrensen p\u00e5 tomten er vurdert og fastsatt etter regelverket som gjaldt f\u00f8r 01.01.2010. Hensynet bak kommuneplanen, KPA \u00a7 6.3.1, var \u00e5 sette til side byggegrenser som er fastsatt ihht. regelverket f\u00f8r 01.01.2010. Dette betyr at byggegrensen n\u00e5 er p\u00e5 18 m ut mot fylkesvegen. Dette vil da gjelde for alle eiendommer langs fylkesvegen som er innenfor den samme reguleringsplanen og planer som er godkjent f\u00f8r 01.01.2010. Vi mener at det er en betydelig overvekt av fordeler med \u00e5 gi en dispensasjon og rammetillatelse for oppf\u00f8ring av ny bebyggelse som ellers er i tr\u00e5d med gjeldende reguleringsplan. Bebyggelsen rett s\u00f8r og nord for Storetveitvegen 140 ligger hhv. 14 m fra senter veg (Storetveitvegen 142) og 8 m fra senter veg (Stavkirkeveien 9B). Se figur 1 som markerer med gul strek byggegrensen p\u00e5 18 m fra senter veg. Dersom den generelle byggegrensen langs fylkesvegen i kommuneplanen skulle legges til grunn s\u00e5 er det n\u00e6r sagt ikke mulig \u00e5 bebygge eiendommen. Dette vil v\u00e6re helt urimelig ovenfor tiltakshaver og er sv\u00e6rt inngripende. Gjeldende plan er vedtatt igjennom en grundig planprosess, og den m\u00e5 legges til grunn i vurderingene hvor p\u00e5 tomten det kan bebygges. I forslag til reguleringsplan for sykkelveg i plan 1201_63100000 ligger sykkelvegen p\u00e5 den andre siden av fylkesvegen, og det er ikke regulert inn noen nye byggegrenser i planen. Det fremg\u00e5r ikke av planen at det et konkret, eller et rimelig behov for at byggegrensen skal utvides p\u00e5 denne siden av Storetveitvegen. Den opprinnelige byggegrensen m\u00e5 derfor legges til grunn i vurderingen av hvor ny bebyggelse kan plasseres p\u00e5 eiendommen. I Statlige planretningslinjer for samordnet bolig-, areal- og transportplanlegging skal planlegging av arealbruk fremme en effektiv ressursutnyttelse og bidra til \u00e5 skape b\u00e6rekraftige byer og tettsteder. Planleggingen skal legge til rette for tilstrekkelig boligbygging i omr\u00e5der med press p\u00e5 boligmarkedet. I by- og tettstedsomr\u00e5der rundt kollektivknutepunkt og kollektivtraseer skal det legges vekt p\u00e5 h\u00f8y utnyttelse. Vekst i persontransport skal tas med kollektivtransport, sykkel og gange. I dette tilfellet ligger den aktuelle eiendommen i et omr\u00e5de der alle disse betingelsene foreligger, og det vil v\u00e6re sv\u00e6rt uhensiktsmessig at en s\u00e5 attraktiv eiendom ikke kan bebygges. Her legges det opp til tre attraktive boenheter som vil bidra til \u00e5 opprettholde n\u00f8dvendig boligbygging i et presset boligmarked. Prosjektil Areal AS Postadresse Tele Bankgiro Foretaksnr. E-Mail Gamle Forusvei 1 +47 51 96 27 90 3201 47 95935 NO 995 907 534 MVA paul.korsberg@prosjektil.no 4031 Stavanger Figur 1: Gul strek markerer byggegrense iht. til kommuneplanen. Dersom det er sp\u00f8rsm\u00e5l til klagen, vennligst kontakt undertegnede. Mvh/Regards, Paul Korsberg Prosjektil Areal AS Mobil: 480 98 029 Prosjektil Areal AS Postadresse Tele Bankgiro Foretaksnr. E-Mail Bj\u00f8dnabeen 4 +47 51 96 27 90 3201 47 95935 NO 995 907 534 MVA paul.korsberg@prosjektil.no 4031 Stavanger "
}