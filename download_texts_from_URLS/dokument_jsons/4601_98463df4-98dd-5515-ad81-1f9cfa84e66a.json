{
  "dokument_id": "98463df4-98dd-5515-ad81-1f9cfa84e66a",
  "doc_type": "case_attachment",
  "kommune": 4601,
  "tittel": "Fagnotat 16.10.2024: Krohn\u00e5stoppen bofellesskap (H0700). Sluttmelding.",
  "url": "https://bergen.kommune.no/politikere-utvalg/api/fil/bk360/11331880/Fagnotat-16-10-2024-Krohnastoppen-bofellesskap-H0700-Sluttmelding-",
  "tekst": " Etat for utbygging Til Fagnotat Seksjon for strategisk eiendomsforvaltning V\u00e5r referanse: 2019/74997-17 Saksbehandler: Liv Senneset Fra Dato: 28. oktober 2024 Etat for utbygging Fagnotat 16.10.2024: Krohn\u00e5stoppen bofellesskap (H0700). Sluttmelding. Hva saken gjelder: Etat for utbygging har st\u00e5tt for gjennomf\u00f8ringen av investeringsprosjektet Krohn\u00e5stoppen bofellesskap for utviklingshemmede. Prosjektet omfattet etablering av to nye bofelleskap med totalt 16 boenheter og to tjenestebaser for ansatte. Prosjektet er n\u00e5 avsluttet. I tr\u00e5d med Bergen kommunes \u00f8konomireglement pkt 2.3 h fremlegges sluttmelding for prosjektet til behandling i denne saken. Fagetatens vurdering: Bakgrunn \u00abPlan for tjenester til personer med utviklingshemming, Et helt liv med mening, vekst og utvikling 2018 \u2013 2028\u00bb er vedtatt av Bergen bystyre i sak 10/19. Planens form\u00e5l er \u00e5 bidra til at personer med utviklingshemming skal leve gode liv med meningsfylt innhold, og at de som har behov for det skal f\u00e5 gode helse- og omsorgstjenester. I bystyresak 191/19, behandlet 19.06.2019, vedtok bystyret byr\u00e5dets fremlagte fremdriftsplan for gjennomf\u00f8ring av tiltakene og forslagene i planen. Planen omfatter 85 tiltak som fokuserer s\u00e6rlig p\u00e5 fem satsingsomr\u00e5der, der nummer fire har betegnelsen \u00abBoligl\u00f8ftet Bergen \u2013 Riktig bolig til rett tid\u00bb. Krohn\u00e5stoppen bofellesskap er en del av Boligl\u00f8ftet. Prosjektbeskrivelse Etat for utbygging utlyste totalentreprisekonkurranse \u00abTomt med prosjekt\u00bb, der det ble s\u00f8kt etter entrepren\u00f8rer som kunne stille med ferdig regulert tomt. Entrepren\u00f8ren m\u00e5tte ogs\u00e5 tegne bofelleskapene og inngi entreprisekostnad. Rom- og funksjonsprogram og konkurransedokumentene ble utarbeidet i tett samarbeid med bestiller, brukerorganisasjoner, Etat for boligforvaltning og Byarkitekten. I konkurransen ble det \u00e5pnet for \u00e5 inng\u00e5 entreprisekontrakt p\u00e5 inntil tre prosjekter plassert i n\u00e6rmere angitte bydeler. Det kom inn to tilbud, der det ene m\u00e5tte forkastes. Gravdal Bygg AS vant konkurransen. Gravdal Bygg AS kom med tilbud p\u00e5 nybygg av to bofellesskap p\u00e5 samme tomt. Etat for utbygging inngikk kontrakt som ble signert 12.01.2021. Tomten ligger fint lokalisert rett bak kj\u00f8pesenteret Lagunen med h\u00f8y og luftig beliggenhet med n\u00e6rhet til kollektivtrafikk, turomr\u00e5der og er fint integrert i et etablert bomilj\u00f8. Prosjektet Krohn\u00e5stoppen best\u00e5r av to bofellesskap med 8 boenheter og tjenestebase i hvert bofellesskap, det vil si totalt 16 boenheter. Det er en sammenhengende garasjekjeller under begge bygg, her ligger ogs\u00e5 teknisk rom, boder for beboerne og ladesteder for rullestoler. Brukergruppen er lettere utviklingshemmede, og boenhetene oppfyller Husbankens krav til omsorgsboliger. Som en del av rekkef\u00f8lgekravene er det etablert fortau opp forbi utbyggingstomten langs \u00d8vre Krohn\u00e5stoppen samt at veikrysset til \u00d8vre Krohn\u00e5sen er opprustet. Dette var inkludert i entreprisen fra Gravdal Bygg AS. Bofellesskapet sett fra \u00d8vre Krohn\u00e5sen. Legg merke til solceller p\u00e5 tak og fasade. Foto: Fotograf Hugo L\u00fctcherath. Et utsnitt av en av boenhetene. Foto: Fotograf Hugo L\u00fctcherath. Gjennomf\u00f8ring Gjenbruk av m\u00f8bler Alle kontorm\u00f8bler og stoler til m\u00f8terom er kj\u00f8pt fra gjenbrukssentralen. Erfaring fra dette er positivt. Det ble tidlig opprettet dialog med gjenbrukssentralen og vi fikk trukket om og pusset m\u00f8bler slik at de ble tilpasset prosjektet. Klima og milj\u00f8 Prosjektet hadde milj\u00f8m\u00e5l i form av n\u00e6r nullutslippsbygg (nZEB) noe som forenklet kan forklares som null klimagassutslipp til produksjon, drift og avhending av bygget. Bygget er oppf\u00f8rt med solceller p\u00e5 tak og fasade, og er utstyrt med en avansert varmepumpe. Beregninger viser at vi ligger tett oppunder \u00e5 etterkomme ambisjonen. Dette er det f\u00f8rste boligbygget til Bergen kommune med solceller. Bildet viser et utsnitt av det store m\u00f8terommet som har langbord og sofagruppe med mulighet for \u00e5 samle beboerne. Foto: Fotograf Hugo L\u00fctcherath. Prosjektevaluering Det ble gjennomf\u00f8rt en prosjektevaluering for \u00e5 samle inn tilbakemeldinger fra ulike roller i prosjektet, som bestiller, bruker, byggeier Etat for boligforvaltning ved forvalter/drift, og internt i Etat for utbygging. Sp\u00f8rsm\u00e5lene i evalueringen har v\u00e6rt formulert som positive p\u00e5stander der den som evaluerer skal respondere p\u00e5 i hvor stor grad en er enig i den enkelte p\u00e5stand. P\u00e5 en skala fra 1 til 6 (der 6 er best) fikk evalueringen en snittvurdering p\u00e5 4.5. Av positive tilbakemeldinger kan det nevnes god kvalitet p\u00e5 produkter i bygget, god dialog med prosjektledere og at reklamasjoner har v\u00e6rt h\u00e5ndtert av en egen person i Etat for utbygging. Brukere er veldig forn\u00f8yd med garasjen, aktivitetsrommene og at det har et fint, rolig interi\u00f8r og store altaner. Av mulige forbedringer trekkes det frem at den nedgravde renovasjonsl\u00f8sningen ikke var klar til bruk n\u00e5r beboere flyttet inn, og at avklaringer mot veilag vedr\u00f8rende br\u00f8yting av fortau ikke var god nok. P\u00e5 den ene store takterrassen er det en r\u00f8mningsvei, her m\u00e5 det utarbeides en rutine for fjerning av sn\u00f8 ved store sn\u00f8mengder. Eier/drifter mener det var mange avviksmeldinger etter overtagelse, og ansatte i bygget mener at den tekniske oppl\u00e6ringen kunne v\u00e6rt bedre organisert. Utsnitt av aktivitetsrommet. Foto: Fotograf Hugo L\u00fctcherath. Bildet viser noen av solcellene p\u00e5 fasadene. Foto: Fotograf Hugo L\u00fctcherath. \u00d8konomi Gjennomf\u00f8ringsvedtaket til prosjektet ble behandlet og godkjent av Bergen Bystyre 22.09.2020, BY 263/20. Gjennomf\u00f8ringsvedtaket gjaldt oppf\u00f8ring av potensielt tre bofellesskap, hvor det ble bevilget en total kostnadsramme (P85) p\u00e5 64,1 mill. inkl mva per bofelleskap. Forventet prosjektkostnad (P50) var 59,4 mill inkl mva per bofellesskap. Investeringsrammen ble bevilget fra BUD584 Boligl\u00f8ftet til BUD956 Krohn\u00e5stoppen bofellesskap for utviklingshemmede. I dette prosjektet har to bofellesskap blitt oppf\u00f8rt med en vedtatt kostnadsramme (P85) p\u00e5 128,2 mill. Grunnet en feil har prosjektet operert med en kostnadsramme (P85) p\u00e5 127,6 mill. innmeldt i handlings- og \u00f8konomiplan. Dette er lagt til grunn i tabell under budsjett for gjennomf\u00f8ringsvedtak. Ved 1. og 2. tertialrapport i 2023 ble det foretatt en nedjustering av budsjett p\u00e5 totalt 10 mill. I 1. tertialrapport 2024 ble det foretatt en ytterligere nedjustering p\u00e5 2,8 mill. Dette gir et justert budsjett fra 127,6 mill. til 114,8 mill. Ved avslutning av prosjektet er det p\u00e5l\u00f8pt totalt 114,3 mill, se prosjektregnskap i vedlegg 1. Dette gir et mindreforbruk p\u00e5 kr 13,3 mill. (10,4 %) i forhold til budsjett ved gjennomf\u00f8ringsvedtak og et mindreforbruk p\u00e5 0,6 mill. (0,5%) i forhold til justert budsjett. Prosjektet har ogs\u00e5 mottatt investeringstilskudd fra Husbanken for etablering av omsorgsboliger p\u00e5 29 mill. Tilskuddet medf\u00f8rer at Bergen kommunes egenfinansiering av prosjektets justerte budsjett reduseres til 85,8 mill. f\u00f8r fradrag for mva-kompensasjon. Tabell 1 - Alle bel\u00f8p inkludert mva og uten fratrekk for midler som er mottatt. Fagetatens anbefaling: 1. Sluttmelding for prosjekt BUD596 Krohn\u00e5stoppen bofellesskap for utviklingshemmede godkjennes. 2. Det settes av 0,5 mill. til gjenst\u00e5ende \u00f8konomiske forpliktelser Med hilsen Etat for utbygging Willy-Andre Gjesdal Liv Senneset Direkt\u00f8r Prosjektleder Dokumentet er godkjent elektronisk. Vedlegg: Prosjektregnskap "
}