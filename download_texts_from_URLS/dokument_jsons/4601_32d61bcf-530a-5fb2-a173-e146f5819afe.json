{
  "dokument_id": "32d61bcf-530a-5fb2-a173-e146f5819afe",
  "doc_type": "case_attachment",
  "kommune": 4601,
  "tittel": "Fagnotat datert 30.04.2024",
  "url": "https://bergen.kommune.no/politikere-utvalg/api/fil/bk360/10885929/Fagnotat-datert-30-04-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/12292-4 (Arbeidssted) Saksbehandler: Runar Sagstad Haugen Dato: 30.04.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 159/131/0/0 Kanalveien 54. Bruksendring til dagligvarebutikk. Advokatfirmaet Kyrre ANS v/Hedda Austad Dale, p\u00e5 vegne av Hvem klager? tiltakshaver Kanalveien 54 Eiendom AS, i klage datert 03.04.2024 og supplert 16.04.2024. Det er gitt tillatelse til renovasjonsterminal med mer i vedtak BYGG- 2023/16420-29 datert 13.03.2024. Vedtaket som er p\u00e5klaget er BYGG- Tiltaket 2023/16420-30, ogs\u00e5 datert 13.03.2024, som gir avslag p\u00e5 bruksendring av deler av lokalet til dagligvarebutikk, fasadeendring i forbindelse med dagligvarebutikken, og ny gjennomgang fra Kanalveien til fjellhallen. S\u00f8knad om tillatelse til etablering av rampe til nytt plan 2 i eksisterende fjellhall, bruksendring av nordlig del av 1. etasje fra lager/bilverksted/dekkverksted til dagligvarebutikk med tilh\u00f8rende parkering, ny gjennomgang for g\u00e5ende fra Kanalveien til fjellhallen og Vedtaket fasadeendring i forbindelse med ny butikk avsl\u00e5s, jf. kommuneplanens arealdel \u00a7 3.1 med hensyn til plankrav, reguleringsplan ID 61140000 Mindemyren \u00a7 2.1.1 med hensyn til plankrav og reguleringsplan ID 61140000 \u00a7 5.4.8 med hensyn til arealform\u00e5l torg T8. S\u00f8knad om dispensasjon fra disse bestemmelsen avsl\u00e5s jf. pbl \u00a7 19-2. I KPA2018 er eiendommen vist innenfor sentrumskjerne S19, Planstatus byfortettingssone BY2 og gr\u00f8nnstruktur. Eiendommen er regulert, se pkt. 1 under. Vilk\u00e5rene for \u00e5 innvilge n\u00f8dvendige dispensasjoner anf\u00f8res innfridd. Det Klagegrunner legges ved en oppdatert uttale fra BIR, og det er innhentet en mobilitets- og trafikksikkerhetsanalyse som viser at det blir vesentlig mindre trafikk. Behov for ytterligere Nei. saksbehandling ved eventuell omgj\u00f8ring Anbefalt vedtak Vedtaket datert 13.03.2024 opprettholdes. Klagen tas ikke til f\u00f8lge. Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken Planstatus: Kommuneplanens arealdel (KPA2018), vedtatt i Bystyret 19.06.2019, viser eiendommen som sentrumskjerne S19, byfortettingssone BY2 og gr\u00f8nnstruktur G og den ligger innenfor hensynssonene: luftkvalitet \u2013 gul sone, luftkvalitet \u2013 r\u00f8d sone, konsesjonsomr\u00e5de fjernvarme Flesland \u2013 Sentrum, vei st\u00f8y \u2013 r\u00f8d sone, vei st\u00f8y \u2013 gul sone, stille omr\u00e5der \u2013 gr\u00f8nn sone (H230_1). Eiendommen omfattes av omr\u00e5dereguleringsplan ID 61140000, \u00c5RSTAD. DEL AV GNR 159, 15 OG 17 MFL., MINDEMYREN, ikrafttredelsesdato 27.04.2015 og er regulert til sentrumsform\u00e5l S13 (brun) og fortau, torg (rosa). Planen gjelder der eksisterende bygning i Kanalveien 54 st\u00e5r. Eiendommen omfattes av reguleringsplan ID 64860000, \u00c5RSTAD. BYBANEN BERGEN SENTRUM \u2013 FYLLINGSDALEN, DELSTREKNING 2 \u2013 MINDEMYREN, ikrafttredelsesdato 21.06.2017 og er regulert til bebyggelse og anlegg (gul) og fortau (rosa). Planen gjelder fortauet fremfor bygget i Kanalveien 54. Omr\u00e5det over fjellhallen og Svaneviksveien bak bygget i Kanalveien 54 omfattes av reguleringsplan ID 64260000, \u00c5RSTAD. GNR 159 BNR 419 MFL., LEAPARKEN, BARNEHAGE, ikrafttredelsesdato 15.06.2016 og er regulert til park (gr\u00f8nn) o_GP2, kj\u00f8reveg (gr\u00e5) og fortau (rosa). Tiltaket er omfattet av bestemmelsesomr\u00e5de #5 og #3. Denne planen gjelder over grunnen. Bestemmelsesomr\u00e5de #5 henviser til f\u00f8lgende plan: Reguleringsplan ID 4890100, \u00c5RSTAD. MINDEMYREN, SVANEVIKSVEIEN 37, 46 OG 55, LILLE SOLHEIM 66, 86 MFL., ikrafttredelsesdato 19.10.1981 og er regulert til park med underjordisk industribygg. Denne planen gjelder for industribygg i bestemmelsesomr\u00e5de #5 i plan 64260000. De to eksisterende tunnell\u00f8pene i fjellhallene er uregulerte. P\u00e5g\u00e5ende planprosess for eiendommen: plan nr. 66200000 \u00c5rstad. Gnr 159 bnr 131 mfl., delfelt S13 Mindemyren, sak nr. PLAN-2022/20525. Tiltakene det er gitt tillatelse til (gr\u00f8nt), og tiltakene som har f\u00e5tt avslag (r\u00f8dt): \u2022 Bruksendring fra industri til bossugterminal i eksisterende fjellhall \u2022 Etablering av nytt dekke, plan 2, i eksisterende fjellhall. Areal nytt dekke inkludert rampe: 3458 m2. \u2022 Ny tverrtunell i fjellhall, lengde 17,9 m, bredde 17,0 m. \u2022 To nye heis- og trappesjakter fra 1. til 3. etasje \u2022 Bruksendring av nordlig del av 1. etasje fra lager/bilverksted/dekkverksted til dagligvarebutikk, BRA 1274 m2, med tilh\u00f8rende parkering. \u2022 Ny gjennomgang for g\u00e5ende fra Kanalveien til fjellhallen. \u2022 Det etableres rampe fra plan 1 i eksisterende fjellhall og opp til nytt dekke \u2022 Fasadeendring i forbindelse med etablering av ny butikk Grunnlaget for at tiltakene i forbindelse med renovasjonsterminalen (bossuget) har f\u00e5tt tillatelse er kort oppsummert at: - Renovasjonsterminalen (bossuget) har stor samfunnsmessig betydning. Det er videre flere plansaker p\u00e5 Mindemyren som st\u00e5r p\u00e5 hold i p\u00e5vente av avklaring knyttet til avfallsh\u00e5ndtering. Saksnummer KLAGE-2024/12292 Side 2 av 8 Den oms\u00f8kte dagligvarebutikken har ikke den samme samfunnskritiske nytten som et renovasjonsanlegg, og det er ikke per n\u00e5 boenheter som er avhengig av denne etableringen. Det er derfor vurdert at tiltak rundt bruken av den oms\u00f8kte dagligvarebutikken b\u00f8r avvente til det er avklart i detaljreguleringsplanen. 1.1. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Vestland fylkeskommune uttale datert 08.01.2024 og 16.02.2024: \u00abVestland fylkeskommune ved avdeling for infrastruktur og veg er negativ til den h\u00f8ge frekvensen av tunge k\u00f8yret\u00f8y over sykkelfeltet og fortauet med omsyn til trafikktryggleiken og framkome for mjuke trafikantar. Dersom det vert opna for st\u00f8rre parkeringsdekning i dagens bygg, m\u00e5 ein rekne med at det ikkje skal vidaref\u00f8rast for framtidig bygg p\u00e5 eigedomen.\u00bb S\u00f8knaden ble i etterkant noe endret, og Vestland fylkeskomme uttaler den 16.02.2024 at: \u00abSlik vi tolkar dei nye opplysningane vert det lagt til auka kapasitet p\u00e5 bossugterminalen. Som vi skreiv i v\u00e5r f\u00f8rste uttale er vi negative til den h\u00f8ge frekvensen av tunge k\u00f8yret\u00f8y over sykkelvegen og fortauet i Kanalveien. Vi forst\u00e5r at det er naudsynt med ein renovasjonsterminal. Bergen kommune m\u00e5 ta ei overordna vurdering om plassering av bossugterminal, d\u00e5 denne plasseringa ikkje har vore med i berekninga n\u00e5r veganlegget blei bygd ut. Samtidig er det ein planprosess for eigedomen for delfelt S13 Mindemyren. Ein dispensasjon vil i prinsippet forskottera plassering av renovasjonsterminal og daglegvarebutikk til reguleringsplanen som er under arbeid, som vi meiner er uheldig. Vi er bekymra for frekvensen av tunge k\u00f8yret\u00f8y som kjem i konflikt med ferdsels\u00e5rene til mjuke trafikantar noko som ikkje vil vere trafikksikkert. Vi stiller sp\u00f8rsm\u00e5l ved om det b\u00f8r leggast til rette for b\u00e5de renovasjonsterminal og daglegvarebutikk, som begge genererer trafikk av tunge k\u00f8yret\u00f8y. Vi viser elles til v\u00e5r tidlegare uttale i saka.\u00bb Fagetaten viser ellers til uttalene datert 08.01 og 16.02.2024 i sin helhet. Bymilj\u00f8etaten uttale datert 05.01.2024: \u00abAvkj\u00f8rsel og tilkomst til tiltaket er i byggets 1. etasje fra fylkesveg, Kanalveien. Tiltaket vil i liten til ingen grad p\u00e5virke Leaparken og tilkomsten til parken. Det b\u00f8r likevel vurderes om avfallsh\u00e5ndteringen i parken kan knyttes p\u00e5 ny renovasjonsterminal. Bymilj\u00f8etaten har ingen ytterligere merknader til tiltaket.\u00bb Det vises ellers til uttalen datert 05.01.2024. Intern uttalelse i Plan- og bygningsetaten fra Byplanavdelingen datert 17.01.2024: Det fremg\u00e5r av intern uttalelse fra Byplanavdelingen at de er positiv til renovasjonsterminalen, da det er flere plansaker p\u00e5 Mindemyren som avhenger av denne. Uttalen er ogs\u00e5 \u00e5pen for at det gis midlertidig dispensasjon for matbutikk p\u00e5 vilk\u00e5r om at vesentlige funksjoner tilknyttet dagligvarehandelen ikke plasseres i omr\u00e5det som inng\u00e5r i T8. Uttalen peker ogs\u00e5 p\u00e5 andre vilk\u00e5r som b\u00f8r oppstilles i forbindelse med en eventuell tillatelse. Saksnummer KLAGE-2024/12292 Side 3 av 8 Uttalen viser ogs\u00e5 til at det legges opp til en h\u00f8y parkeringsdekning for tiltaket, noe som b\u00f8r vurderes n\u00e6rmere. S\u00f8knaden er sendt Statsforvalteren i Vestland og Statens vegvesen for uttalelse, det er ikke mottatt noen tilbakemelding. 2. Om klagen Klager viser blant annet til at: - \u00abDet skal ikke gj\u00f8res konstruksjonsmessige arbeider som vanskeliggj\u00f8r en fremtidig utnyttelse, og tiltaket er kun oms\u00f8kt for en periode p\u00e5 7 \u00e5r.\u00bb - Det er innhentet en mobilitetsanalyse- og trafikksikkerhetsvurdering i forbindelse med klagen. Og antall kj\u00f8ringer med tunge kj\u00f8ret\u00f8y er redusert (var oppgitt feil i s\u00f8knaden). - Klager anser at vilk\u00e5rene for en midlertidig dispensasjon p\u00e5 7 \u00e5r er innfridd. - Gjennomgangen for g\u00e5ende til nytt heis- og trappehus b\u00e5de tilfredsstiller kravene til universell utforming i TEK17 og r\u00f8mningskrav. Gjennomgangen er p\u00e5 det smaleste 1,5 meter, som er i tr\u00e5d med krav til universell utforming i TEK17 \u00a7 12-6. - \u00abVi kan, i motsetning til kommunen, ikke se at det at dagligvarebutikken er en annen virksomhet enn Vianor sin virksomhet, er et relevant argument i vurderingen. Oms\u00f8kt butikk er i tr\u00e5d med arealform\u00e5let foruten omr\u00e5det som er regulert til \u00abTorg\u00bb\u00bb. Det ovenfor nevnte er en kort oppsummering fra fagetaten, det vises ellers til klagen datert 03.04 og 16.04.2024 i sin helhet. Klager har ogs\u00e5 vedlagt f\u00f8lgende vedlegg: - Vedlegg 1: Brannkonsept utarbeidet av Firesafe, datert 23. august 2023 - Vedlegg 2: Forklaring fra arkitekt knyttet til gjennomgang - Vedlegg 3: Oppdatert uttalelse fra BIR - Vedlegg 4: Mobilitets- og trafikksikkerhetsanalyse Kanalveien 54, utarbeidet av sivilingeni\u00f8r Helge Hopen AS, datert 10. april 2024 - Vedlegg 5: E-post fra aktuell leietaker \u2013 dagligvareforretning KIWI \u2013 til tiltakshaver, datert 12. januar 2024 3. Vurdering av klagen I det aktuelle omr\u00e5det er det per i dag f\u00e5 boliger i umiddelbar n\u00e6rhet til Kanalveien 54, og det antas derfor at et bes\u00f8k til en dagligvarebutikk per n\u00e5 vil l\u00f8ses ved bilkj\u00f8ring. Avslaget p\u00e5 \u00e5 etablere en slik butikk gis hovedsakelig da det er p\u00e5g\u00e5ende reguleringsplan for eiendommen som skal avklare blant annet \u00f8nsket bruk av eiendommen, og eventuelle tiltak i den forbindelse. Videre anses ikke avkj\u00f8rselen med kryssing av gang- og sykkelvei, \u00e5 v\u00e6re dimensjonert for en slik hyppig bruk som en dagligvarebutikk legger opp til. Tiltaket ber\u00f8rer et st\u00f8rre omr\u00e5de (Mindemyren) hvor det er flere p\u00e5g\u00e5ende reguleringsplaner, og kj\u00f8rem\u00f8nstre og trafikksikkerhetstiltak m\u00e5 sees i en helhet med disse. Dagligvarebutikken vil medf\u00f8re kryssing av gang- og sykkelvei, og bilvei, med tyngre kj\u00f8ret\u00f8y og personbiler. Tilkomsten i fjellhallen og innkj\u00f8ringen inn til fjellhallen er videre vurdert \u00e5 v\u00e6re for smal for g\u00e5ende og syklende (syklende har parkering her inne, og for g\u00e5ende fra butikken til parkerte biler i fjellhallen). Dette vurderes \u00e5 g\u00e5 p\u00e5 bekostning av trafikksikkerheten til myke trafikanter. Den aktuelle rampen som leder opp til plan. 2 i fjellhallen er ikke i seg selv problematisk. Grunnlaget for avslaget for denne er at det er en del av etableringen av parkeringsplasser til Saksnummer KLAGE-2024/12292 Side 4 av 8 den nye butikken. En tillatelse til dette vil ikke v\u00e6re hensiktsmessig n\u00e5r det ikke gis tillatelse til dagligvarebutikk. En tillatelse til rampe til plan 2, uten at det gis tillatelse til dagligvarebutikk vil medf\u00f8re en tillatelse til tiltaket uten av det er avklart hva det skal brukes til. B\u00e5de tiltakene med parkeringsplassen og dagligvarebutikken vil her forskuttere forhold som er tenkt avklart behandlet i den p\u00e5g\u00e5ende reguleringsplanen (f.eks. \u00f8nsket bruk og trafikale forhold). Forhold rundt fylkeskommunen sin uttale: Det er allerede gitt en tillatelse til bossugterminal (grunnet den samfunnskritiske funksjonen det har). Vestland fylkeskommune er kritisk til etableringen av b\u00e5de bossugterminal og dagligvarebutikk grunnet bruken av tungtransport/trafikk det vil medf\u00f8re i avkj\u00f8rselen. Spesielt utrykker fylkeskommunen skepsis til at det skal etableres b\u00e5de dagligvarebutikk og bossugterminal. Fylkeskommunen har bedt om \u00e5 f\u00e5 det aktuelle vedtaket til klagevurdering. Bossugterminalen og dagligvarebutikken er s\u00f8kt om i samme s\u00f8knad. Fagetaten har derimot delt opp vedtakene i to, da det er gitt avslag p\u00e5 delen som har sammenheng med dagligvarebutikken. Fylkeskommune har ikke p\u00e5klaget disse vedtakene. Dersom vedtaket endres til en tillatelse, m\u00e5 vedtaket sendes p\u00e5 ny klagevurdering til fylkeskommune. Grunnet de endrede opplysningene i forbindelse med klagen (i forhold til antall tunge kj\u00f8ret\u00f8y) s\u00e5 er saken sendt p\u00e5 ny uttale til Vestland fylkeskommune. (Uttalen sendes samtidig med oversendelsen av dette fagnotatet, og uttalefristen er opp til 4 uker.) Endrede opplysninger i forhold til trafikk og antall kj\u00f8ret\u00f8y: I klagen tar klager opp nye opplysninger og endrer s\u00f8knaden i forhold til trafikkmengden som gjelder tunge kj\u00f8ret\u00f8y. S\u00f8ker legger ved en ny uttale fra BIR og oppgir i klagen at det blir en vesentlig lavere antall tunge kj\u00f8ret\u00f8y til eiendommen enn oppgitt i s\u00f8knaden grunnet: \u00abBakgrunnen for at det ble oppgitt 20 t\u00f8mminger pr. uke i rammes\u00f8knaden var at ansvarlig s\u00f8ker beklageligvis feiltolket mottatt tall-informasjon og at BIR i sine innledende vurderinger ikke tok h\u00f8yde for frekvensendring over tid. Den oppdaterte beregningen fra BIR viser imidlertid at forutsetningen for trafikksituasjonen og bruk av tunge kj\u00f8ret\u00f8y i avkj\u00f8rselen og over sykkelfelt og fortau er vesentlig annerledes enn kommunen la til grunn i sitt avslagsvedtak. Korrekt utregning av tungtrafikk er derfor ca. 1-2 t\u00f8mming i uken for BIR og 10 i uken for dagligvareforretningen, samlet 12 t\u00f8mminger i uken. Dette er en vesentlig reduksjon i trafikken, sammenlignet med de 30-32 t\u00f8mminger per uke som er lagt til grunn for avslagsvedtaket\u00bb. Klager oppgir at det derav foreligger en feil som medf\u00f8rer at vedtaket er ugyldig etter fvl \u00a7 41. Fagetaten er ikke enig i dette, og viser til at vi skal legge til grunn s\u00f8ker sine opplysninger jf. pbl \u00a7 21-4. Nye opplysninger i klagen av en slik karakter vil i realiteten medf\u00f8re endringer i klageomgangen, som normalt sett skal anses som en ny s\u00f8knad. Siden fylkeskommunen som fagmyndighet ikke har f\u00e5tt uttale seg om disse endringene s\u00e5 velger vi \u00e5 sende saken p\u00e5 uttale til fylkeskommunen p\u00e5 nytt, samtidig som dette fagnotatet oversendes. Dette slik at uttalen kan foreligge i forbindelse med klagevurderingen i de Saksnummer KLAGE-2024/12292 Side 5 av 8 politiske organer. Da det ikke foreligger en slik uttale fra fylkeskommunen, velger ogs\u00e5 fagetaten \u00e5 avst\u00e5 fra \u00e5 vurdere denne endringen. Mobilitets- og trafikksikkerhetsanalyse I forbindelse med klagen er det ogs\u00e5 vedlagt en mobilitet- og trafikksikkerhetsanalyse. Ogs\u00e5 dette er nye opplysninger i forbindelse med klagen. Klager oppgir at dette er noe som iht. gjeldene omr\u00e5dereguleringsplan pkt. 3.3 er et rekkef\u00f8lgekrav som gjelder for detaljreguleringsplaner, men ikke skal leveres f\u00f8r s\u00f8knad om IG. Fagetaten viser til at kravet i pkt. 3.3 er en del av vedtakelsen av en detaljregulering og skal v\u00e6re p\u00e5 plass f\u00f8r det vedtas. Krav som skal v\u00e6re sikret f\u00f8r IG fremkommer i pkt. 3.1 (den faktiske utf\u00f8relsen), dokumentasjonen i pkt. 3.3. derimot m\u00e5 v\u00e6re p\u00e5 plass f\u00f8r vedtak av detaljreguleringen. Dette er relevant grunnet kravet om detaljregulering for omr\u00e5det som det ikke er gitt dispensasjon fra, og hvor en slik rapport skal foreligge. S\u00f8ker velger n\u00e5 \u00e5 supplere med denne i forbindelse med klagen, og i mobilitetsanalysen fremkommer det at: \u00abMobilitetsanalysen vil senere v\u00e6re del av grunnlaget for en helhetlig mobilitetsplan for reguleringsplanen\u00bb. I mobilitetsanalysen og klagen er det vist til at: \u00abDet forventes vesentlig lavere bilf\u00f8rerandel for persontrafikken til/fra butikken, enn dagens persontrafikk til/fra Vianor\u00bb. Denne konklusjonen stiller fagetaten sp\u00f8rsm\u00e5lstegn ved. P\u00e5 generelt grunnlag s\u00e5 vil en matbutikk ha st\u00f8rre personbiltrafikk til seg, enn hva et dekk- og bilverksted antas \u00e5 ha. Med mindre den ligger sv\u00e6rt tett p\u00e5 flere boenheter, som f.eks. i sentrumsomr\u00e5det. Det vises ogs\u00e5 til at det det er opplyst at det per i dag er 21 parkeringsplasser p\u00e5 stedet, ny oms\u00f8kt situasjon vil medf\u00f8re at det blir 31 parkeringsplasser. Saksnummer KLAGE-2024/12292 Side 6 av 8 Foto fra google street view (juli.2023) som viser kryssingen av sykkelvei/gangvei inn/ut av fjellhallen. Arealform\u00e5let torg Tiltaket kommer i strid med reguleringsplan ID 61140000 Mindemyren \u00a7 5.4.8 med hensyn til arealform\u00e5l. Torg T8 skal sikre gangforbindelse mellom Svaneviksveien og Kanalveien. Det s\u00f8kes om bruksendring fra lager/bilverksted/dekkverksted til dagligvarebutikk. En liten del i nordlige enden av eksisterende bygg som skal bruksendres, ligger i arealform\u00e5let torg T8. Det er s\u00f8kt om midlertidig dispensasjon fra arealform\u00e5let for en periode p\u00e5 7 \u00e5r. Fagetaten finner ikke nye momenter i klagen ang\u00e5ende dette form\u00e5let. Det vises til behandlingen av denne dispensasjon i sin helhet i vedtaket datert 13.03.2024 pkt. 3.7 under \u00abArealform\u00e5l\u00bb. Krav til detaljregulering I gjeldene reguleringsplan \u00a7 2.1.1 st\u00e5r det: \u00abF\u00f8r rammes\u00f8knad kan behandles/ vedtas, stilles det krav om vedtatt detaljreguleringsplan for delomr\u00e5det tiltaket befinner seg i, med unntak av tiltak nevnt pkt. 2.1.2 og 2.1.3\u00bb. Det fremkommer vel og merke et unntak i pkt. 2.1.3 for \u00abmindre tilpasninger i eksisterende bygg\u00bb og for tiltak med et \u00abtidsbegrenset perspektiv\u00bb. Etablering av dagligvarebutikk ville ikke medf\u00f8re en mindre tilpasning, og heller ikke v\u00e6re av tidsbegrenset karakter. Den oms\u00f8kte perioden p\u00e5 7 \u00e5r anses ikke \u00e5 omfattes av det som er p\u00e5tenkte som et \u00abtidsbegrenset perspektiv\u00bb. Etter fagetatens syn skal en ogs\u00e5 v\u00e6re tilbakeholden med \u00e5 anse en periode p\u00e5 7 som \u00abmidlertidig\u00bb i dispensasjonsvurderingen for en matvarebutikk. Det vises blant annet til TUDEP-2014-1269-3 der det uttales: \u00abB\u00e5de pbl. \u00a7 19-2 om dispensasjon og pbl. \u00a7 19-3 om midlertidig dispensasjon, er ment som en snever unntaksregel som skal fungere som sikkerhetsventil. At det er snakk om et midlertidig tiltak, kan v\u00e6re et moment som taler for dispensasjon, men vil normalt ikke i seg selv begrunne dispensasjon fra lovens regler, se rundskriv H-2005-9 punkt 3.4\u00bb. Det foreligger i dag planer for det aktuelle omr\u00e5det/tomten i p\u00e5g\u00e5ende reguleringsplan, blant annet planlegges det en ishall (p\u00e5g\u00e5ende plan. 66200000, DELFELT S13 MINDEMYREN). Det nevnes blant annet f\u00f8lgende viktig forhold som b\u00f8r avklare i en slik detaljregulering: - \u00d8nsket bruk, og at en planlegger tiltaket i sammenheng med resterende tiltak som kommer p\u00e5 eiendommen, og innenfor omr\u00e5dereguleringsplanen. - Parkeringsdekning - Trafikksikkerhet, og eventuelle behov for utbedring av kryss for \u00e5 ta unna \u00f8nsket bruk. - Rekkef\u00f8lgekrav og eventuelle anleggsbidrag Tiltaket ber\u00f8rer flere p\u00e5g\u00e5ende reguleringsplaner, kj\u00f8rem\u00f8nster og trafikksikkerhet i et stort omr\u00e5de, og b\u00f8r derfor avklares gjennom reguleringsplan, noe som ogs\u00e5 er forutsatt i omr\u00e5dereguleringsplanen. Saksnummer KLAGE-2024/12292 Side 7 av 8 En tillatelse til en bruksendring til dagligvarebutikk vil etter fagetatens syn forskuttere vurderingen som skal gj\u00f8res i forbindelse med reguleringsplanen. Tiltaket ber\u00f8rer flere p\u00e5g\u00e5ende reguleringsplaner, kj\u00f8rem\u00f8nster og trafikksikkerhet i et stort omr\u00e5de og b\u00f8r derfor avklares gjennom reguleringsplan. Det vises ellers til vedtaket dater 13.03.2024. P\u00e5g\u00e5ende reguleringsplan Forslagsstiller for den p\u00e5g\u00e5ende reguleringsplanen er En til En Arkitekter AS p\u00e5 vegne av Kanalveien 54 Eiendom AS. Det vil si at grunneier/forslagsstiller er den samme som klager p\u00e5 avslaget p\u00e5 s\u00f8knad om etablering av dagligvarebutikk. Kanalveien 54 AS har derfor selv muligheten til \u00e5 p\u00e5virke fremdriften av den p\u00e5g\u00e5ende detaljreguleringen. 4. Konklusjon Vedtaket datert 13.02.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Avslag datert 13.03.2024 5. Rammetillatelse datert 13.03.2024 (ikke p\u00e5klaget vedtak) 6. Klage datert 03.04 og 16.04.2024 7. Intern uttalelse fra Byplanavdelingen datert 17.01.2024 8. Uttale fra Bymilj\u00f8etaten datert 05.01.2024 9. Uttale fra Vestland fylkeskommune vei, datert 16.02 og 08.01.2024 10. S\u00f8knad 11. Tegninger f\u00f8r og etter oms\u00f8kt situasjon Saksnummer KLAGE-2024/12292 Side 8 av 8 "
}