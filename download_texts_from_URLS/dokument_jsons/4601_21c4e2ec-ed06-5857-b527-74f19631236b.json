{
  "dokument_id": "21c4e2ec-ed06-5857-b527-74f19631236b",
  "doc_type": "case_attachment",
  "kommune": 4601,
  "tittel": "Fagnotat datert 13.09.2023",
  "url": "https://bergen.kommune.no/politikere-utvalg/api/fil/bk360/9060781/Fagnotat-datert-13-09-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/14899-6 (Arbeidssted) Saksbehandler: Runar Sagstad Haugen Dato: 13.09.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 158/197/0/0 B\u00f8hmergaten 15. Etablering av trapp Ragnhild Utne Hjort\u00f8y (eier av B\u00f8hmergaten 22, gbnr. 158/203) i klage Hvem klager? datert 01.08.2023. Etablering av trapp i Brochbakken (g\u00e5gate mellom B\u00f8hmergaten 22 og 20, som leder fra Michael Krohns gate til B\u00f8hmergaten). Dette er en del av et st\u00f8rre prosjekt der det i vedtak datert 19.07.2023 er Tiltaket gitt tillatelse til diverse tiltak som gjelder vei, parkering, park og VA. Dette fagnotatet gjelder kun klagen som g\u00e5r p\u00e5 trappen som etableres i Brochbakken, det er ikke mottatt andre klager p\u00e5 vedtaket. Det gis rammetillatelse til oms\u00f8kte tiltak (se vedtaket datert 19.07.2023 pkt. 2). Vedtaket Det gis dispensasjon fra KPA2018 \u00a7 3.1 (plankrav), pbl \u00a7 29-4 avstand til nabogrense, og fra reguleringsplan id 120000 og arealform\u00e5let Rekkehus, jf. pbl \u00a7 19-2. Det aktuelle omr\u00e5det i Brochbakken omfattes av eldre reguleringsplan id 120000 fra 1936, hvor omr\u00e5det i kartet er vist som vei. I reguleringsplan Planstatus id 66400000 fra 2021 er omr\u00e5det regulert som Gangveg, og deler til Bl\u00e5gr\u00f8nnstruktur. I KPA2018 er omr\u00e5det avsatt til Sentrumsform\u00e5l \u2013 Byfortettingssone. Klager anf\u00f8rer at hovedinngangen hennes blir blokkert av en trapp i Brochbakken. Og at det er en lite \u00f8nskelig situasjon dersom det er behov Klagegrunner for rullator i fremtiden, eller leietaker/beboer f\u00e5r bruk for barnevogn. Kommunen tilbyr en l\u00f8sning for \u00e5 gi trappefri atkomst p\u00e5 egen eiendom, men dette vil bygge ned hagen og klager protesterer p\u00e5 denne l\u00f8sningen. Behov for ytterligere Nei. saksbehandling ved eventuell omgj\u00f8ring Anbefalt vedtak Vedtaket datert 19.07.2023 opprettholdes. Klagen tas ikke til f\u00f8lge. Med hilsen Plan- og bygningsetaten Vivian Ruth Meyer fungerende avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Tiltaket er en del av et st\u00f8rre prosjekt som ble vedtatt av Byr\u00e5det 02.09.2021 i sak 1264/21 med f\u00f8lgende vedak: Forprosjektet med anbefalt l\u00f8sning skal legges til grunn ved detaljprosjekteringen av gateopprustning i deler av S\u00f8ndre Skogveien og B\u00f8hmergaten, samt hele Granbakken og Furubakken. \u00abOppsummering av prosess og politisk behandling P\u00e5 oppdrag fra Bymilj\u00f8etaten i Bergen kommune, utarbeidet Asplan Viak et forprosjekt for opprustning av gatel\u00f8p i deler av S\u00f8ndre Skogveien og B\u00f8hmergaten, samt hele Granbakken og Furubakken (vedlegg 8). Hensikten med forprosjektet var \u00e5 f\u00e5 avklart fremtidig bruk og fordeling av gatetversnittet. Det ble lagt vekt p\u00e5 sikkerhet og fremkommelighet for g\u00e5ende og syklende i omr\u00e5det, med etablering av gode fortau, ny gatebelysning, mobilpunkter for utslippsfrie delebiler, nye gr\u00f8nne m\u00f8teplasser og oppgradering av snarveier og gr\u00f8ntomr\u00e5der. Smale gater og endret arealbruk medf\u00f8rer at mengden kantparkering m\u00e5 reduseres.\u00bb 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 158 og bruksnr. 126 og 129 (Michael Krohns Gate 27 29 AS v/Eric Francois Lithun), 187 (B\u00f8hmergaten 4 AS, v/Espen Refsdal Thiem), 203 (Ragnhild Utne Hjort\u00f8y), 346 (Tonje Elisabeth Barg\u00e5rd), 353 (Vidar Johannes Ripman), 633 (Carl Blydt Grung) og 432 (Elisabeth H Norheim og B\u00f8rge Norheim). Merknaden fra klager var: 158/203: Bekymret for at lekeplass skal bli oppholdsplass p\u00e5 nattestid, blokkering av inngangsparti, og at deler av omr\u00e5det ikke er universelt utformet pga. ny trapp. \u00d8nsker ikke skade p\u00e5 egen eiendom som f\u00f8lge av byggearbeidene. S\u00f8ker har kommentert merknaden med: 158/203: \u00abPlanlagt parkering vil ikke blokkere innkj\u00f8ring til garasje. Brochbakken er s\u00e5 bratt (ca 20% / 1:5) vest for boligen at den er i praksis er ufremkommelig for rullestol. En god trapp (med h\u00e5ndlist) er en bedre l\u00f8sning for veldig mange, enn dagens l\u00f8sning. Etablering av fremtidig infrastruktur i Brochbakken vil kreve at vegetasjon, mur og gjerde fjernes og reetableres. Det vil v\u00e6re mulig \u00e5 f\u00e5 til en trinnfri l\u00f8sning direkte p\u00e5 eiendommen, fra B\u00f8hmergaten. Det er direkte dialog med eier om \u00e5 finne en mulig l\u00f8sning med trinnfri atkomst direkte fra B\u00f8hmergaten.\u00bb Annet Det som p\u00e5klages i denne saken er en del av et st\u00f8rre vedtak om opprustning/tiltak p\u00e5 vei, parkering, park og VA i omr\u00e5det. Denne konkrete klagen gjelder en trapp ved siden av B\u00f8hmergaten 22 som ligger p\u00e5 eiendommen gbnr. 158/201. Grunnet at vedtaket som helhet inneholdt dispensasjon fra plankravet og fra reguleringsplan sendes saken videre til politisk behandling. Det er innkommet flere nabomerknader for andre deler av vedtaket. Resterende merknader som kom inn, er ikke relatert til denne trappen og gjengis ikke. Det vises til vedtaket datert 19.07.2023 for disse. Det er innkommet uttaler fra Bymilj\u00f8etaten datert 21.06 og 26.06.2023 og fra Byantikvaren datert 23.06.2023. Bymilj\u00f8etaten har v\u00e6rt med \u00e5 koordinere internt underveis i prosjektet og har derav ingen merknader utover at det forutsettes at deres vilk\u00e5r i godkjenning datert 28.09.2022 sak. 2021/38275-17 skal v\u00e6re oppfylt. Byantikvaren anser tiltakene som positive og har derav ingen spesielle merknader til tiltakene. Ingen av uttalene omtaler trappen/gangveien som klage behandles her. Saksnummer KLAGE-2023/14899 Side 2 av 6 2. Om klagen Klagen er datert 01.08.2023 og er som f\u00f8lger: Ansvarlig s\u00f8ker har gitt f\u00f8lgende tilsvar til klagen: Saksnummer KLAGE-2023/14899 Side 3 av 6 3. Vurdering av klagen Den aktuelle trappen i Brochbakken vil ikke blokkere utgangen for B\u00f8hmergaten 22, men medf\u00f8re at utgangen g\u00e5r ut til en trapp/platting (se illustrasjon A og B under). Hensikten med dette er \u00e5 ruste opp den kommunale gangvegen, og gj\u00f8re den mer brukervennlig og attraktiv for flere personer. Gaten har fra f\u00f8r en trapp i starten ved Michael Krohns gate, slik at den fra f\u00f8r ikke er aktuell \u00e5 bruke for personer med f.eks. barnevogn, rullestol, rullator etc, og den er relativt bratt. Derimot har B\u00f8hmergaten 22 utgang direkte i denne gaten, slik at de vil miste sin mulighet til en trappefri gate n\u00e5r de skal til B\u00f8hmergaten. B\u00f8hmergaten 22 har hatt et \u00f8nske om \u00e5 fortsatt ha en trappefri atkomst opp til B\u00f8hmergaten. Bergen kommune har derfor g\u00e5tt i en dialog med eier, og tilbudt \u00e5 bygge en intern atkomst med rekkverk internt p\u00e5 eiendommen B\u00f8hmergaten 22, som leder til B\u00f8hmergaten. Bergen kommune har lagt frem to alternative forslag til en trappefri atkomst internt p\u00e5 eiendommen, alternativ A og alternativ B: Saksnummer KLAGE-2023/14899 Side 4 av 6 Eier av B\u00f8hmergaten 22 \u00f8nsker ikke denne l\u00f8sningen siden den interne veien vil bygge ned deler av hagen til B\u00f8hmergaten 22. Fagetaten har forst\u00e5else for at eier av B\u00f8hmergaten 22 har et \u00f8nske om \u00e5 kunne komme trappefritt til B\u00f8hmergaten. Blant annet dersom behovet for fremtiden tilsier at det ikke blir mulig \u00e5 g\u00e5 i trapper, som klager viser til. Bergen kommune har derfor g\u00e5tt i dialog med eier av B\u00f8hmergaten 22 og tilbudt to alternative l\u00f8sninger internt p\u00e5 egen eiendom som medf\u00f8rer trappefri og enklere passasje til B\u00f8hmergaten. Disse alternative vil f\u00f8lgelig ta av uteoppholdsarealet p\u00e5 eiendommen. Slik fagetaten ser det, fremst\u00e5r allikevel begge disse alternativene som gode tilbud til eier av B\u00f8hmergaten 22, da eier sitt \u00f8nske er en trappefri atkomst til B\u00f8hmergaten. Den aktuelle trappen som bygges blir p\u00e5 kommunal gangvei, og denne gangveien er i dag forholdsvis bratt. P\u00e5 vinterstid ansees den nye trappel\u00f8sningen som en mer sikker l\u00f8sning. Objektivt sett anses trappel\u00f8sningen som en st\u00f8rre fordel for allmenheten, men ogs\u00e5 for eiendommen B\u00f8hmergaten 22. Det er dagens eier av B\u00f8hmergaten 22 som av personlige grunner allikevel ikke har et \u00f8nske om trapp, og derfor legges det opp til \u00e5 innfri disse \u00f8nskene, men p\u00e5 B\u00f8hmergaten 22 sin egen eiendom. Plassering av trapp Den aktuelle trappen som det klages p\u00e5 er innenfor omr\u00e5det o_SGG1 (offentlig gangveg) i reguleringsplanen 66400000 (\u00c5rstad. Gnr 158 bnr 49 m.fl., Krohnen, Damsg\u00e5rdsveien) fra 2021. En naturlig forst\u00e5else av gangveg er at det ogs\u00e5 vil omfatte enklere trapper der det er bratt og behov for det. Siden det aktuelle tiltaket det klages p\u00e5 (trappen) i denne saken er innenfor dette regulerte omr\u00e5det (o_SGG1), ansees det ikke som n\u00f8dvendig med en dispensasjon fra Saksnummer KLAGE-2023/14899 Side 5 av 6 avstand til nabogrense for trappen isolert sett. Dette er som et utgangspunkt forh\u00e5ndsavklart i planen at det skal v\u00e6re offentlig gangveg her. Derimot er ikke planen detaljert nok til \u00e5 oppgi at det er en trapp som blir plassert her, og det er derav fortsatt en klagerett p\u00e5 dette vedtaket jf. pbl \u00a7 1-9 annet ledd. Tiltaket er en del av en st\u00f8rre mer omfattende opprustning av nabolaget, og disse resterende tiltakene er ikke en del av en nyere reguleringsplan slik trappen som p\u00e5klages her er. Omr\u00e5de omfattes ellers av en eldre reguleringsplan (fra 1936). Dersom det likevel skulle vurderes at trappen isolert sett krever dispensasjoner, s\u00e5 er dette behandlet generelt i vedtaket datert 19.07.2023 pkt. 3.7, og det vises til disse vurderingene som i s\u00e5 tilfelle ogs\u00e5 vil gjelde for trappen. Siden trappen er en del av et st\u00f8rre vedtak som har krevd dispensasjoner fra plankravet og reguleringsplan, sendes saken til politisk behandling. 4. Konklusjon Vedtaket datert 19.07.2023 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 19.07.2023 5. Klage datert 01.08.2023 6. Tilsvar datert 06.09.2023 7. Uttale fra Byantikvaren datert 23.06.2023 8. Uttale fra Bymilj\u00f8etaten datert 21.06.2023 9. Uttale fra Bymilj\u00f8etaten datert 26.06.2023 10. Nabomerknader med tilsvar 11. Tegninger Saksnummer KLAGE-2023/14899 Side 6 av 6 "
}