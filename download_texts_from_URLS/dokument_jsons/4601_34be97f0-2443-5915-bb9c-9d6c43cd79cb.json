{
  "dokument_id": "34be97f0-2443-5915-bb9c-9d6c43cd79cb",
  "doc_type": "case_presentation",
  "kommune": 4601,
  "tittel": "S\u00e6rskilte bestemmelser for folkevalgte i Bergen kommune \u2013 pensjonsordninger, tillegg til SGS 2020",
  "url": "https://bergen.kommune.no/politikere-utvalg/api/fil/bk360/11973583/Framstilling-Saerskilte-bestemmelser-for-folkevalgte-i-Bergen-kommune-pensjonsordninger-tillegg-til-SGS-2020",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/172302-5 S\u00e6rskilte bestemmelser for folkevalgte i Bergen kommune \u2013 pensjonsordninger, tillegg til SGS 2020 Hva saken gjelder: Fra og med 1. januar 2025 er det innf\u00f8rt nye regler for avtalefestet pensjon (AFP) for personer f\u00f8dt fra og med 1. januar 1963. Ordningen har en helt annen karakter enn tidligere ordning. Avtalefestet pensjon er en del av pensjonsordningen, og folkevalgte har hatt rett til AFP p\u00e5 lik linje med ansatte. Det er bystyret selv som vedtar l\u00f8nns- og arbeidsvilk\u00e5r for folkevalgte. Innf\u00f8ring av ny avtalefestet pensjon krever derfor bystyrevedtak for at ordningen ogs\u00e5 skal gjelde folkevalgte som ellers oppfyller kvalifikasjonskravene. Avtalefestet pensjon for personer f\u00f8dt f\u00f8r 1. januar 1963 har v\u00e6rt gitt ved fratreden, tidsbegrenset til maks fem \u00e5r. Ny AFP gjelder for personer f\u00f8dt fra og med 1. januar 1963. Ordningen er en livsvarig tilleggspensjon med opptjeningstid p\u00e5 sju av de siste ni \u00e5r i arbeid hos arbeidsgiver med AFP-ordning (offentlig/privat). Pensjonen kan tas ut fra 62 \u00e5r, samtidig som man fortsetter i arbeid. Regelverket for folkevalgte er oppdatert med henvisninger til gjeldende pensjonsregelverk for ansatte. Bestemmelsene for folkevalgte er i hovedsak lik ansattes ordning, med unntak av at folkevalgte m\u00e5 ha minst 33 % av full godtgj\u00f8relse for medlemskap, mens de ansatte blir medlemmer fra f\u00f8rste arbeidstime. De fleste ansatte har en tariffestet pensjonsordning, men sykepleiere og l\u00e6rere har lovfestede ordninger. Krav til opptjeningstid for \u00e5 oppn\u00e5 tjenestepensjon er tre \u00e5r som ansatt eller som folkevalgt innenfor offentlig sektor. Fra og med 2014 inng\u00e5r folkevalgtes pensjonsordning i Overf\u00f8ringsavtalen mellom pensjonsleverand\u00f8rer i offentlig sektor. Bergen bystyre behandlet saken i m\u00f8tet 25.09.13, sak 191-13, og fattet f\u00f8lgende vedtak: \u00abPensjonsordning for folkevalgte opph\u00f8rer 31.12.2013. Folkevalgte med pensjonsrettigheter og nye folkevalgte meldes inn fra 1.1.14 i samme pensjonsordning i BKP som ansatte og tidligere ansatte i kommunen er medlem av. N\u00e5r kravet for medlemskap er klarlagt, vil vilk\u00e5ret bli meddelt bystyret.\u00bb Bystyret ble meddelt kravet for medlemskap. Bergen bystyre behandlet saken i m\u00f8tet 22.01.14, sak 21-14, og fattet f\u00f8lgende vedtak: 1. Bystyret vedtar \u00abTillegg til Bergen kommunale pensjonskasses vedtekter for ordin\u00e6r tjenestepensjonsordning og AFP - s\u00e6rskilte bestemmelser for folkevalgte i Bergen kommune\u00bb i samsvar med saksutredningen. 1 2. I \u00a7 1, Omfang, i tillegget til Bergen kommunale pensjonskasses vedtekter for ordin\u00e6r tjenestepensjonsordning og AFP - s\u00e6rskilte bestemmelser for folkevalgte i Bergen kommune, endres f\u00f8rste avsnitt til: \u00abFolkevalgte i tillitsverv som medf\u00f8rer godtgj\u00f8ring beregnet ut fra minst 33 % av full godtgj\u00f8relse skal meldes inn i kommunens eller fylkeskommunens ordin\u00e6re pensjonsordning for arbeidstakere. Som full stilling regnes godtgj\u00f8relsen til ordf\u00f8reren i kommunen. 3. Pensjonsordningen omfatter ogs\u00e5 avtalefestet pensjon, men folkevalgte omfattes i ikke av Overf\u00f8ringsavtalen mellom pensjonsordninger i offentlig sektor.\u00bb Endringer i regelverket for folkevalgte pensjonsvilk\u00e5r vedtas av bystyret etter anbefaling fra pensjonskassens styre og innstilling fra byr\u00e5det. Styret i pensjonskassen behandlet vedtektene i m\u00f8te 20.3.25 og vedtok f\u00f8lgende: \u00abStyret vedtar endringer i Tillegg til SGS 2020 slik de fremg\u00e5r i saksfremstillingen. Saken oversendes Bergen kommune for endelig vedtak i bystyret.\u00bb Byr\u00e5dets vurdering og anbefaling/konklusjon: Byr\u00e5det ber bystyret om \u00e5 slutte seg til vedtaket i styret i Bergen kommunale pensjonskasse. Begrunnelse for framleggelse til bystyret: Bystyret selv vedtar vedtekter for folkevalgtes pensjonsordning inkludert regler for avtalefestet pensjon. Byr\u00e5det innstiller til bystyret \u00e5 fatte f\u00f8lgende vedtak: Bystyret i Bergen vedtar S\u00e6rskilte bestemmelser for folkevalgte i Bergen kommune \u2013 pensjonsordninger, tillegg til SGS 2020 jf. Bergen kommunale pensjonskasses vedtekter for ordin\u00e6r tjenestepensjonsordning og avtalefestet pensjon \u2013 s\u00e6rskilte bestemmelser for folkevalgte. Dato: 20. mai 2025 Christine B. Meyer Byr\u00e5dsleder Dokumentet er godkjent elektronisk. Vedlegg: - S\u00e6rskilte bestemmelser for folkevalgte i Bergen kommune 2 "
}