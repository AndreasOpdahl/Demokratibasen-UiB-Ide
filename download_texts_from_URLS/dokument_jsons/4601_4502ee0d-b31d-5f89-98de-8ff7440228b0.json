{
  "dokument_id": "4502ee0d-b31d-5f89-98de-8ff7440228b0",
  "doc_type": "case_attachment",
  "kommune": 4601,
  "tittel": "Stedsanalyse datert 13.02.23",
  "url": "https://bergen.kommune.no/politikere-utvalg/api/fil/bk360/11582459/Stedsanalyse-datert-13-02-23",
  "tekst": "Rapport Bergen, 9. februar 2023 Stedsanalyse Skjenhaugane Oppdrag 16200581-02 Revisjon 13. februar 2023 Kunde Opphus AS Opprettet av Camilla Mohr Lauv\u00e5stj\u00f8rna og tomten sett fra s\u00f8r\u00f8st. Foto: LINK arkitektur AS. LINK Arkitektur AS Postadresse: +47 21 52 22 00 Kirkegata 4 Postboks 383 Sentrum oslo@linkarkitektur.no 0153 Oslo 0102 Oslo linkarkitektur.com 1 / 35 Revisjoner Revisjon Dato Kommentar Utf\u00f8rt Kontrollert Godkjent 1 13.02.23 Rapport CM TCM 08.02.23 2 [Dato] [Tekst] [Dato] [Dato] [Dato] 3 [Dato] [Tekst] [Dato] [Dato] [Dato] 4 [Dato] [Tekst] [Dato] [Dato] [Dato] 13.02.23 2 / 35 Innholdsfortegnelse Revisjoner 2 Innledning 4 Oversikt 6 Landskap 9 Historie 13 F\u00f8rhistorisk tid (f\u00f8r 1050) 13 Middelalder og tidlig nytid 13 2. verdenskrig 18 Etter 2. verdenskrig 21 Kommunikasjon og m\u00e5lpunkt 24 Bebyggelse 27 Bo- og milj\u00f8utfordringer 31 Anbefaling 32 Kilder 35 13.02.23 3 / 35 Innledning Denne stedsanalysen tar utgangspunkt i \u00abVeileder for innledende stedsanalyse\u00bb fra Plan- og bygningsetaten i Bergen kommune, november 2018, kommuneplan, eksisterende omr\u00e5deplan, Bergenskart, lokalhistoriske b\u00f8ker, lokal kunnskap, bilder og befaring. Da det ikke er registrert kulturminner innenfor planomr\u00e5det, er kapittelet Historie utvidet for \u00e5 oppfylle krav fra Byantikvaren om \u00e5 belyse den historiske utviklingen og kulturminner i analyseomr\u00e5det. Dette er gjort etter avtale med byantikvaren og p\u00e5 bakgrunn av en gjennomgang av skriftlige historiske kilder, gamle bilder og flyfoto, eldre byggesaker, historiske reguleringsplaner, befaringer med mer. I forbindelse med omr\u00e5deplan for Fyllingsdalen sentrale deler (inkludert Oasen), er det utarbeidet landskapsanalyse som omfatter planomr\u00e5det. Det er derfor ikke utarbeidet en egen landskapsanalyse. Temaet er i stedet tatt med i denne stedsanalysen. 13.02.23 4 / 35 Reguleringsplan for Skjenhaugane Hensikten med reguleringsplanen er \u00e5 legge til rette for et nytt boligomr\u00e5de i tr\u00e5d med kommuneplanens arealdel og kommunens g\u00e5strategi. N\u00e6rhet til bybane, buss og gode gang- og sykkelforbindelser, gj\u00f8r at det legges til rette for h\u00f8y utnyttelse, samtidig som den menneskelige skala ivaretas. Like nord for planomr\u00e5det ligger der seks terrasseblokker fra 1976/77 med leiligheter. I det nye boligomr\u00e5det legges det derfor vekt p\u00e5 andre type leiligheter og fellesfunksjoner som vil supplere den etablerte boligtypen, slik at man kan ha livslang boligkarriere innenfor samme nabolag. Det legges til rette for 85 boenheter i rekkehus, sammenkjedet enebolig og blokk. Det legges vekt p\u00e5 delekultur og fellesskap med felleshus, byttebod, omr\u00e5de for delebil og delesykler, kaf\u00e9 / n\u00e6rbutikk, treningsrom, vaskeri, reparasjonsverksted og lignende. I tillegg settes det av store felles uteoppholdsareal med m\u00f8teplasser. Det etableres et hierarki av gangforbindelser p\u00e5 kryss og tvers av boligomr\u00e5det som knytter seg mot eksisterende gangforbindelser og naturomr\u00e5dene. Naturomr\u00e5dene rundt Lauv\u00e5stj\u00f8rna sikres, og det legges til rette for en ny m\u00f8teplass for b\u00e5de det nye boligomr\u00e5det og for omkringliggende bebyggelse og barnehager, i gr\u00f8ntomr\u00e5det. Stedet f\u00e5r universell atkomst via \u00abBarliallmenningen\u00bb og knyttes sammen med eksisterende stinett og gang- og sykkelvei langs \u00f8stsiden av Lauv\u00e5stj\u00f8rna. Stedet tilrettelegges for flest mulig brukergrupper som lek- og oppholdsareal. Det er lagt hovedvekt p\u00e5 gangatkomst fra det fremtidige bybanestoppet og dagens busstopp p\u00e5 Spelhaugen, og sykkelatkomst fra etablert sykkelveinett. Biladkomst f\u00f8lger Barliveien, og parkering skjer i parkeringskjeller med en gang man kommer inn i omr\u00e5det, slik at uteoppholdsareal vil v\u00e6re bilfrie ut over n\u00f8detater, vedlikehold og n\u00f8dvendig transport ved leveranse / flytting. Figur 1 - Illustrasjonsprosjektet sett fra \u00f8st. 13.02.23 5 / 35 Oversikt Planomr\u00e5det ligger sentralt i Fyllingsdalen bydel med Oasen og Fyllingsdalen sentrum i s\u00f8r\u00f8st, fremtidig bybanestopp i vest og Kanada-skogen i nordvest. Analyseomr\u00e5det dekker de n\u00e6re boligomr\u00e5dene, gr\u00f8nnstruktur og viktigste m\u00e5lpunktene, mens anbefalingsomr\u00e5det f\u00f8rst og fremst dekker omr\u00e5det i umiddelbar n\u00e6rhet av planomr\u00e5det. Planomr\u00e5det Figur 2 \u2013 Fyllingsdalen, planomr\u00e5det ligger midt i bildet. By Aqwis - Own work, CC BY-SA 3.0, https://commons.wikimedia.org/w/index.php?curid=4671362 Kommuneplanens arealdel (KPA2018) Ikrafttredelse: 19.06.2019. Omr\u00e5det omfatter del av sone 2 - byfortettingssone. Det er kort vei til busstopp, bybanestopp, og gode gangforbindelser i alle retninger. Kommuneplanen legger derfor til rette for \u00e5 utvikle dette til et boligomr\u00e5de med h\u00f8y tetthet. Bebygget areal er vist som sentrumsform\u00e5l \u2013 byfortettingssone (BY - sone 2). Her skal omr\u00e5det videreutvikles som bolig- og n\u00e6ringsomr\u00e5der med innslag av tjenesteyting, handel og kultur. N\u00e6ringsvirksomheter som kan medf\u00f8re st\u00f8y, forurensning eller andre vesentlige ulemper for omgivelsene, tillates ikke. Ny boligbebyggelse skal ha variasjon i type og st\u00f8rrelse av boliger. Boliger skal ha inngang fra gaten. Grad av utnytting gis ut fra krav til byromstruktur, byggeh\u00f8yde og uteareal. Parkeringsdekning for bolig i byfortettingssone 2 er 0,4- 1 pr 100 m2. Areal som ikke er bebygget er vist som n\u00e5v\u00e6rende gr\u00f8nnstruktur, mens tjernet er vist som n\u00e5v\u00e6rende friluftsomr\u00e5de. G\u00e5strategi for Bergen Fortetting av omr\u00e5det bygger opp under G\u00e5strategi for Bergen 2020-2030, da alle viktige m\u00e5lpunkt, busstopp og fremtidig bybanestopp ligger i gangavstand, og det er kort reisetid til Bergen sentrum og \u00f8vrige bydeler. P\u00e5g\u00e5ende reguleringsplaner i n\u00e6rheten Omr\u00e5deplan for Spelhaugen (Fyllingsdalen. gnr 22 bnr 274 mfl., Spelhaugen) omfatter hele planomr\u00e5det. Planarbeidet ble varslet 17.10.2020, men planforslaget er ikke behandlet enn\u00e5. Omr\u00e5deplanen for sentrale deler av Fyllingsdalen ble startet opp i 2014 og planprogrammet ble vedtatt 27.08.2015. I omr\u00e5det rundt Spelhaugen ble det avdekket store utfordringer med flomsikring og milj\u00f8gifter fra det nedlagte kommunale avfallsdeponiet. Utredninger knyttet til disse forhold er arbeidskrevende og ville forsinke prosessen med omr\u00e5deplanen. Med bakgrunn i dette vedtok Byr\u00e5d for byutvikling 30.03.2020 \u00e5 dele omr\u00e5deplanen i to, ved \u00e5 skille ut planomr\u00e5det for Spelhaugen som en egen mindre omr\u00e5dereguleringsplan, slik at de \u00f8vrige delene av planomr\u00e5det ikke m\u00e5 avvente utredninger av Spelhaugen. 13.02.23 6 / 35 Figur 3 - Oversiktskart. 13.02.23 7 / 35 Overlappende reguleringsplaner Omr\u00e5de Plannavn Planid Ikrafttredelse Form\u00e5l 1 Industriomr\u00e5de og Stormyra 4601_11550000 23.11.1965 Industri og friareal Skjenhaugane industriarealer 2 Tjernet borettslag Fyllingsdalen. 4601_3930100 23.05.1975 Terrasseblokker, fellesareal, inkl. \u00f8vre del av Stormyra boligfelt IX, lek, tilf\u00f8rselsvei, g\u00e5vei, turvei, Barliveien og p-plass tomteareal E parkering 3 Midtre del av Fyllingsdalen. 4601_3930000 20/3/1975 Offentlig veg og fortau Barliveien Boligfelt IX, tomteareal E, Tjernet borettslag/Stormyra 4 S\u00f8rlige del av Fyllingsdalen/\u00c5rstad. 4601_64050000 21.06.2017 Offentlig kj\u00f8reveg, fortau, Barliveien Bybanen fra sentrum annen veigrunn, til Fyllingsdalen, gr\u00f8nnstruktur og delstrekning 3, bestemmelsesomr\u00e5de #91\u2013 Mindemyren \u2013 midlertidig anlegg- og Fyllingsdalen riggomr\u00e5de Figur 4 - Overlappende reguleringsplaner markert p\u00e5 kartet. 13.02.23 8 / 35 Landskap Fyllingsdalen er en \u00e5pen sprekkedal mellom L\u00f8vstakken og Damsg\u00e5rdsfjellet. Omtrent midt i denne dalen ligger analyseomr\u00e5det i et sm\u00e5skala landskap, der det kuperte landskapet avgrenser de mindre landskapsrommene i dalen. Figur 5 - Analyseomr\u00e5det i Fyllingsdalen. Kilde: Google Maps. Planomr\u00e5det ligger ved Lauv\u00e5stj\u00f8rna. Tjernet skapet et mindre, \u00e5pent og avgrenset landskapsrom i en forsenkning i terrenget mellom \u00e5slandskap og skogkledte koller. N\u00e6rutsikten til randsonevegetasjonen rundt vannet, gir opplevelsen av \u00e5 v\u00e6re i et gr\u00f8nt og frodig landskapsrom uten visuelle kontakten med omkringliggende bebyggelse utenfor Barliveien. Utbyggingsarealet er forholdsvis flatt og heller svakt mot tjernet. Berggrunnen best\u00e5r av granittisk gneis, en bergart som gir et fattig n\u00e6ringsgrunnlag for vegetasjonen. Marin grense ligger p\u00e5 litt over 50 m. L\u00f8smassene best\u00e5r av forholdsvis tynne lag av morenemateriale. Langs kantene av Lauv\u00e5stjerna er det partier med organisk torvjord. Mot Skjenhaugene er det p\u00e5f\u00f8rte fyllmasser fra utsprenging av tomt for blokkene i Tjernet borettslag, og s\u00f8r\u00f8st for tjernet er det ogs\u00e5 et mindre areal med opparbeidet grusmark. Omr\u00e5det ligger i boreonemoral vegetasjonssone og sterkt oseanisk vegetasjonsseksjon. I skr\u00e5ningene p\u00e5 \u00f8st- og s\u00f8rsiden og langs adkomstveien, best\u00e5r vegetasjonen av blandingsskog av eik, boreale l\u00f8vtr\u00e6r, furu og gran p\u00e5 bl\u00e5b\u00e6r- og b\u00e6rlyngmark. I partier er vegetasjonen noe rikere p\u00e5 svak l\u00e5gurtmark. Rundt tjernet er det partier med fattig-intermedi\u00e6r myr, og langs deler av vestsiden er det fattig-intermedi\u00e6r helofyttsump med elvesnelle. P\u00e5 fyllmasser i s\u00f8r er det gressvegetasjon med begynnende gjengroing av l\u00f8vkratt og fremmedarter. Mot boligomr\u00e5det i nord er det hovedsakelig plen, mens n\u00e6rings- og trafikkarealene i vestre del av planomr\u00e5det til dels er asfaltert og ellers best\u00e5r av tilf\u00f8rt grusunderlag. Det er avgrenset en naturtypelokalitet med lokalt viktig \u00abVannkantvegetasjon\u00bb vest og s\u00f8r i tjernet. Flere vann- og v\u00e5tmarksfugler benytter tjernet som hekkeomr\u00e5de, for f\u00f8des\u00f8k eller som rasteomr\u00e5de p\u00e5 trekk. Soth\u00f8ne, r\u00f8dlistet som s\u00e5rbar (VU), hekker i tjernet. Kantsonen og sivbeltet langs vestsiden er spesielt for hekking og skjul. Kantsonen rundt tjernet har, sammen med inntilliggende skogarealer, ogs\u00e5 betydning for spurvefugler, spetter m.fl. Tjernet med kantsoner vurderes som et viktig viltomr\u00e5de. Lauv\u00e5stjerna har tilsig av vann fra skr\u00e5ningene rundt vannet, men mangler per i dag tydelige tilf\u00f8rselsbekker. Trolig er bekk fra nord lagt i r\u00f8r under deler av boligomr\u00e5det, og har utl\u00f8p i tjernet. I s\u00f8r\u00f8st leder et smalt dals\u00f8kk ut av omr\u00e5det, og her renner utl\u00f8psbekken videre ut i S\u00e6lenvassdraget. Utl\u00f8psbekken er tidligere gr\u00f8ftet, og det er en form for sluse ved utl\u00f8pet fra tjernet. S\u00e6lenelva er i Vann-nett (Vannportalen 2022) karakterisert som vassdrag type \u00abSm\u00e5, sv\u00e6rt kalkfattig type 1d, klar (TOC2-5)\u00bb. Den \u00f8kologiske tilstanden i vassdraget er per i dag vurdert som \u00abSv\u00e6rt d\u00e5rlig\u00bb. Kjemisk scorer vassdraget 13.02.23 9 / 35 bra p\u00e5 pH og oksygenmetning, mens situasjonen er d\u00e5rlig n\u00e5r det gjelder n\u00e6ringsstoffer med h\u00f8ye halter av nitrogen og fosfor. Sistnevnte bl.a. ut fra spillvannslekkasjer, overl\u00f8p fra kloakk og diffus avrenning. Det er ogs\u00e5 mulig forurensning fra gammelt deponi. Det er videre mange fysiske inngrep og endringer i vassdraget, med utretting, kanalisering, bekkelukking m.m. Dataene gjelder vassdraget som helhet, men fysiske endringer overensstemmer til dels med Lauv\u00e5stj\u00f8rna. Det er registrert to \u00f8kologiske korridorer langs \u00f8st- og vestsiden av planomr\u00e5det. Det er flere observasjoner av hjort i n\u00e6romr\u00e5det, og det er trolig at hjort bruker disse korridorene mellom ulike leveomr\u00e5der i Fyllingsdalen. Eksisterende gr\u00f8nnstruktur og skogteiger rundt Lauv\u00e5stj\u00f8rna og Skjenhaugane har dermed en viss betydning for lokalt dyreliv for b\u00e5de fugler, pattedyr og andre grupper. Det er kartlagt en bl\u00e5gr\u00f8nn forbindelse i dals\u00f8kket i \u00f8stre del av planomr\u00e5det og videre nordover mot L\u00f8v\u00e5sen og Kanada- skogen. Den er planlagt som en viktig fremtidig turtrase som kobler bebyggelsen i Fyllingsdalen sammen med friluftsomr\u00e5dene. Det er opparbeidet sti p\u00e5 \u00f8stsiden av tjernet. Omr\u00e5det har v\u00e6rt gjennom store endringer over de siste 40-50 \u00e5rene fra \u00e5 ha v\u00e6rt stort sett ur\u00f8rt rundt 1970. Selve tjernet er forholdsvis intakt, selv om det er gjort en del fysiske tiltak som har redusert st\u00f8rrelsen noe (gr\u00f8fting ved utl\u00f8p, mulig senkning) og trolig redusert vanntilsig fra tilf\u00f8rselsbekker. Kantvegetasjon og inntilliggende natur er ogs\u00e5 sterkt endret. Fremmede arter er en stor utfordring i omr\u00e5det, bl.a. fordi det er p\u00e5f\u00f8rt fyllmasser p\u00e5 store arealer innenfor n\u00e6ringsomr\u00e5dene og opp mot Skjenhaugane. Det er bl.a. store bestander av parkslirekne, ogs\u00e5 n\u00e6rt inntil tjernet. Figur 6 - Lauv\u00e5stj\u00f8rna sett fra \u00f8st mot byggeomr\u00e5det. 13.02.23 10 / 35 Figur 7 - Utsikt fra Skjenhaugane mot s\u00f8r. Figur 8 - Stien ned fra Skjenhaugane. Figur 9 - Turm\u00e5l for barnehagene. Figur 10 - Utsikt mot Tjernet borettslag. Fyllingen i forkant. Figur 11 - Turvei langs s\u00f8r\u00f8stre del av Lauv\u00e5stj\u00f8rna. Figur 12 - Kantvegetasjon langs Lauv\u00e5stj\u00f8rna og utl\u00f8psbekk. 13.02.23 11 / 35 Figur 13 - Landskap. 13.02.23 12 / 35 Historie Fyllingsdalens historie kan deles inn i tre perioder: \u2022 F\u00f8rhistorisk tid (f\u00f8r 1050) \u2022 Middelalder og tidlig nytid frem til 1939: Omr\u00e5det er preget av g\u00e5rdsdrift med innmark, beitemark og skog. \u2022 2. verdenskrig: Dalen var et strategisk omr\u00e5de for tysk forsvar. \u2022 Etter 1945: Omr\u00e5det ble overf\u00f8ring fra Fana til Bergen kommune, og en ny bydel ble planlagt og bygget ut. Disse periodene er beskrevet under basert p\u00e5 kilder som er listet opp i siste kapittel. F\u00f8rhistorisk tid (f\u00f8r 1050) Deler av analyseomr\u00e5det l\u00e5 under marin grense 9800 \u00e5r f\u00f8r n\u00e5tid (gen erert fra terrengmodell og vist med bl\u00e5tt p\u00e5 kartet til h\u00f8yre.) Skjenhaugane l\u00e5 som en h\u00f8yde ved sj\u00f8en ved innledningen til eldre steinalder. Det er ikke registrert automatisk fredete kulturminner i unders\u00f8kelsesomr\u00e5det, men 1 km mot s\u00f8rvest ved Gjeddevatnet, er det gjort flere funn. Middelalder og tidlig nytid Byantikvaren har rekonstruert flere historiske ferdsels\u00e5rer gjennom dalen med utgangspunkt i historiske kart, eldre flyfoto og skriftlige kilder. Disse ferdsels\u00e5rene f\u00f8rte fra S\u00e6levatnet / Straume til Damsg\u00e5rd. Den ene tras\u00e9en ledet over L\u00f8vstakken, mens den andre fulgte dalbunnen. Disse ferdsels\u00e5rene ligger utenfor planomr\u00e5det. Analyseomr\u00e5det ligger p\u00e5 begge siden av den gamle g\u00e5rdsgrensen mellom g\u00e5rdsnummer 22 - S\u00e6len og 23 - Nedre Fyllingen, mens det meste av planomr\u00e5det var utmark / myr under S\u00e6len g\u00e5rd. Figur 14 - S\u00e6len g\u00e5rd sett mot s\u00f8r\u00f8st i 1930-32. Foto Enoch Djupdr\u00e6t, Bergen fotoarkiv. 13.02.23 13 / 35 Figur 15 - Middelalder og nytid. 13.02.23 14 / 35 Figur 16 - Langs ferdsels\u00e5rer langs S\u00e6lenvatnet og Straume. Foto Lauritz Johan Bekker Larsen 1914. Eier: Universitetsbiblioteket i Bergen Figur 17 - S\u00e6lenvannet mot L\u00f8vstakken. Foto: Birger Huun. Eier Universitetsbiblioteket i Bergen 13.02.23 15 / 35 G\u00e5rdsnummer 22 \u2013 S\u00e6len Hoveddelen av planomr\u00e5det ligger p\u00e5 g\u00e5rdsnummer 22. Dette er trolig den eldste i Fyllingsdalen, og ble antagelig ryddet i folkevandringstiden (omkring 400 e.Kr.) I middelalderen h\u00f8rte g\u00e5rden til Nonneseter kloster. Klostergodset ble gitt til Vincents Lunge i 1528. Fra 1645 til 1858 var det byborgere fra Bergen som eide g\u00e5rden. Det f\u00f8rste g\u00e5rdstunet skal ha v\u00e6rt p\u00e5 S\u00e6lehaugen. Fra slutten av 1700-tallet ble det ryddet flere husmannsplasser, og i 1860 ble g\u00e5rden delt. Det gamle hovedhuset p\u00e5 S\u00e6lehaugen ble revet i 1859, og uthusene ble revet av nye brukere og erstattet etter hvert som behovet endret seg. Innmarken l\u00e5 p\u00e5 S\u00e6lehaugen og de n\u00e6rmeste flatene, men skal ha \u00f8kt n\u00e5r de f\u00f8rste husmannsplassene ble tatt opp. If\u00f8lge odelstakstforretning i 1810 var den \u00abbegroed med Mose og Lyng\u00bb og dermed av d\u00e5rlig kvalitet. Fredrik Chr. Geelmuyden var eier i 1809-38 og drev g\u00e5rden godt, slik at de p\u00e5 den tiden kunne h\u00f8ste 100 t\u00f8nner korn og 300 t\u00f8nner poteter. I 1917 var innmarken fordoblet til 52 m\u00e5l \u00e5ker og 405 m\u00e5l eng. G\u00e5rdene p\u00e5 S\u00e6len hadde ord p\u00e5 seg for \u00e5 v\u00e6re rene m\u00f8nsterbruk. Da S\u00e6len-b\u00f8ndene satset p\u00e5 gr\u00f8nnsaksdyrking fra slutten av 1800-tallet, ble de regnet som foregangsmenn i Fana. G\u00e5rden hadde store utmarksarealer og mesteparten av strandlinjen ved S\u00e6lenvannet. Beitemarken p\u00e5 g\u00e5rden ble regnet som d\u00e5rlig, men S\u00e6len var en av de g\u00e5rdene i Fana med mest skog, og skogen var god og en sv\u00e6rt viktig ressurs. G\u00e5rden hadde fiskerett i elv og vann og sag i S\u00e6lenelven. I S\u00e6lenvannet var vannet er brakk, s\u00e5 der var det b\u00e5de laks, \u00f8rret og sj\u00f8fisk. Figur 18 - S\u00e6len g\u00e5rd i 1870. Foto: Knud Knudsen, Marcus bildesamling. 13.02.23 16 / 35 G\u00e5rdsnummer 23 - Nedre Fyllingen Den \u00f8stlige delen av planomr\u00e5det ligger p\u00e5 g\u00e5rdsnummer 23. G\u00e5rden ble antagelig ryddet f\u00f8r vikingtiden, og g\u00e5rdsgrensene tyder p\u00e5 at den ble delt fra S\u00e6len g\u00e5rd. F\u00f8r reformasjonen h\u00f8rte g\u00e5rden til Munkeliv kloster i Bergen. Etter 1537 ble g\u00e5rden statens eiendom, og i 1651 makeskiftet Folkvard Brodersen Riisbrech, som bodde p\u00e5 Damsg\u00e5rd, g\u00e5rden til seg mot g\u00e5rder p\u00e5 Lind\u00e5s. Det kan se ut til at g\u00e5rden l\u00e5 \u00f8de rundt 1520, men at den ble rydde p\u00e5 ny rundt 1550. G\u00e5rden var avlsg\u00e5rd 1700-1755 og ble deretter bondegods. Gamletunet skal ha ligget omtrent der bruk 3 n\u00e5 ligger. G\u00e5rden brant i 1763, og de nye g\u00e5rdshusene ble oppf\u00f8rt p\u00e5 samme sted. Alle disse er n\u00e5 borte. Innmarken l\u00e5 for det meste i dalbunnen p\u00e5 begge sider av Fyllingsdalselven og p\u00e5 enkelte morenerygger. Den ble regnet som d\u00e5rlig p\u00e5 1700-tallet, men etter at myrjorden ble dyrket opp i siste halvdel av 1800-tallet, bedret kvaliteten seg. I 1917 var engarealet 227 m\u00e5l og \u00e5kerarealet 21 m\u00e5l. G\u00e5rden hadde en liten foss i Fyllingsdalselven, der de malte korn til eget bruk. Skogen var ogs\u00e5 en viktig ressurs, s\u00e6rlig p\u00e5 16- og 1700-tallet. Etter utskiftningen i 1881 ble de meste av utmarken fradelt til andre g\u00e5rdsbruk. Hovedbruket p\u00e5 Lauv\u00e5s er det eneste som er igjen av bebyggelsen. Figur 19 - Nedre Fyllingen 1931 sett mot nord\u00f8st. Foto Enoch Djupdr\u00e6t, Marcus bildesamling. 13.02.23 17 / 35 2. verdenskrig Bergen hadde en strategisk beliggenhet under 2. verdenskrig. Byen viktig for tyskerne p\u00e5 grunn av forsyningslinjene og som ub\u00e5thavn. Etter hvert utviklet byen seg til en offensiv krigshavn der Bergen og omegn ble organisert som en stor marinebase, verftene p\u00e5 Laksev\u00e5g ble overtatt av Kriegsmarine, og den enorme ub\u00e5tbunkeren Bruno bygget og tatt i bruk som verksted for overhaling av ub\u00e5ter i 1943. Byen ble utl\u00f8pshavn for den 11. ub\u00e5tflotiljen og for mindre ub\u00e5ter som opererte i farvannene utenfor Storbritannia, og ble dermed det viktigste st\u00f8ttepunktet i Norge for den tyske ub\u00e5tkrigen i Atlanterhavet. Krigshavnen utgjorde den st\u00f8rste trusselen mot den allierte konvoitrafikken. Ub\u00e5tbunkeren og verftet p\u00e5 Laksev\u00e5g ble dermed et av de viktigste milit\u00e6rstrategiske m\u00e5lene for allierte bombefly. N\u00e5r de engelske flyene skulle bombe Bergensomr\u00e5det, fl\u00f8y de ofte innover Fyllingsdalen. Forsvarsanleggene i dalen ble derfor en viktig del av \u00abFestung Bergen\u00bb. Allerede fra 9. april 1940 ble Fyllingsdalen kom det en str\u00f8m av flyktninger fra Laksev\u00e5g og Bergen som ble innlosjert p\u00e5 g\u00e5rdene. Mot sommeren 1940 begynte planlegging av de tyske forsvarsanleggene i dalen, og mannskapet flyttet inn. Luftvernstillingen ved Melkeplassen ble f\u00f8rst etablert. Deretter ble det etablert kommandosentral for luftvernets kommandogruppe s\u00f8r p\u00e5 Knappenfjellet. Luftvernanlegg p\u00e5 L\u00f8v\u00e5shaugen ble ferdigstilt h\u00f8sten 1940, prim\u00e6rt for \u00e5 beskytte luftrommet over Bergen, og sekund\u00e6rt beskyte sj\u00f8- og landm\u00e5l. L\u00f8v\u00e5sbatteriet inngikk, sammen med syv andre batteri, i det totale luftforsvaret over Bergen. L\u00f8v\u00e5sbatteriet var en inngjerdet h\u00f8yde med en lyskaster, fire store luftvernkanoner, noen mindre kanoner og store mengder piggtr\u00e5d og miner. Anlegget var knyttet sammen av l\u00f8pegraver og skytestillinger murt i stein og betong. Etter hvert ble det ogs\u00e5 sprengt ut en tunnel som forbant stillingene. Det var taubane fra den store spisebrakken (Fyllingsdalen teater) til toppen av haugen. P\u00e5 nedsiden av L\u00f8v\u00e5shaugen ble det bygget flere brakker og en stor ammunisjonsbunker. Til sammen ble det satt opp 17 brakker av forskjellige typer og st\u00f8rrelser. Boligbrakkene hadde en, to eller tre leiligheter. De var koblet til str\u00f8mnettet og hadde vannledning helt fram. Det var ogs\u00e5 brakke med badstue og dusj. Anlegget hadde vannforsyning med reservevannbasseng, str\u00f8mforsyning, idrettsplass og en mengde vaktpoststillinger. L\u00f8v\u00e5stjernet var drikkevannskilde, og vannet ble pumpet opp fra et pumpehus like \u00f8st for tjernet, og et halvveis oppe i bakken. I tillegg var det et stort vannbasseng. Mot slutten av krigen skal luftvernanlegget ha v\u00e6rt betjent av 126 tyske offiserer og soldater i tillegg til hjelpemannskap og russiske krigsfanger. Etter krigen var det stor mangel p\u00e5 boliger. De tomme brakkene og bolighusene p\u00e5 L\u00f8v\u00e5s batteri ble overtatt av distriktskommando Vestland, og mange hjemvendte fikk bolig her. P\u00e5 det meste bodde det 15 familier (ca. 55 mennesker) p\u00e5 tidligere L\u00f8v\u00e5s batteri. Det er fortsatt rester etter skytestillinger, kanonbr\u00f8nner og bunkers, men det er bare to bygg som st\u00e5r igjen i dag: \u2014 Spisebrakke fra 1941 som ble overtatt av Fyllingsdalen husmorlag og gjort om til teaterverksted for barn i 1975. Den er den ombygget i flere omganger. \u2014 Brakken like ovenfor Fyllingsdalen teater ble overtatt av sivilforsvaret og brukt til depot for diverse mobiliseringsutstyr etter krigen. L\u00f8v\u00e5s batteri ligger innenfor analyseomr\u00e5det, men utenfor planomr\u00e5det. 13.02.23 18 / 35 Figur 20 - 2. verdenskrig 1940-45. 13.02.23 19 / 35 Figur 21 - Kart over L\u00f8v\u00e5s batteri hentet fra boken Fyllingsdalen f\u00f8r i tiden, M\u00f8rke skyer over dalen - krig og innlemming, bind 3. Kartet er utarbeidet av Jan Eidsv\u00e5g og Stein Ugelvik Larsen (red), og gjengitt med tillatelse fra S.U. Larsen. 13.02.23 20 / 35 Etter 2. verdenskrig Etter 1945 var det stort behov for boliger i Bergen. De neste 15 \u00e5rene ble stort sett alt ledig areal innen byens grenser, bygd ut. Likevel var det et voksende behov for nye boliger, dels p\u00e5 grunn av \u00f8kende levestandard og st\u00f8rre krav til boareal pr familie, og dels p\u00e5 grunn av tilflytting til kommunen fra omr\u00e5dene rundt. I generalplan for Bergenshalv\u00f8yen og Ask\u00f8y av 1957 var det anbefalt \u00e5 sikre ca. 30 000 leiligheter de neste 15 \u00e5rene. Kommunen \u00f8nsket \u00e5 fortsette boligutbyggingen innenfor byens grenser, slik at bergenserne kunne bo relativt n\u00e6r arbeidsplassen, og kommunen kunne beholde dem som skatteytere. For \u00e5 im\u00f8tekomme dette behovet, m\u00e5tte kommunen se seg om etter areal i nabokommunene. Forhandlinger f\u00f8rte til at 12,5 km2 av Fyllingsdalen ble avst\u00e5tt fra Fana kommune 1955 og overf\u00f8rt til Bergen kommune. Bergen betalte Fana kommune 1,5 millioner kroner i kompensasjon for avst\u00e5elsen, som ble vedtatt ved kongelig resolusjon av 12. august 1955. I 1956 bodde det 1900 personer fordelt p\u00e5 320 hus i dalen. Etter utvidelses av kommunen, ble det etablert et team av private arkitekter og enkelte av staben ved byplankontoret. F\u00f8rste del av arbeidet gikk ut p\u00e5 \u00e5 analysere omr\u00e5det og utarbeide ideskisser og retningslinjer for plan. Det ble planlagt fordeling av arbeidsplasser og boliger, vurdert spredning eller sentralisering av butikker og andre servicefunksjoner, avklart normtall for skoler, barneinstitusjoner med mer. Deretter ble det utarbeidet disposisjonsplan for s\u00f8rvestre deler, og disposisjonsplan for de sentrale deler, og til slutt ble det utarbeidet regulerings- og bebyggelsesplaner. Viktige prinsipper i planene var \u00e5 bygge opp til kote +200, sette av egne omr\u00e5der til industri, ikke bygge ned myr og bratte fjellskrenter, tilpasse ulike bebyggelsestypologier til terrenget, etablerem stor tetthet i en sirkel rundt det geografiske midtpunktet i dalen, sette av friomr\u00e5der og knytte boligomr\u00e5dene sammen med m\u00e5lpunkt med bilfrie gang- og sykkelveier. Flest mulig av boligene skulle ligge innenfor rimelig gangavstand fra senteret. Derfor ble det planlagt et gangveisystem fra de enkelte boligfeltene til senteret og til skolene. Det var ogs\u00e5 et m\u00e5l \u00e5 f\u00e5 hovedveitraseen vekk fra boligbebyggelsen, og parkeringsplasser ble anlagt i utkantene av de enkelte boligomr\u00e5dene. Det ble lagt stor vekt p\u00e5 \u00e5 skille ut rekreasjonsareal med henblikk p\u00e5 naturomr\u00e5dene i dalen, og det ble planlagt et sammenhengende system av turveier ut av boligomr\u00e5dene til omkringliggende friomr\u00e5der, koblet sammen med idretts- og lekeplasser mellom boligomr\u00e5dene. Bebyggelsen i dalbunnen fikk i hovedsak h\u00f8y arealutnyttelse i kombinasjon med store omkringliggende friomr\u00e5der. Videre strakk lavblokker og sm\u00e5 enklaver av eneboliger og rekkehus seg utover i landskapet. Vassdrag ble i stor grad lagt i r\u00f8r. Hovedanlegg for vei, vann og avl\u00f8p m\u00e5tte tilpasses terrengets stigningsforhold og vassdrag, og gav ogs\u00e5 f\u00f8ringer for plassering av bebyggelse. L\u00f8vstakktunnelen ble \u00e5pnet i 1968 og gjorde reiseveien til Bergen sentrum betraktelig kortene. Oasen ble utpekt som bydelssenter, og i 1971 \u00e5pnet Norges f\u00f8rste handlesenter under tak med 25 butikker og Europas st\u00f8rste vinterhage som torg. Senter ble tegnet av ark. Halfdan B. Grieg. Figur 22 - Perspektivskisse av det planlagte bydelssenteret gjengitt i Bergens Tidende Figur 23 - L\u00f8vstakktunnelen 1970-90. Bergen fotoarkiv. 22.februar 1969. Arkivet etter Reguleringsvesenet, Bergen Byarkiv. Ukjent fotograf. Disposisjonsplanens m\u00e5lsetting var 50% leiligheter i sm\u00e5hus (rekkehus og terrassehus) og 50% i lav- og h\u00f8yblokk, men kostnadene som f\u00f8lge av vanskelige grunnforhold f\u00f8rte til mer konsentrert bebyggelse. (Enkelte steder var det hele 6 m til fast grunn.) Inndeling av boligfelt var delvis resultat av naturgitte topografiske forutsetninger, delvis av de planprinsipp som ble lagt til grunn. Omr\u00e5dene ble i stor grad bygget ut av eksisterende boligbyggelag. 13.02.23 21 / 35 Figur 25 - Varierte boligomr\u00e5der rundt Oasen bydelssenter i Fyllingsdalen. Figur 24 - Disposisjonsplan for Fyllingsdalens sentrale deler. Figur 26 - Tjernet borettslag ble regulert og tegnet i 1975 av arkitekten Erik Dogger. Planomr\u00e5det var en av de omr\u00e5dene som ble regulert til industriareal sammen med industriomr\u00e5dene p\u00e5 sletten ved Spelhaugen i 1965. Selskapet Anleggsgartnermester Magne L\u00f8vaas ble etablert innenfor planomr\u00e5det i 1972, og f\u00f8rste bygning ble oppf\u00f8rt i 1976. 13.02.23 22 / 35 Figur 27 - Perioden etter 2. verdenskrig. 13.02.23 23 / 35 Kommunikasjon og m\u00e5lpunkt Gang- og sykkelatkomst: Hovedatkomsten til planomr\u00e5det med gange og sykkel, f\u00f8lger fortau nordover langs Fv5362 Spelhaugen (\u00c5DT3200) og fortau langs den kommunale veien Barliveien. N\u00e5r ny gang- og sykkeltunnelen gjennom L\u00f8vstakken \u00e5pnes v\u00e5ren 2023, vil det v\u00e6re ca. 9 km \u00e5 sykle fra Festplassen i Bergen sentrum til planomr\u00e5det. Planomr\u00e5det Planomr\u00e5det Figur 28 \u2013 Heat map for gange / l\u00f8ping til venstre og sykling til h\u00f8yre. Kilde: Open Street Maps / Strava 19.01.23. Strava er en amerikansk internettjeneste for sporing av fysisk trening. Tjenesten brukes mest til sykling og l\u00f8ping ved hjelp av Global Positioning System-data. Data fra Strava er tilgjengelig som \u00e5pne data gjennom Open Street Map. Ved planomr\u00e5det er det gjort en rekke registreringer av b\u00e5de l\u00f8ping / gange og sykkel. Registreringene viser tydelig at syklister i hovedsak bruker eksisterende veisystem med gang- og sykkelveier og turveier og de interne gangforbindelsene i Tjernet borettslag og ned til Spelhaugen, mens fotgjengere i tillegg bruker stisystemet s\u00f8rover mot Skarphaugen og \u00f8stover til \u00d8rnahaugen. Kollektivtilbud: Omr\u00e5det har god kollektivdekning med buss og kort reisetid til Bergen sentrum og \u00f8vrige bydeler. N\u00e6rmeste busstopp er Barliveien som er ca. 2 minutters gange fra planomr\u00e5det. Her g\u00e5r linje 18 til Oasen, med avgang oftere enn hvert 5 min. Det er mindre enn 1 km til bybanestoppet p\u00e5 Fyllingsdalen terminal. Det er ca. 15 avganger i timen mot Bergen, og turen tar 10-15 minutter avhengig av rute. Det vil v\u00e6re mindre enn 500 meter \u00e5 g\u00e5 til fremtidig bybanestopp p\u00e5 Spelhaugen. Kj\u00f8reatkomst: Kj\u00f8reatkomst til planomr\u00e5det f\u00f8ler samme vei som gang- og sykkelatkomsten. Spelhaugen ligger like vest for planomr\u00e5det, og er et n\u00e6ringsomr\u00e5de med en kombinasjon av kontor og forretning. Oasen senter ligger ca. 1 km s\u00f8r\u00f8st for planomr\u00e5det. Senteret har rundt 60 butikker, spisesteder, bibliotek, banker, postkontor, lege- og tannlegekontorer, apotek, fris\u00f8rsalonger og treningssenter. Oasen har som m\u00e5l \u00e5 v\u00e6re det kommersielle, kulturelle og sosiale samlingspunktet for innbyggerne i Fyllingsdalen. Det er et viktig knutepunkt for kollektivtrafikk med bybanestopp som \u00e5pnet november 2022. 13.02.23 24 / 35 Figur 29 - Antall bosatte, LINK arkitektur AS. Figur 30 - Antall arbeidsplasser, LINK arkitektur AS. Barnehager, skoler og idrettsanlegg: Planomr\u00e5det ligger innenfor Seljedalen opptaksomr\u00e5de for barneskole og Lynghaug opptaksomr\u00e5de for ungdomsskole. Det ligger godt til rette for \u00e5 g\u00e5 og sykle til barnehager og skoler, siden det er gang- /sykkelvei eller fortau langs alle de aktuelle rutene: \u2022 Kanadaskogen friluftslivsbarnehage 700 m \u2022 Kidsa L\u00f8v\u00e5sbakken 850 m \u2022 Lekeklossen L\u00f8v\u00e5sen barnehage 1,3 km \u2022 Seljedalen barneskole 1,4 km \u2022 Lynghaugen ungdomsskole 1,9 km \u2022 Fyllingsdalen videreg\u00e5ende skole 1 km If\u00f8lge Skolebruksplan for Bergen 2021-2030 vedtatt september 2021, forventes Seljedalen barneskole \u00e5 ha et stabilt elevtall p\u00e5 200 frem til 2030. Skolen har normalkapasitet p\u00e5 250 elever. Lynghaugen ungdomsskolen forventes \u00e5 ha tilstrekkelig med kapasitet for elevene i mange \u00e5r fremover. Oasen (1) og Spelhaugen (2) er de viktigste handlesentrene og arbeidsplassene. Det er ogs\u00e5 et bredt tilbud av kultur-, idretts- og fritidsaktiviteter i gang- og sykkelavstand. Her er det ogs\u00e5 gang-/sykkelvei eller fortau langs alle aktuelle ruter: \u2022 Treningsstudio (Sky Fitness) p\u00e5 Spelhaugen 450 m \u2022 Treningsstudio (Progresjon trening AS) 800 m \u2022 Fyllingsdalen idrettshall (h\u00e5ndball, basketball, volleyball, badminton, dans, bordtennis, friidrett og vektrom) 800 m \u2022 Fyllingsdalen stadion 900 m \u2022 Beachvolleyballbane ved Fyllingsdalen videreg\u00e5ende skole1,2 km \u2022 Ortun sv\u00f8mmehall (2022) 1,2 km \u2022 Lillebanen ved Ortunskole 1,3 km \u2022 Fyllingsdalen teater 1,4 km \u2022 Skatepark og frisbeegolf i Lynghaugparken 1,5 km \u2022 Treningsstudio (Sats og Stars bootcamp) ved Oasen 1,5 km Det er planlagt nytt kulturhus ved Oasen som skal v\u00e6re ferdig i 2026. 13.02.23 25 / 35 2 1 Figur 31 - Kommunikasjon om m\u00e5lpunkt. TEGNFORKLARING 13.02.23 26 / 35 Bebyggelse I analyseomr\u00e5det er det bebyggelse fra flere perioder. Mest fremtredende er Tjernet borettslag, der det ble oppf\u00f8rt seks boligblokker p\u00e5 5 og 6 etasjer i 1976-77. I selve planomr\u00e5det ligger det i dag n\u00e6ringsbebyggelse; to lagerhaller, to andre lagerbygninger, en industribygning og et lager/kontor. I 1976 ble det satt opp bygg i selve planomr\u00e5det for anleggsgartnervirksomhetene. Siden har eiendommen har blitt utviklet med nye lagerbygninger og kontorlokaler for forskjellige bedrifter i fra 1982 til 2013. Spelhaugen vest for planomr\u00e5det best\u00e5r i hovedsak av n\u00e6ringsbebyggelse. Figur 32 - Kontorbebyggelse i \u00f8vre del av planomr\u00e5det. Figur 33 - Lagerhall til venstre og kontorbebyggelse \u00f8verst. Figur 34 - Fjellskj\u00e6ring til venstre, lager midt i bildet, og nyere parkeringskjeller til h\u00f8yre. 13.02.23 27 / 35 Figur 35 - Bebyggelsen p\u00e5 tomten sett fra nord. Figur 36 - Transformatorstasjon og bekkedrag. Figur 37 - Fjellskj\u00e6ring mot Skjenhaugane s\u00f8rvest i planomr\u00e5det. Figur 38 - Nyere parkeringskjeller \u00f8st i byggeomr\u00e5det mot Lauv\u00e5stj\u00f8rna. Figur 39 - Tjernet borettslag til venstre, og \u00d8rnahaugen borettslag til h\u00f8yre. 13.02.23 28 / 35 Figur 40 - Tjernet borettslag fra 1976-77. Figur 41 - \u00d8rnahaugen borettslag. Figur 42 - Industri-/n\u00e6ringsomr\u00e5det ved Spelhaugen. Figur 43 - Rekkehusene i L\u00f8v\u00e5sbakken. Figur 44 - Planomr\u00e5det med \u00e5slandskapet mot Lurane og blokkene i Tjernet borettslag i bakgrunnen. 13.02.23 29 / 35 Figur 45 \u2013 Bebyggelse. TEGNFORKLARING 13.02.23 30 / 35 Bo- og milj\u00f8utfordringer Befolkningens helse og levek\u00e5r st\u00e5r sentralt i utviklingen av gode samfunn. Ulike egenskaper ved bo- og n\u00e6rmilj\u00f8 kan f\u00e5 konsekvenser for befolkningens helse og livskvalitet. Folkehelseplan for Bergen kommune Aktiv by \u2013 Friske Bergensere (2015-2025) vektlegger hverdagsaktivitet som viktig for fysisk og mental helse. Planomr\u00e5det inng\u00e5r i Fyllingsdalen bydel og levek\u00e5rssone 42 Nordre Fyllingen. Nordre Fyllingen har om lag 65 % blokkleiligheter, 30 % sm\u00e5hus og 5% enebolig. Fra 2014 til 2018 var om lag alle nyoppf\u00f8rte boliger, blokkleiligheter. En h\u00f8y andel av befolkningen i Fyllingsdalen bydel har god tilgang til offentlig transport, 83,2%. Medianinntekten p\u00e5 Nordre Fyllingen er 356 819,- (Gjennomsnittet i Bergen er 380 666,-) og utdanningsniv\u00e5et er p\u00e5 snittet, der ca. 85% av befolkningen i aldersgruppen 30-39 \u00e5r har utdanning ut over grunnskolen. Det er ogs\u00e5 relativt mange unge som ikke fullf\u00f8rer videreg\u00e5ende oppl\u00e6ring, 29,9%. For Bergen som helhet er det 24,8 % som ikke har gjennomf\u00f8rt videreg\u00e5ende oppl\u00e6ring fem \u00e5r etter oppstart. 19,2 % av innbyggerne i Nordre Fyllingen er innvandrere eller norskf\u00f8dte med innvandrerforeldre. (Gjennomsnittet i Bergen er p\u00e5 17,7%). 18,0 % av andelen barn i Nordre Fyllingen har enslige foreldre. (Gjennomsnittet i Bergen er 14,5%) og 21,3 % av barn mellom 6-15 \u00e5r har ikke deltatt i organisert aktivitet. (Gjennomsnittet i Bergen er 10%). Det er nylig utgitt nye elevtallsprognoser fram mot 2030 for Bergen kommune. Denne prognoseoversikten viser at Seljedalen skole og Lynghaug ungdomsskole har kapasitet frem til 2030. Planomr\u00e5det ligger i en blindveg, der det kun er beboere til Tjernet borettslag som har atkomst via Barlivegen. Planomr\u00e5det ligger utenfor r\u00f8d og gul st\u00f8ysone. Det er ikke registrert noen bo- og bymilj\u00f8utfordringer som er vurdert til \u00e5 ha p\u00e5virkning av en utbygging p\u00e5 analysert eiendom. 13.02.23 31 / 35 Figur 46 - Bo og milj\u00f8utfordringer. 13.02.23 32 / 35 Anbefaling Reparere 1. Kantsonen mellom prosjektet og Lauv\u00e5stj\u00f8rna best\u00e5r av fyllmasser og fremmede arter. Dette er et viktig hekkested for fugler. Det anbefales at sonen reetableres som naturomr\u00e5de med stedegne arter og skjermes slik at stedegent naturmangfold kan reetableres. Ny m\u00f8teplass i det gr\u00f8nne kan etableres og trekkes tilbake fra kantsonen mot tjernet. Eksisterende garasje avslutter bebyggelsen mot naturen, og ganglinjer trekkes tilbake. 2. Skj\u00e6ring mot Skjenhaugane anbefales \u00e5 bygges igjen for \u00e5 etablere mer naturlig terreng og fjerne risiko for fallulykker. Dette er en god plassering for et garasjeanlegg med ny boligbebyggelse opp\u00e5. 3. Overvann samles i et nytt overvannsystem p\u00e5 overflaten, slik at forurensning fra masser i jorden, ikke p\u00e5virker Lauv\u00e5stj\u00f8rna og S\u00e6lenvassdraget. Transformere 4. Ny garasjekjeller, brostein, st\u00e5lkonstruksjoner mm transformeres og brukes i nytt prosjekt. Komplettere 5. Nye boliger etableres som en egen enklave i tr\u00e5d med tidligere utvikling av boligomr\u00e5der i Fyllingsdalen. De b\u00f8r gi et annet boligtilbud med forskjellige boligtyper og st\u00f8rrelser som er annerledes enn de som ligge i omr\u00e5det i dag. Da vil det v\u00e6re mulig \u00e5 ha en boligkarriere innenfor sitt eget n\u00e6romr\u00e5de. 6. Tilbud som st\u00f8tter opp under delekultur og godt naboskap b\u00f8r etableres i koblingspunkt mellom nytt boligomr\u00e5de og Tjernet borettslag, slik at bomilj\u00f8et utgj\u00f8r et hele og det skapes kontakt mellom alle som bor i omr\u00e5det. 7. Det b\u00f8r tilbys boliger for flere aldersgrupper, husholdningstyper og inntektsniv\u00e5er, med hovedvekt p\u00e5 barnefamilier. Det b\u00f8r ogs\u00e5 tilbys boliger for f\u00f8rstegangskj\u00f8pere, evt. med sosiale profil, og leiligheter med heis som egner seg for eldre og bevegelseshemmede. 8. Eksisterende nettverk av gang- og sykkelveier b\u00f8r kompletteres, slik at de blir mer sammenhengende. Nye gangforbindelser som knytter sammen viktige byrom. 9. Det b\u00f8r bygges tett og lavt for \u00e5 skape variasjon i uteoppholdsarealene, skape kontakt mellom beboerne og uteomr\u00e5dene og stimulere til \u00f8kt aktivitet og sosial interaksjon. Bebyggelsen b\u00f8r ha en variert arkitektonisk profil som styrker stedets identitet. 13.02.23 33 / 35 Figur 47 - Anbefaling. 13.02.23 34 / 35 Kilder Litteratur: 1. Karl Egil Johansen: Fana bygdebok 3: Fanabu og bymann 1870-1972. Fana bygdeboknemnd, 1993. 2. Jacob T. Larsen: Fana bygdebok. 4: Gards- og \u00e6ttesoge. Fana bygdeboknemnd 1984. 3. Anne Marie Rolfsnes og Jan Hemmingsen (red.): Glimt fra Fyllingsdalen i krigs\u00e5rene 1940-45. Fyllingsdalen kulturkontor, 1985 4. K\u00e5re Kvinge: Fyllingsdalen under krigen 1940-45. Utgitt av Fyllingsdalen kulturkontor 1995 5. Lokalhistorisk rusletur til hyttene i Kanadaskogen og Nordn\u00e6sdalen. Forfatter K\u00e5re Kvinge og Jan Hemmingsen. Fyllingsdalen lokalhistoriske forening og Fyllingsdalen kulturkontor 1999. 6. Stein Ugelvik Larsen (red.): Fyllingsdalen f\u00f8r i tiden \u2013 bind 1. Forhistorien, den eldste historien og tiden fremover. 7. Stein Ugelvik Larsen (red.): Fyllingsdalen f\u00f8r i tiden \u2013 bind 2. Liv og arbeid gjennom historien. 8. Stein Ugelvik Larsen (red.): Fyllingsdalen f\u00f8r i tiden \u2013 bind 3. M\u00f8rke skyer over dalen \u2013 krig og innlemming. 2018 9. Stein Ugelvik Larsen (red.): Fyllingsdalen f\u00f8r i tiden \u2013 bind 4. Familie- og g\u00e5rdshistorien. 10. Trond Thuen: Planlegging av en bydel. Rapport om planlegging av Fyllingsdalen i Bergen utarbeidet p\u00e5 oppdrag fra Bergen kommune ved byplankontoret. Sosialantropologisk institutt, Universitetet i Bergen 1971. 11. Folkehelseoversikt \u2013 levek\u00e5r og helse i Bergen, Bergen kommune 2019. 12. Skolebruksplan for Bergen 2021-2030, Bergen kommune 2021. Bilder: 1. https://foto.bergen.kommune.no/fotoweb/ 2. https://www.nb.no/search?mediatype=bilder Nettside: 1. https://www.museumvest.no/no/den-tyske-okkupasjonen-av-bergen/ 03.01.23 2. Fyllingsdalen Historielag 05.01.23 13.02.23 35 / 35 "
}