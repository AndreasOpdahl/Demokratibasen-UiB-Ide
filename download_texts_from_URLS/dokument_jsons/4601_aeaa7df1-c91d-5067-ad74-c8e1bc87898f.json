{
  "dokument_id": "aeaa7df1-c91d-5067-ad74-c8e1bc87898f",
  "doc_type": "case_attachment",
  "kommune": 4601,
  "tittel": "TILLEGGSNOTAT TIL UMBY-sak 28/24, gnr. 158, bnr. 400, S\u00f8ndre Skogveien 35 A. Klage over avslag p\u00e5 s\u00f8knad om dispensasjon for oppf\u00f8ring av utebod. ",
  "url": "https://bergen.kommune.no/politikere-utvalg/api/fil/bk360/9703447/TILLEGGSNOTAT-TIL-UMBY-sak-28-24-gnr-158-bnr-400-Sondre-Skogveien-35-A-Klage-over-avslag-pa-soknad-om-dispensasjon-for-oppforing-av-utebod-",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2023/202556-30 Postboks 7700 Saksbehandler: St\u00e5le \u00d8vreb\u00f8 5020 BERGEN Dato: 17. januar 2024 Deres ref.: TILLEGGSNOTAT TIL UMBY-sak 28/24, gnr. 158, bnr. 400, S\u00f8ndre Skogveien 35 A. Klage over avslag p\u00e5 s\u00f8knad om dispensasjon for oppf\u00f8ring av utebod. F\u00f8lgende sp\u00f8rsm\u00e5l er meddelt til saken: Avslag p\u00e5 s\u00f8knad om oppf\u00f8ring av bod er begrunnet med bestemmelse i gjeldende plangrunnlag om at boder skal v\u00e6re inng\u00e5 i bygningskroppen. Samtidig er det et s\u00e6rskilt moment at det er halvveis oppf\u00f8rt betongdeler til en bod- konstruksjon allerede \u2013 etter s\u00f8kers opplysning etablert i samsvar med innvilget tillatelse. Her trenger en \u00e5 vite om dette stemmer eller ikke \u2013 for at saken skal v\u00e6re fullstendig opplyst. Om de til dels skjemmende betongelementene som st\u00e5r der allerede er lovlig oppf\u00f8rt, s\u00e5 er det jo et poeng at en disp inneb\u00e6rer en forbedring av dagens situasjon \u2013 b\u00e5de estetisk og bruksmessig. Her trenger en \u00e5 se det tillatelsesgrunnlag som s\u00f8ker viser til \u2013 i den grad det finnes. I tillegg heter det at nabovarsling ikke er dokumentert. Da skulle s\u00f8knaden etter mitt syn ikke v\u00e6rt realitetsbehandlet. S\u00f8ker burde f\u00e5tt \u00abmangellapp\u00bb, og oppfordring til \u00e5 supplere s\u00f8knaden. Her b\u00f8r det foretas tas en telefon til ansvarlig s\u00f8ker - med foresp\u00f8rsel om \u00e5 oversende dokumentasjon p\u00e5 nabovarsling + evt nabouttalelser. Dersom det ikke er kommet inn nabomerknader \u2013 eller er kommet negative merknader - s\u00e5 er jo det relevant i dsip. saken. Avslutningsvis trenger en jo \u00e5 vite om gjenv\u00e6rende uteoppholdsareal, dersom boden tillates bygget, er i samsvar med de krav plangrunnlaget setter. Om det gjenv\u00e6rende utearealet er tilstrekkelig for boenhetene p\u00e5 eiendommen, s\u00e5 er jo ogs\u00e5 dette relevant for s\u00f8knaden. Heller ikke dette fremg\u00e5r av saksutredningen. Svar: 1. Om betongdelene p\u00e5 utearealet: KDP Puddefjorden-Damsg\u00e5rdsundet \u00a7 7.1 stiller krav om at rom for oppbevaring og boder skal inng\u00e5 i bygningskroppen. Fysiske forhold utenfor bygningskroppen vil derfor i utgangspunktet ikke v\u00e6re relevant i vurderingen. Kommunen ga den 03.07.2010 samtykke til mindre tiltak p\u00e5 bebygd eiendom i form av uthus/bod. Tiltakshaver s\u00f8kte den 30.04.2018 om \u00e5 endre st\u00f8rrelsen p\u00e5 boden fra 50 til 30 m2. Nabo p\u00e5 gbnr. 158/401 hadde merknad om at hun mente boden ble for stor og ruvende. Kommunen svarte p\u00e5 s\u00f8knaden med brev om bortfall av tillatelse den 08.06.2018, der kommunen konstaterte at tillatelsen fra 2010 var bortfalt. Tiltakshaver klaget p\u00e5 vedtaket om bortfall av tillatelse, klagen ble avvist av kommunen den 24.07.2018. Etter klage p\u00e5 avvisningsvedtaket, stadfestet Statsforvalteren den 22.11.2019 kommunens vedtak om avvisning. Statsforvalteren viste til at avgj\u00f8relsen om at tillatelsen er bortfalt, ikke er et Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 enkeltvedtak som kan p\u00e5klages. Ved s\u00f8knad om dispensasjon fra bestemmelsen blir det n\u00f8dvendig \u00e5 vurdere om dispensasjonen likevel ikke vil vesentlig tilsidesette hensynene bak bestemmelsen, i tillegg til at fordelene m\u00e5 v\u00e6re klart st\u00f8rre enn ulempene. Byr\u00e5den legger til grunn at en dispensasjon vesentlig vil tilsidesette de hensyn som ligger bak bestemmelsen i \u00a7 7.1. Hvorvidt de aktuelle betongelementene i sin tid har v\u00e6rt lovlig oppf\u00f8rt har ikke v\u00e6rt avgj\u00f8rende for vurderingen. Byr\u00e5det har lagt til grunn at bevaring av det \u00e5pne hagearealet er en sentral forutsetning for bevaring av de kulturhistoriske verdiene i omr\u00e5det. Byr\u00e5det har videre anmodet klageren om \u00e5 g\u00e5 i dialog med Plan- og bygningsetaten og Byantikvaren, slik skissert av Byantikvaren i sin uttalelse datert 14.11.2023. Byantikvaren viser til at det i et langt tidsrom er s\u00f8kt og behandlet flere ulike tiltak p\u00e5 eiendommen, og at totalen gir et uklart og komplekst bilde av hva som er faktisk status for godkjente tiltak p\u00e5 eiendommen n\u00e5. Videre uttaler Byantikvaren: \u00abI lys av at det n\u00e5 foreligger s\u00f8knad om nye tiltak ber vi om at det tas initiativ til et m\u00f8te der man kan f\u00e5 redegjort for de ulike hensyn og behov, samt status for tiltakene. Byantikvaren er innstilt p\u00e5 \u00e5 r\u00e5dgi mot en god l\u00f8sning som er akseptabel for alle parter, samtidig som kulturhistoriske verdier blir ivaretatt og videref\u00f8rt.\u00bb Byr\u00e5den slutter seg til vurderingen fra Byantikvaren og anmoder om at det tas initiativ til et slikt m\u00f8te som skissert. 2. Om nabovarsling: S\u00f8knaden datert 14.04.2023 gjelder dispensasjon fra kommunedelplanen, og ikke s\u00f8knad om fysiske tiltak. I dette tilfellet har fagetaten vurdert det slik at det uansett ikke var grunnlag for \u00e5 innvilge dispensasjon, og at manglende nabovarsling dermed ikke har hatt innvirkning p\u00e5 utfallet av saken. Hvis s\u00f8knad om dispensasjon likevel skulle bli innvilget, m\u00e5 det s\u00f8kes om tillatelse til tiltak p\u00e5 vanlig m\u00e5te, med tilstrekkelig dokumentasjon. 3. Om gjenv\u00e6rende uteoppholdsareal: Ved en framtidig s\u00f8knad om tiltak, m\u00e5 krav til uteoppholdsareal v\u00e6re oppfylt for \u00e5 innvilge s\u00f8knaden. Kommunedelplanen har krav b\u00e5de til omfang og kvalitet p\u00e5 arealene. Omfanget avhenger av antall boenheter p\u00e5 eiendommen. Disse opplysningene m\u00e5 medf\u00f8lge en eventuell framtidig s\u00f8knad om fysiske tiltak slik at fagetaten kan gj\u00f8re en konkret vurdering. Med hilsen Byr\u00e5d for byutvikling \u2013 Christine Kahrs Dokumentet er godkjent elektronisk. Vedlegg: 1. Statsforvalterens vedtak datert 22.11.2019 2. Samtykke til mindre tiltak p\u00e5 bebygd eiendom 3. Melding datert 22.06.2010 4. Tegninger vedlagt melding 22.06.2010 Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Side 2 av 2 "
}