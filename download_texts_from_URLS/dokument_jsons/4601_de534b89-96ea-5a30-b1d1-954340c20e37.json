{
  "dokument_id": "de534b89-96ea-5a30-b1d1-954340c20e37",
  "doc_type": "case_attachment",
  "kommune": 4601,
  "tittel": "267_24 Gamle Kalvedalsveien 2 - Anmodning om befaring UMBY",
  "url": "https://bergen.kommune.no/politikere-utvalg/api/fil/bk360/10949891/267-24-Gamle-Kalvedalsveien-2-Anmodning-om-befaring-UMBY",
  "tekst": "Fra: \"Kari Seglem Larsen\" <kari@llco.no> Sendt: onsdag 14. august 2024 15:51:19 Til: \"Postmottak Bystyrets kontor\" <Bystyrets.Kontor@bergen.kommune.no> Kopi: \"R\u00f8dland, Chris J. Knudsen\" <Chris.Rodland@bergen.kommune.no>; \"Tystad, Trond\" <Trond.Tystad@bergen.kommune.no>; \"Clas Olsen\" <clas@advokatclasolsen.no> Emne: 267/24 Gamle Kalvedalsveien 2 - Anmodning om befaring UMBY Hei Jeg viser til sak 267/24 ang\u00e5ende Gamle Kalvedalsveien 2. Saken er planlagt behandlet under m\u00f8te i Utvalg for milj\u00f8 og byutvikling den 22. august d.\u00e5. Saken gjelder klage over avslag p\u00e5 s\u00f8knad om oppf\u00f8ring av enebolig som fortetting p\u00e5 eksisterende boligeiendom. Tiltakshaver er Clas Olsen, som \u00f8nsker \u00e5 oppf\u00f8re boligen til eget bruk til familiebolig. Avslagsgrunnene er pbl. \u00a7 29-2 Visuelle kvaliteter, pbl. \u00a7 29-4 avstand til nabogrense og KPA2018 \u00a7 3.1 plankrav. I saken har s\u00e6rlig innsyn og sol- og lysp\u00e5virkning for naboeiendommen 166/1229, visuelle kvaliteter og fjernvirkning blitt vektlagt. Dette er forhold som man ikke kan se tilstrekkelig vil kunne belyses for utvalgets medlemmer gjennom tegninger, illustrasjoner og foto. Videre er ogs\u00e5 eksisterende vegetasjon, historiske verdier, vassdrag og terrengforholdene tillagt vekt. Tiltaket i seg selv er etter denne sides vurdering et typisk fortettingsprosjekt i KPAs \u00e5nd \u2013 hvor man f\u00e5r etablert en ny familiebolig p\u00e5 eksisterende bebygd boligeiendom, hvor man kan tilknytte seg eksisterende infrastruktur. Videre er det innhentet n\u00f8dvendige tillatelser til tilknytning til infrastruktur og det er fremlagt st\u00f8yrapport. De visuelle kvalitetene er ogs\u00e5 i seg selv vurdert som gode av fagetaten og Byantikvaren. Slik tiltakshaver vurderer saken vil tiltaket f\u00e5 god terrengtilpasning, bli lite synlig og f\u00e5 liten betydning for landskapsbildet. For \u00e5 fullstendig kunne vurdere tiltaket er det slik denne side ser det n\u00f8dvendig med en befaring for \u00e5 sikre sakens opplysning. Tiltakshaver planlegger da \u00e5 bes\u00f8rge enkle installasjoner eller annet som vil belyse oms\u00f8kt byggeh\u00f8yde og tiltakets h\u00f8ydeplassering, blant annet for vurdering av fjernvirkning og p\u00e5virkning p\u00e5 naboens lys, utsikt og solforhold samt landskapsp\u00e5virkning. P\u00e5 denne bakgrunn anmodes det om at saken utsettes for befaring. Vi ber om at utvalget snarlig tar stilling til sp\u00f8rsm\u00e5let om befaring og utsettelse. Ta gjerne kontakt med undertegnede ved sp\u00f8rsm\u00e5l eller annet. Med vennlig hilsen Kari Seglem Larsen Advokat/partner m/ 930 48 286 e/ kari@llco.no a/ Kanalveien 7, 5068 Bergen "
}