{
  "dokument_id": "13784d03-5290-5c16-8396-9c57ae0a67f2",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29042025, Sak 120/25, Rolland skole. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/12589601/Innstilling-vedtak-Rolland-skole-Gjennomforingsvedtak",
  "tekst": "Rolland skole. Gjennomf\u00f8ringsvedtak Bergen bystyre behandlet saken i m\u00f8tet 29.04.2025 sak 120/25 og fattet f\u00f8lgende vedtak: 1. Prosjektet U2300 Rolland skole med en anbefalt total investeringsramme (P85) p\u00e5 kr 497,3 mill. kroner gjennomf\u00f8res. Styringsm\u00e5l (P50) fastsettes til 408,8 mill. kroner. 2. Investeringsramme p\u00e5 497,3 mill. innarbeidet i vedtatt handlings- og \u00f8konomiplan bevilges til prosjektet. Budsjettavsetning framg\u00e5r av tabell under: 3. Overskytende bel\u00f8p, kr 57,8 mill., trekkes inn ved rullering av handlings- og \u00f8konomiplan. 4. Prosjektet s\u00f8ker dispensasjon for antall elbil-ladepunkt, med m\u00e5l om \u00e5 redusere kravet ned til 10% av parkeringsplassene. Bergen bystyres behandling Per-Arne Hvidsten Larsen (V) ba om habilitetsvurdering til sak 120/25. Bakgrunnen for dette er at han er styreleder i borettslaget som ligger n\u00e6rmest Rolland skole. Borettslaget mottok like f\u00f8r p\u00e5ske et nabovarsel i forbindelse med byggesaken og som styreleder responderte Larsen p\u00e5 denne p\u00e5 vegne av borettslaget. Responsen var generelt positiv til planene, men la ogs\u00e5 ved en bekymring fra en enkeltst\u00e5ende beboer i laget som bor n\u00e6rt skolen. Bergen bystyre kan ikke se at de nevnte momenter inneb\u00e6rer \u00abs\u00e6regne forhold\u00bb som er egnet til \u00e5 svekke tilliten til Larsen sin upartiskhet, og kjente p\u00e5 denne bakgrunn ham habil til \u00e5 delta i behandlingen av sak 120/25. F\u00f8lgende representanter tok ordet: Andreas Madsen Berg (SV), Thor Haakon Bakke (MDG), Per-Arne Hvidsten Larsen (V), Thomas Modulv Flesland (Sp). Forslag fremsatt i bystyret: Per-Arne Hvidsten Larsen (V) fremsatte p\u00e5 vegne av V f\u00f8lgende tilleggsforslag: Bystyret ber byr\u00e5det unders\u00f8ke om det er interesse blant private leverand\u00f8rer for \u00e5 etablere og drifte gode ladel\u00f8sninger p\u00e5 omr\u00e5det. Votering: Innstillingen punkt 1-3 ble vedtatt enstemmig. Innstillingen punkt 4 ble vedtatt med 38 stemmer (H(17), FrP, BL, V, INP, KrF, Sp(1), PP). Tilleggsforslag fra V, fremsatt av Per-Arne Hvidsten Larsen (V), fikk 22 stemmer (A, MDG, V, KrF), og var dermed falt. Utvalg for finans, kultur og n\u00e6ring behandlet saken i m\u00f8tet 09.04.2025 sak 52/25 og avga f\u00f8lgende innstilling: Utvalgets innstilling og bystyrets vedtak er likelydende. Utvalg for barnehage, skole og idrett hadde saken til orientering i m\u00f8tet 08.04.2025 sak 30/25: Utvalg for barnehage, skole og idrett tok saken til orientering. Utvalg for finans, kultur og n\u00e6ring innstiller til bystyret. Byr\u00e5det behandlet saken i m\u00f8tet 27.03.2025 sak 71/25 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 2 "
}