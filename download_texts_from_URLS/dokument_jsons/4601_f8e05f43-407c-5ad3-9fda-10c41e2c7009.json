{
  "dokument_id": "f8e05f43-407c-5ad3-9fda-10c41e2c7009",
  "doc_type": "case_attachment",
  "kommune": 4601,
  "tittel": "Klager med tilsvar",
  "url": "https://bergen.kommune.no/politikere-utvalg/api/fil/bk360/12334174/Klager-med-tilsvar",
  "tekst": "Bergen Kommune Plan- og bygningsetaten Bergen 02.01.25 Klage p\u00e5 gitt rammetillatelse 20 desember 2024 Vi \u00f8nsker \u00e5 klage p\u00e5 rammetillatelse BYGG-2023/16428-22 mottatt p\u00e5 Digipost. Klagen begrunnes i tap av parkingsplasser til v\u00e5r eiendom 216/564 Furubotn 49 grunnet tillatelse gitt til etablering av ny avkj\u00f8rsel fra kommunal vei. Siden huset ble bygget har vi i Furubotn 49 parkert i enden av det som opprinnelig var en privat vei, men som senere ble til en del av den kommunale veien Furubotn. I enden av den den gang private veien opparbeidet vi 2 parkingsplasser. Disse plassene ble etablert i forbindelse med at huset ble bygget p\u00e5 tidlig 1960 -tallet. Og vi har brukt denne parkeringen i over 60 \u00e5r n\u00e5 og man b\u00f8r derfor med god tro anse denne parkeringen som hevdet. Det fremkommer av innsendt dokumentasjon i forbindelse med rammetillatelse ingen dokumentasjon som viser hvordan disse 2 parkeringsplassene skal erstattes, ei heller finnes det dokumentasjon som viser at det i forbindelse med forprosjektering er s\u00f8kt om tillatelse til opparbeidelse av nye parkeringsplasser i umiddelbar n\u00e6rhet til v\u00e5r eiendom. Av den grunn mener vi at rammetillatelsen er gitt p\u00e5 feil grunnlag og m\u00e5 oppheves da vedtaket knyttet til avkj\u00f8rsel ikke tar hensyn til hevdet rett til parkering, parkeringen har v\u00e6rt synlig for alle siden 1960 tallet og tydelig skiltet som privat parkering for Furubotn 49 de siste 25-30 \u00e5rene. Med vennlig hilsen Vidar Larsen Rune Larsen Furubotn 49 (216/564) From: \"Vidar Larsen\" <vidarlarsen44@gmail.com> Sent: Mon, 3 Feb 2025 18:10:27 +0100 To: \"Postmottak planogbygg\" <postmottak.planogbygg@bergen.kommune.no> Subject: Fwd: Rammetillatelse Attachments: Furubotn 49.pdf Categories: Bl\u00e5 kategori ---------- Forwarded message --------- Fra: Rune Larsen <larrune@gmail.com> Date: man. 3. feb. 2025 kl. 17:44 Subject: Rammetillatelse To: Vidar Larsen <vidarlarsen44@gmail.com> Hei. Vedr. Bygg-2023-16428-23 Klage p\u00e5 Rammetilatelse datert 31.01.2025 Gnr.216-Bnr.1087 Se vedlegg. Datoen p\u00e5 vedlegget er feil. Riktig dato er 03.02.2025 Vennlig hilsen Vidar Larsen Klage p\u00e5 vedtak: Rammetillatelse BYGG-2023/16428-23 Eidsv\u00e5g 14.02.2025 Viser til ovenfornevnte rammetillatelse gitt 31 januar 2025 og klager herved p\u00e5 vedtaket. Klagen er begrunnet i 4 forhold: 2.1 Dispensasjon 2.3 Dokumentasjon som m\u00e5 sendes inn f\u00f8r det kan gis igangsettingstillatelse 2.6 H\u00f8ydeplassering 2.8 Vannforsyning og avl\u00f8p Ad pkt 2.1, Dispensjonen inneholder en rekke betraktninger og konklusjoner som undertegnede mener ikke er riktig og at dispensasjonen dermed strider mot \u00a719.2 hvor det stilles som krav at fordelene ved \u00e5 gi dispensasjon skal v\u00e6re klart st\u00f8rre enn ulempene. Ad pkt 2.3, Tiltakshaver har ikke sikret vanntilf\u00f8rsel, rammetillatelse kan derfor ikke godkjennes Ad pkt 2.6, undertegnede har tidligere kommentert byggets h\u00f8yde med tanke p\u00e5 sjenerende innsyn samt tap av solforhold. S\u00f8ker er ikke enig i mine tidligere kommentarer, men det gj\u00f8r dem ikke mindre relevante. Det er jeg som skal leve med bygget p\u00e5 naboeiendommen, ikke s\u00f8ker som skal selge tomten videre. Fakta er at det er sv\u00e6rt begrenset med sol her allerede, rundt regnet midt april til oktober, endringer i solforhold vil derfor ha en sv\u00e6rt negativ effekt og kan ikke aksepteres. Det samme gjelder innsyn fra foresl\u00e5tte terrasse, igjen avfeies dette som en bagatell, men for oss som bruker denne plassen vil innsynet v\u00e6re en betydelig ulempe, grunnet plassering p\u00e5 terrasse og h\u00f8yde i terreng. St\u00e5r derfor fast med at bygget m\u00e5 senkes i terrenget slik at maks h\u00f8yde blir kote 29. Ad pkt 2.8, Manglende tillatelse til p\u00e5kobling p\u00e5 det private vannledningsnettet og dimensjonering av private vannledningsnettet. Tillatelse: Det foreligger i dag ingen tillatelse til \u00e5 koble seg p\u00e5 den private vannledningen i Furubotn. Vedtak datert 16.12.2024 gitt tillatelse til tilknytning til privat ledningsnett, i henhold til plan- og bygningsloven \u00a7 27-3, med saksnummer BYGG-2024/18482-4 omhandler kun avl\u00f8p. Det foreligger i denne saken en avtale som s\u00f8ker har satt opp sammen med tidligere eier av 216/413 og eier av 216/564 som omhandler tilknytning til privat vannledning, dessverre er ikke denne avtalen signert av de 8 andre eierne av den private r\u00f8rledningen. Det m\u00e5 kunne forventes at s\u00f8ker, som er ansvarlig prosjekterende var klar over dette da han valgte \u00e5 inng\u00e5 avtale med 2 av 10 andelshavere for 20 \u00e5r siden. S\u00f8ker har gjentatte ganger fors\u00f8kt \u00e5 f\u00e5 omgjort denne avtalen slik at han kan koble seg p\u00e5 den private r\u00f8rledningen, senest i 2021. Ogs\u00e5 denne gangen ble forslaget blankt avvist av samtlige 10 andelseiere. Hvordan s\u00f8ker da kan motta en forh\u00e5ndsuttalelse fra Bergen Vann i 2022 som indikerer at p\u00e5kobling kan skje er meg totalt uforst\u00e5ende. Her viser jeg ogs\u00e5 til sak 2020/45807-4 hvor Bergen Vann gir en klar instruks om at nevnte erkl\u00e6ring m\u00e5 signeres av alle de 10 andelseierne. Dimensjonering: Dagens private r\u00f8rlinje frem til 216/413 og 216/564, prosjektert p\u00e5 1950 tallet og bygget tidlig p\u00e5 1960 tallet har en dimensjon p\u00e5 32mm (som ny) dagens innvendige diameter er sannsynligvis mindre etter ti\u00e5r med avleiringer fra vannforsyning. Vi opplever i dag lavt vanntrykk og lav leveringsmengde av vann. Bergen Vann sine retningslinjer anbefaler 2-3 boenheter p\u00e5koblet en 32mm r\u00f8rlinje. I dag er det allerede 3 boenheter koblet til dette vannr\u00f8ret. I negativ retning nevnes ogs\u00e5 lavt vanntrykk, m\u00e5lt av Bergen Vann p\u00e5 n\u00e6rmeste hydrant til \u00e5 v\u00e6re 4,5 bar. Samt langt strekk med 32mm vannr\u00f8r. Alt dette bidrar til at vil v\u00e6re uakseptabelt \u00e5 knytte flere boenheter p\u00e5 eksiterende vannr\u00f8r. Vannledningen er m\u00e5lt p\u00e5 Norgeskart til \u00e5 v\u00e6re 56 m. Markert i gult p\u00e5 kart under. P\u00e5 bakgrunn av disse 2 punktene mener jeg at rammeavtalen m\u00e5 forkastes, da den inneholder feil og mangler som gj\u00f8r at rammetillatelse ikke kan gies. Med vennlig hilsen Frank Thomsen 216/413 "
}