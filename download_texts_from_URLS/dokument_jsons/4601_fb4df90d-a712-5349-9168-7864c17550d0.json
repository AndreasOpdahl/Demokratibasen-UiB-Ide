{
  "dokument_id": "fb4df90d-a712-5349-9168-7864c17550d0",
  "doc_type": "case_attachment",
  "kommune": 4601,
  "tittel": "H\u00f8yring av meldingar om ny 420 kV kraftleidning Sauda\u2013Bl\u00e5falli\u2013Mauranger\u2013Samnanger\u2013\u00d8ygarden",
  "url": "https://bergen.kommune.no/politikere-utvalg/api/fil/bk360/11335166/Hoyring-av-meldingar-om-ny-420-kV-kraftleidning-Sauda-Blafalli-Mauranger-Samnanger-Oygarden",
  "tekst": "BERGEN KOMMUNE Postboks 7700 5020 BERGEN V\u00e5r dato: 16.10.2024 V\u00e5r ref.: 202402439-13/202314829-3/ 202410184-4 Dykkar ref.: H\u00f8yring av meldingar om ny 420 kV kraftleidning Sauda\u2013Bl\u00e5falli\u2013 Mauranger\u2013Samnanger\u2013\u00d8ygarden Noregs vassdrags- og energidirektorat (NVE) har motteke tre meldingar fr\u00e5 Statnett SF for ny 420 kV kraftleidning fr\u00e5 Sauda i Rogaland via Bl\u00e5falli, Mauranger og Samnanger til \u00d8ygarden i Vestland fylke. Meldingane gjer ei overordna beskriving av Statnetts planar og forslag til kva konsekvensutgreiingar dei meiner m\u00e5 gjennomf\u00f8rast f\u00f8r det kan s\u00f8kjast om konsesjon. Tiltaket p\u00e5verkar Sauda, Etne, Kvinnherad, Ullensvang, Kvam, Samnanger, Vaksdal, Oster\u00f8y, Alver, Ask\u00f8y og \u00d8ygarden kommunar. Dei tre meldingane sendast med dette p\u00e5 ei felles h\u00f8yring. H\u00f8yringsfristen er sett til 16. januar 2025. Dei tre meldingane er tilgjengelege p\u00e5 NVEs internettsider: \u2022 420 kV Sauda\u2013Bl\u00e5falli: www.nve.no/16181/a \u2022 420 kV Bl\u00e5falli\u2013Mauranger\u2013Samnanger: www.nve.no/20465/a \u2022 420 kV Samnanger\u2013\u00d8ygarden: www.nve.no/19275/a Kva er ei melding? Ei melding er ei tidleg varsling av eit tiltak og gjer ei overordna beskriving av ein utbyggjars planar med vurdering av moglege verknader for omgjevnadane. Vidare blir det gjeve eit forslag til kva konsekvensutgreiingar utbyggjar meiner m\u00e5 gjennomf\u00f8rast f\u00f8r det kan s\u00f8kjast om konsesjon seinare i prosessen. Dette blir kalla eit utgreiingsprogram. F\u00f8rem\u00e5let med meldingane er \u00e5 gje dei som kan bli p\u00e5verka av tiltaket informasjon om planane, samtidig som desse f\u00e5r h\u00f8ve til \u00e5 kome med fr\u00e5segn og innspel til kva som b\u00f8r greiast ut vidare. P\u00e5 bakgrunn av meldinga, og innkomne h\u00f8yringsfr\u00e5segner, vil NVE fastsetje endelege krav til kva konsekvensutgreiingar som m\u00e5 gjennomf\u00f8rast. \u00d8nskjer du meir detaljert informasjon om kva ei melding er, s\u00e5 kan du finne dette her: Utforming av melding om nettanlegg (nve.no) E-post: nve@nve.no, Postboks 5091, Majorstuen, 0301 OSLO, Telefon: 22 95 95 95, Internett: www.nve.no Org.nr.: NO 970 205 039 MVA Bankkonto: 7694 05 08971 Dei tre meldingane 420 kV Sauda\u2013Bl\u00e5falli Tiltaket inneber ein ny om lag 37 km lang 420 kV kraftleidning fr\u00e5 Sauda til Bl\u00e5falli og ny transformatorstasjon i Bl\u00e5falli. Statnetts melde trasear er vist i kart 1 nedst i dette brevet. Eksisterande 300 kV leidning p\u00e5 same strekning, som er gammal og har l\u00e5g overf\u00f8ringskapasitet, vil bli rive n\u00e5r den nye leidningen blir sett i drift. Tiltaket p\u00e5verkar Sauda kommune i Rogaland fylke og Etne og Kvinnherad kommunar i Vestland fylke. 420 kV Bl\u00e5falli\u2013Mauranger\u2013Samnanger Tiltaket inneber ein ny om lag 90 km lang 420 kV kraftleidning fr\u00e5 Bl\u00e5falli via Mauranger til Kvamskogen s\u00f8r for Samnanger og ny transformatorstasjon i Mauranger. I tillegg kan det bli behov for nye stasjonar ved \u00c6nes eller Fureberg s\u00f8rvest for Mauranger. Strekninga mellom Kvamskogen og Samnanger transformatorstasjon er allereie bygd for 420 kV. Statnetts melde trasear og stasjonsplasseringar er vist i kart 2 nedst i dette brevet. Eksisterande 300 kV leidning p\u00e5 strekninga Bl\u00e5falli\u2013Mauranger\u2013Kvamskogen, som er gammal og har l\u00e5g overf\u00f8ringskapasitet, vil bli rive n\u00e5r den nye leidningen blir sett i drift. Det same gjeld Statnetts anlegg i dagens Mauranger transformatorstasjon. Tiltaket p\u00e5verkar Kvinnherad, Ullensvang og Kvam kommunar i Vestland fylke. 420 kV Samnanger\u2013\u00d8ygarden Tiltaket inneber ein ny om lag 60 til 90 km lang 420 kV kraftleidning fr\u00e5 Samnanger til \u00d8ygarden. Statnetts melde trasear er vist i kart 3 nedst i dette brevet. Tiltaket p\u00e5verkar Samnanger, Vaksdal, Oster\u00f8y, Alver, Ask\u00f8y og \u00d8ygarden kommunar i Vestland fylke. Kva slags innspel \u00f8nskjer NVE i samband med h\u00f8yringa? Gjennom h\u00f8yringa av meldingane \u00f8nskjer NVE spesielt innspel p\u00e5 f\u00f8lgjande: \u2022 Manglar i Statnetts forslag til konsekvensutgreiingar (utgreiingsprogram), eksempelvis tema eller spesielle lokale forhold som ikkje er vareteke og metodar som b\u00f8r nyttast til s\u00e6rskilde tema i utgreiingane. \u2022 Innspel til Statnetts melde leidningstrasear \u2022 Om det er nye trasear som b\u00f8r greiast ut utover dei som er melde Det er f\u00f8rst etter h\u00f8yringa av konsesjonss\u00f8knadene seinare i prosessen NVE vil ta stilling til om Statnett skal f\u00e5 lov til \u00e5 byggje kraftleidningane. Vi gjer derfor merksame p\u00e5 at innspel for eller mot tiltaka, under dette behovet for tiltaka, er mindre relevante i denne h\u00f8yringa. Korleis kan h\u00f8yringsfr\u00e5segner sendast inn? Du kan sende h\u00f8yringsinnspel til tiltaka via nettsida i saka. Desse er: \u2022 420 kV Sauda\u2013Bl\u00e5falli: www.nve.no/16181/a \u2022 420 kV Bl\u00e5falli\u2013Mauranger\u2013Samnanger: www.nve.no/20465/a 2 \u2022 420 kV Samnanger\u2013\u00d8ygarden: www.nve.no/19275/a Det er ogs\u00e5 mogleg \u00e5 sende fr\u00e5segner p\u00e5 e-post. Merk e-posten med \u00abH\u00f8yringsfr\u00e5segn\u00bb og saksnummer 202314829 for strekninga Sauda\u2013Bl\u00e5falli, 202410184 for strekninga Bl\u00e5falli\u2013 Mauranger\u2013Samnanger eller 202402439 for strekninga Samnanger\u2013\u00d8ygarden. Hugs \u00e5 oppgje namn og eventuelt organisasjonsnummer i innleiinga. H\u00f8yringsinnspel kan ogs\u00e5 sendast per brev til NVE, Postboks 5091, Majorstuen, 0301 Oslo. H\u00f8yringsfr\u00e5segner m\u00e5 sendast til NVE innan 16. januar 2025. Offentlege m\u00f8te om prosjekta NVE vil halde offentlege m\u00f8te om tiltaka. Vi vil varsle om tid og stad for m\u00f8ta via eige brev seinare. M\u00f8ta vil ogs\u00e5 annonserast i aktuelle aviser. P\u00e5 m\u00f8ta vil NVE orientere om behandlinga av meldingane. Statnett vil vere til stades og orientere om planane sine. M\u00f8ta vil vere opne for alle interesserte. Informasjon til kommunane og regionale myndigheiter NVE vil halde orienteringsm\u00f8te om tiltaka med dei ramma kommunane. Vi h\u00e5par p\u00e5 brei deltaking b\u00e5de fr\u00e5 den politiske leiinga og administrasjonen i kommunen, under dette representantar for det faste utvalet for plansaker. Tid og stad for m\u00f8ta blir avtalt direkte med kommunane. Representantar fr\u00e5 statsforvaltaren og fylkeskommunen er ogs\u00e5 inviterte, og blir bedne om \u00e5 kontakte NVE ved \u00f8nske om deltaking. Vi ber kommunane om \u00e5 leggje meldingane ut p\u00e5 internettsidene sine og ev. Facebook- sider, og \u00e5 orientere aktuelle lokale velforeiningar, idrettslag, interesseorganisasjonar m.fl. om meldinga. Har du sp\u00f8rsm\u00e5l om saka? Sp\u00f8rsm\u00e5l om Statnetts planar kan rettast til prosjektleiar Kenneth Teigenes, tlf. 45 02 27 27, e-post kenneth.teigenes@statnett.no eller kommunikasjonsr\u00e5dgjevar Marianne Veggeberg, tlf. 95 09 53 12, e-post marianne.veggeberg@statnett.no. Opplysningar om NVEs sakshandsaming kan f\u00e5ast ved \u00e5 kontakte NVE p\u00e5 e-post: nettkonsesjoner@nve.no. Med helsing Ingrid Myrtveit Tor Carlsen seksjonssjef seniorr\u00e5dgjevar Herman Lange Johnsen seniorr\u00e5dgjevar Stian Holte seniorr\u00e5dgjevar 3 Dokumentet blir sendt utan underskrift. Det er godkjent i samsvar med interne rutinar. Mottakarliste: Seim grunneigarlag STATENS VEGVESEN ROGALAND FYLKESKOMMUNE STATSFORVALTEREN I ROGALAND Den Norske Turistforening SAUDA KOMMUNE BERGEN KOMMUNE ETNE KOMMUNE Direktoratet for mineralforvaltning med Bergmesteren for Svalbard KVINNHERAD KOMMUNE SAMNANGER KOMMUNE ASK\u00d8Y KOMMUNE VAKSDAL KOMMUNE OSTER\u00d8Y KOMMUNE NORGES NATURVERNFORBUND Forsvarsbygg MILJ\u00d8DIREKTORATET Norges Milj\u00f8vernforbund Naturvernforbundet i Rogaland NORGESNETT AS TELIA NORGE AS TELENOR NORGE AS BKK AS Birdlife Norge Luftfartstilsynet Norskog Kystverket AVINOR AS KVAM HERAD Mattilsynet BERGEN OG HORDALAND TURLAG Vestland Bondelag Fiskeridirektoratet Forum for natur og friluftsliv Rogaland Norges Skogeierforbund Ask\u00f8y turlag NORDHORDLAND TURLAG Odda/Ullensvang turlag ROGALAND NATUR OG UNGDOM 4 Fortidsminneforeningen Rogaland fylkesavdeling Rogaland Bonde- og Sm\u00e5brukarlag NORGES JEGER OG FISKERFORBUND ROGALAND FORUM FOR NATUR OG FRILUFTSLIV HORDALAND Friluftsr\u00e5det Vest Kvinnherad Jeger og Sportsfiskarlag Fortidsminneforeningen i Hordaland Hordaland Bonde- og Sm\u00e5brukarlag Norges Jeger- og Fiskerforbund \u2013 Hordaland Etne Turlag Statkraft Energi AS, Region Vest-Norge Villreinr\u00e5det i Norge Landbruksdirektoratet Samnanger Jeger og Fiskerlag Norges fiskarlag FISKEB\u00c5T Naturvernforbundet i Nordhordland FAGNE AS S\u00d8R-NORGES FISKARLAG Norsk Friluftsliv Samnanger turlag Jondal Bondelag Samnanger Bondelag Jondal Bonde- og sm\u00e5brukarlag Kvinnherad Bonde- og sm\u00e5brukarlag Kvam Skogeierlag Indre Hardanger skogeierlag Oster\u00f8y Turlag Oster\u00f8y JFL ETNE JEGER- OG FISKERFORENING INDRE HORDALAND KRAFTNETT AS Etne bonde- og sm\u00e5brukarlag ETNE BONDELAG ETNE SKOGEIGARLAG Haugaland Natur og Ungdom Sauda Turlag NORGES LUFTSPORTFORBUND STATSFORVALTAREN I VESTLAND FORUM FOR NATUR OG FRILUFTSLIV (FNF) MOTVIND NORGE VESTLAND FYLKESKOMMUNE \u00d8YGARDEN KOMMUNE ALVER KOMMUNE ULLENSVANG KOMMUNE SAUDA JEGER OG FISKERFORENING 5 STIFTELSEN MUSEUM VEST KVAM ENERGI NETT AS Natur og Ungdom Vestland Pelagisk forening NATURVERNFORBUNDET I ASK\u00d8Y NATURVERNFORBUNDET I HARDANGER Kopimottakarliste: Klima- og milj\u00f8departementet Norsk institutt for by- og regionforskning STATNETT SF Direktoratet for samfunnssikkerhet og beredskap (DSB) Energidepartementet HAVINDUSTRITILSYNET 6 Vedlegg Kart 1: Meldte trasear p\u00e5 strekningen Sauda\u2013Bl\u00e5falli vist ved r\u00f8d strek. Gul og sort strek viser dagens leidning som skal rivast. Kjelde: Statnetts melding Sauda\u2013Bl\u00e5falli. 7 Kart 2: Meldte trasear p\u00e5 strekningen Bl\u00e5falli\u2013Mauranger\u2013Samnanger. Kjelde: Statnetts melding Bl\u00e5falli\u2013Mauranger\u2013Samnanger. 8 Kart 3: Meldte trasear p\u00e5 strekningen Samnanger\u2013\u00d8ygarden. Kjelde: Statnetts melding Samnanger\u2013 \u00d8ygarden. 9 "
}