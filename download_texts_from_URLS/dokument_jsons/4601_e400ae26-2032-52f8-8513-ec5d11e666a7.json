{
  "dokument_id": "e400ae26-2032-52f8-8513-ec5d11e666a7",
  "doc_type": "meeting_minutes",
  "kommune": 4601,
  "tittel": "Protokoll utvalg for finans, kultur og n\u00e6ring 14.02.2024",
  "url": "https://bergen.kommune.no/politikere-utvalg/api/fil/bk360/9895624/Protokoll-utvalg-for-finans-kultur-og-naering-14-02-2024",
  "tekst": " BERGEN KOMMUNE Protokoll Utvalg for finans, kultur og n\u00e6ring Den 14. feb. 2024 holdt utvalg for finans, kultur og n\u00e6ring m\u00f8te i Bergen R\u00e5dhus, Teatersalen fra kl.16:00 til kl. 19:05 Til stede under opprop: Eivind Haldor Hermansen (H) Anette Strand (H) Fabian Emil Stang (H) Juliet Helset Balgobin (H) - vara Richard Martin Laloo Storevik (A) Eva Synn\u00f8ve Hagewick Steigen (A) \u2013 vara Vigdis Helene Ravn\u00f8y (A) - vara Martin Virkesdal Jonsterhaug (FrP) Helge Oksnes (FrP) Eira Vilde Martinsen Garrido (SV) Eline Aresdatter Haakestad (MDG) Anne-Margrete Bollmann (BL) Ole-Ansger Nepomuk Martini (V) Ann Jorunn Hillers\u00f8y (INP) Anne Brit Reigstad (Sp) Godkjente forfall til hele Erik Abrahamsen (H) m\u00f8tet: Rune Bakervik (A) Amina Ali Amin (A) Fra byr\u00e5dsavdeling for Byr\u00e5d Eivind N\u00e6vdal-Bolstad finans: Kommunaldirekt\u00f8r Tor Corneliussen Finansdirekt\u00f8r Kristin Ulvang Politisk r\u00e5dgiver Sondre Hillestad Fra byr\u00e5dsavdeling for Byr\u00e5d Reidar Digranes n\u00e6ring, kultur og idrett: Kommunaldirekt\u00f8r Harm-Christian Tolden Politisk r\u00e5dgiver Knut Olav Alhaug M\u00f8teleder: Nestleder Martin Virkesdal Jonsterhaug (FrP) Fra bystyrets kontor: Seniorr\u00e5dgiver Frank Wessels F\u00f8rstekonsulent Birgitte W. Bratland 1 Saksliste Saksnr. Arkivsak Sakstittel Side Innkalling 2023/256511- Innkalling utvalg for finans, kultur og n\u00e6ring 3 22 14.02.2024 Muntlige sp\u00f8rsm\u00e5l 2024/24761-1 Muntlige sp\u00f8rsm\u00e5l til utvalg for finans, kultur og 3 n\u00e6ring 14.02.2024 Saker til behandling 18/24 2023/257826-3 Godkjenning av protokoll fra utvalg for finans, 4 kultur og n\u00e6ring sitt m\u00f8te 17.01.2024 19/24 2024/24766-1 Saker til gjennomsyn i utvalg for finans, kultur og 4 n\u00e6ring 14.02.2024 20/24 2023/275672-5 Innkomne svar p\u00e5 skriftlige sp\u00f8rsm\u00e5l til utvalg for 4 finans, kultur og n\u00e6ring 14.02.2024 21/24 2018/16271-9 Midtunvegen bofellesskap. 5 Gjennomf\u00f8ringsvedtak 22/24 2023/283833-2 Slettebakken skole. Utskifting av 6 ventilasjonsanlegg. Gjennomf\u00f8ringsvedtak 23/24 2023/266670-3 Bosetting av flyktninger 2024 6 24/24 2023/266776-9 H\u00f8ringsuttalelse: H\u00f8ring av NOU 2023: 26 \u2013 Ny 9 lov om offentlige anskaffelser 25/24 2023/287182-3 Orienteringssak: B\u00e6rekraftig 11 destinasjonsutvikling 2022 - Visit Bergen 26/24 2023/46660-10 Redegj\u00f8relse om informasjon til befolkningen i 11 en krisesituasjon, med vekt p\u00e5 personer med funksjonsnedsettelser 27/24 2023/236668- Representantforslag fra Ronny Gr\u00f8nsdal (FP) 12 10 vedr revitalisering av torget 28/24 2024/02378-1 Utnevnelse av medlemmer til juryen for Bergen 13 kommunes Likestillings- og mangfoldspris for valgperioden 2023 - 2027 29/24 2022/129618- Oppf\u00f8lging - forvaltningsrevisjon av styring av 14 16 investeringsprosjekt 2 30/24 2024/01870-1 Plan for verksemda til kontrollutvalet 2024 - m\u00f8te- 14 og aktivitetsplan 31/24 2023/257825-7 Eventuelt utvalg for finans, kultur og n\u00e6ring 15 14.02.2024 Orienteringer i m\u00f8tet: Orienteringer fra Bergen kommunes portef\u00f8ljebedrifter: \u2022 BiR, ved Borghild Lekve \u2022 Eviny, ved \u00d8ystein Fossen Thorud \u2022 Bergen Havn, ved Michal Forland \u2022 Fl\u00f8ibanen, ved Anita Nyb\u00f8 Orientering fra Kjetil \u00c5rhus ang. cyberberedskap i Bergen kommune. Innkalling utvalg for finans, kultur og n\u00e6ring 14.02.2024 Utvalg for finans, kultur og n\u00e6ring behandlet saken i m\u00f8tet 14.02.2024: Det var ingen merknader til innkalling og sakskart. [Lagre saksprotokoll] [Lagre vedtak] Muntlige sp\u00f8rsm\u00e5l til utvalg for finans, kultur og n\u00e6ring 14.02.2024 Utvalg for finans, kultur og n\u00e6ring behandlet saken i m\u00f8tet 14.02.2024: 5. Richard Martin Laloo Storevik (A) stilte sp\u00f8rsm\u00e5l vedr\u00f8rende kapasitet til br\u00f8yting. Byr\u00e5d Eivind N\u00e6vdal-Bolstad ba om at sp\u00f8rsm\u00e5let stilles i UMBY 6. Ole-Ansger Nepomuk Martini (V) stilte sp\u00f8rsm\u00e5l vedr\u00f8rende beredskapshavn og flytting. Byr\u00e5d Eivind N\u00e6vdal-Bolstad besvarte sp\u00f8rsm\u00e5let. Representanten Ole-Ansger Nepomuk Martini (V) ba om at sp\u00f8rsm\u00e5let besvares skriftlig. 7. Eira Vilde Martinsen Garrido (SV) stilte sp\u00f8rsm\u00e5l vedr\u00f8rende Bergen kommunes bruk av produkter som er produsert under tvang. Byr\u00e5d Reidar Digranes besvarte sp\u00f8rsm\u00e5let. 8. Eira Vilde Martinsen Garrido (SV) stilte sp\u00f8rsm\u00e5l vedr\u00f8rende strategi for \u00e5 sikre at kommunale tilskudd blir brukt til det tiltenkte form\u00e5let. Byr\u00e5d Reidar Digranes besvarte sp\u00f8rsm\u00e5let. 3 9. Richard Martin Laloo Storevik (A) stilte sp\u00f8rsm\u00e5l vedr\u00f8rende serveringsbransjen og kontakt med byr\u00e5det. Byr\u00e5d Reidar Digranes besvarte sp\u00f8rsm\u00e5let. [Lagre saksprotokoll] [Lagre vedtak] 18/24 Godkjenning av protokoll fra utvalg for finans, kultur og n\u00e6ring sitt m\u00f8te 17.01.2024 Utvalg for finans, kultur og n\u00e6ring behandlet saken i m\u00f8tet 14.02.2024 sak 18/24: Protokollen ble godkjent. [Lagre saksprotokoll] [Lagre vedtak] 19/24 Saker til gjennomsyn i utvalg for finans, kultur og n\u00e6ring 14.02.2024 Utvalg for finans, kultur og n\u00e6ring behandlet saken i m\u00f8tet 14.02.2024 sak 19/24: F\u00f8lgende dokumenter ble sendt ut i forkant av m\u00f8tet: \u2022 Forslag til reviderte r\u00e5d om egenberedskap \u2013 h\u00f8ring \u2022 Orienteringsskriv - Kommunal kompensasjonsordning til lokale virksomheter i Bergen 2021 - del 2 [Lagre saksprotokoll] [Lagre vedtak] 20/24 Innkomne svar p\u00e5 skriftlige sp\u00f8rsm\u00e5l til utvalg for finans, kultur og n\u00e6ring 14.02.2024 Utvalg for finans, kultur og n\u00e6ring behandlet saken i m\u00f8tet 14.02.2024 sak 20/24: F\u00f8lgende svar ble sendt ut i forkant av m\u00f8tet: Svar p\u00e5 skriftlig sp\u00f8rsm\u00e5l nr.1 fra Emil Julien Stautland Perron (MDG) om planarbeidet for Skolten / Bontelabo. Utvalg for finans, kultur og n\u00e6ring 09.01.24 Svar p\u00e5 skriftlig sp\u00f8rsm\u00e5l nr.2 fra Eline Aresdatter Haakestad (MDG) om videre planer for Kaigaten 1. Utvalg for finans, kultur og n\u00e6ring 08.01.24 Svar p\u00e5 skriftlig sp\u00f8rsm\u00e5l nr.3 fra Eline Aresdatter Haakestad (MDG) om Bergen kommunes eierskap i Fl\u00f8ien AS og involvering i restaurantdrift. Utvalg for finans, kultur og n\u00e6ring 08.01.24 Svar p\u00e5 skriftlig sp\u00f8rsm\u00e5l nr. 4 fra Joel Ysteb\u00f8 (KrF) om \u00f8remerkede midler til ungdomsdiakoner i Bergen S\u00f8r. Utvalg for finans, kultur og n\u00e6ring. 4 Svar p\u00e5 skriftlig sp\u00f8rsm\u00e5l nr. 5 fra Rune Bakervik (Ap) om vennskapsby med Hebron Svar p\u00e5 skriftlig sp\u00f8rsm\u00e5l nr. 8 fra Eline Haakestad (MDG) om ny havn p\u00e5 Flesland - Utvalg for finans, kultur og n\u00e6ring Svar p\u00e5 skriftlig sp\u00f8rsm\u00e5l nr. 11 fra Rune Bakervik (A) om reduserte investeringer i rehabilitering og nybygg \u2013 skole. Utvalg for finans, kultur og n\u00e6ring Svar p\u00e5 skriftlig sp\u00f8rsm\u00e5l nr. 11 fra Eira Garrido (SV) om kommunale tomter med videresolgt festerett. Utvalg for finans, kultur og n\u00e6ring Svar p\u00e5 skriftlig sp\u00f8rsm\u00e5l nr. 13 fra Ole Martini (V) om plan for redusering av sykefrav\u00e6r i Bergen kommune. Utvalg for finans, kultur og n\u00e6ring Svar p\u00e5 skriftlig sp\u00f8rsm\u00e5l nr. 14 fra Mailiss Solheim-\u00c5kerblom (R) om ny cruisekai p\u00e5 Bontelabo til Utvalg for Finans, kultur og n\u00e6ring [Lagre saksprotokoll] [Lagre vedtak] 21/24 Midtunvegen bofellesskap. Gjennomf\u00f8ringsvedtak Utvalg for finans, kultur og n\u00e6ring behandlet saken i m\u00f8tet 14.02.2024 sak 21/24 og avga f\u00f8lgende innstilling: 1. Prosjektet \u00abMidtunvegen bofellesskap\u00bb med en anbefalt total investeringsramme p\u00e5 133,5 mill. kr. gjennomf\u00f8res. Styringsm\u00e5l fastsettes til 124,9 mill. kr. 2. Investeringsrammen p\u00e5 kr 133,5 mill. innarbeidet i vedtatt handlings- og \u00f8konomiplan bevilges til prosjektet. Budsjettavsetning framg\u00e5r av f\u00f8lgende tabell: Utvalg for finans, kultur og n\u00e6rings behandling F\u00f8lgende representanter tok ordet: Fabian Emil Stang (H), Eva Synn\u00f8ve Hagewick Steigen (A), Eivind Haldor Hermansen (H). Merknader fremsatt i utvalget: Eva Synn\u00f8ve Hagewick Steigen (A) fremsatte p\u00e5 vegne av A f\u00f8lgende merknad: \u00abBystyret ber byr\u00e5det sikre at Midtunvegen bofellesskap blir en arbeidsplass med ansatte i hele, faste stillinger som er fast stasjonert i bygget. Dette er i tr\u00e5d med Bergen kommunes vedtatte heltidskultur for kommunal drift\u00bb. 5 Votering: Innstillingen ble tiltr\u00e5dt enstemmig. Merknad fra A, fremsatt av Eva Synn\u00f8ve Hagewick Steigen (A), fikk 5 stemmer (A, SV, MDG). Byr\u00e5det behandlet saken i m\u00f8tet 25.01.2024 sak 15/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende [Lagre saksprotokoll] [Lagre vedtak] 22/24 Slettebakken skole. Utskifting av ventilasjonsanlegg. Gjennomf\u00f8ringsvedtak Utvalg for finans, kultur og n\u00e6ring behandlet saken i m\u00f8tet 14.02.2024 sak 22/24 og fattet f\u00f8lgende vedtak: 1. Prosjekt \u00abSlettebakken skole. Utskifting av ventilasjonsanlegg.\u00bb med en totalramme p\u00e5 25 mill. gjennomf\u00f8res. 2. Budsjettavsetningen framg\u00e5r av f\u00f8lgende tabell: Utvalg for finans, kultur og n\u00e6rings behandling F\u00f8lgende representanter tok ordet: Eva Synn\u00f8ve Hagewick Steigen (A) Votering: Innstillingen ble vedtatt enstemmig. Byr\u00e5det behandlet saken i m\u00f8tet 25.01.2024 sak 17/24 Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: Byr\u00e5dets innstilling og utvalgets vedtak er likelydende. [Lagre saksprotokoll] [Lagre vedtak] 23/24 Bosetting av flyktninger 2024 Utvalg for finans, kultur og n\u00e6ring hadde saken til orientering i m\u00f8tet 14.02.2024 sak 23/24: Utvalg for finans, kultur og n\u00e6ring tok saken til orientering. Utvalg for helse og sosial innstiller til bystyret. 6 Merknad N\u00e5r det gjelder \u00e5 huse flyktninger, ber vi om at det ved behov for bolig vurderes \u00e5 sette opp modulbygg. De er kostnadsbesparende og har kort oppf\u00f8ringstid. De kan ogs\u00e5 demonteres og flyttes rundt der det er behov. Utvalg for finans, kultur og n\u00e6rings behandling F\u00f8lgende representanter tok ordet: Eva Synn\u00f8ve Hagewick Steigen (A), Eira Vilde Martinsen Garrido (SV), Anette Strand (H), Eline Aresdatter Haakestad (MDG), Ole-Ansger Nepomuk Martini (V), Ann Jorunn Hillers\u00f8y (INP), Anne Brit Reigstad (Sp), Richard Martin Laloo Storevik (A) Merknader fremsatt i utvalget: Eva Synn\u00f8ve Hagewick Steigen (A) fremsatte p\u00e5 vegne av A f\u00f8lgende merknad: Bystyret ber byr\u00e5det im\u00f8tekomme IMDI sin anmodning om \u00e5 bosette 1200 flyktninger i 2024 Eira Vilde Martinsen Garrido (SV) fremsatte p\u00e5 vegne av SV f\u00f8lgende merknader: Merknad 1: Bystyret ber byr\u00e5det om at Bergen skal ta imot 1200 flyktninger. Bergen skal v\u00e6re en solidaritetsby som viser vilje og ikke motvilje mot \u00e5 ta imot mennesker p\u00e5 flukt. Merknad 2: Bystyret ber byr\u00e5det legge til rette for at ansatte som jobber med undervisning av flyktninger tilbys hele stillinger. Merknad 3: Bystyret ber byr\u00e5det om \u00e5 lage en plan for hvordan h\u00e5ndtere flyktninger fra Palestina som med tiden vil komme Bergen. Merknad 4: Bystyret ber byr\u00e5det jobbe strategisk for at staten \u00f8ker det statlige integreringstilskuddet \u00f8kes slik at bosettingen ikke g\u00e5r utover kommunens \u00f8konomi, og at tjenestetilbudet kan opprettholdes. Bergen m\u00e5 ogs\u00e5 kreve at staten \u00f8ker midler til andre tilskudd som ekstratilskudd for personer med behov for store omsorgstjenester, enslige mindre\u00e5rige (EM) og for norskoppl\u00e6ring. Merknad 5: Bystyret tar bekymringene fra fagetaten p\u00e5 stort alvor og ber byr\u00e5det om at det settes av nok ressurser til introduksjonsprogrammet og norskoppl\u00e6ringen for \u00e5 unng\u00e5 negative konsekvenser for kvaliteten til tjenestene. Merknad 6: Bystyret ser med stor bekymring p\u00e5 at kommunen gir et redusert omfang av norskoppl\u00e6ring per uke og introduksjonsprogram p\u00e5 deltid til ukrainere med kollektiv beskyttelse, og at kapasiteten ved BLS ogs\u00e5 tilsier at kommunen bare kan gi ett \u00e5r med norskoppl\u00e6ring til denne gruppen, og m\u00e5 slutte \u00e5 tilby utvidet oppl\u00e6ring i ytterligere 6 m\u00e5neder. Bystyret ber byr\u00e5det sikre at kapasiteten \u00f8kes for \u00e5 sikre tilgang til nok boliger, arbeide for en oppbemanning, og for \u00e5 unng\u00e5 et redusert tilbud om norskoppl\u00e6ring og introduksjonsprogram, samt utfordringene knyttet til kapasitet i lokaler til undervisning og kontorplasser. Bystyret ber om at byr\u00e5det kommer tilbake til bystyret etter sommeren med status for dette arbeidet. 7 Merknad 7: Bystyret ber byr\u00e5det jobbe for \u00e5 bygge eller skaffe 100 nye kommunale boliger hvert \u00e5r de neste ti \u00e5rene, for \u00e5 ta igjen tapt tid i den sosiale boligpolitikken. Merknad 8: Bystyret ber byr\u00e5det bruke forkj\u00f8psretten i langt st\u00f8rre grad enn i dag. Merknad 9: Bystyret ber byr\u00e5det om \u00e5 g\u00e5 vekk fra ordningen med gjengs leie, og heller tilpasse leieprisene i kommunale boliger etter faktiske drifts- og vedlikeholdsutgifter. Merknad 10: Bystyret ber byr\u00e5det jobbe for \u00e5 gi fulle rettigheter til barn i mottak p\u00e5 lik linje med andre barn i kommunen. Det b\u00f8r ogs\u00e5 tilstrebes \u00e5 finne plasser i barnehage for barn som kommer utenom vanlig opptakstid. Merknad 11: Bystyret ber byr\u00e5det jobbe for \u00e5 tilrettelegge og helhetlig arbeidsrettede tiltak for flyktninger der norskoppl\u00e6ring, fagoppl\u00e6ring, arbeidstrening og eventuelt helsebehandling inng\u00e5r i et helhetlig l\u00f8p mot arbeid. Merknad 12: Bystyret mener at Bergen kommune b\u00f8r g\u00e5 foran og etablere og drive egne mottak. Eline Aresdatter Haakestad (MDG) fremsatte p\u00e5 vegne av MDG f\u00f8lgende merknad: Bystyret i Bergen er opptatt av \u00e5 v\u00e6re en menneskerettighetsby, og at vi skal v\u00e6re en trygg havn for mennesker p\u00e5 flukt. Bystyret ber derfor byr\u00e5det om \u00e5 bosette 1200 flyktninger i 2024 og \u00e5 komme tilbake til bystyret med statusmelding for bosettingen i l\u00f8pet av \u00e5ret. Ann Jorunn Hillers\u00f8y (INP) fremsatte p\u00e5 vegne av INP f\u00f8lgende merknad: N\u00e5r det gjelder \u00e5 huse flyktninger, ber vi om at det ved behov for bolig vurderes \u00e5 sette opp modulbygg. De er kostnadsbesparende og har kort oppf\u00f8ringstid. De kan ogs\u00e5 demonteres og flyttes rundt der det er behov. Votering: Merknad fra A, fremsatt av Eva Synn\u00f8ve Hagewick Steigen (A) fikk 5 stemmer (A, SV, MDG) Merknad 1 \u2013 12 fra SV, fremsatt av Eira Vilde Martinsen Garrido (SV) fikk 1 stemme (SV). Merknad fra MDG, fremsatt av Eline Aresdatter Haakestad (MDG) fikk 5 stemmer (A, SV, MDG) Merknad fra INP, fremsatt av Ann Jorunn Hillers\u00f8y (INP) ble tiltr\u00e5dt med 9 stemmer (H, FrP, BL, INP, Sp) Byr\u00e5det behandlet saken i m\u00f8tet 25.01.2024 sak 21/24 Byr\u00e5det innstiller til bystyret \u00e5 fatte f\u00f8lgende vedtak: 8 1. Bergen kommune vedtar \u00e5 bosette 1000 flyktninger i 2024. 25 av disse vil v\u00e6re enslige mindre\u00e5rige, og fem av disse igjen under 15 \u00e5r. Det forventes i tillegg at det kommer 50 familiegjenforente i m\u00e5lgruppen. Byr\u00e5det vil komme tilbake til bystyret med statusmelding for bosettingen i l\u00f8pet av \u00e5ret. 2. Bystyret ber byr\u00e5det komme tilbake i Revidert budsjett 2024 og 2. tertialrapport 2024 med et detaljert ressursbehov som f\u00f8lge av \u00f8kningen i bosettingen, og foresl\u00e5 budsjettjusteringer p\u00e5 inntekts- og utgiftssiden. Det skal sikres at integreringstilskuddet og tilskuddet til enslige mindre\u00e5rige flyktninger dekker kommunens utgifter til bosetting og integrering av flyktninger i 2024. 3. Bystyret ber byr\u00e5det legge til rette for en flytting til og drift av Bergen inkluderingssenter som tar hensyn til et ekstraordin\u00e6rt h\u00f8yt antall bosatte flyktninger i kommunen. Dette inneb\u00e6rer \u00e5 styrke driftsorganisasjonen ved Bergen inkluderingssenter, og midlertidig ha lokaler for \u00e5 h\u00e5ndtere ekstraordin\u00e6r tilstr\u00f8mning av flyktninger i paviljong. Det er ogs\u00e5 viktig \u00e5 videref\u00f8re deler av arbeidet i Ressurssenteret for flyktninger. 4. Byr\u00e5det gis fullmakt til \u00e5 leie inn og kj\u00f8pe ledige boliger p\u00e5 det \u00e5pne marked for \u00e5 dekke bosetting av flyktninger. Kj\u00f8pene finansieres inntil videre ved bruk av ubundne investeringsfond. Byr\u00e5det kommer tilbake til bystyret med forslag til endelig finansiering i forbindelse med Revidert budsjett 2024 og 2. tertialrapport. 5. Prosjektet for koordinering av bosetting av flyktninger med behov for helse- og omsorgstjenester fortsetter i 2024. [Lagre saksprotokoll] [Lagre vedtak] 24/24 H\u00f8ringsuttalelse: H\u00f8ring av NOU 2023: 26 \u2013 Ny lov om offentlige anskaffelser Utvalg for finans, kultur og n\u00e6ring behandlet saken i m\u00f8tet 14.02.2024 sak 24/24 og avga f\u00f8lgende innstilling: Bergen kommune avgir h\u00f8ringsuttalelse til \u00abH\u00f8ring - NOU 2023: 26 Ny lov om offentlige anskaffelser\u00bb, slik den fremkommer av byr\u00e5dets forslag til h\u00f8ringsuttalelse fra Bergen kommune. Utvalg for finans, kultur og n\u00e6rings behandling F\u00f8lgende representanter tok ordet: Richard Martin Laloo Storevik (A) Forslag fremsatt i utvalget: Richard Martin Laloo Storevik (A) fremsatte p\u00e5 vegne av A f\u00f8lgende tilleggsforslag: Gr\u00f8nn omstilling \u00a7 2-2 \u00b7 Bergen Bystyre applauderer utvalgets forslag om \u00e5 styrke klima- og milj\u00f8hensyn i regelverket, og fremhever betydningen av offentlige anskaffelser som et viktig verkt\u00f8y i klimapolitikken. Bystyret er enig i at krav til klima og milj\u00f8 b\u00f8r hensyntas i alle anskaffelser, b\u00e5de over og under E\u00d8S-terskelverdi, og at den norske Klimaloven b\u00f8r legges til grunn for beslutninger om anskaffelser. Bystyret fremhever ogs\u00e5 betydningen av sirkul\u00e6r \u00f8konomi og lav- og nettoutslippsl\u00f8sninger i nasjonal handlingsplan, og at offentlige innkj\u00f8pere b\u00f8r fokusere p\u00e5 hva som skal kj\u00f8pes inn, ikke bare hvordan det kj\u00f8pes inn. 9 \u00b7 Bystyret st\u00f8tter utvalgets forslag om fem tiltak for \u00e5 fremskynde overgangen til en gr\u00f8nn sirkul\u00e6r \u00f8konomi, inkludert omstilling til lavutslippssamfunn i lovens form\u00e5lsbestemmelse. Bystyret mener at offentlige oppdragsgivere i visse tilfeller b\u00f8r akseptere merkostnader for \u00e5 bidra til klima- og milj\u00f8utfordringene. Bystyret st\u00f8tter ogs\u00e5 utvalgets forslag om gr\u00f8nn omstilling, standardiserte minimumskrav, oppdragsgivers plikt til \u00e5 ha rutiner og krav til innovasjon. Bystyret mener at milj\u00f8kravene b\u00f8r ha reell klima- og milj\u00f8effekt, og at det b\u00f8r stilles milj\u00f8krav til leverand\u00f8ren der det er hensiktsmessig og har ekstra milj\u00f8effekt. Med disse tiltakene mener Bystyret at m\u00e5let om en gr\u00f8nn sirkul\u00e6r \u00f8konomi kan n\u00e5s. Richard Martin Laloo Storevik (A) fremsatte p\u00e5 vegne av A f\u00f8lgende alternative forslag: Kontraktsvilk\u00e5r om l\u00e6rlinger \u00a7 2-6 \u00b7 Bergen bystyre st\u00f8tter utvalgets forslag om \u00e5 videref\u00f8re dagens regel om \u00e5 stille krav til bruk av l\u00e6rlinger i tjenestekontrakter og bygge- og anleggskontrakter, og at denne skal gjelde alle anskaffelser som omfattes av loven. Dette er viktig for \u00e5 fremme et seri\u00f8st arbeidsliv og sikre tilstrekkelig antall l\u00e6replasser. Bergen bystyre er ogs\u00e5 enig i utvalgets forslag om \u00e5 presisere vilk\u00e5ret \"s\u00e6rlige behov\" for l\u00e6rlinger, og at de faglige r\u00e5dene og SRY b\u00f8r vurdere dette. \u00b7 Bergen bystyre st\u00f8tter ikke utvalgets forslag om en risikobasert kontroll bare for kunngj\u00f8ringspliktige anskaffelser. De mener at kontrollplikten knyttet til l\u00e6rlingekravet b\u00f8r gjelde for alle bygge- og anleggsanskaffelser som omfattes av loven fra 300 000 kroner. \u00b7 Bergen bystyre er enig i at begrensningen av antall ledd i leverand\u00f8rkjeden m\u00e5 videref\u00f8res og gjelde for alle anskaffelser som omfattes av loven. De mener at dette er viktig for \u00e5 hindre arbeidslivskriminalitet og sosial dumping. De p\u00e5peker utfordringene med prispress og flere ledd i leverand\u00f8rkjeden, og understreker at hovedleverand\u00f8r og oppdragsgiver har et s\u00e6rskilt ansvar her. Rettspraksis b\u00f8r f\u00f8lge opp dette ansvarsomr\u00e5det for \u00e5 avskrekke lovbrudd. Bygge- og anleggsanskaffelser \u00b7 Bergen kommune st\u00f8tter forslaget om at bygge- og anleggsanskaffelser med en verdi under 3 millioner kroner skal reguleres som vare- og tjenestekontrakter. Vi st\u00f8tter ogs\u00e5 forslaget om at anskaffelser med en antatt verdi mellom 3-15 millioner kroner skal reguleres p\u00e5 samme m\u00e5te, men med krav om kunngj\u00f8ring i markedet. For anskaffelser med en verdi mellom 15 millioner kroner og E\u00d8S-terskelverdi, foresl\u00e5s det \u00e5 f\u00f8lge anskaffelsesdirektivet, men med visse unntak. Bergen st\u00f8tter dette forslaget, men \u00f8nsker ogs\u00e5 \u00e5 utvide listen over unntak. Vi mener at \u00e5 gi unntak for E\u00d8S-rettslige prinsipper p\u00e5 kontrakter under E\u00d8S- terskelverdi vil gi \u00f8kt fleksibilitet for oppdragsgiver til \u00e5 stille krav om samfunnshensyn. Det tror vi vil gjelde f\u00e5 anskaffelser. Votering: Alternativt forslag fra A fremsatt av Richard Martin Laloo Storevik (A) fikk 3 stemmer (A) Innstillingen ble tiltr\u00e5dt med 12 stemmer (H, FrP, SV, MDG, BL, V, INP, Sp). Tilleggsforslag fra A, fremsatt av Richard Martin Laloo Storevik (A) fikk 5 stemmer (A, SV, MDG) Byr\u00e5det behandlet saken i m\u00f8tet 25.01.2024 sak 20/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 10 [Lagre saksprotokoll] [Lagre vedtak] 25/24 Orienteringssak: B\u00e6rekraftig destinasjonsutvikling 2022 - Visit Bergen Utvalg for finans, kultur og n\u00e6ring behandlet saken i m\u00f8tet 14.02.2024 sak 25/24 og avga f\u00f8lgende innstilling: Bystyret tar Visit Bergens rapport om arbeidet med b\u00e6rekraftig destinasjonsutvikling 2022 til orientering. Utvalg for finans, kultur og n\u00e6rings behandling F\u00f8lgende representanter tok ordet: Richard Martin Laloo Storevik (A) Votering: Innstillingen ble tiltr\u00e5dt enstemmig Byr\u00e5det behandlet saken i m\u00f8tet 25.01.2024 sak 18/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende [Lagre saksprotokoll] [Lagre vedtak] 26/24 Redegj\u00f8relse om informasjon til befolkningen i en krisesituasjon, med vekt p\u00e5 personer med funksjonsnedsettelser Utvalg for finans, kultur og n\u00e6ring behandlet saken i m\u00f8tet 14.02.2024 sak 26/24 og avga f\u00f8lgende innstilling: Bystyret tar redegj\u00f8relsen om planer kommunen har for \u00e5 n\u00e5 ut til befolkningen med informasjon i en krisesituasjon, med vekt p\u00e5 personer med funksjonsnedsettelser, til orientering. Merknad En slik beredskapsplan b\u00f8r ogs\u00e5 ha en plan for hvordan man skal n\u00e5 den ikke-digitale delen av befolkningen. Utvalg for finans, kultur og n\u00e6rings behandling F\u00f8lgende representanter tok ordet: Richard Martin Laloo Storevik (A), Eivind Haldor Hermansen (H), Eira Vilde Martinsen Garrido (SV) Forslag fremsatt i utvalget: Utvalgsleder Martin Virkesdal Jonsterhaug (FrP) fremsatte p\u00e5 vegne av Kommunalt r\u00e5d for personer med funksjonsnedsettelse f\u00f8lgende forsalg til vedtak: Bystyret ber byr\u00e5det redegj\u00f8re n\u00e6rmere for hvordan den delen av befolkningen som ikke kan nyttiggj\u00f8re seg digital informasjon skal informeres i krisesituasjoner. 11 Merknader fremsatt i utvalget: Utvalgsleder Martin Virkesdal Jonsterhaug (FrP) fremsatte p\u00e5 vegne av Kommunalt r\u00e5d for personer med funksjonsnedsettelse f\u00f8lgende merknader: Merknad 1: Pressekonferanser m\u00e5 tekstes i tillegg til at man bruker tegnspr\u00e5kstolk. Merknad 2: Det m\u00e5 gj\u00f8res en gjennomgang av nettsidene som brukes i en krisesituasjon for \u00e5 se om de er reelt universelt utformet. Utvalgsleder Martin Virkesdal Jonsterhaug (FrP) fremsatte p\u00e5 vegne av eldrer\u00e5det f\u00f8lgende merknader: Merknad 1: En slik beredskapsplan b\u00f8r ogs\u00e5 ha en plan for hvordan man skal n\u00e5 den ikke-digitale delen av befolkningen. Merknad 2: I en krisesituasjon vil ogs\u00e5 legevakten f\u00e5 en \u00f8kning i antall telefoner. Det er derfor viktig at legevakten har god nok telefonbemanning. Votering: Innstillingen ble tiltr\u00e5dt enstemmig. Forslag til vedtak fra KRPF, fremsatt av utvalgsleder Martin Virkesdal Jonsterhaug (FrP) fikk 0 stemmer. Merknad 1 og 2 fra KRPF, fremsatt av utvalgsleder Martin Virkesdal Jonsterhaug (FrP) fikk 5 stemmer (A, SV, MDG). Merknad 1 fra eldrer\u00e5det, fremsatt av utvalgsleder Martin Virkesdal Jonsterhaug (FrP) ble tiltr\u00e5dt enstemmig. Merknad 2 fra eldrer\u00e5det, fremsatt av utvalgsleder Martin Virkesdal Jonsterhaug (FrP) fikk 3 stemmer (A). Byr\u00e5det behandlet saken i m\u00f8tet 25.01.2024 sak 27/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknaden er byr\u00e5dets og utvalgets innstilling likelydende. [Lagre saksprotokoll] [Lagre vedtak] 27/24 Representantforslag fra Ronny Gr\u00f8nsdal (FP) vedr revitalisering av torget Utvalg for finans, kultur og n\u00e6ring behandlet saken i m\u00f8tet 14.02.2024 sak 27/24 og avga f\u00f8lgende innstilling: Representantforslaget avvises med bakgrunn i byr\u00e5dets svar. 12 Utvalg for finans, kultur og n\u00e6rings behandling F\u00f8lgende representanter tok ordet: Richard Martin Laloo Storevik (A), Eivind Haldor Hermansen (H), Ole-Ansger Nepomuk Martini (V). Forslag fremsatt i utvalget: Eivind Haldor Hermansen (H) fremsatte p\u00e5 vegne av H, FrP, BL, V, INP og Sp f\u00f8lgende alternative forslag: \u00abRepresentantforslaget avvises med bakgrunn i byr\u00e5dets svar.\u00bb Votering: Alternativt forslag fra H, FrP, BL, V, INP og Sp, fremsatt av Eivind Haldor Hermansen (H) ble tiltr\u00e5dt enstemmig. Forslagsstillernes forslag til vedtak: 1) For \u00e5 f\u00e5 kontroll p\u00e5 utseende og estetikk p\u00e5 omr\u00e5det vedtar bystyret at kommunen overtar alle bodene og s\u00f8rger for et estetisk design som passer med torgets historie og bygningene i omr\u00e5det rundt, som for\u00f8vrig best\u00e5r av noen av de flotteste bygningene i Bergen. 2) Bystyret vedtar at torghandlerne f\u00e5r leie lokaler og boder fra kommunen til selvkost, og da med krav om omsetning og \u00e5pningstider. Dette for \u00e5 sikre at bare de mest popul\u00e6re f\u00e5r ha plass, torget er alt for viktig til at man kan ha lukkede boder eller varer som ikke er \u00f8nskelig. 3) Vareutvalget utvides til mange typer produkter, men med et krav om at varene er produsert i Vestland fylke. Dette vil fremme torget som en salgsplass for lokalprodusert mat og h\u00e5ndverk fra fylket v\u00e5rt. [Lagre saksprotokoll] [Lagre vedtak] 28/24 Utnevnelse av medlemmer til juryen for Bergen kommunes Likestillings- og mangfoldspris for valgperioden 2023 - 2027 Utvalg for finans, kultur og n\u00e6ring behandlet saken i m\u00f8tet 14.02.2024 sak 28/24 og avga f\u00f8lgende innstilling: Bystyret oppnevner f\u00f8lgende personer som medlemmer av juryen for Bergen kommunes Likestillings- og mangfoldspris for valgperioden 2023 \u2013 2027: 1. Vasan Singaravel (H) 2. Amina Amin (A) 3. Erwin Rapiz Navarro (eksternt medlem) 4. Oddny Irene Miljeteig (eksternt medlem) Utvalg for finans, kultur og n\u00e6rings behandling Ingen representanter tok ordet. 13 Votering: Innstillingen ble tiltr\u00e5dt enstemmig. Byr\u00e5det behandlet saken i m\u00f8tet 25.01.2024 sak 29/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende [Lagre saksprotokoll] [Lagre vedtak] 29/24 Oppf\u00f8lging - forvaltningsrevisjon av styring av investeringsprosjekt Utvalg for finans, kultur og n\u00e6ring hadde saken til orientering i m\u00f8tet 14.02.2024 sak 29/24: Utvalg for finans, kultur og n\u00e6ring tok saken til orientering. Kontrollutvalget innstiller til bystyret. Utvalg for finans, kultur og n\u00e6rings behandling Ingen representanter tok ordet. Kontrollutvalet behandla saken i m\u00f8tet 23.01.2024 sak 2/24 og fatta f\u00f8lgande vedtak: 1. Kontrollutvalet tar rapporteringa fr\u00e5 byr\u00e5d for finans om oppf\u00f8lging av rapport etter forvaltningsrevisjonen \u00abStyring av investeringsprosjekter\u00bb, til orientering. 2. Kontrollutvalet sender saka til bystyret til orientering. Innstilling til bystyret: Bystyret tar rapporteringa fr\u00e5 byr\u00e5d for finans om oppf\u00f8lging av rapport etter forvaltningsrevisjonen \u00abStyring av investeringsprosjekter\u00bb, til orientering. Forslag til vedtak: Forslaget og Kontrollutvalgets vedtak er likelydende. Forslag til innstilling til Bystyret: Forslaget og Kontrollutvalgets innstilling til Bystyret er likelydende. [Lagre saksprotokoll] [Lagre vedtak] 30/24 Plan for verksemda til kontrollutvalet 2024 - m\u00f8te- og aktivitetsplan Utvalg for finans, kultur og n\u00e6ring hadde saken til orientering i m\u00f8tet 14.02.2024 sak 30/24: Utvalg for finans, kultur og n\u00e6ring tok saken til orientering. Kontrollutvalget innstiller til bystyret. Utvalg for finans, kultur og n\u00e6rings behandling Ingen representanter tok ordet. 14 Kontrollutvalet behandla saken i m\u00f8tet 23.01.2024 sak 7/24 og fatta f\u00f8lgande vedtak: 1. Kontrollutvalet vedtek vedlagde \u00abPlan for verksemda til kontrollutvalet for 2024 \u2013 m\u00f8te- og aktivitetsplan.\u00bb 2. Kontrollutvalet sender \u00abPlan for verksemda til kontrollutvalet for 2024 \u2013 m\u00f8te- og aktivitetsplan\u00bb til bystyret til orientering. Innstilling til bystyret: Bystyret tek \u00abPlan for verksemda til kontrollutvalet for 2024 \u2013 m\u00f8te- og aktivitetsplan\u00bb, til orientering. Forslag til vedtak: Forslaget og Kontrollutvalgets vedtak er likelydende. Forslag til innstilling til Bystyret: Forslaget og Kontrollutvalgets innstilling til Bystyret er likelydende. [Lagre saksprotokoll] [Lagre vedtak] 31/24 Eventuelt utvalg for finans, kultur og n\u00e6ring 14.02.2024 Utvalg for finans, kultur og n\u00e6ring behandlet saken i m\u00f8tet 14.02.2024 sak 31/24: Utvalgsleder Martin Virkesdal Jonsterhaug (FrP) informerte om at utvalget skal dra p\u00e5 befaring til Media City den 20.mars kl. 16:00. I forkant av befaringen blir utvalget invitert til \u00e5 delta p\u00e5 en orientering om \u00abGriegkvartalet\u00bb fra kl. 15:00 til 15:45. [Lagre saksprotokoll] [Lagre vedtak] 15 "
}