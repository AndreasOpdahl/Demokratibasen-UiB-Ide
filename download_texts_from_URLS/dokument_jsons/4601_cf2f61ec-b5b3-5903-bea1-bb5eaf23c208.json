{
  "dokument_id": "cf2f61ec-b5b3-5903-bea1-bb5eaf23c208",
  "doc_type": "case_attachment",
  "kommune": 4601,
  "tittel": "Protokoll fra styrem\u00f8te 03.12.24 - sak 37.24 vedtektsendringer - signed",
  "url": "https://bergen.kommune.no/politikere-utvalg/api/fil/bk360/12099219/Protokoll-fra-styremote-03-12-24-sak-37-24-vedtektsendringer-signed",
  "tekst": "Protokoll fra styrem\u00f8te i FiB \u2013 vedtektsendringer Dato: 03.12.2024 Tid: Kl. 14:30 Sted: Festspillenes lokaler, 5. etg. Til stede: Fra styret: Thorhild Widvey (styreleder) Stian Jean Opedal Davies (styrets nestleder) Lise-May S\u00e6le (styremedlem) Linn Kristin Eng\u00f8 (styremedlem) Fabian Emil Stang (personlig vara for Andr\u00e9 St\u00f8ylen) Geir Henning Eikeland (styremedlem) Karianne Mjelde (ansattvalgt styremedlem) Fra administrasjonen: Lars Petter Hagen (festspilldirekt\u00f8r) Tom Nymark (\u00f8konomi- og administrasjonssjef) Trude H. Claussen (organisasjonssekret\u00e6r/PA for festspilldirekt\u00f8ren \u2013 referent) 1 Sak 37/24 Vedtektsendringer Etter en helhetsvurdering av n\u00e5v\u00e6rende vedtekter, har styret besluttet \u00e5 gj\u00f8re noen endringer, b\u00e5de i form og innhold. Utkast til reviderte vedtekter med kommentarer til alle endringer er vedlagt protokollen. Videre er forslag til nye vedtekter vedlagt. For at vedtektene skal ha et ryddigere uttrykk, er opplisting av alle vedtektsendringer flyttet til helt sist i dokumentet, ref. note 1. Omdanning Omdanning kan foretas n\u00e5r en bestemmelse i vedtektene eller den rettslige disposisjonen som danner grunnlaget for stiftelsen endres, jfr. stiftelsesloven \u00a7 45 flg. Begrunnelse vedtektsendringer (i kronologisk rekkef\u00f8lge): Tilf\u00f8yelse av bokstavene STI Endringen er n\u00f8dvendig for \u00e5 etterkomme det lovp\u00e5lagte kravet i stiftelsesloven \u00a7 10, tredje ledd. Denne bestemmelsen krever at stiftelsens navn skal inneholde ordet \"stiftelse\" eller forkortelsen \"STI\" for \u00e5 tydeliggj\u00f8re dens juridiske form. Ettersom denne vedtektsendringen er n\u00f8dvendig for \u00e5 bringe vedtektene i samsvar med stiftelsesloven \u00a7 10 tredje ledd, gjelder ikke reglene om omdanning for denne endringen, jfr. stiftelsesloven \u00a7 45 tredje ledd bokstav c. \u00a7 1 Form\u00e5l Endringen av ordet \"stiftelsen\" fra store til sm\u00e5 bokstaver er en administrativ justering som ikke p\u00e5virker stiftelsens navn eller form\u00e5l. I henhold til stiftelsesloven \u00a7 46 annet ledd, kan slike endringer gjennomf\u00f8res n\u00e5r de er n\u00f8dvendige for \u00e5 rette opp i administrative forhold eller klargj\u00f8re teksten. Form\u00e5let med denne endringen er \u00e5 sikre en konsistent og korrekt skrivem\u00e5te i vedtektene, noe som bidrar til tydelighet og forutsigbarhet i dokumentasjonen. Dette er en teknisk justering som ikke har konsekvenser for stiftelsens struktur eller drift. Tilf\u00f8yelsen av setningen \u00abStiftelsen har ikke erverv til form\u00e5l\u00bb gj\u00f8res for \u00e5 synliggj\u00f8re utad at stiftelsen er en skattefri institusjon. Tilf\u00f8yelsen inneb\u00e6rer kun en presisering og medf\u00f8rer ikke at form\u00e5lsbestemmelsen kommer i strid med stiftelsens opprinnelige form\u00e5l. Etter styrets vurdering inneb\u00e6rer ikke vedtektsendringen noen form\u00e5lsendring for stiftelsen, og styret er derfor av den oppfatning at omdanning av vedtektenes \u00a7 1 kan foretas med grunnlag i stiftelsesloven \u00a7 46 annet ledd. \u00a7 2 Kapital Stiftelsens grunnkapital utgj\u00f8r NOK 450.000. Styret har, med representantskapets tilslutning, adgang til \u00e5 etablere et reservefond for Festspillene. Setningen \u00ab, med representantskapets tilslutning,\u00bb fjernes fra vedtektene, med f\u00f8lgende begrunnelse: Det er styret som har det overordnede ansvaret for den \u00f8konomiske forvaltningen av stiftelsen. 2 Kravet om representantskapets godkjennelse f\u00f8rer til un\u00f8dvendige forsinkelser og kompliserer beslutningsprosessen uten \u00e5 tilf\u00f8re noen reell verdi. Ved \u00e5 fjerne dette kravet, vil stiftelsen kunne reagere raskt p\u00e5 \u00f8konomiske behov, som er i tr\u00e5d med stiftelsens form\u00e5l. Ref. stiftelsesloven \u00a7 46 annet ledd. \u00a7 3 Representantskapet \u00a7 3.1 Antall representantskapsmedlemmer er redusert fra ti til ni medlemmer, da Kavli har valgt \u00e5 si fra seg sin plass. Frafallet av ett medlem skaper en mulighet til \u00e5 revurdere antallet medlemmer i representantskapet, slik at man tilpasser det til dagens situasjon. Ny ordlyd i vedtektene er: Stiftelsen skal ha et representantskap p\u00e5 minst 9 medlemmer med personlige varamedlemmer, slik: Stor P i personlige er endret til liten p. Endring p\u00e5virker ikke betydningen av vedtektene, men oppdaterer kun det visuelle uttrykket og spr\u00e5klige standarden. Styret kan ved behov utvide antall medlemmer i representantskapet. Endringen er av begrenset omfang og basert p\u00e5 en vurdering av stiftelsens behov, som tilsier at ni medlemmer er tilstrekkelig for \u00e5 sikre b\u00e5de forsvarlig drift og form\u00e5lsaktivitet. \u00c5 gi styret fullmakt til \u00e5 utvide representantskapet ved behov gir stiftelsen n\u00f8dvendig fleksibilitet til \u00e5 tilpasse seg endringer i form\u00e5l, virksomhet eller krav fra omgivelser. Dette kan v\u00e6re avgj\u00f8rende for \u00e5 sikre at stiftelsen kan oppfylle sitt form\u00e5l p\u00e5 best mulig m\u00e5te. Vedtektsendringen p\u00e5virker ikke representantskapets arbeidsomr\u00e5der, ansvarsomr\u00e5der eller beslutningsmyndighet. Styret mener s\u00e5ledes at denne endringen ikke g\u00e5r lenger enn n\u00f8dvendig. Det henvises til stiftelsesloven \u00a7 46, f\u00f8rste ledd bokstav b. Bergen Kommune er korrigert til Bergen kommune Stiftelsen Harmonien er korrigert til Stiftelsen Musikkselskapet Harmonien Grieghallen er korrigert til Grieghallen AS Kunstmuseene i Bergen er korrigert til KODE kunstmuseer og komponisthjem Oppdatering av navnene p\u00e5 rettssubjektene er foretatt for \u00e5 sikre at vedtektene er juridisk korrekte og n\u00f8yaktige, ref. stiftelsesloven \u00a7 46 annet ledd. Ordene \u00abinnsikt i og\u00bb fjernes fra vedtektene, slik at ny formulering blir: Medlemmene skal ha kompetanse relevant for Festspillene. Ved \u00e5 oppdatere spr\u00e5ket i vedtektene og fjerne overfl\u00f8dige eller redundante formuleringer, blir vedtektene enklere \u00e5 forst\u00e5 og anvende. Dette bidrar til mer effektiv drift og administrasjon, noe som er i tr\u00e5d med stiftelsesloven \u00a7 46 annet ledd. \u00a7 3.3 I setningen \u00abMinst 6 av Representantskapets medlemmer skal v\u00e6re bosatt i Bergen/Vestland, er stor R byttet ut med liten bokstav. Endringen er av rent spr\u00e5klig art og p\u00e5virker ikke innholdet eller meningen med vedtektene. Den formelle teksten forblir den samme, og det p\u00e5virker ikke stiftelsens form\u00e5l eller hvordan stiftelsen drives. Ref. stiftelsesloven \u00a7 46 annet ledd. 3 \u00a7 3, 3.1 og 3.3, \u00a7 4, 4.1, \u00a7 7 og \u00a7 8 Ved sammensl\u00e5ing av fylkene Hordaland og Sogn og Fjordane 1. januar 2020, ble Vestland opprettet. Ved \u00e5 oppdatere navnet til Vestland fylkeskommune, sikrer stiftelsen at vedtektene er juridisk korrekte og n\u00f8yaktige. Dette er viktig for stiftelsens overholdelse av formelle krav, og for \u00e5 sikre uklarheter som f\u00f8lge av utdatert informasjon. Jfr. stiftelsesloven \u00a7 46 annet ledd. \u00a7 3.5 Representantskapet har som oppgave Avsnittene er omrokert for \u00e5 gj\u00f8re vedtektene lettere \u00e5 lese og forst\u00e5. En mer logisk rekkef\u00f8lge p\u00e5 avsnittene bidrar til en klarere struktur. Jfr. stiftelsesloven \u00a7 46 annet ledd. I setningen \u00ab\u00e5 utpeke en valgkomit\u00e9 som fremmer forslag til valg av de 2 medlemmer av styret, og varamedlemmer, som velges av Representantskapet, er stor R byttet ut med liten bokstav. Endret fra store til sm\u00e5 bokstaver. Overgangen fra stor til liten bokstav er av rent spr\u00e5klig art og p\u00e5virker ikke betydningen av vedtektene, men oppdaterer kun det visuelle uttrykket og spr\u00e5klige standarden, ref. stiftelsesloven \u00a7 46 annet ledd. Avsnittet \u00ab\u00e5 avgi uttalelse om budsjett, regnskap og \u00e5rsmelding f\u00f8r oversendelse til tilskuddspartnerne (jf. \u00a7 7)\u00bb fjernes fra vedtektene. Endringen begrunnes med at det er revisor som skal s\u00f8rge for en uavhengig vurdering av regnskapet. N\u00e5r regnskapet er revidert og bekreftet av en kvalifisert revisor, er det ikke hensiktsmessig eller n\u00f8dvendig at representantskapet p\u00e5legges \u00e5 gi en uttalelse. Dette kan f\u00f8re til un\u00f8dvendige dobbeltkontroller og un\u00f8dvendig administrativ byrde for representantskapet. Fjerningen av dette punktet kan bidra til \u00e5 str\u00f8mlinjeforme prosessen, slik at regnskapet kan sendes til tilskuddspartnerne raskere og uten ytterligere forsinkelser. Representantskapet trenger ikke \u00e5 bruke tid p\u00e5 en prosess som allerede er ivaretatt gjennom revisjon og retningslinjer fra tilskuddspartnerne. Endringen tydeliggj\u00f8r ansvarsfordelingen mellom representantskapet, styret, og revisor, samt tilskuddspartnerne. Ved \u00e5 fjerne kravet om uttalelse fra representantskapet, forblir revisors rolle som den prim\u00e6re instansen for godkjenning av regnskapet, noe som styrker den formelle godkjenningsprosessen og sikrer at alle parter er ansvarlige innen sine definerte rammer. Denne begrunnelsen viser at endringen er hensiktsmessig og i samsvar med lovkravene, og bidrar til en mer effektiv og klar prosess for stiftelsen. Styret er av den oppfatning at endringen ikke g\u00e5r lenger enn n\u00f8dvendig, da den kun fjerner den spesifikke bestemmelsen som ikke lenger er n\u00f8dvendig, i henhold til lovverket og de gjeldende rutinene for regnskapsrevisjon. Endringen p\u00e5virker ikke andre viktige funksjoner eller ansvar som representantskapet og andre organer fortsatt har i stiftelsen. M\u00e5let har v\u00e6rt \u00e5 fjerne et overfl\u00f8dig lag med administrasjon, uten \u00e5 gj\u00f8re endringer som kan svekke stiftelsens kontrollmekanismer eller ansvarsfordeling. Denne endringen s\u00f8rger for en mer str\u00f8mlinjeformet prosess, samtidig som den opprettholder de n\u00f8dvendige revisjons- og tilsynsprosessene. Jfr. stiftelsesloven \u00a7 46 f\u00f8rste ledd, bokstav b. \u00a7 3, 3.6 I vedtektene sto opprinnelig at innkalling til representantskapsm\u00f8tene skal skje med minst 2 ukers varsel. Dette er endret til 1 ukes varsel. Begrunnelse for endring er at det er mer effektivt og hensiktsmessig, ref. stiftelsesloven \u00a7 46 annet ledd. 4 Tidligere, da representantskapet hadde 10 medlemmer, var det n\u00f8dvendig med minst 7 medlemmer for \u00e5 oppn\u00e5 beslutningsdyktighet. N\u00e5 som antallet medlemmer er redusert til 9, er det forsvarlig \u00e5 senke terskelen til 6, som fortsatt representerer et tilstrekkelig flertall for \u00e5 fatte beslutninger. Jfr. stiftelsesloven \u00a7 46 annet ledd. \u00abDet f\u00f8res protokoll fra forhandlingene\u00bb er endret til \u00abdet f\u00f8res referat fra m\u00f8tene\u00bb. Dette er en modernisering av spr\u00e5ket samt mer korrekt fremstilling, da det dreier seg om m\u00f8ter, og ikke forhandlinger. Endringen p\u00e5virker ikke stiftelsens form\u00e5l eller hvordan stiftelsen drives, ref. stiftelsesloven \u00a7 46 annet ledd. Store bokstaver er byttet ut med sm\u00e5 i ordene \u00abstyret\u00bb, \u00abkunstnerisk r\u00e5d\u00bb og \u00abrepresentantskapet\u00bb i f\u00f8lgende setning: Ordf\u00f8reren kan beslutte \u00e5 innkalle styret og kunstnerisk r\u00e5d til felles r\u00e5dslagning med representantskapet. Endring p\u00e5virker ikke betydningen av vedtektene, men oppdaterer kun det visuelle uttrykket og spr\u00e5klige standarden, ref. stiftelsesloven \u00a7 46 annet ledd. \u00a7 4, 4.1 Styret Formannen er endret til styreleder. Endring begrunnes med modernisering av spr\u00e5ket. Jfr. Stiftelsesloven \u00a7 46 annet ledd. Ny setning Styret velger selv sin nestleder. Begrunnelsen for dette er at styret anser det som praktisk og hensiktsmessig \u00e5 ha en nestleder som kan overta styreleders ansvar ved eventuelt frav\u00e6r. For \u00e5 sikre en naturlig forankring og kontinuitet i styrearbeidet er det derfor mest logisk at det er styret selv som velger sin nestleder. Detalj rundt organisering, ref. stiftelsesloven \u00a7 46, andre ledd. I avsnitt to er Hordaland Fylkeskommune endret til Vestland fylkeskommune, med liten f. Bergen Kommune er endret til Bergen kommune, med liten k. Begrunnelse for endring fra Hordaland til Vestland er beskrevet \u00f8verst p\u00e5 side 4. Resterende endring er av rent spr\u00e5klig art og p\u00e5virker ikke innholdet eller meningen med vedtektene. Den formelle teksten forblir den samme, og det p\u00e5virker ikke stiftelsens form\u00e5l eller hvordan stiftelsen drives. Ref. stiftelsesloven \u00a7 46 annet ledd. \u00abKomma\u00bb, \u00abmens\u00bb samt tankestreker etter \u00abav og blant\u00bb fjernes fra vedtektene, slik at ny formulering blir: Representantskapet oppnevner 2 styremedlemmer med varamedlemmer. 1 styremedlem med varamedlem oppnevnes av og blant de fast ansatte i Festspillene. Dette er en spr\u00e5klig endring som ikke endrer innholdet, ref. stiftelsesloven \u00a7 46 annet ledd. Nytt avsnitt Oppnevnelsen av representantskapets styre- og varamedlemmer skal skje etter at stat, fylke og kommune har valgt sine representanter. Ved \u00e5 legge til en bestemmelse om at oppnevnelsen av representantskapets styre- og varamedlemmer skal skje etter at stat, fylke og kommune har valgt sine representanter, sikrer man en koordinert og effektiv prosess. Dette gj\u00f8r det lettere \u00e5 tilpasse valgprosessen etter de offentlige valg og utnevnelser som allerede er gjort. 5 Endringen er en praktisk justering av vedtektene for \u00e5 tilpasse stiftelsens prosesser etter de offentlige valgordningene, og som en m\u00e5te \u00e5 sikre at styret har en legitim og balansert kj\u00f8nnssammensetning. Jfr. stiftelsesloven \u00a7 46, annet ledd. F\u00f8lgende avsnitt utg\u00e5r Bestemmelsene i f\u00f8rste ledd om tjenestetidens lengde gjelder ikke for styremedlem som er valgt blant de ansatte i Festspillene Erstattes med f\u00f8lgende tekst Bestemmelsen i f\u00f8rste ledd om tjenestetidens lengde gjelder ogs\u00e5 for styremedlem som er valgt blant de ansatte i Festspillene, eller til vedkommende slutter i Festspillene. Valgperioden for ansattvalgt styremedlem f\u00f8lger ikke kommunevalgperioden. Begrunnelse: Detaljer rundt drift og organisering, jfr. stiftelsesloven \u00a7 46, annet ledd. \u00a7 4, 4.2 I vedtektene st\u00e5r at styret, som er stiftelsens \u00f8verste organ, har som oppgave: - \u00c5 ansette direkt\u00f8r og annet ledende personale. \u00abog annet ledende personale\u00bb fjernes fra vedtektene. Endringen begrunnes med at det i henhold til vanlig praksis er direkt\u00f8ren som er ansvarlig for ansettelse av ledende personale. Dette sikrer en tydeligere ansvarsfordeling og gir organisasjonen en mer effektiv og form\u00e5lstjenlig struktur for ansettelsesprosesser. Det er s\u00e5ledes en tilpasning som er n\u00f8dvendig for \u00e5 gj\u00f8re vedtektene mer presise og i tr\u00e5d med den daglige driften og de faktiske arbeidsprosessene. Jfr. stiftelsesloven \u00a7 46, annet ledd. \u00a7 4, 4.3 Paragrafen fjernes i sin helhet, med f\u00f8lgende begrunnelse: Festspillene i Bergen avholder ikke et \u00e5rsm\u00f8te, herunder utarbeides det heller ingen \u00e5rsm\u00f8teprotokoller. Stiftelsen f\u00f8lger de generelle reglene om rapportering og revisjon og har allerede tilfredsstillende rutiner for rapportering til tilskuddspartnerne. Det anses derfor som un\u00f8dvendig \u00e5 opprettholde dette spesifikke kravet i vedtektene. Kravet p\u00e5legger styret ekstra administrative oppgaver som kan v\u00e6re tidkrevende og ressurskrevende uten \u00e5 tilf\u00f8re noen verdi. Fjerning av dette avsnittet kan bidra til mer effektiv og hensiktsmessig drift. Endringen er begrenset til \u00e5 fjerne dette spesifikke kravet fra vedtektene, mens stiftelsen fortsatt vil oppfylle relevante rapporteringsforpliktelser gjennom andre mekanismer, som offentlig regnskapsrapportering og dialog med tilskuddspartnere og eventuelle l\u00e5ngivere. Styret understreker at endringen ikke svekker tilskuddspartnernes tilgang til n\u00f8dvendig informasjon, men sikrer en mer fleksibel og effektiv h\u00e5ndtering av slike oppgaver. Dette er i samsvar med prinsippet om \u00e5 ikke g\u00e5 lenger enn n\u00f8dvendig for \u00e5 sikre en hensiktsmessig og forsvarlig drift, jf. stiftelsesloven \u00a7 46 f\u00f8rste ledd bokstav b. \u00a7 5, 5.2 Direkt\u00f8r \u2013 kunstnerisk leder I vedtektene st\u00e5r: Direkt\u00f8ren ansettes p\u00e5 \u00e5rem\u00e5l. Styret fastsetter \u00e5rem\u00e5lsperioden. Etter utl\u00f8pet av \u00e5rem\u00e5lsperioden kan det avtales ny \u00e5rem\u00e5lsperiode, eventuelt fast ansettelse. Grunnet viktigheten av den kunstneriske fornyelse, tas formuleringen \u00abeventuelt fast ansettelse\u00bb ut av vedtektene. 6 Fjerningen av muligheten for \u00abeventuelt fast ansettelse\u00bb kan ses som en n\u00f8dvendighet for \u00e5 tilpasse vedtektene til de kunstneriske og organisatoriske behovene stiftelsen har. Endringen gir stiftelsen st\u00f8rre fleksibilitet i \u00e5 tilpasse lederrollen for \u00e5 sikre kontinuerlig kunstnerisk fornyelse. Dette er en praktisk tilpasning for \u00e5 fremme den kunstneriske visjonen og gj\u00f8re organisasjonen mer dynamisk, som ogs\u00e5 er i samsvar med \u00a7 46, annet ledd om n\u00f8dvendige tilpasninger som f\u00f8lge av endrede forhold. \u00a7 5.3 I setningen \u00abEtter forslag fra direkt\u00f8ren oppnevner styret et Kunstnerisk R\u00e5d som skal ha en r\u00e5dgivende funksjon og bist\u00e5 direkt\u00f8ren i kunstneriske sp\u00f8rsm\u00e5l\u00bb, er de store bokstavene K og R endret til sm\u00e5 bokstaver i ordene kunstnerisk og r\u00e5d. Endringene er av rent spr\u00e5klig art og p\u00e5virker ikke innholdet eller meningen med vedtektene. Den formelle teksten forblir den samme, og det p\u00e5virker ikke stiftelsens form\u00e5l eller hvordan stiftelsen drives. Ref. stiftelsesloven \u00a7 46 annet ledd. \u00a7 6 Regnskap og revisjon F\u00f8lgende avsnitt utg\u00e5r: Representantskapet velger stiftelsens revisorer. Valget krever tilslutning fra representantene for alle tilskuddspartnerne. Tilskuddspartnerne godkjenner \u00e5rsoppgj\u00f8ret. Erstattes med: Stiftelsens revisor velges av styret. Vedtektenes n\u00e5v\u00e6rende prosedyre, som krever valg av revisor av representantskapet og tilslutning fra alle tilskuddspartnerne, skaper en tungvint og lite effektiv beslutningsprosess. Det foreligger ingen krav fra v\u00e5re tilskuddspartnere om at de skal godkjenne \u00e5rsoppgj\u00f8ret. Dette har heller ikke v\u00e6rt praksis de siste 20 \u00e5r. Begrunnelse for endring er at det er styret som er ansvarlig for stiftelsens overordnede drift og resultater, inkludert \u00f8konomisk styring. Styret er i en god posisjon til \u00e5 vurdere hvilken revisjonspartner som best dekker stiftelsens behov, og kan innstille p\u00e5 grunnlag av tekniske kvalifikasjoner, kostnader og andre relevante kriterier. Vedtektsendringen inneb\u00e6rer ikke noen vesentlig endring av stiftelsens form\u00e5l eller stifterens forutsetninger, men snarere en justering i hvordan stiftelsens administrasjon og styring h\u00e5ndteres. Denne endringen kan anses som en hensiktsmessig tilpasning til dagens styringsbehov. Ref. stiftelsesloven \u00a7 46, annet ledd. \u00a7 7 Vedtektsendring I setningen \u00abEndring av disse vedtekter krever tilslutning fra Representantskapet og samtlige tre tilskuddspartnere \u2013 Staten, Bergen Kommune og Hordaland Fylkeskommune\u00bb, er f\u00f8lgende endringer gjort: Stor R i representantskapet er endret til liten r, Staten er endret til Den norske stat, Stor K i Bergen Kommune er endret til Bergen kommune med liten k og Hordaland Fylkeskommune er endret til Vestland fylkeskommune. Endringene er av spr\u00e5klig art samt at de sikrer at vedtektene er juridisk korrekte og n\u00f8yaktige. Dette er viktig for stiftelsens overholdelse av formelle krav, og for \u00e5 sikre uklarheter som f\u00f8lge av utdatert informasjon. Den formelle teksten forblir den samme, og det p\u00e5virker ikke stiftelsens form\u00e5l eller hvordan stiftelsen drives. Ref. stiftelsesloven \u00a7 46 annet ledd. \u00a7 8 Oppl\u00f8sning I setningen \u00abOppl\u00f8sning av stiftelsen krever tilslutning fra Representantskapet og samtlige tre tilskuddspartnere \u2013 Staten, Bergen Kommune og Hordaland Fylkeskommune\u00bb er f\u00f8lgende endringer gjort: 7 Stor R i representantskapet er endret til liten r, Staten er endret til Den norske stat, Stor K i Bergen Kommune er endret til Bergen kommune med liten k og Hordaland Fylkeskommune er endret til Vestland fylkeskommune. Endringene er av spr\u00e5klig art samt at de sikrer at vedtektene er juridisk korrekte og n\u00f8yaktige. Dette er viktig for stiftelsens overholdelse av formelle krav, og for \u00e5 sikre uklarheter som f\u00f8lge av utdatert informasjon. Den formelle teksten forblir den samme, og det p\u00e5virker ikke stiftelsens form\u00e5l eller hvordan stiftelsen drives. Ref. stiftelsesloven \u00a7 46 annet ledd. I forbindelse med inngivelse av s\u00f8knad til skattemyndighetene, for at det skal kunne innvilges skattefradrag for gaver som ytes til stiftelsen, foresl\u00e5r styret at vedtektenes \u00a7 8 \u2013 Oppl\u00f8sning, endres. Etter styrets vurdering g\u00e5r ikke endringen lenger enn n\u00f8dvendig, ved at endringen av vedtektsbestemmelsen gj\u00f8res ut fra \u00f8nske om \u00e5 styre selskapets \u00f8konomi for fremme av stiftelsens form\u00e5l Slik styret ser det, vil den foresl\u00e5tte vedtektsendringen forsterke og presisere stiftelsens form\u00e5l ved at det inntas en bestemmelse knyttet til forvaltning av stiftelsens midler ved en eventuell oppl\u00f8sning, og at midlene i et slikt tilfelle skal tilfalle stiftelse med tilsvarende form\u00e5l. Styret er dermed av den oppfatning at omdanning av vedtektene kan foretas med grunnlag i stiftelseslovens \u00a7 46, annet ledd. Vedtektenes \u00a7 8 foresl\u00e5s gitt f\u00f8lgende ordlyd: \u00abOppl\u00f8sning av stiftelsen krever tilslutning fra representantskapet og samtlige tre tilskuddspartnere \u2013 Staten, Bergen kommune og Vestland fylkeskommune. Ved oppl\u00f8sning av stiftelsen, skal stiftelsens midler i sin helhet benyttes i henhold til stiftelsens vedtektsfestede form\u00e5l og kan kun tilfalle sammenslutning med tilsvarende form\u00e5l.\u00bb -------------------------------------- Uttalelse fra oppretteren Etter unders\u00f8kelser har man ikke klart \u00e5 finne andre opprettere enn Fanny Elstad, som ikke har etterlatt seg noe familie. I forbindelse med s\u00f8knad om omdanning ved sammensl\u00e5ing av stiftelsene Fanny Elsta Fond og Festspillene i Bergen iht. stiftelsesloven \u00a7 53 av 29. mai 2007, ble det ogs\u00e5 s\u00f8kt etter slekt, etterkommere eller andre som stod Fanny Elsta n\u00e6r mens hun levde, for om mulig \u00e5 innhente uttalelser fra disse i forhold til den oms\u00f8kte sammensl\u00e5ingen. Man fant ingen relevante personer, ref. vedlagte kopi av s\u00f8knadsbrev. Det lar seg dermed ikke gj\u00f8re \u00e5 innhente uttalelse fra oppretter. 8 Vedtak Styret gir sin tilslutning til begrunnelsene for vedtektsendringene for Festspillene i Bergen og godkjenner de foresl\u00e5tte vedtektsendringene. Vedtektsendringer med begrunnelser fremlegges for representantskapet for deres tilslutning. Vedtektsendringene sendes samtlige tre tilskuddpartnere \u2013 Den norske stat, Bergen kommune og Vestland fylkeskommune for deres tilslutning. Vedtektsendringene og begrunnelsen vil bli sendt til Lotteri- og stiftelsestilsynet for evaluering og godkjennelse. 9 Signert, styret: Thorhild Widvey ---------------------------------------- Thorhild Widvey (Jan 7, 2025 14:57 GMT+1) Thorhild Widvey Styrets leder Stian Jean Opedal Davies ---------------------------------------- Stian Jean Opedal Davies (Jan 11, 2025 14:10 GMT+1) Stian Jean Opedal Davies Styrets nestleder ---------------------------------------- Lise-May S\u00e6le (Jan 11, 2025 14:12 GMT+1) Lise-May S\u00e6le Styremedlem ---------------------------------------- Fabian Emil Stang Personlig vara for Andr\u00e9 St\u00f8ylen ---------------------------------------- Geir Henning Eikeland Styremedlem Karianne Mjelde ---------------------------------------- Karianne Mjelde (Jan 13, 2025 08:51 GMT+1) Karianne Mjelde Ansattvalgt styremedlem Sett: Linn Kristin Eng\u00f8 ---------------------------------------- Linn Kristin Eng\u00f8 (Jan 16, 2025 12:33 GMT+1) Linn Kristin Eng\u00f8 Styremedlem 10 Protokoll fra styrem\u00f8te 03.12.24 - sak 37.24 vedtektsendringer Final Audit Report 2025-01-16 Created: 2025-01-07 By: Trude Claussen (trude@fib.no) Status: Signed Transaction ID: CBJCHBCAABAAKb6fS43cI3JVEox7vNEglaOq6PKfu1S_ \"Protokoll fra styrem\u00f8te 03.12.24 - sak 37.24 vedtektsendringer\" History Document created by Trude Claussen (trude@fib.no) 2025-01-07 - 1:45:22 PM GMT Document emailed to Thorhild Widvey (tw@widvey.net) for signature 2025-01-07 - 1:45:28 PM GMT Email viewed by Thorhild Widvey (tw@widvey.net) 2025-01-07 - 1:56:48 PM GMT Document e-signed by Thorhild Widvey (tw@widvey.net) Signature Date: 2025-01-07 - 1:57:12 PM GMT - Time Source: server Document emailed to Stian Jean Opedal Davies (stian.jean.opedal.davies@vlfk.no) for signature 2025-01-07 - 1:57:13 PM GMT Email viewed by Stian Jean Opedal Davies (stian.jean.opedal.davies@vlfk.no) 2025-01-11 - 1:09:54 PM GMT Document e-signed by Stian Jean Opedal Davies (stian.jean.opedal.davies@vlfk.no) Signature Date: 2025-01-11 - 1:10:44 PM GMT - Time Source: server Document emailed to Lise-May S\u00e6le (lisemay.saele@gmail.com) for signature 2025-01-11 - 1:10:47 PM GMT Email viewed by Lise-May S\u00e6le (lisemay.saele@gmail.com) 2025-01-11 - 1:12:12 PM GMT Document e-signed by Lise-May S\u00e6le (lisemay.saele@gmail.com) Signature Date: 2025-01-11 - 1:12:29 PM GMT - Time Source: server Document emailed to Fabian Emil Stang (fabian@bfriele.no) for signature 2025-01-11 - 1:12:31 PM GMT Email viewed by Fabian Emil Stang (fabian@bfriele.no) 2025-01-12 - 11:30:11 AM GMT Document e-signed by Fabian Emil Stang (fabian@bfriele.no) Signature Date: 2025-01-12 - 11:31:18 AM GMT - Time Source: server Document emailed to Geir Henning Eikeland (geir@tunework.com) for signature 2025-01-12 - 11:31:20 AM GMT Email viewed by Geir Henning Eikeland (geir@tunework.com) 2025-01-12 - 1:04:48 PM GMT Document e-signed by Geir Henning Eikeland (geir@tunework.com) Signature Date: 2025-01-12 - 1:05:05 PM GMT - Time Source: server Document emailed to Karianne Mjelde (karianne@fib.no) for signature 2025-01-12 - 1:05:07 PM GMT Email viewed by Karianne Mjelde (karianne@fib.no) 2025-01-13 - 7:50:29 AM GMT Document e-signed by Karianne Mjelde (karianne@fib.no) Signature Date: 2025-01-13 - 7:51:25 AM GMT - Time Source: server Document emailed to Linn Kristin Eng\u00f8 (linn.engo@bergen.kommune.no) for signature 2025-01-13 - 7:51:27 AM GMT Email viewed by Linn Kristin Eng\u00f8 (linn.engo@bergen.kommune.no) 2025-01-16 - 11:33:22 AM GMT Document e-signed by Linn Kristin Eng\u00f8 (linn.engo@bergen.kommune.no) Signature Date: 2025-01-16 - 11:33:36 AM GMT - Time Source: server Agreement completed. 2025-01-16 - 11:33:36 AM GMT "
}