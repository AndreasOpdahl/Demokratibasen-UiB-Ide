{
  "dokument_id": "2b9c7b88-8d8b-5654-bc1c-13e08ba64af0",
  "doc_type": "case_attachment",
  "kommune": 4601,
  "tittel": "UTTALE TIL H\u00d8RINGSUTKST NY FORSKRIFT OM SALG-_SKJENKE- OG \u00c5PNINGSTIDER I BERGEN KOMMUNE.msg",
  "url": "https://bergen.kommune.no/politikere-utvalg/api/fil/bk360/10180867/UTTALE-TIL-HORINGSUTKST-NY-FORSKRIFT-OM-SALG-SKJENKE-OG-APNINGSTIDER-I-BERGEN-KOMMUNE-msg",
  "tekst": "Fra: \"Thorbjoern Andreas Pedersen\" <ltped@online.no> Sendt: onsdag 3. april 2024 12:27:56 Til: \"Postmottak Skjenkesaker\" <Postmottak.Skjenkesaker@bergen.kommune.no> Emne: UTTALE TIL H\u00d8RINGSUTKST NY FORSKRIFT OM SALG-/SKJENKE- OG \u00c5PNINGSTIDER I BERGEN KOMMUNE Vi viser til publisert forslag til nye forskrifter. Vi vil kommentere f\u00f8lgende: 1. Utvidet salgs- og skjenketid Dette kan gi \u00f8kt tilgang som igjen erfaringsmessig gir \u00f8kt forbruk. Dette gir flere skadevirkninger innen rus - d\u00e5rlig helse - sykehusinnleggelser - kriminalitet m.m.og 2. Skjenking og salg av alkohol p\u00e5 helligdager m\u00e5 ikke \u00f8kes - det \u00f8ker sannsynlighet for ytterligere problem blant barn og unge, samt s\u00e5rbare grupper og familietragedier. Jamf\u00f8r problem de senere \u00e5r i Bergen sentrum p\u00e5 17. mai og andre festdager. 3. Alkoholfrie soner Byens parker og friomr\u00e5der m\u00e5 v\u00e6re \u00e5pen for alle, alkoholfrie og trygge. I de senere \u00e5r med gjeldende regelverk, har det utartet seg med fyll og br\u00e5k. Beboere i disse naboomr\u00e5der er plaget med konsekvensene av dette; urinering, fors\u00f8pling og forstyrret nattes\u00f8vn. Kultur-, kino- og idrettsarrangement m\u00e5 v\u00e6re alkoholfrie - for \u00e5 unng\u00e5 tilsvarende problem som skirennene i Holmenkollen har f\u00e5tt . 4. Sentrumsomr\u00e5der I mange av gatene i sentrum er problemene de samme som i pkt 3. Politiet har store problem nattestid i sentrum med rusp\u00e5virkede mennesker. KONKLUSJON - n\u00e6ringsinteresser b\u00f8r ikke prioriteres p\u00e5 bekostning av \u00f8kte samfunnskostnader/problem. Argumentet om at folk flytter fra Bergen pga gjeldende regelverk som er kommet fram i media fra n\u00e6ringsbyr\u00e5det er t\u00e5pelig. Oss bekjent har ikke nabokommuner mer liberale og tiltrekkende skjenkeregler. Hvis noen f\u00e5 mennesker flytter til andre deler av landet pga Bergens skjenkeregler, er nok ikke tapet av disse s\u00e5 stort for v\u00e5r by. For \u00f8vrig \u00f8ker folketallet i Bergen bl.a. p\u00e5 grunn av tilflytting. Byr\u00e5det \u00f8nsker fortetting i sentrum med flere barnefamilier. Da m\u00e5 ikke sentrum bli en partybydel som den n\u00e5 er i ferd med \u00e5 bli - med stadig nedlegging av forretninger og stadig flere restauranter. Argumentet byr\u00e5det benytter er at det ogs\u00e5 er pga turistene skjenketidene skal utvides, er hull i hodet. Det stadig \u00f8kende antall turister kommer ikke til Bergen og Norge pga sol, varme og liberal alkoholpolitikk. De kommer i stedet for \u00e5 se norsk natur og oppleve landet v\u00e5rt p\u00e5 tross av regn, kulde, vind og \"striks\" alkoholpolitikk. Vi h\u00e5per dette blir tatt omsyn til. Med hilsen Thorbj\u00f8rn og Lillian Pedersen - Gullst\u00f8lsstien 143 - 5153 B\u00d8NES "
}