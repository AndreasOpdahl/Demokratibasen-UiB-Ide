{
  "dokument_id": "bbd1a50b-94ef-5a67-811d-c3ba2f43be34",
  "doc_type": "case_attachment",
  "kommune": 4601,
  "tittel": "Praktisk veileder mot vold og trusler i skolen",
  "url": "https://bergen.kommune.no/politikere-utvalg/api/fil/bk360/8486828/Praktisk-veileder-mot-vold-og-trusler-i-skolen",
  "tekst": " Dokument \u00abEFS - Praktisk veileder mot vold og trusler i skolen\u00bb, ID 15229 - BkKvalitet EFS - Praktisk veileder mot vold og trusler i skolen Enheter: Etat for spesialpedagogiske tjenester (med underliggende enheter), Etat for Gyldig fra: Revisjon: 1.3 skole (med underliggende enheter) 03.02.2023 Godkjent av: Inger Marie Ullvang Revisjonsfrist: ID: 15229 03.02.2024 Praktisk veileder i forebygging, h\u00e5ndtering og oppf\u00f8lging av vold og trusler mot ansatte i skolen 1. Hensikt og m\u00e5lgruppe Form\u00e5let med denne veilederen er \u00e5 gi ledere og ansatte i skolene praktiske verkt\u00f8y til \u00e5 forebygge, h\u00e5ndtere og f\u00f8lge opp situasjoner der de kan bli/blir utsatt for vold og trusler. Hver skole skal ha et lokalt system, oppl\u00e6ring og rutiner for h\u00e5ndtering av vold og trusler. Veilederen er en st\u00f8tte for skoleledelsen og arbeidsmilj\u00f8gruppen i det systematiske arbeidet med HMS, og har ogs\u00e5 lenker til verkt\u00f8y som ansatte kan ta i bruk direkte i arbeidet med elever. 2. Omfang Veilederen gjelder for alle kommunale skoler i Bergen, og er rettet inn mot \u00e5 ivareta b\u00e5de den ansatte og elevene. Rektor er ansvarlig for at ansatte kjenner innholdet i veilederen, og at denne tas i bruk ved skolen. 3. Forankring Bergen kommune har en overordnet prosedyre i vold og trusler, med veiledere for forebygging, h\u00e5ndtering og oppf\u00f8lging. Prosedyren er forankret i arbeidsmilj\u00f8loven og annet relevant lovverk. Denne veilederen er i tr\u00e5d med og utfyller de kommunale dokumentene. Merk: Det meste av den klikkbare teksten (hyperlenkene) i dette dokumentet sender deg ikke til nettsider, men laster ned dokumenter. Dersom du f\u00e5r en feilmelding ved nedlasting, g\u00e5 til fanen \u00abrelatert\u00bb og last dokumentet ned derfra. Denne fanen gir en fullstendig oversikt over alle vedlegg, lenker og litteratur knyttet til veilederen. Lykke til i arbeidet! 4. Forebygging av hendelser 4.1 Forebyggende arbeid i personalet Forebygging handler om \u00e5 utvikle en grunnleggende sikkerhetsholdning. Ansatte skal v\u00e6re forberedt og kunne vurdere risiko i situasjoner de g\u00e5r inn i. Det gir en viktig fysisk og psykisk beskyttelse for den enkelte. Det enkelte skole m\u00e5 diskutere og finne frem til hvilke forh\u00e5ndsregler og dempende strategier som kan iverksettes i truende situasjoner for \u00e5 redusere risikoen. Ansatte skal ha n\u00f8dvendig informasjon og oppl\u00e6ring, og det skal tilrettelegges for \u00f8velse p\u00e5 h\u00e5ndtering av situasjoner som kan oppst\u00e5. \u00d8velse inneb\u00e6rer b\u00e5de \u00e5 trene p\u00e5 konfliktdempende kommunikasjon og samhandling, samt p\u00e5 fysisk h\u00e5ndtering av situasjoner. Hvilken oppl\u00e6ring de ansatte har behov for er avhengig av hvilke situasjoner de m\u00e5 h\u00e5ndtere. Et prinsipp er at ansatte som jobber i spissete situasjoner skal ha spisskompetanse. 1/7 Dokument \u00abEFS - Praktisk veileder mot vold og trusler i skolen\u00bb, ID 15229 - BkKvalitet Det m\u00e5 tilrettelegges for felles m\u00f8tetid med muligheter for personalet til \u00e5 samarbeide og jobbe med utfordrende situasjoner. Kollegast\u00f8tte, som f.eks. buddysystem (lastes ned), kan v\u00e6re en viktig buffer mot stressreaksjoner. Det er viktig at denne type st\u00f8tte etableres i fredstid, slik at man har opparbeidet tillit og en st\u00f8ttende relasjon n\u00e5r behovet er der. Kollegast\u00f8tte og \u00e5 ha dette temaet oppe i fellesskap i personalet kan gi f\u00f8lelsen av \u00e5 v\u00e6re mindre alene om problemet. Det er ogs\u00e5 viktig \u00e5 jobbe med kultur, etikk og holdninger omkring dette temaet. \u00c5 \u00f8ve p\u00e5 situasjoner som kan oppst\u00e5 er et viktig pedagogisk verkt\u00f8y som vil gi ansatt mestring til \u00e5 h\u00e5ndtere utfordrende situasjoner. \u00d8velse kan handle om kommunikasjonsferdigheter og fysisk h\u00e5ndtering, men ogs\u00e5 \u00e5 g\u00e5 igjennom hvem som gj\u00f8r hva n\u00e5r situasjoner oppst\u00e5r. Klikk her for \u00e5 laste ned enkle verkt\u00f8y for \u00e5 \u00f8ve p\u00e5 situasjoner som kan oppst\u00e5 4.2 Forebyggende arbeid inn mot eleven Gode relasjoner er forebyggende og skaper trygghet. Eleven m\u00e5 m\u00f8te voksne som han/hun kan stole p\u00e5 og som m\u00f8ter han/henne med forst\u00e5else og t\u00e5lmodighet. Mange faktorer kan spille en rolle i hvorfor barn agerer som de gj\u00f8r, og jo mer vi vet om deres forutsetninger og betingelser, jo mer kan vi forebygge og avhjelpe at smerte eller frustrasjon kommer til uttrykk gjennom vold og trusler. Sinne handler om f\u00f8lelser, mens aggresjon inkluderer en negativ handling. Aggresjon kan v\u00e6re proaktiv eller reaktiv, det vil si planlagt og m\u00e5lbevisst for \u00e5 oppn\u00e5 makt eller tilh\u00f8righet, eller impulsiv og drevet frem av frustrasjon og sinne over f.eks. tidligere negative erfaringer, provokasjon og/eller feiltolkninger. 2/7 Dokument \u00abEFS - Praktisk veileder mot vold og trusler i skolen\u00bb, ID 15229 - BkKvalitet For \u00e5 h\u00e5ndtere en elevs sinne og/eller aggresjon og hvilken forebygging som b\u00f8r settes inn, er det viktig med forst\u00e5else av aggresjon og hva som trigger denne. Det er den voksnes ansvar \u00e5 skape trygghet og gode relasjoner til alle elevene. Kun n\u00e5r dette ligger i bunn vil det v\u00e6re mulig \u00e5 forvente og stille krav til eleven, ha gode samtaler der man kan arbeide med f\u00f8lelsesregulering og der eleven kan v\u00e5ge \u00e5 dele det som er vanskelig. Det er viktig at eleven f\u00e5r ta del i arbeidet for \u00e5 gj\u00f8re skolen til en trygg plass for han/henne selv og alle rundt eleven. Informer barnet dersom du vurderer \u00e5 dele informasjon med foreldre, hjelpetjenester eller andre p\u00e5 skolen. Jo mer man setter inn av forebyggende tiltak i fredstid, jo f\u00e6rre tiltak vil man trenge i eskalerende fase og i fase for risikoreduserende tiltak. Har man elever med aggresjonsproblematikk i klassen, er det viktig at man arbeider systematisk med tiltak som kan redusere b\u00e5de sannsynligheten for at skadelig utagering skjer og konsekvensen for eleven og omgivelsene. Et eksempel er \u00e5 vurdere de fysiske rammene: Hvordan rommet er m\u00f8blert, om det er fri passasje ved eventuell evakuering og om man har kontroll p\u00e5 potensielt farlige gjenstander (f.eks. saks, feiekost/mopp, tapedispenser, mm) som finnes p\u00e5 skolen/ i rommet. Ved \u00e5 v\u00e6re forberedt, gjennom risikovurdering og \u00f8velse, kan man ofte klare \u00e5 h\u00e5ndtere en situasjon p\u00e5 en tryggere og mer hensiktsmessig m\u00e5te. Klikk p\u00e5 lenkene for \u00e5 laste ned gode verkt\u00f8y for \u00e5 gj\u00f8re skoledagen trygg for eleven selv, medelever og ansatte: Samtaleverkt\u00f8y (KOR/FIT) Trygghetsplan Stoppeavtale Kartlegging av triggere 5. H\u00e5ndtering av hendelser Vold og trusler kan oppst\u00e5 i alle yrker der ansatte forholder seg til tredjepersoner. I skolen vil vi m\u00f8te p\u00e5 barn, ungdommer (og ogs\u00e5 foreldre) som er s\u00e5rbare, og samhandlingen kan innimellom bli utfordrende. Redselen for \u00e5 bli utsatt for vold og trusler kan v\u00e6re en belastning i seg selv. Det er viktig \u00e5 v\u00e6re oppmerksom p\u00e5 at ogs\u00e5 hyppige, mindre alvorlige hendelser kan gi helsekonsekvenser p\u00e5 sikt. N\u00e5r aggresjon bygger seg opp, i eskalerende fase, kan den voksne kan v\u00e6re med p\u00e5 \u00e5 dempe eller eskalere situasjoner gjennom f.eks. kroppsspr\u00e5k og stemmebruk. Det er viktig \u00e5 tiln\u00e6rme seg situasjonen p\u00e5 en konfliktdempende m\u00e5te. Dette kan v\u00e6re vanskelig, og den voksne b\u00f8r v\u00e6re klar over egne triggere og egen regulering. Det er nyttig \u00e5 snakke om og \u00f8ve p\u00e5 h\u00e5ndtering av 3/7 Dokument \u00abEFS - Praktisk veileder mot vold og trusler i skolen\u00bb, ID 15229 - BkKvalitet konfliktsituasjoner i personalet. Deretter m\u00e5 man selvsagt tilpasse h\u00e5ndteringen ytterligere til den enkelte elev/situasjon. P\u00e5 tross av godt forebyggende arbeid kan det likevel oppst\u00e5 situasjoner der det blir fare for liv og helse. Da er det viktig at ledelsen har s\u00f8rget for at personalet har tilstrekkelig kompetanse. Alle ansatte m\u00e5 kjenne lovverket og skolens egne rutiner for h\u00e5ndtering og oppf\u00f8lging av denne type saker. U\u00f8nskede hendelser og avvik skal meldes i BkKvalitet. Dersom det oppst\u00e5r akutte situasjoner der det blir n\u00f8dvendig \u00e5 gripe inn fysisk, er det viktig \u00e5 f\u00f8lge prinsipper for trygg f\u00f8ring (lastes ned). Ved s\u00e6rlig alvorlige voldssaker m\u00e5 man vurdere \u00e5 ta i bruk beredskapsplanen og aksjonskort: Alvorlig vold eller trusler mot elev eller ansatt. Klikk her for \u00e5 laste ned juridiske betraktinger rundt det \u00e5 gripe inn fysisk 6. Oppf\u00f8lging etter hendelser 6.1 Systematisk arbeid i personalet Vold og trusler skal ikke behandles som et problem for den enkelte arbeidstaker, men som et arbeidsmilj\u00f8problem som ang\u00e5r hele skolen. Kollegaene p\u00e5virkes n\u00e5r en arbeidskollega rammes 4/7 Dokument \u00abEFS - Praktisk veileder mot vold og trusler i skolen\u00bb, ID 15229 - BkKvalitet av en trussel og voldshendelse. Ting kommer n\u00e6rt innp\u00e5, og kolleger har ofte behov for \u00e5 snakke om det som har skjedd. Det er viktig \u00e5 skape rom og arenaer for dette. Ledergruppen og arbeidsmilj\u00f8gruppen m\u00e5 jobbe med \u00e5 organisere og planlegge en systematisk oppf\u00f8lging av ansatte etter hendelser, hvordan praktisk og emosjonell st\u00f8tte kan ivaretas, og hvordan hendelser kan reflekteres omkring med tanke p\u00e5 bearbeiding og l\u00e6ring. Arbeid risikobasert ved \u00e5 snakke sammen om hvilke situasjoner som kan oppst\u00e5 hos dere, og sette inn risikoreduserende tiltak. Pass p\u00e5 at skolen har en god rapporteringskultur, slik at u\u00f8nskede hendelser og skader blir meldt inn i BkKvalitet. Med en oversikt over hendelser ved skolen har man ogs\u00e5 et godt grunnlag for sine risikovurderinger. N\u00e5r belastningen er stor, blir vi ikke automatisk opptatt av hva vi lykkes med. Derfor er det viktig \u00e5 ha p\u00e5 agendaen hva dere lykkes med n\u00e5r dere jobber med vold og trusler. Det gir en annen energi og det har stor betydning for den enkelte \u00e5 ogs\u00e5 f\u00e5 snakke om det som fungerer. Samtidig bygger det mestringstro som er effektivt for \u00e5 forebygge de negative effektene av emosjonell dissonans. 6.2 Emosjonell dissonans Emosjonell dissonans er en risikofaktor for arbeidstakere i skolen. Denne oppst\u00e5r n\u00e5r vi som ansatte m\u00e5 legge lokk p\u00e5 v\u00e5re reaksjoner og f\u00f8lelser og bare ta imot. Da oppst\u00e5r det en f\u00f8lelsesmessig ubalanse som kan v\u00e6re belastende. Arbeidstakere som ofte opplever emosjonell dissonans rapporterer oftere om utmattelse, redusert jobbtrivsel, s\u00f8vnproblemer, smerteplager, sykefrav\u00e6r og planer om \u00e5 slutte i jobben. 5/7 Dokument \u00abEFS - Praktisk veileder mot vold og trusler i skolen\u00bb, ID 15229 - BkKvalitet Det er viktig \u00e5 anerkjenne at emosjonell dissonans er en belastning for ansatte, og \u00e5 jobbe med \u00e5 redusere forekomst av emosjonell dissonans. Ved \u00e5 tilrettelegge for et arbeidsmilj\u00f8 med st\u00f8tte fra leder og kollegaer vil den negative effekten bli redusert. Og \u00e5 bygge mestringstro hos den ansatte ved hjelp av st\u00f8tte, r\u00e5d og erfaringsutveksling vil ogs\u00e5 virke dempende p\u00e5 de negative effektene av emosjonell dissonans. Sett av tid til \u00e5 diskutere hvordan dere kan jobbe med temaet emosjonell dissonans, og hvilke tiltak dere kan iverksette for \u00e5 redusere de negative effektene av denne belastningen. Det er et grunnleggende behov hos alle mennesker \u00e5 bli sett, h\u00f8rt og forst\u00e5tt. Risikoen for et helsetap \u00f8ker dersom hjelp til tr\u00f8st og bearbeiding ikke er tilgjengelig. \u00c5 v\u00e6re del av et team og et fellesskap virker legende ved at dette demper de negative stressreaksjonene n\u00e5r ansatte opplever belastninger. Klikk her for \u00e5 laste ned tips til arbeid med emosjonell dissonans og psykisk belastning Klikk her for \u00e5 laste ned enkle verkt\u00f8y for ivaretakelse av ansatte etter hendelser 6.3 Oppf\u00f8lging for ivaretakelse av elev og relasjon En hendelse som inneb\u00e6rer vold og trusler mot ansatt kan v\u00e6re skremmende b\u00e5de for den ansatte og for medelever. Det kan ogs\u00e5 v\u00e6re sv\u00e6rt skremmende for den eleven som selv har v\u00e6rt aggressiv og utagerende. Eleven kan ha opplevd \u00e5 miste kontrollen over situasjonen og egne f\u00f8lelser, og kan ha kjent p\u00e5 avmakt og tap av verdighet. Da trenger han/hun hjelp til \u00e5 f\u00e5 ryddet opp. Det beste er om relasjonen kan gjenopprettes f\u00f8r eleven g\u00e5r hjem for dagen, slik at det f\u00f8les trygt \u00e5 komme p\u00e5 skolen neste dag. Klikk her for \u00e5 laste ned gode tips til gjenoppretting av relasjonen til eleven etter hendelser Relaterte dokumenter: Bk - Prosedyre i vold og trusler: forebygging, h\u00e5ndtering og oppf\u00f8lging. Bk - Veileder i forebygging av vold og trusler Bk - Veileder i h\u00e5ndtering av vold og trusler Bk - Veileder i oppf\u00f8lging av vold og trusler Relaterte vedlegg: \uf1c1 KOR/FIT samtaleverkt\u00f8y \uf1c2 Kort juridisk veiledning innen h\u00e5ndtering VoT 6/7 Dokument \u00abEFS - Praktisk veileder mot vold og trusler i skolen\u00bb, ID 15229 - BkKvalitet \uf1c2 Metodikk-emosjonell dissonans \uf1c2 Metodikk-forebygging \uf1c2 Metodikk-oppf\u00f8lging av ansatte \uf1c2 Prinsipper for trygg f\u00f8ring \uf1c2 Stoppe-avtale \uf1c2 Tips til gjenoppretting av relasjon etter hendelse \uf1c2 VoTT - Triggerskjema original \uf1c2 VoTT -Trygghetsplan - BKL original Relaterte lenker: \uf0c1 dembra: Skjellsordtreet (Aktiviteter til bruk i undervisningen) \uf0c1 Forandringsfabrikken (Hjemmeside) \uf0c1 Redd barna: Ingen utenfor (Aktiviteter til bruk i undervisningen) \uf0c1 RVTS: Snakke med barn (Digitalt oppl\u00e6ringsprogram) \uf0c1 STAMI: En bra dag p\u00e5 jobb (Verkt\u00f8y til arbeidsmilj\u00f8arbeid i personalet) \uf0c1 Statped: kartlegging av triggere (Artikkel) \uf0c1 Tema: Vold og trusler (Arbeidstilsynets veileder p\u00e5 temaet vold og trusler) Relaterte skjema: \uf022 Melding av u\u00f8nskede hendelser, avvik og forbedringsforslag 2022 (Meldes til aktiv enhet) \uf022 Registrer risiko (Meldes til aktiv enhet) 7/7 "
}