{
  "dokument_id": "b14c9c84-442f-5d53-9234-85e1487959a9",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 34/25, Representantforslag fra Marte Teigen, Torstein Dahle og Mailiss Solheim-\u00c5kerblom (R) om gratis tannhelse",
  "url": "https://bergen.kommune.no/politikere-utvalg/api/fil/bk360/12050033/Innstilling-vedtak-Representantforslag-fra-Marte-Teigen-Torstein-Dahle-og-Mailiss-Solheim-Akerblom-R-om-gratis-tannhelse",
  "tekst": "Representantforslag fra Marte Teigen, Torstein Dahle og Mailiss Solheim-\u00c5kerblom (R) om gratis tannhelse Bergen bystyre behandlet saken i m\u00f8tet 29.01.2025 sak 34/25 og fattet f\u00f8lgende vedtak: Bystyret avviser representantforslaget p\u00e5 bakgrunn av svaret fra byr\u00e5det. Bergen bystyres behandling F\u00f8lgende representanter tok ordet: Marte Stadheim Teigen (R), Jeron Joseph (A), Ann Kristin Helland Ramstr\u00f8m (SV). Forslag fremsatt i bystyret: Jeron Joseph (A) fremsatte p\u00e5 vegne av A f\u00f8lgende alternative forslag: Bystyret ber byr\u00e5det jobbe opp mot nasjonale myndigheter for en helhetlig universell tannhelsetjeneste. Marte Stadheim Teigen (R) fremsatte p\u00e5 vegne av R f\u00f8lgende alternative forslag i 4 punkt: 1. Bystyret setter av 10 millioner kroner til en s\u00f8knadsbasert tannhelsehjelp-ordning. 2. Bystyret ber byr\u00e5det g\u00e5 i dialog med bl.a. Tannlegeforeningen, pasientforeninger og Stavanger kommune for \u00e5 utarbeide s\u00f8knadsordningen 3. Tannhelse-ordningen skal spesielt ivareta innbyggere som har l\u00f8se tenner eller har mistet tenner, ikke har v\u00e6rt hos tannlege p\u00e5 flere \u00e5r, eller som har andre tannsykdommer hvor HELFO-st\u00f8tte ikke er tilstrekkelig for \u00e5 sikre behandling. 4. Byr\u00e5det bes prioritere dette tiltaket sv\u00e6rt h\u00f8yt, og levere sak om s\u00f8knadsordning, administrasjon og markedsf\u00f8ring av tiltaket innen mai 2025 til Utvalg for for helse og sosial, med m\u00e5l om utlysning av tiltak innen utgangen av andre kvartal 2025.01.30 Ann Kristin Ramstr\u00f8m (SV) fremsatte p\u00e5 vegne av SV f\u00f8lgende tilleggsforslag: Bystyret mener den nasjonale tannhelsereformen som er p\u00e5begynt i denne stortingsperioden m\u00e5 fullf\u00f8res. N\u00f8dvendig tannbehandling og tannreguleringer m\u00e5 likestilles med andre helsetjenester og bli gratis for barn og unge under 20 \u00e5r, samtidig som kapasiteten i den offentlige tannhelsetjenesten \u00f8kes. Merknader fremsatt i bystyret: Marte Stadheim Teigen (R) fremsatte p\u00e5 vegne av R f\u00f8lgende merknad: Bystyret deler Eldrer\u00e5dets bemerkning for at eldre ofte har store utgifter til egen tannhelse, og at dette er en stor \u00f8konomisk p\u00e5kjenning spesielt for minstepensjonister. Votering: Alternativt forslag punkt 1 - 4 fra R fremsatt av Marte Stadheim Teigen (R), fikk 3 stemmer (R), og var dermed falt. Alternativt forslag fra A fremsatt av Jeron Joseph (A), fikk 27 stemmer (A, SV, MDG, R), og var dermed falt. Innstillingen ble vedtatt med 40 stemmer (H, FrP, BL, V, INP, KrF, Sp, PP). Tilleggsforslag fra SV fremsatt av Ann Kristin Helland Ramstr\u00f8m (SV), fikk 24 stemmer (A, SV, MDG), og var dermed falt. Merknad fra R fremsatt av Marte Stadheim Teigen (R), fikk 29 stemmer (A, SV, MDG, R, KrF), og var dermed falt. Utvalg for helse og sosial behandlet saken i m\u00f8tet 04.12.2024 sak 157/24 og avga f\u00f8lgende innstilling: Utvalgets innstilling er likelydende med bystyrets vedtak. Forslag til vedtak: 1. Bystyret setter av 10 millioner kroner til en s\u00f8knadsbasert tannhelsehjelp-ordning. 2. Bystyret ber byr\u00e5det g\u00e5 i dialog med bl.a. Tannlegeforeningen og Stavanger kommune for \u00e5 utarbeide s\u00f8knadsordningen 3. Tannhelse-ordningen skal spesielt ivareta innbyggere som har l\u00f8se tenner eller har mistet tenner, ikke har v\u00e6rt hos tannlege p\u00e5 flere \u00e5r, eller som har andre tannsykdommer hvor HELFO-st\u00f8tte ikke er tilstrekkelig for \u00e5 sikre behandling. 4. Byr\u00e5det bes prioritere dette tiltaket sv\u00e6rt h\u00f8yt, og levere sak om s\u00f8knadsordning, administrasjon og markedsf\u00f8ring av tiltaket innen mai 2025 til Utvalg for helse og sosial, med m\u00e5l om utlysning av tiltak innen utgangen av andre kvartal 2025. 2 "
}