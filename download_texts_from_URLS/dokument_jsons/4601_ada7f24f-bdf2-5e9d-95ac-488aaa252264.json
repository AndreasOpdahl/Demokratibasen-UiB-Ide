{
  "dokument_id": "ada7f24f-bdf2-5e9d-95ac-488aaa252264",
  "doc_type": "case_attachment",
  "kommune": 4601,
  "tittel": "HARRIS-#2897996-v2-Svar_p\u00e5_sp\u00f8rsm\u00e5l_i_UMBY.pdf",
  "url": "https://bergen.kommune.no/politikere-utvalg/api/fil/bk360/10132597/HARRIS-2897996-v2-Svar-pa-sporsmal-i-UMBY-pdf",
  "tekst": "Notat \u2013 viktige faktumsavklaringer Til: Utvalg for milj\u00f8 og byutvikling Fra: Advokat / Partner Ingrid S\u00e6vold Moe Dato: 21. mars 2024 Saksnr.: 101074 1 INNLEDNING Viser til deputasjon avholdt 14.03.2024. Det ble i m\u00f8tet stilt en rekke sp\u00f8rsm\u00e5l til undertegnede. Det ble ogs\u00e5 beskrevet en rekke faktumfeil fra klager Aagesen vedr\u00f8rende de faktiske forhold knyttet til byggesaken. Det er viktig at UMBY tar en avgj\u00f8relse basert p\u00e5 et korrekt faktagrunnlag, og vi vil derfor sende noen presiseringer til utvalgets medlemmer. Vi vil ogs\u00e5 fremheve at klager presiserte i deputasjonen at han ikke hadde noe imot tiltakene som n\u00e5 er til klagebehandling. 2 PRESISERING AV FAKTUM 2.1 P\u00e5stand om at Aagesen ikke fikk komme med merknader til opprinnelig sak Aagesen fikk nabovarsel i forkant av s\u00f8knaden som ble sendt i 2007. Nabomerknaden var en del av saksdokumentene ved UMBY sin behandling i 2010. Det g\u00e5r tydelig frem av merknaden at byggmester Steinar Aagesen har forst\u00e5tt at her kommer det et bygg med ny 6. og 7. etasje: 101074/2897996 harris.no Side 1 av 7 BA 21.03.2024: 101074/2897996 harris.no Side 2 av 7 2.2 P\u00e5stand fra Aagesen om at bygget er bygget mange meter for h\u00f8yt \u2013 bruker eksisterende bygg i Foreningsgaten 3 som m\u00e5lestokk BA 21.03.2024: KMBY sitt vedtak og rammetillatelsen gis basert p\u00e5 de innsendte tegningene. Snittegningene for f\u00f8r- situasjonen er klart markert med 5 etasjer, og etter-situasjonen er markert med 7 etasjer. N\u00e5r et eksisterende bygg skal bygges p\u00e5 med 2 fulle nye etasjer, i tillegg til heving av eksisterende etasje, er det naturlig at bygget blir h\u00f8yere \u2013 tilsvarende h\u00f8yder for heving av 5. etasje + to nye etasjer. I s\u00f8knaden ble det lagt ved plantegninger for alle etasjene: 101074/2897996 harris.no Side 3 av 7 Som dokumentert i pkt. 2.1 var nabo godt informert om dette f\u00f8r vedtaket ble truffet. 2.3 KMBY sitt vedtak av 21.10.10: MERK: Beregninger av areal og bygningsvolum har ikke v\u00e6rt bestemmende p\u00e5 vedtakets innhold, verken KMBYs vedtak 21.10.10 eller rammetillatelsen av 01.02.11. KMBY godkjente tiltaket slik det var oms\u00f8kt uten vilk\u00e5r om reduksjon av antall etasjer eller areal. Begge vedtak viser til s\u00f8knaden av 07.03.07 og det som fremg\u00e5r av denne. Til tross for at s\u00f8knaden viser Nyg\u00e5rdsgaten 2 a feilskalert, fremg\u00e5r det utvetydig at tiltaket besto av 7 etasjer med takterrasse etter ombygging, samt bruksendring til 39 nye boenheter. 2.4 Dispensasjon fra \u00a7 4.3 I r\u00f8d sone gjelder \u00a7 4.1. R\u00f8d sone dekker det opprinnelige bygget. Ordlyden i \u00a7 4.1 lyder slik: \u00abFor bebyggelse som p\u00e5 plankart 2 er angitt som bygning med h\u00f8y antikvarisk verdi, verneverdige fasader eller verneverdig nyere arkitektur, skal bygningensn egenart s\u00f8kes bevart ved at gesimsh\u00f8yde, takform og viktige bygningsmessige detaljer opprettholdes eller tilbakef\u00f8res\u00bb. I gr\u00f8nn sone gjelder \u00a7 4.3. Gr\u00f8nn sone dekker den tidligere bakg\u00e5rden. I denne sonen ligger heishuset som ble godkjent i 2013. Ordlyden i \u00a7 4.3 lyder slik: \u00abBebyggelsens maksimale gesimsh\u00f8yde settes lik 15.5 meter og maksimal m\u00f8neh\u00f8yde lik 21 meter.\u00bb I KDP \u00a7 4.1 settes ikke noe generelt h\u00f8ydekrav, men det settes en retningslinje om at eksisterende h\u00f8yde og takform skal \u00abs\u00f8kes bevart\u00bb. 101074/2897996 harris.no Side 4 av 7 Kommunen har gjennom behandling av saken vurdert byggets h\u00f8yde b\u00e5de ift. KDP Sentrum \u00a7\u00a7 4.1 og 4.3, samt pbl. \u00a7\u00a7 70 nr. 2 og 70 nr. 4. Det fremg\u00e5r klart av saksdokumentene at kommunen i flere instanser la til grunn at KDP-en skulle sikre at synlig fasade og taklandskap ikke skulle forringes, og at man deretter dr\u00f8ftet hvorvidt det burde tillates en endring av takslandskapet som oms\u00f8kt. Se bl.a. f\u00f8lgende: - Avslag av 30.01.2009: o \u00abEtaten stiller seg derfor bak Byantikvarens uttalelse om at en l\u00f8fting av eksisterende takflate mot bakg\u00e5rd kommer i konflikt med bygningens og bygningsmilj\u00f8ets h\u00f8ye antikvariske og arkitektoniske verneverdier, og at tiltaket mot bakg\u00e5rd m\u00e5 holdes under eksisterende gesims\u00bb - Byr\u00e5dsnotat av 06.09.2010: o \u00abFagetaten ga avslag og la blant annet vekt p\u00e5 Byantikvarens uttalelse, som var negativ til en \u00f8kning av etasjeantall. H\u00f8yden p\u00e5 p\u00e5bygget vil overstige dagens gesimsh\u00f8yde, og s\u00e5ledes komme i strid med eksisterende taklandskap\u00bb. o \u00abByr\u00e5det vil bemerke at kdp \u00a7 4.4 tillater nye takterrasser mot bakg\u00e5rd under forutsetning av at de underordner seg bygningens hovedform. Mot offentlig gate/byrom tillates ikke nye takterrasser. Sett i sammenheng tolke dette slik at det er synlig fasade fra gateniv\u00e5 som kommunedelplanen tar sikte p\u00e5 \u00e5 bevare. Oms\u00f8kte tiltak vil ikke v\u00e6re synlig fra gateniv\u00e5. Etter byr\u00e5dets mening vil ikke oppl\u00f8ft av takflate og oms\u00f8kte takvinduer forringe milj\u00f8ets h\u00f8ye antikvariske og arkitektoniske verdi, da byggets synlige fasade fra gateniv\u00e5 ikke blir p\u00e5virket av tiltaket\u00bb. - Rammetillatelse 01.02.2011: o \u00abFagetaten ga avslag og la blant annet vekt p\u00e5 Byantikvarens uttalelse, som var negativ til en \u00f8kning av etasjeantall. H\u00f8yden p\u00e5 p\u00e5bygget vil overstige dagens gesimsh\u00f8yde, og s\u00e5ledes komme i strid med eksisterende taklandskap\u00bb. Det er alts\u00e5 p\u00e5 det rene at kommunen foretok en vurdering av hvorvidt byggeh\u00f8ydene kunne tillates m.t.p. kravet om at takform ikke b\u00f8r endres av hensyn til byggets karakter. Forholdet til dispensasjon var et sentralt tema f\u00f8r Statsforvalteren (tidligere Fylkesmannens) behandling av saken i 2016. F\u00f8r SFVLs behandling hadde Aagesen anf\u00f8rt at man manglet dispensasjon. Aagesen utarbeidet et eget notat vedr. sp\u00f8rsm\u00e5let, som ble sendt direkte til Fylkesmannen. Fylkesmannen sendte notatet til kommunen for merknader den 10.03.2016. Harris inngav sin vurdering vedr. forholdet til dispensasjon i notat av 07.03.2016. Fylkesmannen hadde m.a.o. begge partenes syn p\u00e5 sp\u00f8rsm\u00e5let om dispensasjoner etter KDP \u00a7\u00a7 4.1 og 4.3 til vurdering f\u00f8r vedtak. I Fylkesmannens vedtak av 08.08.2016 ble det ikke lagt til grunn som opphevingsgrunn at man manglet dispensasjon fra KDP. Tiltakshaver fastholder at det ikke mangler dispensasjon i saken. 101074/2897996 harris.no Side 5 av 7 Siden det er kommet sp\u00f8rsm\u00e5l om evt. mangler ved 2011-tillatelsen, nevner vi likevel at det er en sv\u00e6rt h\u00f8y terskel for omgj\u00f8ring etter fvl. \u00a7 35 i en sak hvor det er bygget iht. til en gitt tillatelse, og s\u00e6rlig hvor det er g\u00e5tt 13 \u00e5r siden tillatelsen ble endelig. Om et vedtak skal omgj\u00f8res m\u00e5 avgj\u00f8res etter en konkret helhetsvurdering, hvor tiden som er g\u00e5tt, partenes innrettelse og i hvilken grad de er \u00e5 bebreide for den aktuelle mangel, er blant de sentrale momentene, jfr. Sivilombudsmannens uttalelse i SOM-2013-2835. I Norsk Lovkommentar skriver Jan F. Bernt f\u00f8lgende om fvl. \u00a7 35: - \u00abReglene om omgj\u00f8ring til skade for en part forutsetter at myndighetene ikke uten videre kan omgj\u00f8re n\u00e5r vedkommende i god tro har innrettet seg etter vedtaket\u00bb (note 915) - \u00abEn streng h\u00e5ndhevelse av hovedregelen om at vedtak i strid med lov eller forskrift er ugyldig, vil lett virke urimelig. S\u00e6rlig hvor feilen er av mindre vesentlig og utelukkende skyldes myndighetene, er det behov for \u00e5 verne borgeren mot tap og skuffelser. Det er derfor en tendens i praksis til ikke \u00e5 anse vedtak ugyldig sli kat det kan omgj\u00f8res til skade for vedkommende, hvor dette vil oppleves som firkantet regelrytteri, selv om vedtaket etter sitt innhold strengt tatt er i strid med rettsreglene. I noen sammenhenger vil det ogs\u00e5 kunne reises sp\u00f8rsm\u00e5l om det offentlige i alle fall vil v\u00e6re bundet eller erstatningsrettslig ansvarlig overfor medkontrahent som i god tro har stolt p\u00e5 at forvaltningsorganet hadde kompetanse til \u00e5 treffe slikt vedtak eller inng\u00e5 avtale der dette inng\u00e5r som et element\u00bb. I denne saken er det som nevnt p\u00e5 det rene at kommunen gjennom flere instanser har vurdert tiltakets h\u00f8yde og synlighet opp imot KDP-ens/lovens bestemmelser om at synlig fasade / taklandskap ikke burde forringes. Det er alts\u00e5 - uansett hvordan man ser p\u00e5 sp\u00f8rsm\u00e5let om dispensasjon -ingen dr\u00f8ftelse som mangler. Man kan ikke etter 13 \u00e5r \u2013 og etter at tilbygget er oppf\u00f8rt og bebodd \u2013 kreve rivning fordi man mener at denne dr\u00f8ftelsen ble plassert under feil henvisning i vedtaket. Det bemerkes at det var fagetaten som gav tiltakshaver tilbakemelding om hvilke bestemmelser det m\u00e5tte s\u00f8kes om dispensasjon fra. Vi viser ogs\u00e5 til f\u00f8lgende uttalelser fra Sivilombudsmannen om terskelen for omgj\u00f8ring og tidsmomentet: I SOM-2012-1080 uttalte ombudsmannen at \u00abForvaltningens omgj\u00f8ringskompetanse ved ugyldighet er diskresjon\u00e6r (\u00abkan\u00bb), og omstendighetene i enkeltsaker kan tilsi at en parts berettigede forventning medf\u00f8rer at omgj\u00f8ringskompetansen ikke anvendes. Er det g\u00e5tt noe tid siden det opprinnelige vedtaket, og parten ellers ikke er \u00e5 bebreide, vil det kunne oppst\u00e5 sp\u00f8rsm\u00e5l om forvaltningens adgang til \u00e5 omgj\u00f8re innskrenkes etter lengre tid.\u00bb Sivilombudsmannen viste i uttalelsen til fvl \u00a7 31 tredje ledd som har satt en absolutt frist p\u00e5 ett \u00e5r for \u00e5 f\u00e5 behandlet en klage. Ombudsmannen uttalte deretter at det ville 101074/2897996 harris.no Side 6 av 7 \u00abskapt best sammenheng i forvaltningslovens system dersom forvaltningen i det videre ogs\u00e5 viste tilbakeholdenhet med \u00e5 omgj\u00f8re til skade for en part etter at s\u00e5 lang tid [dvs. 1 \u00e5r ] har g\u00e5tt, jf. ogs\u00e5 uttalelse i sak 1986/35 (ombudsmannens \u00e5rsmelding for 1986 s. 83-84. Ved omgj\u00f8ring er det som nevnt ikke lovfastsatte frister, men mellom klagereglene og reglene om omgj\u00f8ring er det en n\u00e6r sammenheng.\u00bb Ombudsmannen uttalte deretter at \u00abSom et generelt utgangspunkt mener jeg at grensen for det akseptable er passert n\u00e5r det har g\u00e5tt s\u00e5 lang tid som to og et halvt \u00e5r. Om omgj\u00f8ringen likevel kan st\u00e5 seg, beror p\u00e5 en avveining av sakens \u00f8vrige omstendigheter. Hensynet til at det har g\u00e5tt lengre tid siden godkjenningen fant sted, vil m\u00e5tte vike dersom sterke offentlige interesser, sikkerhetshensyn, m.v., i nevneverdig grad gj\u00f8r seg gjeldende, (...)\u00bb I den aktuelle sak er det som nevnt 13 \u00e5r siden tillatelsen ble endelig. Fvl. \u00a7 35 kan ikke lovlig anvendes i denne saken. 2.5 Arealer p\u00e5 bygg Det er ikke bygget utenfor byggets yttervegger ift. tegningene i 2011-tillatelsen, med unntak for tiltakene som ble godkjent i senere endringstillatelser (heishus, svalganger mv). Sp\u00f8rsm\u00e5let vedr\u00f8rende arealer er dokumentert for UMBY ved tidligere behandlinger. Som tidligere nevnt er det totale bruksarealet til bygningen p.t. oppgitt til 3126 m2. Dette gir en \u00f8kning fra det opprinnelig/eksisterende BRA p\u00e5 totalt 176 m2 (= 3126 m2 - 2950 m2). Dagens BRA er m.a.o. 224 m2 lavere enn det som ble gitt tillatelse til i 2011 (3350 m2). Og i 2011 hadde man ikke engang lagt til heishus og svalgang. I ettertid har man imidlertid trukket bygget tilbake fra klagers (Aagesens) bygg, og redusert tidligere eksisterende bebyggelse i de laveste etasjene mot bakg\u00e5rden. 2.6 Vedr\u00f8rende ulovlige tiltak Det p\u00e5g\u00e5r ingen ulovlighetsoppf\u00f8lging i Foreningsgaten 3 i dag. Det er en liste over forhold som m\u00e5 lukkes f\u00f8r ferdigattest i gjeldende midlertidig brukstillatelse. Tiltakene UMBY skal behandle gjelder konkrete s\u00f8knader om endringer, som det er gitt tillatelse til. 101074/2897996 harris.no Side 7 av 7 "
}