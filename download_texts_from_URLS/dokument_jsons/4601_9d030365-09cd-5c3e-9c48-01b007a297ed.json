{
  "dokument_id": "9d030365-09cd-5c3e-9c48-01b007a297ed",
  "doc_type": "case_attachment",
  "kommune": 4601,
  "tittel": "Stadfesting gnr 12 bnr 287 klagesak fradeling",
  "url": "https://bergen.kommune.no/politikere-utvalg/api/fil/bk360/11305986/Stadfesting-gnr-12-bnr-287-klagesak-fradeling",
  "tekst": " V\u00e5r dato: V\u00e5r ref: 30.09.2024 2024/10433 Deres dato: Deres ref: 27.02.2024 Nina Gundersen Sandnes Saksbehandler, innvalgstelefon Eik\u00e5sen 14 Hilde \u00d8ye, 5557 2130 5231 Paradis Bergen kommune gbnr. 12/287, Eik\u00e5sen 16. Klage p\u00e5 tillatelse til fradeling av to parseller. Vi viser til Bergen kommunes oversendelse av klagesaken i brev datert 04.07.2024. Vedtak Statsforvalteren stadfester Bergen kommunes vedtak datert 06.02.2024, referanse DELE- 2023/15351-7. Sakens bakgrunn Den 06.02.2024 ga Bergen kommune tillatelse til fradeling av to parseller fra gbnr. 12/287. Du p\u00e5klagde vedtaket i e-post den 27.02.2024. I klagen gir du uttrykk for at fradeling krever at tilfredsstillende atkomst dokumenteres, jf. pbl. \u00a7 27-4. Du viser til at en s\u00f8knad skal avvises dersom det fremst\u00e5r som \u00e5penbart at tiltakshaver ikke har de privatrettslige rettighetene s\u00f8knaden forutsetter, jf. pbl. \u00a7 21-6. Videre viser du til at du leser vedtaket slik at det hevdes \u00e5 v\u00e6re dokumentert en rettmessig veirett. Du viser til at den aktuelle veien ligger rett nok over gbnr. 12/1, men at veiretten ble tinglyst den 21.09.1957 til fordel for din eiendom med gbnr. 12/96. Du mener veien ble bygget ene og alene i forbindelse med oppf\u00f8ringen av ditt hus i Eik\u00e5sen 14. Du gir uttrykk for at det normale er at den som etablerer veien ogs\u00e5 blir eier av veilegemet som blir lagt i henhold til veiretten. Ut fra kjent historikk er det vanskelig \u00e5 se det p\u00e5 annet vis enn at det eierskapet i utgangspunktet m\u00e5 v\u00e6re knyttet til din eiendom. Du viser til at du ikke har blitt spurt om utvidet bruk av veien. Slik saken st\u00e5r n\u00e5 skulle den derfor etter din mening v\u00e6rt avvist. Det vises til klagen i sin helhet. Utvalg for milj\u00f8 og byutvikling behandlet klagen i m\u00f8te den 25.06.2024 under sak 224/24. Klagen ble ikke tatt til f\u00f8lge. Saken er derfor oversendt til Statsforvalteren for endelig avgj\u00f8relse. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 Regelverk Statsforvalterens kompetanse som klageinstans Statsforvalteren er delegert myndighet til \u00e5 avgj\u00f8re klagesaker etter plan- og bygningsloven, se pbl. \u00a7 1-9 femte avsnitt og rundskriv T-2/09. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb, jf. fvl. \u00a7 34 andre avsnitt. Ved pr\u00f8ving av kommunens frie skj\u00f8nn, skal vi \u00ablegge stor vekt p\u00e5 hensynet til det kommunale selvstyret\u00bb, jf. fvl. \u00a7 34 andre avsnitt. Statsforvalteren kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling, jf. fvl. \u00a7 34 fjerde avsnitt. Plansituasjon I kommuneplanens arealdel for Bergen kommune, vedtatt i Bystyret 19.06.2019, er eiendommen avsatt til arealform\u00e5let sentrumsform\u00e5l, byfortettingssone. Eiendommen ligger ogs\u00e5 innenfor hensynssone H570_3 (bevaring kulturmilj\u00f8) og H410_1 (konsesjonsomr\u00e5de fjernvarme Flesland \u2013 Sentrum). Opprettelse av eiendom Det fremg\u00e5r av pbl. \u00a7 26-1 at opprettelse av ny eiendom ikke m\u00e5 gj\u00f8res i strid med plan- og bygningsloven og plan. Krav til atkomst Utgangspunktet etter loven er at bygningsmyndighetene ikke skal ta stilling til privatrettslige forhold ved behandlingen av bygges\u00f8knader, jf. pbl \u00a7 26-1. Dersom plan- og bygningsloven hjemler det, kan en s\u00f8knad likevel avsl\u00e5s med den begrunnelse at s\u00f8keren mangler rett til \u00e5 realisere tiltaket. De viktigste bestemmelsene om dette finnes i pbl \u00a7\u00a7 27-1 om vannforsyning, 27-2 om avl\u00f8p og 27-4 om atkomst. Det fremg\u00e5r av pbl \u00a7 27-4 om atkomst at f\u00f8r opprettelse av eiendom til bebyggelse blir godkjent, m\u00e5 avkj\u00f8rsel fra offentlig vei v\u00e6re godkjent av vedkommende vegmyndighet, jf. vegloven \u00a7\u00a7 40-43. Side: 3/4 Videre fremg\u00e5r det at tomten m\u00e5 v\u00e6re sikret offentlig veiforbindelse, enten ved direkte tilkomst til vei som er \u00e5pen for allmenn ferdsel, eller ved sikret veirett fram til slik vei. Det grunnleggende vilk\u00e5ret er at retten m\u00e5 v\u00e6re \u00absikret\u00bb. B\u00e5de eksistensen og omfanget av de p\u00e5beropte rettighetene m\u00e5 vurderes, og det m\u00e5 v\u00e6re sannsynlig at en domstol ville akseptere rettighetene. Statsforvalterens vurdering Vi vurderer at saken er godt nok opplyst, det er klaget til rett tid og vilk\u00e5rene for \u00e5 behandle klagen er oppfylt. Utgangspunktet er at kommunen skal gi tillatelse til tiltak som ikke strider mot bestemmelser gitt i eller i medhold av plan- og bygningsloven, jf. pbl. \u00a7 21-4 f\u00f8rste avsnitt. Bymilj\u00f8etaten har i vedtak datert 23.03.2023 godkjent avkj\u00f8rsel til eiendommen, jf. vegloven \u00a7\u00a7 40- 43. Vilk\u00e5r og krav i vedtaket skal etterkommes, jf. pbl. \u00a7 27-4. Du har anf\u00f8rt at tilfredsstillende atkomst ikke er dokumentert, jf. pbl. \u00a7 27-4. Sp\u00f8rsm\u00e5let i det f\u00f8lgende er om tomten er \u00absikret\u00bb tilstrekkelig veirett. Form\u00e5let bak bestemmelsen om at en byggetomt skal v\u00e6re sikret atkomst, er hensynet til at alle tomter skal ha sikret lovlig atkomst slik at de kan benyttes som forutsatt, i tillegg til samfunns- og beredskapsmessige hensyn. Kommunen kan kreve tinglyst rett etter plan- og bygningsloven \u00a7 27-4, med mindre retten er sikret p\u00e5 en annen tilfredsstillende m\u00e5te. Eiendommene skal benytte den private veiparsellen gbnr. 12/1 for tilkomst. Det er da tiltakshaver som m\u00e5 dokumentere at han har de aktuelle rettene til \u00e5 disponere over veiparsellen. Kravet til \u00absikret\u00bb veirett inneb\u00e6rer at veiretten m\u00e5 v\u00e6re privatrettslig urokkelig. I s\u00f8knaden er det lagt ved erkl\u00e6ringer fra hjemmelshaverne av gbnr. 12/1 som gir de to nye tomtene veirett over den private veien gbnr. 12/1 (vedlegg Q-7 til Q-11, Q-12 til Q-16, Q-17 og Q-18). Du har i klagen gitt uttrykk for at veien alene ble bygget i forbindelse med oppf\u00f8ringen av ditt hus i Eik\u00e5sen 14. Du mener at det normale er at den som etablerer veien ogs\u00e5 blir eier av veilegemet som blir lagt iht. veiretten. Ut fra kjent historikk er det derfor vanskelig \u00e5 se det p\u00e5 annet vis enn at det eierskapet i utgangspunktet m\u00e5 v\u00e6re knyttet til din eiendom. I grunnboken1 er det opplyst at gbnr. 12/1 har 6 hjemmelshavere. Det er disse 6 som har signert erkl\u00e6ringer om veirett over eiendommen for de to nye tomtene. Grunnboken viser at din eiendom, gbnr. 12/96, fikk en tinglyst vegrett den 21.09.1957, men ikke at 1 Se eiendom - Fantoftvegen 38C (kartverket.no). Side: 4/4 eiendommen har noen s\u00e6rlige rettigheter utover det. Informasjonen tilsier at veirettene til de aktuelle tomtene ikke er avhengig av samtykke fra deg. Da ikke annet er dokumentert, m\u00e5 vi legge til grunn denne informasjonen. Tillatelsen er gitt p\u00e5 vilk\u00e5r om at rettighetene tinglyses p\u00e5 de nye eiendommene samtidig som eiendommene opprettes. Vi er enige i kommunen i at dette tilfredsstiller forutsetningen i pbl. \u00a7 27-4, da det her \u00e5pnes for at atkomst skal v\u00e6re sikret med tinglyst dokument eller \u00abp\u00e5 annen m\u00e5te [...] som kommunen godtar som tilfredsstillende\u00bb. Vi har etter dette kommet til at veirett er tilstrekkelig \u00absikret\u00bb, jf. pbl. \u00a7 27-4. Oppsummering Etter en gjennomgang av saken har ikke Statsforvalteren funnet grunnlag for \u00e5 sette til side Bergen kommune sitt vedtak av 06.02.2024. Klagen har ikke f\u00f8rt frem. V\u00e5rt vedtak er endelig og kan ikke p\u00e5klages, jf. fvl. \u00a7 28 tredje avsnitt. Med hilsen Stine Ross Ids\u00f8 Hilde \u00d8ye seniorr\u00e5dgiver r\u00e5dgiver Dokumentet er elektronisk godkjent Kopi til: Thorolf Horn T\u00f8njum Markveien 16 A 0554 Oslo ANODE AS Langnesvegen 12 6409 MOLDE BERGEN KOMMUNE Postboks 7700 5020 BERGEN "
}