{
  "dokument_id": "c429e063-d306-575f-9429-76141aa70b1e",
  "doc_type": "case_minutes",
  "kommune": 4601,
  "tittel": "Saksprotokoll UMBY, 21032024, Sak 82/24, Innbyggerforslag - Kampanje mot matingsforbud av fugler i \nBergen",
  "url": "https://bergen.kommune.no/politikere-utvalg/api/fil/bk360/10173612/Innstilling-vedtak-Innbyggerforslag-Kampanje-mot-matingsforbud-av-fugler-i-Bergen",
  "tekst": "Innbyggerforslag - Kampanje mot matingsforbud av fugler i Bergen Utvalg for milj\u00f8 og byutvikling behandlet saken i m\u00f8tet 21.03.2024 sak 82/24 og avga f\u00f8lgende innstilling: Innbyggerforslag om kampanje mot matingsforbud av fugler i sentrum avvises. Utvalg for milj\u00f8 og byutviklings behandling F\u00f8lgende representanter tok ordet: Rebekka Helle Stensb\u00f8 (H), Geir Steinar Dale (A), Oscar Dos Santos Hellberg-Kvalsvik (MDG), Mailiss Solheim-\u00c5kerblom (R), Ingrid Nergaard Fjeldstad (V). Forslag fremsatt i utvalget: Oscar Dos Santos Hellberg-Kvalsvik (MDG) fremsatte p\u00e5 vegne av SV, MDG og R f\u00f8lgende alternative forslag: Bystyret ber byr\u00e5det legge fram en sak om revidering av Forskrift om forbud mot mating av vilt i Bergen, og at Bymilj\u00f8etatens anbefaling om unntak for matesoner for fugler ved Lille Lungeg\u00e5rdsvann innarbeides. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Bystyret ber byr\u00e5det ta initiativ til \u00e5 bygge flere hekkeplasser for fugler i sentrums-omr\u00e5dene. Merknader fremsatt i utvalget: Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknad: Bystyret ber byr\u00e5det f\u00f8lge opp merknad 2 fra sak 234/23: \u201cEn av \u00e5rsakene til at rottene trives i bysentrum, er tilgangen p\u00e5 mat. For \u00e5 minske problemet m\u00e5 det derfor settes ut flere bosspann i offentlig rom i sentrum, parker og lignende.\u201d Votering: Alternativt forslag fra SV, MDG og R, fremsatt av Oscar Dos Santos Hellberg-Kvalsvik (MDG), fikk 4 stemmer (SV, MDG, R). Innstillingen ble tiltr\u00e5dt med 13 stemmer (H, A, FrP, BL, V, INP, Sp). Tilleggsforslag fra R, fremsatt av Mailiss Solheim-\u00c5kerblom (R), fikk 1 stemme (R). Merknad fra R, fremsatt av Mailiss Solheim-\u00c5kerblom (R), fikk 4 stemmer (SV, MDG, R). Byr\u00e5det behandlet saken i m\u00f8tet 22.02.2024 sak 47/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. "
}