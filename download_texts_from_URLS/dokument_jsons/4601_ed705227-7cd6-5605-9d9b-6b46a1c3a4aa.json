{
  "dokument_id": "ed705227-7cd6-5605-9d9b-6b46a1c3a4aa",
  "doc_type": "case_attachment",
  "kommune": 4601,
  "tittel": "Klage",
  "url": "https://bergen.kommune.no/politikere-utvalg/api/fil/bk360/11647905/Klage",
  "tekst": "Bergen kommune Plan- og bygningsetaten Postboks 7700 5020 Bergen Os den 10.06.2024 Klage p\u00e5 avslag Saks nr. 2024/14144 Tiltak: Dispensasjon for oppf\u00f8ring av boliger Eiendom: Gbnr: 191/134, 135, 136 og 137 Adresse: Heiane, 5131 Nyborg Tiltakshaver: Sijoni Invest AS Sak 2024/14144 \u2013 klage over avslag p\u00e5 s\u00f8knad om dispensasjoner \u2013 Heiane 103 \u2013 gnr. 191 bnr. 138 m.fl. Det vises til kommunens vedtak av 20. september 2024, der s\u00f8knad om n\u00f8dvendige dispensasjoner for boligprosjekt med 4 tomannsboliger, fordelt p\u00e5 4 eiendommer, ble avsl\u00e5tt. Vedtaket p\u00e5klages med dette. Det anf\u00f8res prinsipalt at tiltakene ikke bregner dispensasjon fra reguleringsplankrav, all den til det er tale om bebyggelse i \u00f8vrig byggeomr\u00e5de som er i tr\u00e5d med gjeldende planer. Subsidi\u00e6rt anf\u00f8res at lovens vilk\u00e5r for \u00e5 kunne dispensere fra plankrav i KPA og KDP er til stede. Det er i begrunnelsen for vedtaket ogs\u00e5 dels tatt utenforliggende hensyn. Det vises til n\u00e6rmere begrunnelse nedenfor. Bergen Byggplan Konsult AS S\u00e6rvollsvegen 58, 5217 Hagavik Tlf. 47713381 kjetil@bergenbyggplan.no 1. Plan- og bygningsetatens begrunnelse for avslag I kommunens vedtak av 20. september 2024 er begrunnelsen for \u00e5 avsl\u00e5 s\u00f8knaden som f\u00f8lger: \u00abDispensasjonen vurderes \u00e5 vesentlig tilsidesette de hensyn bestemmelsen skal ivareta. Hensynene bak bestemmelsen og lovens form\u00e5lsbestemmelse, samt de overordnede nasjonale og regionale interessene, tilsier at det ikke b\u00f8r gis dispensasjon. S\u00f8knaden avsl\u00e5s. Fordelene ved \u00e5 dispensere: \u2022Tiltakshaver vil kunne gjennomf\u00f8re utbygging av tomannsboliger uten \u00e5 g\u00e5 gjennom en tidkrevende reguleringsplanprosess. Ulemper ved dispensasjon: \u2022Offentlighetens rett til medvirkning svekkes, og muligheten for en helhetlig planlegging av omr\u00e5det forringes. \u2022Vestland fylkeskommune og Statsforvalteren frar\u00e5der tillatelse til dispensasjon. \u2022Trafikksikkerheten i omr\u00e5det kan forverres uten at n\u00f8dvendige tiltak blir planlagt og sikret gjennom en reguleringsplan. \u2022Omr\u00e5dets naturmangfold og rekreasjonsverdi vil bli redusert, noe som g\u00e5r p\u00e5 bekostning av det som i dag fungerer som en gr\u00f8nn lunge. \u2022Mangelfull planlegging av teknisk infrastruktur kan medf\u00f8re problemer i fremtiden. \u2022En eventuell dispensasjon kan skape presedens for lignende saker, noe som kan undergrave form\u00e5let med plankravet. Etter en samlet vurdering vil ikke fordelene v\u00e6re klart st\u00f8rre enn ulempene.\u00bb 2. Anf\u00f8rsel om at realisering av prosjektet ikke beh\u00f8ver dispensasjon fra reguleringsplankrav er ikke vurdert I s\u00f8knaden om dispensasjon fremgikk det at tiltakshavers prinsipale syn var at realisering av prosjektet ikke trenger dispensasjon fra reguleringsplankrav i KPA og KDP. Det kan ikke ses at denne anf\u00f8rselen er vurdert. Dette utgj\u00f8r en mangel ved vedtakets begrunnelse. Alle deler av en sak m\u00e5 vurderes av kommunen. Om realisering av et prosjekt ikke trenger en dispensasjon \u2013 s\u00e5 skal kommunen under henvisning til dette heller ikke realitetsbehandle s\u00f8knaden. Ingen slik vurdering er imidlertid gjort, og dette m\u00e5 gj\u00f8res i forbindelse med klagesaksbehandlingen. Boligene er oms\u00f8kt i areal som i KPA er avsatt til \u00f8vrig byggesone, og som i KDP er avsatt til boligform\u00e5l. Boligene er s\u00e5ledes fullt ut i samsvar med gjeldende, og rettslig bindende arealdisponering. Bergen Byggplan Konsult AS S\u00e6rvollsvegen 58, 5217 Hagavik Tlf. 47713381 kjetil@bergenbyggplan.no KDP-plankart \u2013 arealdisponert til boligform\u00e5l Oversikt over gjennomf\u00f8rt tomtedeling og boligenes plassering \u2018 Bergen Byggplan Konsult AS S\u00e6rvollsvegen 58, 5217 Hagavik Tlf. 47713381 kjetil@bergenbyggplan.no Det vises til at plan- og bygningsmyndighet, og relevante sektormyndigheter skal legge til grunn vedtatte og gjeldende planer for sin myndighetsut\u00f8velse, jfr pbl. \u00a7 3-1, siste ledd der det heter: \u00ab Vedtatte planer skal v\u00e6re et felles grunnlag for kommunal, regional, statlig og privat virksomhet i planomr\u00e5det.\u00bb Kommunen kan ikke da avsl\u00e5 et tiltak med begrunnelse i hensynet til at arealet skal bevares som natur, og at det anses \u00e5 v\u00e6re for langt unna kollektivknutepunkt. Kommunen kan heller ikke la ikke rettslig bindende retningslinjer om arealn\u00f8ytralistet trumfe rettslig bindende arealplaner. Dessuten har bergen kommune kun vedtatt at arealn\u00f8ytralistet er en retningslinje p\u00e5 kommuneplanniv\u00e5 \u2013 ikke i forbindelse med konkret byggesaksbehandling i planavklarte boligomr\u00e5der. PBE kan heller ikke argumentere med at en mener planavklarte boligomr\u00e5der er i strid med deres subjektive tolkning av hva som er \u00aboverordnede nasjonale og regionale ingeresser\u00bb. At det bygges boliger i planavklarte boligomr\u00e5der er ikke i strid med nasjonale eller regionale interesser. Bergen Byggplan Konsult AS S\u00e6rvollsvegen 58, 5217 Hagavik Tlf. 47713381 kjetil@bergenbyggplan.no I KPA \u00a7 3.3.2 heter det at f\u00f8lgende tiltak kan unntas fra plankravet? \u00ab3.3.2 Tiltak i \u00f8vrig byggesone (\u00a7 26.5) som samsvarer med kommuneplanens arealdel for \u00f8vrig.\u00bb De oms\u00f8kte tomannsboligene er oms\u00f8kt i \u00f8vrig byggesone \u2013 og samsvarer med kommuneplanens arealdel for \u00f8vrig. Da trenger ikke kommunen kreve dispensasjon fra KPAs reguleringsplankrav. Her er det innvilget avkj\u00f8rselstillatelse for 8+1 boenheter fra vegmyndighet. I tillatelse fra Bymilj\u00f8etaten datert 8. mai 2024 heter det: \u00abAvkj\u00f8rselen til offentlig veg har ikke tilstrekkelig horisontal og vertikalgeometri og vi mener tillatelsene gitt tidligere er t\u00e5legrensen for denne avkj\u00f8rselen. Ved etablering av flere boenheter p\u00e5 tomten vil Bymilj\u00f8etaten stille krav som vi gj\u00f8r hvor det er 10 boenheter eller mer. Her m\u00e5 det avklares med Plan- og bygningsetaten om de vil stille plankrav. Avkj\u00f8rselen b\u00f8r da utbedres til \u00e5 f\u00f8lge v\u00e5re krav til avkj\u00f8rsel som vist p\u00e5 v\u00e5re nettsider.\u00bb N\u00e5r Bymilj\u00f8etaten i brev av 28.08.2024 skriver at \u00abVi mener for ytterligere utbygging b\u00f8r det etableres fortau og utformin av avkj\u00f8rsel m\u00e5 endres...\u00bb s\u00e5 mener en ytterligere boliger enn hva det allerede er gitt tillatelse til. Oms\u00f8kte boliger vil s\u00e5ledes ha lovlig adkomst til veg som er \u00e5pen for offentlig ferdsel, i tr\u00e5d med veglovens bestemmelser og plan- og bygningslovens \u00a7 27-4. Plan- og bygningsetaten har vektlagt at en mener offentlig vegsystem ikke er dimensjonert som det aktuelle boligprosjektet. Dette stemmer ikke, og et slikt argument kan uansett heller ikke tillegges vekt. Som det fremg\u00e5r av tillatelsen fra Bymilj\u00f8etaten mener vegmyndighet at de oms\u00f8kte boligene kan etableres, men at dersom det skal etableres flere s\u00e5 g\u00e5r en over en smertegrense. Det er jo nettopp derfor ogs\u00e5 tiltakshaver har begrenset seg til 4 tomannsboliger, selv om tomten som s\u00e5dan hadde v\u00e6rt egnet til flere enheter. Det virker som om PBE ikke har v\u00e6rt klar over denne tillatelsen og vurdering fra kommunal vegmyndighet. I PBEs vedtak er ikke dette nevnt med ett eneste ord, og posisjon fra kommunal vegmyndighet fremst\u00e5r misforst\u00e5tt. Prosjektet er s\u00e5ledes sikret lovlig adkomst til offentlig veg, og er sikret avkj\u00f8rselstillatelse. Da kan ikke PBE avsl\u00e5 med argumenter om vegens beskaffenhet og trafikksikkerhet. P\u00e5 tidspunkt for forh\u00e5ndskonferansen i april 2024 hadde Bymilj\u00f8etaten i forbindelse med delesaken gitt positiv uttales til 4 nye boenheter. Til dette kommenterte PBE f\u00f8lgende under forn\u00e5ndskonferansen: \u00abBymilj\u00f8etaten har i delesaken gitt uttalelse til \u00f8kt bruk av fire nye boenheter. N\u00e5r det n\u00e5 s\u00f8kes om en tomannsbolig p\u00e5 denne ene tomten, m\u00e5 det innhentes ny uttalelse fra Bymilj\u00f8etaten for utvidet bruk med en boenhet.\u00bb Bergen Byggplan Konsult AS S\u00e6rvollsvegen 58, 5217 Hagavik Tlf. 47713381 kjetil@bergenbyggplan.no Slik ny tillatelse ble innhentet for alle de fire nye tomtene fra kommunal vegmyndighet \u2013 og tiltakshaver gjorde f\u00f8lgelig n\u00f8yaktig som man var instruert om under forh\u00e5ndskonferansen. N\u00e5r PBE da i etterkant begrunner avlag med utgangspunkt i avkj\u00f8rsel- og trafikale forhold \u2013 s\u00e5 fremst\u00e5r det som den ene h\u00e5nden ikke vet hva den andre gj\u00f8r internt i kommunen. Vi viser her ogs\u00e5 til sak 2023/13820 fra Statsforvalter i Vestland, der kommunen fikk korreks for \u00e5 ha lagt et slikt syn til grunn. Her het det: \u00ab Kommunen mener at byggetomten ikke er sikret slik adkomst fordi Midtunvegen if\u00f8lge kommunen ikke er \u00abegnet for \u00f8kt trafikk med tanke p\u00e5 veiens beskaffenhet, fremkommelighet og trafikksikkerhet.\u00bb Klager mener at kommunen har anvendt loven feil, da bestemmelsen ikke \u00e5pner for \u00aben vurdering av om eksisterende offentlig vei t\u00e5ler ytterligere bruk.\u00bb If\u00f8lge klager er byggetomten sikret lovlig adkomst all den tid byggetomten grenser mot vei \u00e5pen for alminnelig ferdsel. Vi er enig med klager. If\u00f8lge ordlyden krever bestemmelsen kun at veien m\u00e5 v\u00e6re \u00e5pen for alminnelig ferdsel. Det kan dermed ikke stilles andre krav til standard enn at den er kj\u00f8rbar.2 Ettersom byggetomten ligger i umiddelbar n\u00e6rhet til vei som er \u00e5pen for alminnelig ferdsel, er v\u00e5r konklusjon at byggetomten er \u00absikret lovlig atkomst\u00bb, se pbl. \u00a7 27-4 f\u00f8rste avsnitt f\u00f8rste setning. ( Se Odd Jarl Pedersen mfl., Plan- og bygningsrett, del II. Byggesaksbehandling, h\u00e5ndhevelse og sanksjoner, 3. utgave, Universitetsforlaget, 2018 s. 477. https://juridika.no/fagbok/plan-og-bygningsrett-del-ii/3/kapittel_24/1/2/\u00b64 Bymilj\u00f8etaten har godkjent avkj\u00f8rsel fra offentlig vei, se pbl. \u00a7 27-4 f\u00f8rste avsnitt andre setning. Kravet til adkomst og avkj\u00f8rsel i pbl. \u00a7 27-4 er etter dette oppfylt i denne saken.\u00bb Uttalelsen viser at s\u00e5 lenge en byggetomt har lovlig tilkomst til offentlig veg, og lovlig avkj\u00f8rselstillatelse, s\u00e5 kan ikke kommunen begrunne et avslag med veiens beskaffenhet. Kommunen m\u00e5 innrette sin myndighetsut\u00f8velse i samsvar med gjeldende rett, gjeldende og rettslig bindende arealplaner, vedtak fra vegmyndighet og forvaltningspraksis fra overordnet forvaltningsmyndighet. Man kan ikke avsl\u00e5 basert p\u00e5 frirettslig \u00absynsing\u00bb. Det bes s\u00e5ledes, med grunnlag i det ovennevnte, om at kommune gj\u00f8r en saklig vurdering av om vilk\u00e5rene for unntak fra plankrav i tr\u00e5d med KPA \u00a7 3.3.2.er til stede, og at PBE ekspederer saken til politisk behandling uten ugrunnet opphold. Bergen Byggplan Konsult AS S\u00e6rvollsvegen 58, 5217 Hagavik Tlf. 47713381 kjetil@bergenbyggplan.no 3. Vilk\u00e5rene for dispensasjon fra plankrav i KDP og KPA er klart til stede Det anf\u00f8res ogs\u00e5 subsidi\u00e6rt at vilk\u00e5rene for \u00e5 innvilge dispensasjon fra KPAs plankrav under alle omstendigheter er til stede. PBE har tatt utenforliggende hensyn n\u00e5r det er vektlagt at byggetomtene kan g\u00e5 tapt som gr\u00f8ntomr\u00e5de. Det er her tale om et planavklart boligomr\u00e5de, arealdisponert til bolig i rettslig bindende arealplan. Avgrensingen mellom utbyggingsomr\u00e5der og gr\u00f8ntomr\u00e5der er allerede gjort i bindende plan. Denne arealdisponeringen skal selvsagt PBE forholde seg til. Under forh\u00e5ndskonferansen la PBE selv til grunn at: \u00abEiendommen ligger i et uregulert omr\u00e5de hvor det er potensial for vesentlig utbygging av boliger.\u00bb Plan- og bygningsetaten har alts\u00e5 selv lagt til grunn arealene er velegnet til boligform\u00e5l. Det kan heller ikke, i et planavklart boligomr\u00e5de, argumenteres med at boligprosjekter skal stanses fordi de hevdes \u00e5 v\u00e6re bilbasert. PBE skal legge rettslig bindende arealform\u00e5l i gjeldende planer til grunn for sin myndighetsut\u00f8velse. Heiane vil dessuten heller ikke v\u00e6re langt unna fremtidig bybanetras\u00e9. I tilknytning til \u00c5saneveien er det ogs\u00e5 gode bussforbindelser per i dag, blant annet med linje 300, 300E og 310. Reguleringskart over fremtidig bybanetras\u00e9 Utsnitt fra Statens Kartverk \u2013 en av de fire utbyggertomtene er markert med gult Bergen Byggplan Konsult AS S\u00e6rvollsvegen 58, 5217 Hagavik Tlf. 47713381 kjetil@bergenbyggplan.no Bergen Byggplan Konsult AS S\u00e6rvollsvegen 58, 5217 Hagavik Tlf. 47713381 kjetil@bergenbyggplan.no PBE har i det p\u00e5klagede vedtaket heller ikke f\u00e5tt med seg at vegmyndighet har innvilget alle n\u00f8dvendige tillatelser til de aktuelle boenhetene, og at tomtene dermed har lovlig tilkomst til offentlig veg. PBE har dessuten misforst\u00e5tt Bymilj\u00f8etatens uttalelse. Det Bymilj\u00f8etaten uttaler er at trafikk fra ytterligere boligutbygging, ut over hva vegmyndighet har gitt tillatelse til gjennom avkj\u00f8rselstillatelse for 8+1 enheter, vil kreve forbedret veginfrastruktur og dermed planbehandling. Den faktiske situasjon er at dagens vei, selv med fortau, er for bratt og m\u00e5 evt. senkes betydelig for \u00e5 kunne reguleres. Selv med fortau vil den ikke kunne brukes iht dagens veistandarder grunnet at den er for bratt og smal. Det er nettopp derfor prosjektet er begrenset til kun fire tomannsboliger. Man kunne regulere 20 boliger med utgangspunkt i arealet st\u00f8rrelse og tillatt utnyttelsesgrad, men p\u00e5 grunn av veien er det ikke Bergen Byggplan Konsult AS S\u00e6rvollsvegen 58, 5217 Hagavik Tlf. 47713381 kjetil@bergenbyggplan.no realiserbart med et st\u00f8rre prosjekt enn det som er oms\u00f8kt. Prosjektet som er oms\u00f8kt er imidlertid fullt ut avklart med vegmyndighet \u2013 og har alle n\u00f8dvendige tillatelser. Form\u00e5let mer KPAs krav til reguleringsplan er at utbygging i regelen ikke skal finne sted uten at forhold til infrastruktur, natur, oppvekstmilj\u00f8 mm er gjort til gjenstand for en helhetlig og grundig planlegging \u2013 med mulighet til medvirkning for sektormyndigheter, naboer og lokalmilj\u00f8. I dette tilfellet er det tale om en begrenset boligutbygging med fire tomannsboliger. Det skjer i et omr\u00e5de som i rettslig bindende plan er arealdisponert til boligform\u00e5l. Det er allerede gjennomf\u00f8rt fradeling av de ulike tomtene i tr\u00e5d med vedtak fra Bergen kommune. Etter pbl. \u00a7 26-1 skal fradelign av byggetomt ikke finne sted dersom tomten ikke er egnet for utbygging. I fradelingsaken har alts\u00e5 kommunen lagt til grunn at tomtene er egnet for det arealdisponerte arealform\u00e5let. Arealutnyttelsen innenfor boligform\u00e5let er godt innenfor rammene for tillatt utnyttelsesgrad som er satt i gjeldende kommunedelplan og KPA-2019. Infrastrukturmessig foreligger alle n\u00f8dvendige tillatelser fra vegmyndighet, og tomtene har avkj\u00f8rselstillatelse og tilkomst til offentlig veg. De trafikkmessige forhold er dermed allerede avklart. Dessuten vil de lokale topografiske forhold unnsett ikke tillate etablering av fortau langs tilkomstvegen. S\u00e5 selv om boligene hadde blitt vedtatt gjennom reguleringsplanprosess \u2013 s\u00e5 ville ikke vegl\u00f8sningen v\u00e6rt annerledes enn hva den er i dag. Man kan forst\u00e5 at naboer ikke \u00f8nsker fl\u00e6re boliger tett innp\u00e5 livet \u2013 men konsekvensene av denne utbyggingen er begrenset. I forhold til vann/avl\u00f8p og renovasjon er det ingen infrastrukturmessige utfordringer som krever planbehandling. Sektormyndigheter og naboer er allerede involvert gjennom dispensasjonssaken. Dispensasjon fra reguleringsplankrav kommer derfor ikke vesentlig i konflikt med hensynene bak reguleringsplankrav i KDP og KPA. Fordeler med dispensasjon er at man f\u00e5r realisert 8 velegnede familieboliger, i samsvar med det planavklarte arealform\u00e5let som er bolig. Bergen trenger flere familieboliger, s\u00e5 en kan begrense milj\u00f8skadelig langpendling til omegnskommunene, og sikre skatteinntekter og vekst i Bergen. Det er ogs\u00e5 en fordel at dispensasjon vil gi barn mulighet til \u00e5 vokse opp i et familievennlig omr\u00e5de. Videre er det en fordel at dispensasjon vil sikre oppdrag til en byggen\u00e6ring som sliter, og dermed ogs\u00e5 trygge arbeidsplasser. Boligene er i relasjon til fremtidig bybanetras\u00e9 ogs\u00e5 hensiktsmessig plassert i forhold til langsiktig bystruktur. Alt dette er relevante fordeler i et areal- og ressursdisponeringsperspektiv. Det er alltid en ulempe ifbm dispensasjon fra plankrav at offentlighetens adgang til nedvirkning reduseres. Men i denne saken har allerede relevante sektormyndigheter uttalt seg \u2013 og naboene har v\u00e6rt aktivt involvert gjennom prosessen knyttet til dispensasjonss\u00f8knad. Samlet sett er fordelene med dispensasjon klart st\u00f8rre enn ulempene etter en samlet vurdering. Begge lovens vilk\u00e5r for \u00e5 dispensere er til stede, og kommunen kan da ogs\u00e5 benytte sin diskresjon\u00e6re adgang til \u00e5 innvilge dispensasjonene. Vi ber med grunnlag i det ovennevnte om at saken uten ugrunnet opphold ekspederes til politisk behandling hos Byr\u00e5d/UMBY. Bergen Byggplan Konsult AS S\u00e6rvollsvegen 58, 5217 Hagavik Tlf. 47713381 kjetil@bergenbyggplan.no Ta gjerne kontakt om det er behov for mer informasjon til klagen. Mvh Kjetil Hjelle Bergen Byggplan Konsult AS S\u00e6rvollsvegen 58, 5217 Hagavik Tlf. 47713381 kjetil@bergenbyggplan.no "
}