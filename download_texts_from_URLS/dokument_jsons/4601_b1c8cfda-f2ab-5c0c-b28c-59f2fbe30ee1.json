{
  "dokument_id": "b1c8cfda-f2ab-5c0c-b28c-59f2fbe30ee1",
  "doc_type": "case_attachment",
  "kommune": 4601,
  "tittel": "Tale 14.08 siste utgave",
  "url": "https://bergen.kommune.no/politikere-utvalg/api/fil/bk360/10940851/Tale-14-08-siste-utgave",
  "tekst": "Innlegg, Bergen R\u00e5dhus, 14. august 2024/Sak Fana gnr. 43 bnr. 920 Jeg \u00f8nsker \u00e5 bidra til en ryddig og rettferdig prosess. \u00c9n husstand av tjueni i Kjenndalstoppen huseierlag hadde en plan for \u00e5 bygge ut huset sitt med tre meter over to etasjer mot nord\u00f8st. Nabosamtykker ble hentet, og p\u00e5 generalforsamlingen i februar \u030123 ble vi anbefalt av styret til \u00e5 godkjenne arkitekttegninger og byggeplan \u2013n\u00e6rmest uten diskusjon. P\u00e5 tre dager var det klappet og klart. Fikk vi nok tid til \u00e5 forst\u00e5 hva vi hadde samtykket til? Det tviler jeg p\u00e5. Jeg samtykket ikke til tiltaket, og jeg h\u00e5per p\u00e5 et endelig avslag for tilbygget til KT 26. Dette fordi byggets realisering vil forsterke allerede eksisterende problemer knyttet til volum og avstand. Det er nemlig allerede langt under fire meter til fellesgrensen p\u00e5 begge sidene av KT 26. P\u00e5 tegninger kan man se at husets fasade har fra 1,5m til minus 70 cm. ca. avstand til fellesgrensen. Det vil si, hj\u00f8rnet med sykkeloverhenget mot trappen til v\u00e5r inngang overskrider selve fellesgrensen med ca. 70 cm. Mot nord\u00f8st holder i dag boder med takterrasse 2 til 2,20 meter i stedet for 4 til fellesgrensen som er parkeringsplassen. Med tilbygget vil avstanden reduseres enda mer til kun 1 meter mot parkeringen \u2013 som jo er et travelt sted for \u00e5tte naboers biler inn og ut \u2013 og med parkeringsplasser langs en ladevegg (se bilder). Dette blir for knapt med plass, s\u00e6rlig om vinteren med tanke p\u00e5 br\u00f8ytemasser og trafikksikkerhet i det hele tatt. Hovedproblemet sett fra min vinkel som nabo, er at den oms\u00f8kte l\u00f8sningen utfordrer de samme grensene som allerede overskrides av KT 26 i dag. Byggeplanen bare \u00f8ker overskridelsene, og det i samme retning. Det gjelder for maksimal utnyttelse av tomt til bolig, som er 45% av BRA. I dag er den overskredet med litt over 3%, men med tiltaket kommer det p\u00e5 13,9% overskridelse. (Dette er ikke det samme tallet p\u00e5 10,5% som p\u00e5 side 3 av Byr\u00e5dets saksframstilling omtales som \u00abuvesentlig\u00bb.) Nesten 14% over tillatt grense er ganske mye. Det virker ogs\u00e5 som om loven om fire meters avstand ikke spiller noen rolle for tiltakshaver. Og siktlinjen fra min leilighet KT 32 vil ogs\u00e5 bli sterkt begrenset av tiltaket. Mitt hjem har kun to utsiktsvinduer som er hovedkilde for naturlig lys- innslipp til hele leiligheten. Foran begge disse dekker KT 26 allerede mesteparten av utsikten og blokkerer for dagslys. Det vil bli mye m\u00f8rkere i min leilighet. Tilbyggets st\u00f8rrelse, h\u00f8yde og plassering - 3 meter over 2 etasjer mot fellesarealer\u2014tar ikke hensyn til allerede eksisterende forhold. Hustegningene i seg selv er fine, men de er ikke tilpasset omgivelsene. S\u00e6rlig hj\u00f8rnet, med minimal avstand i begge retninger, kommer til \u00e5 bli et sikkerhetsproblem. P\u00e5 side 3 av byr\u00e5dens dispensasjon, st\u00e5r det skrevet: \u00abTiltaket anses f\u00f8lgelig \u00e5 opprettholde tilstrekkelig luft mellom bebyggelsen, slik at en ikke i vesentlig grad p\u00e5virker lys- og utsiktsforhold.\u00ab Jeg som bor her, mener det motsatte. Som advokat Hilde Avl\u00f8s Grande p\u00e5peker i sin klage til Byr\u00e5dens fullmakt, ble det ikke s\u00f8kt om dispensasjon for loven om fire meters avstand (se advokat klage). Derfor kan ikke dispensasjon gis, skriver hun. Dette m\u00e5 tas med i betraktning, og jeg ber om at byr\u00e5det revurderer sin innstilling. "
}