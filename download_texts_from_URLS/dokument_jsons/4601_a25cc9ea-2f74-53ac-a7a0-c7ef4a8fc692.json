{
  "dokument_id": "a25cc9ea-2f74-53ac-a7a0-c7ef4a8fc692",
  "doc_type": "case_attachment",
  "kommune": 4601,
  "tittel": "Uttalelse fra Byantikvaren datert 09.11.2023",
  "url": "https://bergen.kommune.no/politikere-utvalg/api/fil/bk360/9639146/Uttalelse-fra-Byantikvaren-datert-09-11-2023",
  "tekst": " Byantikvaren Til Intern korrespondanse PBE Kart og oppm\u00e5ling V\u00e5r referanse: 2023/165358-15 Deling og seksjonering Saksbehandler: Endre Leivestad v/Anne Lise Fjelde Skjelvik Dato: 9. november 2023 Fra Byantikvaren Byantikvarens uttalelse til deling av eiendom, gnr.154 bnr.211, Solveien 6 i Laksev\u00e5g bydel Vi viser til intern korrespondanse datert 3.november 2023. Anbefaling: Byantikvaren har ingen merknader til s\u00f8knaden om deling slik den foreligger. Saken gjelder: S\u00f8knad om fradeling av parsell til bolig fra eiendommen gnr.154 bnr.211. Eiendommen er regulert til boligform\u00e5l i eldre reguleringsplan, arealplan-ID 40010000 og avsatt til byfortettingssone BY2 i kommuneplanens arealdel (KPA2018). Ber\u00f8rte verneverdier: Eiendommen som f\u00f8r deling er 656m2 stor, inng\u00e5r i hensynssone for bevaring av kulturmilj\u00f8, H570_1, historisk senter Laksev\u00e5g. Villaen p\u00e5 eiendommen som s\u00f8kes delt er registrert i kulturminneplan for Bergen, \u00abIdentitet med s\u00e6rpreg\u00bb, som \u00abeldre villabebyggelse, oppf\u00f8rt f\u00f8r 1945\u00bb. Det er en str\u00f8kstypisk villa, oppf\u00f8rt i tre og tekket med dr\u00e5peskifertak. Vurdering og konklusjon: Deling av villaeiendommer av den st\u00f8rrelse det er snakk om her inneb\u00e6rer i mange tilfeller en svekkelse av kulturmilj\u00f8verdiene, ved at str\u00f8kskarakteren endres. I dette tilfellet er eksisterende bebyggelse, beliggende i et hj\u00f8rne av eiendommen og den oms\u00f8kte parsellen vil kunne arronderes og bebygges uten av str\u00f8kskarakteren endres. Eiendommen ligger dessuten i utkanten av et villastr\u00f8k og parsellen grenser mot naboeiendom med eldre lavblokk-bebyggelse. \u00c5 bebygge parsellen som s\u00f8kes fradelt vil derfor ikke i nevneverdig grad p\u00e5virke str\u00f8kskarakteren negativt. Byantikvaren har ingen merknader til s\u00f8knaden om deling slik den foreligger. Med hilsen Byantikvaren Johanne Elisabeth Gillow - Byantikvar Endre Leivestad - seniorr\u00e5dgiver Dokumentet er godkjent elektronisk. "
}