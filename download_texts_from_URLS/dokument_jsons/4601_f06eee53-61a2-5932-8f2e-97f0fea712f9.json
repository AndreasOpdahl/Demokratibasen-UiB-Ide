{
  "dokument_id": "f06eee53-61a2-5932-8f2e-97f0fea712f9",
  "doc_type": "case_attachment",
  "kommune": 4601,
  "tittel": "H\u00f8ringsinnspill fra beboere i Br\u00e5tet 122 og 126 - Revidert forskrift om skolekretsgrenser i Bergen kommune fra og med skole\u00e5ret 2024-2025",
  "url": "https://bergen.kommune.no/politikere-utvalg/api/fil/bk360/9630244/Horingsinnspill-fra-beboere-i-Bratet-122-og-126-Revidert-forskrift-om-skolekretsgrenser-i-Bergen-kommune-fra-og-med-skolearet-2024-2025",
  "tekst": "Til: Bergen Kommune Fra: Beboere i Br\u00e5tet 122 og 126 v/Alexander V. Monsen, Fanny Valen, Jostein Brosstad og Mari Hvidsten Emne: H\u00f8ringsinnspill til revidert forskrift om skolekretsgrenser i Bergen kommune fra og med skole\u00e5ret 2024-2025. Saksnummer 2023/253827. H\u00f8ringsinnspill ang\u00e5ende: Kommunens forslag om endring av skolegrense mellom Fjellsdalen skole og Lyshovden skole. Som beboere i Br\u00e5tet 122 og 126, sender vi herved inn et h\u00f8ringsinnspill til revidert forskrift om skolekretsgrenser i Bergen kommune, fra og med skole\u00e5ret 2024-2025, med saksnummer 2023/253827. Dette p\u00e5 grunnlag av at vi er familier med barn direkte ber\u00f8rte av den foresl\u00e5tte flyttingen av skolegrensen mellom Fjellsdalen skole og Lyshovden skole. Slik forslaget lyder n\u00e5, vil v\u00e5re boenheter (Br\u00e5tet 120 \u2013 138) bli splittet fra resten av sameiet/boligomr\u00e5det. Som ber\u00f8rte familier i Br\u00e5tet 122 og 126, er vi sterkt uenige i hvordan forslaget om ny skolegrense mellom Fjellsdalen skole og Lyshovden skole er utformet. Slik forslaget lyder, vil v\u00e5re barn bli skilt fra resten av sameiet/boligomr\u00e5det - milj\u00f8et sitt, det \u00e5ret de begynner p\u00e5 skolen. Per n\u00e5 gjelder dette totalt fire barn, fra fire ulike \u00e5rskull (henholdsvis 2019, 2020, 2021 og 2022). En slik endring vil medf\u00f8re at hvert av barna vil starte p\u00e5 Lyshovden skole alene, som eneste barn fra sameiet. Vi mener at barna v\u00e5re skal kunne sokne til samme barneskole som resten av sameiet og milj\u00f8et de tilh\u00f8rer (Nordre B\u00f8nes sameie). Vi \u00f8nsker ogs\u00e5 \u00e5 understreke at det foresl\u00e5tte skiftet av skolekrets for beboerne i Br\u00e5tet 120 \u2013 138 vil p\u00e5virke kun fire barn. Slik vi ser det, kan ikke det v\u00e6re s\u00e6rlig hensiktsmessig per n\u00e5 med tanke p\u00e5 \u00e5 redusere antall barn p\u00e5 Fjellsdalen skole. For mange av barna i Nordre B\u00f8nes sameie, g\u00e5r skoleveien til Fjellsdalen skole rett utenfor husrekken som er foresl\u00e5tt flyttet til Lyshovden skole (Br\u00e5tet 120 \u2013 138). Dette gj\u00f8r endringen ekstra s\u00e5r, da v\u00e5re barn vil se sine venner g\u00e5 forbi huset deres hver morgen og ettermiddag, til og fra en annen skole enn det v\u00e5re barn er tiltenkt \u00e5 g\u00e5 p\u00e5, om forslaget blir vedtatt. I tillegg er skoleveien til Fjellsdalen skole ca. 450m mot ca. 1000m til Lyshovden skole fra Br\u00e5tet 120-138. Alts\u00e5 en dobling i lengden p\u00e5 skolevei for v\u00e5re barn - hvorav mesteparten er langs en trafikkert vei. Ellers stiller vi sp\u00f8rsm\u00e5l ved hvordan skolegrensene foresl\u00e5s flyttet. Hatte\u00e5sen borettslag (Br\u00e5tet 61 \u2013 101) ligger vesentlig n\u00e6rmere Lyshovden skole med postadresse i Fyllingsdalen, og f\u00e5r fremdeles sokne til Fjellsdalen skole, slik forslaget n\u00e5 lyder. Vi stiller sp\u00f8rsm\u00e5l ved hvorfor Nordre B\u00f8nes Sameie blir splittet, fremfor \u00e5 overf\u00f8re hele boligomr\u00e5der som dette? Hvorfor skille ut deler av B\u00f8nes til en skole i Fyllingsdalen, og beholde et borettslag med adresse i Fyllingsdalen til en skole p\u00e5 B\u00f8nes? (Se vedlagt kartutklipp). Vi er bekymret for forslaget om \u00e5 flytte skolegrensene da det kan p\u00e5virke barnas trivsel, vennskap og tilpasningsevne negativt. De har allerede etablerte vennskap og milj\u00f8 her p\u00e5 B\u00f8nes og i Nordre B\u00f8nes Sameie. Nedenfor f\u00f8lger et kartutsnitt som beskriver sammensetningen av boligomr\u00e5det vi tilh\u00f8rer (Nordre B\u00f8nes Sameie). Det f\u00f8lger ogs\u00e5 et kartutsnitt som viser dagens skolegrense, grensen mellom Fyllingsdalen og B\u00f8nes og de tre boligomr\u00e5dene vi beskriver. Markert i svart viser omr\u00e5det som utgj\u00f8r Nordre B\u00f8nes sameie, med totalt 84 boenheter. Markert i gult er de 10 boenhetene i Nordre B\u00f8nes sameie, som er foresl\u00e5tt flyttet fra Fjellssdalen skole til Lyshovden skole. Markert i gr\u00f8nt er gangveiene og gatene som knytter Nordre B\u00f8nes sameiet. Dagens skolegrense Br\u00e5tet 120 - 138 Grense: Fyllingsdalen - B\u00f8nes Nordre B\u00f8nes Sameie Hatte\u00e5sen Borettsslag (Br\u00e5tet 61 - 101) Br\u00e5tet Terrasse "
}