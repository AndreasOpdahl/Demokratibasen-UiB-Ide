{
  "dokument_id": "d28bc682-d5f4-5ded-8585-4949b14ebbb7",
  "doc_type": "case_presentation",
  "kommune": 5501,
  "tittel": "S\u00f8knad om endring av bestandsplan for elg - Fastlandet 2024-2028",
  "url": "https://innsyn.tromso.kommune.no/application/getMoteDokument?dokid=2002068750",
  "tekst": "Arkivsaksnr. 25/07900-1 Saksbehandler Bo Eide Saksgang M\u00f8tedato Viltnemnda 22.05.2025 S\u00f8knad om endring av bestandsplan for elg - Fastlandet 2024-2028 Kommunedirekt\u00f8rens innstilling til vedtak: Med hjemmel i Hjorteviltforskriftens \u00a716 godkjennes oppdatert bestandsplan for elg for Fastlandet bestandsplanomr\u00e5de i Troms\u00f8 2024 \u2013 2028, med avskytingsplan. Inntil 10% av ubenyttede fellingstillatelser kan overf\u00f8res fra \u00e5r til neste. En overf\u00f8ring skal f\u00f8lge valdet. . Stig Tore Johnsen Mette Moh\u00e5g Kommunedirekt\u00f8r Direkt\u00f8r, avdeling for bymilj\u00f8 1 Hva saken gjelder Fastlandet bestandsplanomr\u00e5de v. Oddgeir S\u00f8lvfestersen har s\u00f8kt om godkjenning av endret bestandsplan for elg for Fastlandet bestandsplanom\u00e5de 2024-2028. (Vedlegg 1). Et st\u00f8rre vald, Tomasjord \u2013 Snarby Utmarkslag er innlemmet i bestandsplanen med 87806 daa tellende areal, og avskytingsplanen for perioden 2025 \u2013 2028 er oppdatert. For flere vald innen bestandsplanomr\u00e5det ble det ogs\u00e5 s\u00f8kt om, og godkjent redusert minsteareal som et tiltak for \u00e5 redusere veksten i elgstammen i omr\u00e5det. For tre vald; Breivikeidet, Ramfjord sams, og Andersdalen er det \u00f8nske om videref\u00f8ring av redusert minsteareal ogs\u00e5 for jakta i 2025, og avskytingsplanen reflekterer dette. Etter Hjorteviltforskriftens \u00a712 kan det s\u00f8kes om godkjenning av bestandsplan for omr\u00e5der som disponerer et tellende areal p\u00e5 minimum 20 x fastsatt minsteareal for aktuell art av hjortevilt. Minstearealet for elg p\u00e5 fastlandet er 6000 daa, unntatt for Breivikeidet og Ramfjord sams vald, der minstearealet er 4000 daa. Planomr\u00e5det omfatter n\u00e5 13 vald med et samlet tellende areal p\u00e5 339.791 daa. Det har v\u00e6rt gjennomf\u00f8rt elgforvaltning p\u00e5 fastlandsdelen i Troms\u00f8 kommune gjennom bestandsplan siden 2014. Med inkludering av Tomasjord \u2013 Snarby valdet mangler bare valdet i Oldervik, for at alle vald i denne delen av Troms\u00f8 er med i bestandsplanomr\u00e5det. Saksutredning Et bestandsplanomr\u00e5de for elg er en sammenslutning av to eller flere vald som samarbeider om elgforvaltningen i et omr\u00e5de over tid, p\u00e5 grunnlag av en godkjent bestandsplan. Bestandsplaner er fler\u00e5rige planer for forvaltningen av elg i omr\u00e5det, og ordningen gir noe st\u00f8rre muligheter for samarbeid og justering av jaktgjennomf\u00f8ring over tid, enn det som er mulig i et enkeltst\u00e5ende vald. En bestandsplan kan maksimalt godkjennes for 5 \u00e5r. En s\u00f8knad om godkjenning m\u00e5 videre inneholde f\u00f8lgende: a) opplysning om hvilken art s\u00f8knaden gjelder for, b) kart som tydelig viser grensene for bestandsplanomr\u00e5det, c) oversikt over alle valdene som inng\u00e5r i bestandsplanomr\u00e5det, d) oversikt over tellende areal for bestandsplanomr\u00e5det samlet, e) underskrift fra valdansvarlig representant for alle vald som inng\u00e5r i bestandsplanomr\u00e5det, og f) navn, postadresse, telefonnummer, e-postadresse og underskrift for representanten for bestandsplanomr\u00e5det. S\u00f8knadsfristen til kommunen er 1. mai. S\u00f8knaden ble levert i tide, og s\u00f8knad / plan inneholder p\u00e5krevde opplysninger. S\u00f8knaden kan dermed behandles. En bestandsplan m\u00e5 videre inneholde en plan for den \u00e5rlige avskytingen, fordelt p\u00e5 vald, kj\u00f8nn og alder (minimum fordelt p\u00e5 kategoriene kalv, voksne hunndyr og voksne hanndyr), samt m\u00e5l for forvaltningen som er i tr\u00e5d med kommunens egne m\u00e5lsettinger. Kommunen har noen vedtatte m\u00e5lsettinger for elgbestanden, og det det har v\u00e6rt god kommunikasjon med bestandsplanstyret slik at det er samstemmige m\u00e5lsettinger for utviklingen av elgstammen i omr\u00e5det. Eksisterende bestandsplan for Fastlandet ble godkjent i mai 2024, og det ble ved tildeling av fellingstillatelser for jakta 2024, godkjent redusert minsteareal for fire vald innenfor bestandsplanomr\u00e5det; Breivikeidet, Ramfjord sams, S\u00f8ndre Ramfjord, S\u00f8rbotn og Andersdalen. Fastlandet bestandsplanomr\u00e5de omfatter etter oms\u00f8kt utvidelse 13 vald p\u00e5 fastlandsdelen av Troms\u00f8, fra Snarby og s\u00f8rover. Det er n\u00e5 bare Oldervik elgvald som ikke er en del av beatandsplanomr\u00e5det p\u00e5 fastlandet. 2 Planen inneholder en beskrivende oversikt over alle deltagende vald, og tilh\u00f8rende areal. Kart under viser utstrekningen av bestandsplanomr\u00e5det. Bestandsplanomr\u00e5det er kontinuerlig sammenhengende bortsett fra en kort strekning innerst i S\u00f8rfjorden, mellom valdene Sjursnes \u2013 Stordalen sams, og S\u00f8rstraumen. Figur 1 Kartet viser med r\u00f8dt yttergrensene for Fastlandet bestandsplanomr\u00e5de. Planen er kortfattet og inneholder m\u00e5lsettinger for bestandsplanomr\u00e5det i perioden, samt en beskrivelse av utfordringer og avskytingsstrategi i planperioden. Videre er det en beskrivelse av praktiske ordninger i bestandsplanomr\u00e5det, samt 3 reaksjonsbestemmelser. Vedlegg til planen er kart og beskrivelser av de deltagende valdene, samt grunnlagsdata og foresl\u00e5tt avskytingsplan. Planens m\u00e5lsettinger og avskytingsplan er oppdatert med nye tall der Tomasjord \u2013 Oldervik valdet er innlemmet. Hovedm\u00e5lsettingen i planen for elgstammen i omr\u00e5det er: - En sammensetning av elgbestanden som tar sikte p\u00e5 produksjon: 40% ku, 25% okse og 35% kalv. - Noe flere eldre okser i bestanden enn i dag - Avskyting i tr\u00e5d med fastsatt minsteareal, 1 dyr/\u00e5r/6000 daa for fastlandsomr\u00e5det, unntatt valdene Breivikeidet og Ramfjord sams, der minstearealet tilsier 1dyr/\u00e5r/4000 daa. - En vinterbestand p\u00e5 Breivikeidet p\u00e5 55 dyr. De siste \u00e5rene er opp mot 80 dyr talt p\u00e5 Breivikeidet vinterstid. Foresl\u00e5tt avskytingsplan legger opp til oppn\u00e5else av m\u00e5lene, gjennom bruk av redusert minsteareal for enkelte vald ogs\u00e5 i 2025, etter at dette ble gjennomf\u00f8rt i 2024. Videre legges det vekt p\u00e5 fleksibiliteten en bestandsplan gir til \u00e5 overf\u00f8re noe av fellingskvoten fra \u00e5r til \u00e5r, og til \u00e5 overf\u00f8re kvoter fra et vald til et annet, hvis skriftlig avtale om dette foreligger mellom valdene. Det s\u00f8kes om anledning til dette. Vurdering av oms\u00f8kte endringer i vedtatt bestandsplan / avskytingsplan Elgvaldet som omfatter Tomasjord \u2013 Snarby utmarkslag er tatt opp i bestandsplanomr\u00e5det. Med sine 87806 daa tellende areal er dette et stort tillegg til bestandsplanomr\u00e5det. Valdet utgj\u00f8r nesten hele fastlandsomr\u00e5det nord for Breivikeidet og Tromsdalen, og er en naturlig utvidelse som passer godt inn i bestandsplanomr\u00e5det. Valdet har et minsteareal p\u00e5 6000 daa, noe som tillsvarer 14 fellingstillatelser/\u00e5r. Omr\u00e5det har tidligere inng\u00e5tt i bestandsplanomr\u00e5det, sammen med Oldervikomr\u00e5det. De siste to \u00e5rene er det felt 7 dyr pr \u00e5r i valdet. Forvaltningsmessig er det en stor fordel at enkeltvald blir en del av bestandsplaner, da det \u00e5pner for mer fleksibilitet i uttaket, ved flytting av tildelinger mellom vald, og i en viss grad mellom \u00e5r. Dyrene som bruker Breivikeidet vinterstid kan godt v\u00e6re \u00e5 finne p\u00e5 arealene nord for, i jakta, og et uttak her kan bidra til m\u00e5let om en redusert vinterstamme p\u00e5 Breivikeidet. Det vurderes ikke \u00e5 v\u00e6re noen ulemper med denne utvidelsen av bestandsplanomr\u00e5det. Den oppdaterte avskytingsplanen legger opp til et fortsatt ekstraordin\u00e6rt uttak i tre sentrale vald i bestandsplanomr\u00e5det i 2025, Breivikeidet, Ramfjord sams, og Andersdalen. Det ble vedtatt redusert minsteareal for disse valdene og ytterligere to, i 2024, som et ledd i m\u00e5let om en generell reduksjon i elgstammen i omr\u00e5det. Sv\u00e6rt h\u00f8ye vintertall for elg p\u00e5 Breivikeidet, og en \u00f8king i antallet elgp\u00e5kj\u00f8rsler i Lavangsdalen var bakgrunnen for det reduserte minstearealet, og det vurderes at en ikke er helt i m\u00e5l med det som er \u00f8nsket enn\u00e5. Det \u00f8nskes ogs\u00e5 en \u00e5pning for \u00e5 overf\u00f8re ubenyttede fellingskvoter fra \u00e5r til neste, for ytterligere fleksibilitet i uttak. Hjorteviltforskriftens \u00a716 \u00e5pner for dette, med inntil 10% av tildelt kvote. 4 Foresl\u00e5tt avskytingsplan, samlet for perioden vises under. Figur 2 - foresl\u00e5tt avskytingsplan fordelt p\u00e5 \u00e5r og dyr Figuren under viser samlet fellingsprosent i bestandsplanomr\u00e5det over tid. Det er ingen unormalt lav fellingsprosent for omr\u00e5det, men n\u00e5r en over tid likevel avviker kontinuerlig i \u00e9n retning i forhold til planlagt uttak, vil det v\u00e6re problematisk \u00e5 oppn\u00e5 det m\u00e5let som plane n legger opp til. En mulighet for overf\u00f8ring av noen fellingstillatelser fra \u00e5r til \u00e5r, vil kunne bidra til h\u00f8yere fellingsprosent, og m\u00e5loppn\u00e5else. Det er slik at det kan, men over tid \u00f8nsker en h\u00f8yest mulig fellingsprosent. Fellingsprosent i bestandsplanomr\u00e5det 2019 - 2024 90 80 70 60 50 40 30 20 10 0 2019 2020 2021 2022 2023 2024 Figur 3 Fellingsprosent i bestandsplanomr\u00e5det 2019 - 2024 Fjor\u00e5rets innvilgelse av s\u00f8knad om redusert minsteareal for flere vald i bestandsplanomr\u00e5det f\u00f8rte til et \u00f8kt uttak, og tall fra Sett-Elg statistikken som registreres under jakta indikerte en liten nedgang i sette dyr. Ogs\u00e5 vintertellingen p\u00e5 Breivikeidet ga noe f\u00e6rre dyr enn \u00e5ret f\u00f8r, 63 mot 80 i 2024. For de 5 valdene som har talt kontinuerlig de siste 5 \u00e5rene, s\u00e5 er viser utviklingen samlet en viss reduksjon i antall sette dyr vinterstid, men i de mest brukte vinterbeiteomr\u00e5dene 5 p\u00e5 Breivikeidet og i Lavangsdalen er dyretallet fortsatt h\u00f8yt, og p\u00e5 Breivikeidet godt over \u00f8nsket vinterstamme p\u00e5 55 dyr. Figur 4 - avskytingsplan, fordelt p\u00e5 vald og \u00e5r. Slik avskytingsplanen er lagt opp, s\u00e5 vurderes det at den er egent til \u00e5 oppn\u00e5 m\u00e5lsettingene i planen, med et h\u00f8yt uttak tidlig i perioden i de mest elgtette valdene. I resten av bestandsplanomr\u00e5det legges det stort sett opp til uttak som f\u00f8lger minstearealet. Det er vil fremdeles v\u00e6re tilfeldige variasjoner i bestanden i de ulike valdene fra \u00e5r til \u00e5r, og muligheten for flytting av kvote mellom \u00e5r og vald, som en bestandsplan gir anledning til, gir fleksibilitet til \u00e5 fange opp variasjoner her. Det er fra s\u00f8ker \u00f8nsket muligheten til \u00e5 kunne overf\u00f8re deler av ubenyttet kvote fra \u00e5r til \u00e5r. Hjorteviltforskriften \u00e5pner for dette. Milj\u00f8direktoratet antyder overfor kommunene at en overf\u00f8ring p\u00e5 inntil 10% av kvotene kan v\u00e6re akseptabelt. Denne muligheten gir en stor fleksibilitet, og vurderes som et godt verkt\u00f8y for \u00e5 kunne oppn\u00e5 bestandsplanens m\u00e5l, hvis den utnyttes med n\u00f8dvendig forsiktighet. Kommunen har en mange\u00e5rig oppfattelse av bestandsplanomr\u00e5det og tilh\u00f8rende vald som forsvarlige forvaltere, og ser lite som taler mot at denne muligheten blir gitt. Totalt uttak for de 4 gjenv\u00e6rende \u00e5rene av planen er satt til 265 dyr, noe som gir et gjennomsnittlig minsteareal p\u00e5 5130 daa pr dyr for hele bestandsplanomr\u00e5det i perioden. 6 Konklusjon Den oppdaterte bestandsplanen for Fastlandet bestandsplanomr\u00e5de tilfredsstiller kravene til en bestandsplan for elg. Planen har m\u00e5lsettinger som er i tr\u00e5d med de kommunale m\u00e5lsettingene. Det viktigste m\u00e5let er en reduksjon av elgstammen i omr\u00e5det Breivikeidet \u2013 Lavangsdalen, og det vurderes at planen, sammen med et fokus p\u00e5 en h\u00f8y fellingsprosent, vil v\u00e6re et godt verkt\u00f8y for \u00e5 oppn\u00e5 dette m\u00e5let. Det godkjennes videre at inntil 10% av det enkelte \u00e5rets fellingskvote kan overf\u00f8res til \u00e5ret etter, om den ikke benyttes. Denne overf\u00f8ringen skal f\u00f8lge det enkelte vald. Kommunen vurderer det ogs\u00e5 som sv\u00e6rt positivt at Tomasjord \u2013 Snarby igjen er med i bestandsplanomr\u00e5det. Planen kan vedtas, men bestandsutviklingen m\u00e5 fortsatt f\u00f8lges n\u00f8ye. Vedtakskompetanse Viltnemnda Vedlegg Vedlegg 1 - Fastlandet_bestandplan_2024-2028 7 "
}