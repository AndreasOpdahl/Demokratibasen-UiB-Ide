{
  "dokument_id": "1bb35e10-6ddc-53b4-828b-21fec33ea038",
  "doc_type": "case_attachment",
  "kommune": 5501,
  "tittel": "Retningslinjer kommunal bost\u00f8tte",
  "url": "https://innsyn.tromso.kommune.no/application/getMoteDokument?dokid=2001970942",
  "tekst": "Retningslinjer for kommunal bost\u00f8tte Troms\u00f8 kommune Gjeldende fra 1.1.25 M\u00e5lgruppe - Beboere i leiebolig med gjengs leie, forvaltet av Troms\u00f8 kommune. Definisjoner Gjengs leie: en metode for beregning av husleie, basert p\u00e5 et representativt gjennomsnitt av det leieniv\u00e5et som allerede er etablert p\u00e5 stedet ved leie av liknende husrom p\u00e5 liknende leievilk\u00e5r husleie: den leien som kommer frem i leiekontrakten eksklusive kostnader knyttet til leie av annet enn selve boligen Husstand: alle personer som er folkeregistrert bosatt og de som faktisk bor i samme kommunale bolig. Barn med delt fast bosted anses som husstandsmedlem ved begge foreldres bosteder Leier: den eller de som selv eller ved verge/foresatt har inng\u00e5tt leiekontrakten Forutsetninger Alle i husstanden har folkeregistrert adresse p\u00e5 boligen det s\u00f8kes om bost\u00f8tte for. Unntak der hvor barn har dokumentert delt bosted. Det er s\u00f8kt om, og fattet vedtak p\u00e5 statlig bost\u00f8tte etter innlevering av n\u00f8dvendig dokumentasjon. Det vil bl.a. si at husstanden er folkeregistrert p\u00e5 adressen det s\u00f8kes om bost\u00f8tte for. Det gis avslag dersom husstanden ikke har s\u00f8kt p\u00e5 statlig bost\u00f8tte. Kommunal bost\u00f8tte kan tilst\u00e5s fra dato for vedtak p\u00e5 statlig bost\u00f8tte. Det forutsettes at medlemmer av husstanden over 18 \u00e5r, utnytter inntektspotensialet. Dette gjelder ikke husstandsmedlemmer hvor foreldre har fors\u00f8rgelsesplikt. Kommunen tar transport i statlig bost\u00f8tte. Utm\u00e5ling Kommunal bost\u00f8tte beregnes ut fra de til enhver tid gjeldende \u00f8konomiske rammene for tildeling av kommunal bolig i Troms\u00f8 kommune. Det tas ikke hensyn til p\u00e5leggstrekk p\u00e5 inntekt. Oppfyller husstanden de \u00f8konomiske vilk\u00e5rene for kommunal leiebolig, skal husstanden automatisk vurderes opp mot kommunal bost\u00f8tte. For leietakere som tildeles kommunal leiebolig pga. helse, type omsorgsbolig, vurderes kommunal bost\u00f8tte opp mot de \u00f8konomiske vilk\u00e5rene som ligger til grunn for kommunal velferdsbolig. Kommunal bost\u00f8tte kommer til direkte fratrekk p\u00e5 husleie. Dette vil komme frem p\u00e5 husleiefakturaen. Hvordan s\u00f8ker man En s\u00f8ker p\u00e5 kommunal bolig vurderes automatisk opp mot kommunal bost\u00f8tte. Innf\u00f8ring: Kommunal bost\u00f8tte tilst\u00e5s ved ny husleiekontrakt. Kommunal bost\u00f8tte gis som hovedregel for 3 \u00e5r av gangen. Ved bytta av kommunal bolig, vurderes kommunal bost\u00f8tte p\u00e5 nytt opp mot \u00f8konomi i ny bolig. Klagemulighet Avslag p\u00e5 kommunal bost\u00f8tte kan p\u00e5klages til kommunene klageutvalg. "
}