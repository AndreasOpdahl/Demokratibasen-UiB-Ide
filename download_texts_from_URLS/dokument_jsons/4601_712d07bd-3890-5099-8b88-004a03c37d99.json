{
  "dokument_id": "712d07bd-3890-5099-8b88-004a03c37d99",
  "doc_type": "case_minutes",
  "kommune": 4601,
  "tittel": "Saksprotokoll , 12032024, Sak 43/24, Oppstartssak. Ny handlingsplan for \u00f8kt inkludering og arbeid",
  "url": "https://bergen.kommune.no/politikere-utvalg/api/fil/bk360/10145878/Innstilling-vedtak-Oppstartssak-for-ny-handlingsplan-for-okt-inkludering-og-arbeid",
  "tekst": "Oppstartssak for ny handlingsplan for \u00f8kt inkludering og arbeid Kommunalt r\u00e5d for personer med funksjonsnedsettelse behandlet saken i m\u00f8tet 12.03.2024 sak 43/24 og fattet f\u00f8lgende vedtak: F\u00f8lgende brev sendes til byr\u00e5dsavdeling for barnevern, sosiale tjenester og mangfold KRPF er kjent med at Bergen kommune har utviklet ulike tiltak for mer inkludering og bedre muligheter for innvandrere gjennom f.eks. Ny Sjanse, Bergen Opportunity, Karrieretorg og \u00f8kt mangfoldskompetanse med vekt p\u00e5 innvandrere. KRP synes dette er veldig positivt, men savner samme oppmerksomhet i forhold til funksjonshemmede da vi vet at mange av dem faller fra b\u00e5de i utdanning og i arbeid. Funksjonshemmede, enten de er en del av en familie eller er singel ender ofte opp i gruppen med lav inntekt og m\u00e5 leve i fattigdom. Det \u00e5 inkludere denne gruppen bedre i mangfoldsbegrepet, tiltak i forhold til utdanning og arbeid vil kunne motvirke dette og bidra til \u00f8kning i folkehelsen, mindre ensomhet, f\u00e6rre som lever i fattigdom og det vil bidra sterkt til bedre samfunns\u00f8konomi.1.2 Det er positivt at kommunen n\u00e5 har utlyst sommerjobber for ungdom med funksjonsnedsettelser. Men noen f\u00e5 jobber i barnehage er bare en begynnelse. Et enkelt virkemiddel for \u00e5 f\u00e5 funksjonshemmede i jobb er \u00e5 s\u00f8rge for at kommunale arbeidsplasser er universelt utformet. Her vil r\u00e5det igjen vise til at alle arbeidsplasser m\u00e5 planlegges med HC plasser, slik at en person som er avhengig av parkering for \u00e5 kunne v\u00e6re i jobb skal vite at dette er en mulig arbeidsplass. Et annet mulig virkemiddel er en mentorordning der en person med funksjonsnedsettelse kan f\u00e5 st\u00f8tte inn i arbeidshverdagen. Bergen kommune kan bli mye flinkere til \u00e5 bake inkludering og arbeid inn i andre strategier, et eksempel her er anskaffelsesstrategien hvor det ikke nevnes eller stilles krav om inkludering og ansettelse av personer med funksjonsnedsettelse eller hull i CV`en n\u00e5r det gjelder leverand\u00f8rer eller entrepren\u00f8rer Bergen kommune benytter eller n\u00e5r det skal settes opp krav i anbudskonkurranser. Da arbeidet med strategien ble presentert i r\u00e5det ble det sagt at dette var et middel man kunne og \u00f8nsket \u00e5 bruke. Offentlig sektor henger ogs\u00e5 langt etter privat sektor n\u00e5r det gjelder \u00e5 bruke l\u00f8nnstilskudd der privat sektor st\u00e5r for 90% mens det offentlige bare st\u00e5r for 10%. Her er KRPF noe usikker p\u00e5 om det er lov for en kommune \u00e5 inng\u00e5 l\u00f8nnstilskuddsavtaler og mener at Bergen kommune m\u00e5 bruke dette mer dersom kommunene kan inng\u00e5 slike avtaler. Dersom kommuner ikke har lov til \u00e5 inng\u00e5 slike avtaler b\u00f8r Bergen kommune presse p\u00e5 for at regjeringen skal gi \u00e5pning for dette. R\u00e5det vil gjerne invitere planleder til sitt m\u00f8te 16. april for \u00e5 ha en videre dialog om denne saken. "
}