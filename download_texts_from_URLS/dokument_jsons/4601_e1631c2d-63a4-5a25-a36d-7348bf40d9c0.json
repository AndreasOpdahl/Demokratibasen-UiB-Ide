{
  "dokument_id": "e1631c2d-63a4-5a25-a36d-7348bf40d9c0",
  "doc_type": "case_attachment",
  "kommune": 4601,
  "tittel": "Alles idrett - jenters kultur. Barn og unges fritidsdeltakelse i Bergen og Vestland sett i lys av kj\u00f8nn",
  "url": "https://bergen.kommune.no/politikere-utvalg/api/fil/bk360/12301739/Alles-idrett-jenters-kultur-Barn-og-unges-fritidsdeltakelse-i-Bergen-og-Vestland-sett-i-lys-av-kjonn",
  "tekst": "ALLES IDRETT \u2013 JENTERS KULTUR Barn og unges fritidsdeltakelse i Bergen og Vestland sett i lys av kj\u00f8nn Rapport nr. 10 fra Barnefamiliepanelet 1 Rapportserie fra Bergen kommune, Byr\u00e5dsavdeling for n\u00e6ring, kultur og idrett, Seksjon for analyse: 1. Bergen kommunes barnefamiliepanel: Kart-app med barns deltagelse i fritid https://barnefamiliepanelet.shinyapps.io/kart/ (april 2020). 2. Koronatiden i Bergen - Oversiktsrapport (august 2020). 3. Kjennskap og bruk av noen bergenske kulturarenaer (oktober 2020). 4. Kven deltek og kva kostar det? \u2013 Barn og unges fritidsaktivitetar i Bergen (mai 2021). 5. Effekten av korona p\u00e5 kultur, idrett og fritid medio 2021 (september 2021). 6. Barn og unge i Vestland: Faste organiserte aktivitetar 2022 (november 2022, revidert utg\u00e5ve mars 2023). 7. Barn og unge i Vestland: Publikumsaktivitetar 2022 (november 2022, revidert utg\u00e5ve mars 2023). 8. Dokumentasjonsrapport for fire felt 2019-2022. Bergen kommunes barne- familiepanel og Vestland fylkeskommunes barnefamiliepanel (oktober 2023). 9. Ny fritidsklubb i Ytrebygda. En kvalitativ unders\u00f8kelse blant og foreldre om oppstart av ny fritidsklubb (oktober 2023). 10. Alles idrett \u2013 jenters kultur. Barn og unges fritidsaktiviteter i Bergen og Vestland sett i lys av kj\u00f8nn (desember 2024). Rapportene er tilgjengelig p\u00e5 Bergen kommune sine nettsider. Kontakt er William.Hazell@Bergen.kommune.no. Om rapporten: Rapporten er basert p\u00e5 data fra fjerde felt av Barnefamiliepanelet, gjennomf\u00f8rt v\u00e5ren 2022. Barnefamiliepanelet dekker hele fritiden til barn og unge mellom 3 og 17 \u00e5r. Seksjon for analyse i Bergen kommune st\u00e5r bak panelet og har samarbeidet med Vestland fylkeskommune og andre forskingspartnere i utviklingen av fjerde felt. Rapporten er utarbeidet av seniorr\u00e5dgiver Andreas Roaldsnes, r\u00e5dgiver Rebecca Dyer \u00c5nensen og seksjonssjef William Hazell. Rapporten ble ferdigstilt i desember 2024. Forsidebilde: Foto fra iStock 2 Forord fra byr\u00e5den Like stor andel av jenter som av gutter har minst \u00e9n fast organisert fritidsaktivitet, de som har aktivitet har i snitt to aktiviteter hver. Slik sett viser dataene i Barnefamiliepanelet at vi har en overordnet likestilling i fritiden til barn og unge. Vi ser ogs\u00e5 at barns kj\u00f8nn ikke spiller noen vesentlig rolle n\u00e5r det gjelder om barna blir satset p\u00e5 med tanke p\u00e5 ulike typer fordypnings- eller elitetilbud. Likestillingsarbeidet i Norge har p\u00e5g\u00e5tt lenge, og dette er gode nyheter. Det er imidlertid store forskjeller i hva gutter og jenter gj\u00f8r. Her er forskjellene til dels dramatiske, der s\u00e6rlig gutter faller utenfor kulturaktiviteter, men ogs\u00e5 med store forskjeller mellom ulike idretter og kulturaktiviteter. Denne rapporten handler om kj\u00f8nn, men samtidig viser analysene at kj\u00f8nn ofte er en mindre viktig del av forklaringene. Rapporten viser at barnas organiserte fritid er preget av sosiale forskjeller. Familiens utdanning og \u00f8konomi, barnas sosiale bakgrunn, er viktigere enn kj\u00f8nn for deltagelsen deres. Betydningen av disse kjennetegnene for deltakelse blir ofte tolket som bevis for barrierer mot deltakelse. For mange vil det komme som en overraskelse hvor viktig foreldrenes egne erfaringer med idrett og kultur faller sammen med om barna bruker slike tilbud og hvordan barna bruker dem. I rapporten beskriver vi kultur- og idrettsdeltagelse som \u201carvingenes arena\u201d. Hvor mye foreldrene selv deltok i idrett og kultur har en sentral p\u00e5virkning. Det er viktig \u00e5 forst\u00e5 \u201cfamiliekulturen\u201d for \u00e5 forst\u00e5 den sosiale variasjonen i deltagelse. Det inneb\u00e6rer at vi som kommune, sammen med b\u00e5de idretten og kulturen, m\u00e5 utvikle nye metoder for \u00e5 f\u00e5 med dem som kommer fra hjem uten slik kultur. Bare da kan vi n\u00e5 m\u00e5let om at alle skal delta. Det er vesentlig \u00e5 utvikle metoder for \u00e5 sikre at alle sosiale lag er med, at alle kommer tidlig med og at familiene st\u00f8tter opp under deltagelse. Vi trenger \u00e5 gj\u00f8re kulturdeltagelse mer attraktiv for gutter. Jeg vil takke alle de 12 000 foreldre som har svart p\u00e5 unders\u00f8kelsen, uten dere ville ikke kunnskapen om barn og unges aktivitet v\u00e6rt mulig. Jeg skal ogs\u00e5 takke Vestland fylkeskommune for deres bidra til \u00e5 gjennomf\u00f8re panelet i hele Vestland fylke og for et fruktbart samarbeid. Reidar Digranes Byr\u00e5d for n\u00e6ring, kultur og idrett Bergen kommune Jacob N\u00f8dseth leiar hovudutval for kultur, idrett og inkludering Vestland fylkeskommune Innhold Forord fra byr\u00e5den ..................................................................................................................... 3 3 Sammendrag av rapporten ......................................................................................................... 5 1 Innledning ........................................................................................................................... 8 1.1 Problemstillinger ......................................................................................................... 8 1.2 Datagrunnlag ............................................................................................................... 8 1.3 Metoder for analyse ..................................................................................................... 8 1.4 Gangen i rapporten ...................................................................................................... 9 2 Kunnskap om kj\u00f8nn og likestilling p\u00e5 fritidsfeltet ............................................................. 9 3 Kj\u00f8nn og fritidsaktiviteter i Bergen .................................................................................. 11 3.1 Idrett for gutter, kultur og variasjon for jenter .......................................................... 12 3.2 Fellestrekk for Vestland fylke ................................................................................... 16 4 Konkurranse og deltakelse p\u00e5 eliteniv\u00e5 i idretten ............................................................. 17 4.1 Deltakelse i konkurranse ........................................................................................... 17 4.2 Deltakelse p\u00e5 eliteniv\u00e5 .............................................................................................. 20 5 Fordypningstilbud i kultur ................................................................................................ 23 5.1 Bruk av fordypningstilbud i Bergen og Vestland...................................................... 23 5.2 Hvem deltar i fordypningstilbud? ............................................................................. 25 6 Oppsummerende diskusjon............................................................................................... 27 7 Appendiks ......................................................................................................................... 28 7.1 Spesifikk multippel korrespondanseanalyse (MCA)................................................. 28 7.2 Multinominell regresjonsmodell (klyngeanalyse) ..................................................... 29 7.3 Standard regresjonsanalyse ....................................................................................... 29 7.4 Tilleggsanalyser Vestland fylke ................................................................................ 32 8 Referanser ......................................................................................................................... 34 Liste over tabeller 4 Tabell 1: Deltakelse i fritidsaktiviteter, Bergen. ...................................................................... 11 Tabell 2: Deltakelse i fritidsaktiviteter i Bergen etter kj\u00f8nnsforskjeller, sortert synkende etter skjevheter i deltakelse etter kj\u00f8nn ............................................................................................ 12 Tabell 3: Oppsummering av klyngene for Bergen ................................................................... 15 Liste over figurer Figur 1: Kart over aktivitetsrommet for Bergen ...................................................................... 13 Figur 2: Klynger fra aktivitetsrommet for Bergen ................................................................... 15 Figur 3: Barns deltakelse i konkurranser i idrett i Vestland, etter alder og kj\u00f8nn (n=8051) ... 18 Figur 4: Forventet deltakelse i konkurranser etter husholdningsinntekt og kj\u00f8nn i Bergen og Vestland (uten Bergen) (n=7971) ............................................................................................ 19 Figur 5: Visualisering av modell for deltakelse p\u00e5 eliteniv\u00e5 i idrett i Vestland (n=1958)....... 21 Figur 6: Bruk av fordypningstilbud innen kultur etter alder i Bergen og Vestland (uten Bergen) (n=2767)................................................................................................................................... 24 Figur 7: Visualisering av modell for deltakelse i fordypning innen kultur i Vestland (n=2665) .................................................................................................................................................. 26 Sammendrag av rapporten Rapporten unders\u00f8ker sammenhengen mellom kj\u00f8nn og deltakelse i faste organiserte fritidsaktiviteter blant barn og ungdom (6-15 \u00e5r) i Bergen og Vestland fylke. Faste organiserte 5 fritidsaktiviteter defineres som aktiviteter organisert av lag, foreninger eller lignende som barna deltar p\u00e5 regelmessig, som oftest ukentlig. Ved \u00e5 analysere data fra Barnefamiliepanelet ser vi p\u00e5 deltakelse innenfor b\u00e5de idrett og kultur, og unders\u00f8ker tilgangen til forskjellige \u00absatsningsniv\u00e5er\u00bb. Tidligere rapporter fra Barnefamiliepanelet og annen forskning har vist at det er liten forskjell i overordnet fritidsdeltakelse mellom kj\u00f8nnene. Gutter og jenter deltar i like stor grad p\u00e5 minst \u00e9n organisert aktivitet p\u00e5 fritiden. De som deltar, har i gjennomsnitt to organiserte fritids- aktiviteter. Denne rapporten utforsker n\u00e6rmere sammensetningen av aktiviteter blant jenter og gutter, samt hva som kjennetegner dem som deltar i konkurranser og eliteniv\u00e5 innen idrett, og i fordypningstilbud innen kultur. Rundt 70 prosent av barna deltar i organisert idrettsaktivitet. N\u00e5r vi ser idrettsdeltakelse under ett er det kun sm\u00e5 forskjeller mellom kj\u00f8nnene, der gutter deltar litt mer enn jenter. Ser vi p\u00e5 enkeltidretter er det stor forskjell i hvilke typer idrett gutter og jenter driver med. H\u00e5ndball, dans, gymnastikk og turn domineres av jenter, mens fotball, kampsport, basketball og volleyball domineres av gutter. Gutter har oftere enn jenter kun \u00e9n fast organisert fritidsaktivitet. Dette er stort sett en idrett, og som oftest er det fotball. Jenter har i st\u00f8rre grad flere faste organiserte fritidsaktiviteter, og gjerne en kombinasjon av idrett og kulturaktivitet. Rundt 30 prosent av barna driver med faste organiserte kulturaktiviteter. Av disse er to tredjedeler jenter. Aktiviteter som kor og teater domineres i av jenter, mens kj\u00f8nnsforskjeller i musikk- og kulturundervisning er litt mindre. Vi har ogs\u00e5 unders\u00f8kt forskjellige \u00absatsningsniv\u00e5er\u00bb, b\u00e5de for kultur og idrett. Innenfor idrett skiller vi mellom konkurranse og deltakelse p\u00e5 eliteniv\u00e5 som kretslag og landslag. Vi finner at gutter deltar noe oftere i konkurranser enn jenter. En del av denne forskjellen skyldes ulikheter mellom guttenes hoved-idrett, fotball, og jentenes hoved-idrett, h\u00e5ndball, der fotball har et noe st\u00f8rre konkurransepreg enn h\u00e5ndball. N\u00e5r det gjelder deltakelse p\u00e5 eliteniv\u00e5 finner vi kun sm\u00e5 forskjeller med tanke p\u00e5 kj\u00f8nn. For b\u00e5de hvem som deltar, hvem som konkurrerer og hvem som har tilgang til eliteniv\u00e5 har familiens husholdningsinntekt stor betydning. Sammenhengen mellom familiens inntektsniv\u00e5 og deltakelsen i idrett er ikke unik for Bergen, men st\u00e5r seg for hele Vestland fylke. I tillegg til inntekt er foreldrenes egen tilknytning til idrett (hvorvidt de vokste opp i et hjem med mye sport og idrett, og hvorvidt foreldre selv driver med idrett) utslagsgivende for om barna deltar i eliteprogrammer. Innenfor kulturaktivitet har vi unders\u00f8kt det vi kaller \u00abfordypningstilbud\u00bb, det vil si deltakelse p\u00e5 leir og samlinger, i konkurranser, eller p\u00e5 kurs eller tilleggsoppl\u00e6ring. Av de som deltar i faste organiserte kulturaktiviteter i utvalget har rundt halvparten tatt del i et eller flere fordypningstilbud. Analysene viser at selv om det er flest jenter som deltar i kulturaktiviteter, finner vi ingen kj\u00f8nnsforskjeller mellom de som deltar i fordypningstilbud og de som ikke gj\u00f8r det. Foreldrenes utdanningsniv\u00e5 er utslagsgivende for om barna deltar i kulturaktiviteter, men har ingen effekt p\u00e5 hvem av disse som benytter fordypningstilbud innen kultur. Det som derimot har en effekt, er hvorvidt minst en av foreldrene, ved unders\u00f8kelsestidspunktet, aktivt drev med organisert kulturaktivitet selv. B\u00e5de for kultur og for idrett er dermed h\u00f8yere niv\u00e5 av satsing en arena for \u00abarvingene\u00bb. \u00c5 ha bakgrunn fra en familie som er mer kjent med disse sosiale verdenene gir fordeler for barna. Denne fordelen kommer p\u00e5 toppen av den sosiale variasjonen av hvem som deltar i utgangspunktet. 6 7 1 Innledning Likestilling er viktig, ogs\u00e5 innen barn og unges fritidsaktiviteter. I denne rapporten brukes data fra Barnefamiliepanelet til \u00e5 kartlegge barn og unges fritidsaktiviteter innen idrett og kultur, og se dette i lys av kj\u00f8nn. I tillegg unders\u00f8kes forskjeller i tilgang til ulike satsningsniv\u00e5er ved \u00e5 analysere sp\u00f8rsm\u00e5l om konkurranser og eliteniv\u00e5 (kretslag/landslag) i idrett, samt fordypnings- tilbud (konkurranse, samling/ leir eller kurs) i kultur. 1.1 Problemstillinger I denne rapporten skal vi unders\u00f8ke f\u00f8lgende problemstillinger: 1. Hvilken rolle spiller kj\u00f8nn for sammensetningen av barn og unges fritidsaktiviteter? 2. Hvilken rolle spiller kj\u00f8nn for deltakelse i konkurranse og eliteniv\u00e5 i idrett, i forhold til andre kjennetegn som barnas alder, og ulike m\u00e5l p\u00e5 sosial bakgrunn? 3. Hvilken rolle spiller kj\u00f8nn for deltakelse i fordypningstilbud innen kultur, i forhold til andre kjennetegn som barnas alder, og ulike m\u00e5l p\u00e5 sosial bakgrunn? 1.2 Datagrunnlag Barnefamiliepanelet er en gjentagende sp\u00f8rreunders\u00f8kelse til familier med barn i alderen 3 til 17 \u00e5r.1 Panelet drives av Bergen kommune i samarbeid med Vestland fylkeskommune. Den kartlegger barn og unges fritid, med b\u00e5de organiserte og uorganiserte aktiviteter. Foreldre svarer p\u00e5 sp\u00f8rsm\u00e5l om seg selv og ett utvalgt barn som f\u00f8lges gjennom hele unders\u00f8kelsen. I siste unders\u00f8kelse (runde 4) v\u00e5ren 2022 svarte rundt 20 prosent av barnefamiliene i Bergen og Vestland (n=11 573). Denne runden utgj\u00f8r datagrunnlaget for denne rapporten. Analysene i denne rapporten tar utgangspunkt i barn fra barneskolealder til slutten av ungdomsskolen (6-15 \u00e5r). De under 6 \u00e5r deltar i liten grad i organiserte fritidsaktiviteter og utelates derfor fra denne analysen. De eldre ungdommene (16-17 \u00e5ringene) har andre karteristikker enn de yngre barna, og krever derfor egne analyser. Vi inkluderer likevel disse i analysen av eliteniv\u00e5 innen idrett, da disse sp\u00f8rsm\u00e5lene kun er stilt til de med barn over 12 \u00e5r. F\u00f8rste del av rapporten, som handler om sammensetning av fritidsaktiviteter, tar utgangspunkt i Bergen. Dette er fordi det gir oss et mer konkret utgangspunkt for analyse, samtidig som at de generelle trendene i Bergensdataene ogs\u00e5 er gjeldene for Vestlandet som helhet. I kapitlene som omhandler satsningsniv\u00e5er er b\u00e5de Bergen og Vestland (utenom Bergen) inkludert. 1.3 Metoder for analyse For \u00e5 analysere dataene har vi brukt ulike multivariate analyser. En multivariat analyse er en statistisk metode som brukes til \u00e5 analysere data som involverer flere variabler samtidig. Dette kan hjelpe med \u00e5 forst\u00e5 komplekse sammenhenger mellom variabler og identifisere m\u00f8nstre eller trender i dataene. De multivariate analysene vi bruker er standard regresjonsanalyse, multinominale regresjonsmodeller og spesifikk multippel korrespondanseanalyse (MCA) (se Appendiks for n\u00e6rmere beskrivelse av metodene). I fremstillingene av data i rapporten er tallene vektet etter foreldres utdanningsniv\u00e5 for \u00e5 gj\u00f8re utvalget representativt. I multivariate analyser brukes utdanningsniv\u00e5 som kontrollvariabel. Rapporten bruker minst mulig teknisk terminologi, og forenkler fremstillinger der dette er 1 Den f\u00f8rste runden av panelet ble gjennomf\u00f8rt v\u00e5ren 2019. Anonymiserte data fra alle rundene er gjort tilgjengelige hos Sikt til fri bruk. Mer detaljerte data kan oms\u00f8kes av forskningsinstitusjoner. Sp\u00f8rreskjemaene som er brukt i hver runde av panelet er tilgjengelig i p\u00e5 Sikts hjemmesider. For mer informasjon om datainnsamling, se (Bergen kommune et al., 2024a, 2024b). 8 mulig. I analysekapitlene har vi med figurer som illustrerer de multivariate analysene, mens tabellene disse baseres p\u00e5 er lagt i Appendiks, helt til sist i denne rapporten. 1.4 Gangen i rapporten Kapittel 2 gir en kort oppsummering om tidligere forskning rundt kj\u00f8nn og likestilling p\u00e5 fritidsfeltet. Kapittel 3-5 tar for seg hver av problemstillingene etter tur, mens kapittel 6 gir en oppsummerende diskusjon. Helt til sist i rapporten er en Appendiks som inneholder metode- forklaringer og regresjonstabeller som tilh\u00f8rer figurene i hovedteksten, samt noen tilleggs- analyser for Vestland. 2 Kunnskap om kj\u00f8nn og likestilling p\u00e5 fritidsfeltet 9 Fritidsfeltet er et voksende forskningsfelt i b\u00e5de norsk og internasjonal sammenheng. I Norge og i Norden har forskning p\u00e5 barn og unges fritid v\u00e6rt fokusert p\u00e5 idrettsdeltakelse, mens det er lite forskning om kultur- og annen fritidsdeltakelse (Arnesen & Hansen, 2024). Innenfor feltet er det ungdom som har st\u00e5tt i fokus, mens det er lite kunnskap om deltakelse blant barn under 10 \u00e5r (Strandbu & Bakken, 2024). Problemstillinger rundt kj\u00f8nn og likestilling har blitt mer utbredt i de senere \u00e5r, men ogs\u00e5 her er det mest p\u00e5 idrett, og lite p\u00e5 kultur- og annen deltakelse (Seland et al., 2019). Barnefamiliepanelet2 er en unders\u00f8kelse i Bergen og Vestland hvor foreldre svarer p\u00e5 sp\u00f8rsm\u00e5l om ett av sine barn i alderen 3-17 \u00e5r. Unders\u00f8kelsen sp\u00f8r om b\u00e5de idrett, kultur og andre aktiviteter, og gir detaljer om aktivitetstype, hyppighet, niv\u00e5 m.m., samt detaljert informasjon om familiebakgrunn. Dette gir en unik mulighet til \u00e5 dekke kunnskapshull p\u00e5 fritidsfeltet.3 Tidligere rapporter fra Barnefamiliepanelet har vist at det er sm\u00e5 forskjeller blant kj\u00f8nnene i idrettsdeltakelse p\u00e5 overordnet niv\u00e5, men vi ser store forskjeller n\u00e5r det gjelder type aktivitet (Rabben et al., 2023). Dette st\u00f8ttes ogs\u00e5 av annen forskning (Seland et al., 2019; Strandbu & Bakken, 2024). Gutter er overrepresentert i fotball, mens jenter er overrepresentert i h\u00e5ndball. Gutter driver i st\u00f8rre grad med basketball, kampsport og motorsport, mens jenter i st\u00f8rre grad driver med dans, riding og turn (Rabben et al., 2023). Vi ser ogs\u00e5 at deltakelse i kulturaktiviteter domineres av jenter (Rabben et al., 2023; Seland et al., 2019). Det er ogs\u00e5 andre faktorer som p\u00e5virker deltakelse. Barnefamiliepanelet viser at det er 10-12- \u00e5ringene som deltar i st\u00f8rst grad, mens det er en nedgang i deltakelse blant de eldre ungdommene (Rabben et al., 2023). Denne nedgangen er mer markant innen idrett enn innen kulturaktiviteter, og de eldre jentene faller fra idretten i st\u00f8rre grad enn guttene (Rabben et al., 2023). Vi ser ogs\u00e5 at foreldrenes inntektsniv\u00e5 har en sammenheng med idrettsdeltakelse (h\u00f8yere inntekt gir h\u00f8yere deltakelse), mens det for kulturdeltakelse er foreldrenes utdannings- niv\u00e5 som er det mest utslagsgivende (h\u00f8yere utdanningsniv\u00e5 gir h\u00f8yere deltakelse) (Rabben et al., 2023). N\u00e5r det gjelder elitedeltakelse blant barn og unge finnes det noen f\u00e5 norske studier som ser p\u00e5 idrett og kj\u00f8nn. I en unders\u00f8kelse av eliteklubber i ungdomsfotball finner Persson med fl. (2020) at guttelagene fikk fordelaktig behandling (mer banetid, mer profesjonelle trener og mer spons), noe jentene opplevde som demotiverende. Eriksen (2022) har unders\u00f8kt elite- programmer innen flere sportsgrener og finner at mens guttene snakket om \u00ab\u00e5 satse\u00bb p\u00e5 idretten, snakker jentene om utvikling av ferdigheter som har overf\u00f8ringsverdi til andre arenaer. P\u00e5 kultursiden er det lite norsk forskning som ser p\u00e5 talentutvikling (Nilsen & Hylland, 2018). 2 Barnefamiliepanelet har blitt gjennomf\u00f8rt \u00e5rlig mellom 2019-2022 i regi av Bergen kommune. 3 Bergen kommune har finansiert en doktorgrad som tar sikte p\u00e5 \u00e5 svare p\u00e5 flere av kunnskapshullene knyttet til fritidsfeltet. Prosjektet er st\u00f8ttet av Norges Forskningsr\u00e5d gjennom ordningen \u201cPh.D i offentlig sektor\u201d med prosjektnummer 312039, i samarbeid med Universitetet i Bergen. Avhandlingen \u201cCultural Capital and Early Childhood Socialization. Family, Friends and the State\u201d ble levert juni 2024. Det offentlige forsvaret av avhandlingen er ventet v\u00e5ren 2025. 10 3 Kj\u00f8nn og fritidsaktiviteter i Bergen Kapittelsammendrag: Funn fra Barnefamiliepanelet viser at mens det er n\u00e6r lik totaldeltagelse i fritidsaktiviteter, er det er tydelige kj\u00f8nnsforskjeller i de konkrete fritidsaktiviteter. Vi ser at b\u00e5de fritidsaktivitetene i seg selv, og sammensetningen av aktiviteter, er kj\u00f8nnsdelt. Gutter driver stort sett med idrett, der fotball er den dominerende idretten. Gutter har ogs\u00e5 i st\u00f8rre grad enn jenter kun \u00e9n aktivitet p\u00e5 fritiden. Jenter har oftere flere aktiviteter, og driver gjerne med en kombinasjon av idrettsaktivitet og kulturaktivitet. Samtidig domineres kulturaktiviteten i stor grad av jenter. Hovedfunnet i dette kapittelet er derfor at gutter f\u00e5r idrett, mens jenter f\u00e5r valgmuligheter. I dette kapittelet vil vi se n\u00e6rmere p\u00e5 hvilke aktiviteter barna driver med, hvordan dette fordeler seg etter kj\u00f8nn, og hvilke kombinasjoner av aktiviteter som er de mest vanlige. Vi tar her utgangspunkt i Bergen fordi dette er et begrenset geografisk omr\u00e5de med en enhetlig politikk p\u00e5 fritidsfeltet og derfor er et godt utgangspunkt for analyse. Samtidig ser vi at trendene i Bergen stemmer godt overens med trendene i Vestland som helhet. Helt til sist i dette kapittelet gj\u00f8r vi kort rede for noen likheter og forskjeller mellom Bergen og resten av Vestland4. I b\u00e5de Bergen og Vestland hadde 87 prosent5 av alle barn mellom 6 og 15 \u00e5r minst \u00e9n fast organisert fritidsaktivitet i 2022. Om vi deler inn etter sjanger kan vi si at i overkant av 70 prosent av barna driver med idrett, mens rundt 30 prosent av barna driver med kulturaktiviteter. Tabell 1: Deltakelse i fritidsaktiviteter, Bergen. Fritidsaktivitet Deltakelse, totalt Fotball 38 % H\u00e5ndball 18 % Musikk- og kulturundervisning* 14 % Dans* 10 % Gymnastikk og turn 10 % Kampsport* 9% Basketball, volleyball* 9% Fritidsklubb 8% Korps, band og orkester* 7% Kor 6% Friluftslivsorganisasjoner* 6% Vinteridretter* 5% Religi\u00f8se organisasjoner* 5% Teater 4% 4 Analysene av Vestland vil utvikles videre i en egen rapport i 2025. 5 I tidligere rapporter (f.eks. Rabben et al. (2023)) har vi oppgitt at rundt 90 prosent av barna har minst \u00e9n organisert fritidsaktivitet. Avviket skyldes hovedsakelig at vi n\u00e5 bruker skole\u00e5r i stedet for fylte \u00e5r for \u00e5 unders\u00f8ke betydningen av alder. Videre har andre analyser vist at sv\u00f8mming ofte er overrapportert som en fast organisert aktivitet. Foreldre har gjerne oppgitt sv\u00f8mming om de selv har tatt med barnet i sv\u00f8mmehallen sporadisk. Derfor har vi utelatt sv\u00f8mming fra denne analysen. 11 Figurforklaring: Enkeltaktiviteter valgt av f\u00e6rre enn 4 prosent av barnefamiliene med barn over 6 \u00e5r har blitt sl\u00e5tt sammen til samlekategorier. Disse er markert med * i tabellen og redegjort for i Appendiks (Tabell A1). Tabellen er vektet etter foreldrenes utdanningsniv\u00e5, n=3802. Kilde: BFP runde 4 Tabell 1 viser hvor stor andel av barna som deltar p\u00e5 forskjellige typer aktiviteter. Vi ser at fotball er den klart st\u00f8rste fritidsaktiviteten i Bergen, mer enn dobbelt s\u00e5 popul\u00e6r som den neste fritidsaktiviteten, h\u00e5ndball. Ser man fotball og h\u00e5ndball sammen under ett, organiserer disse to 58 prosent av aktiviteten for 6 til 15-\u00e5ringer. Barnas fritidsaktiviteter i Bergen er i stor grad kj\u00f8nnsdelt, noe vi ogs\u00e5 ser g\u00e5r igjen i Vestland som helhet, og nasjonalt (se f.eks. Seland et al. (2019)). Tabell 2 viser kj\u00f8nnsfordelingen mellom gutter og jenter etter type fritidsaktivitet. Dans er den aller mest skjevfordelte aktiviteten etter kj\u00f8nn. Det er seks ganger flere jenter enn gutter som deltar p\u00e5 dans. Det er kun noen f\u00e5 aktiviteter, som for eksempel religi\u00f8se organisasjoner, fritidsklubb og vinteridretter, som ikke er preget av store kj\u00f8nnsforskjeller Tabell 2: Deltakelse i fritidsaktiviteter i Bergen etter kj\u00f8nnsforskjeller, sortert synkende etter skjevheter i deltakelse etter kj\u00f8nn Fritidsaktivitet Deltakelse alle Deltakelse gutter Deltakelse jenter Differanse Dans* 10 % 3% 18 % 491 % Gymnastikk og turn 10 % 3% 16 % 375 % Kor 6% 2% 10 % 303 % Teater 4% 2% 6% 188 % Kampsport* 9% 13 % 5% 154 % Fotball 38 % 51 % 24 % 109 % Basketball, volleyball* 9% 12 % 6% 104 % H\u00e5ndball 18 % 12 % 24 % 98 % Korps, band og orkester* 7% 5% 8% 43 % Musikk- og kulturundervisning* 14 % 12 % 16 % 33 % Friluftslivsorganisasjoner* 6% 7% 5% 20 % Religi\u00f8se organisasjoner* 5% 5% 5% 13 % Fritidsklubb 8% 8% 9% 9% Vinteridretter* 5% 5% 6% 5% Sum 100% 100% 100% Figurforklaring: Enkeltaktiviteter valgt av f\u00e6rre enn 4 prosent av barnefamiliene med barn over 6 \u00e5r har blitt sl\u00e5tt sammen til samlekategorier. Disse er markert med * i tabellen og redegjort for i Appendiks (Tabell A1). Tabellen er vektet etter foreldrenes utdanningsniv\u00e5, n=3802. Kilde: BFP runde 4 3.1 Idrett for gutter, kultur og variasjon for jenter Tabell 1 og 2 viser barnas fritidsaktiviteter enkeltvis. I Figur 1 nedenfor unders\u00f8kes korrespondansen, eller sammenhengen, mellom de ulike fritidsaktivitetene i en korrespondanseanalyse (MCA). En MCA er en teknikk for \u00e5 redusere kompleksitet i et datamateriale og se etter underliggende sammenhenger. 47 prosent av barn og unge i Bergen deltar p\u00e5 to eller flere aktiviteter. Ved hjelp av en MCA, kalkuler vi hvilke aktiviteter som ofte forekommer sammen, og hvilke som sjelden forekommer sammen. Analysen gir variablene 12 koordinater som kan vises som et kart. Dette kartet viser hver fritidsaktivitets posisjon i forhold til de andre aktivitetene. Slik kan vi f\u00e5 innsikt i barn og unges organiserte fritidsaktiviteter utover enkeltkategorier. Figur 1: Kart over aktivitetsrommet for Bergen Kilde: BFP runde 4 13 Figur 1 viser kartet over barns organiserte fritidsaktiviteter. Analysen har to viktige faktorer (kalt akser) der hver aktivitet har en koordinat fra venstre til h\u00f8yre og fra topp til bunn p\u00e5 kartet. P\u00e5 venstre side av kartet (Fotball.Ja) er barna med f\u00e5 eller bare \u00e9n aktivitet. Mot h\u00f8yre blir det stadig flere kombinasjoner av aktiviteter, og helt til h\u00f8yre (Teater.Ja) finner vi barn og unge med flest aktiviteter, og mest variasjon i type aktivitet. Den andre faktoren i kartet g\u00e5r fra topp til bunn av kartet. Mot bunnen finner vi Gymnastikk og turn, samt Dans. Her er det flere yngre barn og flest jenter. I topp, illustrert med Kampsport, Basketball og Fritidsklubb, finner vi flere av de eldre barna, og flere gutter For \u00e5 tydeligere illustrere hva som kjennetegner barna med forskjellige grupperinger av aktiviteter har vi gjort en klyngeanalyse6 p\u00e5 resultatene fra kartet over. En klyngeanalyse regner ut hvilke individer i analysen som er mest like hverandre og grupper dem. I v\u00e5rt tilfelle lager vi aktivitetsprofiler for barna. Figur 2 viser barnas fritidsaktiviteter sortert i fem klynger av aktiviteter: \u2022 Klynge 1 \u2013 Storidrettene eller ingen aktivitet: Til venstre er barna med ingen eller bare \u00e9n fritids-aktivitet samlet. Denne klyngen fanger opp det meste av aktivitet i de to storidrettene, fotball og h\u00e5ndball. Barna som ikke har en organisert fritidsaktivitet er ogs\u00e5 i denne klyngen. \u2022 Klynge 2 \u2013 Sm\u00e5idretter: Denne klyngen samler litt eldre barn, for det meste gutter, som er orientert mot sport, men som ikke deltar i storidrettene. Barna her deltar i basketball, volleyball og andre mindre ballsporter. I tillegg er barn som deltar mye i vintersport og kampsport en del av klyngen. \u2022 Klynge 3 \u2013 Estetisk fysisk aktivitet: Klynge 2 har sin motpart i klynge 3, som vi finner nederst p\u00e5 kartet. Denne samler yngre barn, og for det meste jenter. Dette er barn som deltar i gymnastikk, turn, dans og kor. \u2022 Klynge 4 \u2013 Kulturdominans7: Denne klyngen samler religi\u00f8se organisasjoner, kor, korps, orkester, band, teater, musikk- og kulturundervisning, samt friluftsorganisasjoner. Denne kulturklyngen har et mer moderat aktivitetsniv\u00e5 enn klynge 5, og er ikke i stor avstand fra storidrett (for jentene), da h\u00e5ndballdeltakelsen ligger helt p\u00e5 snittet. \u2022 Klynge 5 \u2013 Sterk kulturdominans: Helt til h\u00f8yre er barna med flest aktiviteter samlet. Disse har ogs\u00e5 desidert flest kulturaktiviteter, som musikk- og kulturundervisning, kor og teater, og er lite deltakende i storidrett. 6 Agglomerative Hierarchical Clustering on Principal Axes (Le Roux, 2004). 7 Vi ser at det er stor overlapp mellom klynge 2 og klynge 4 i Figur 2. Hovedforskjellen mellom de to er \u00e5 finne i en tredje dimensjon i kartet over fritidsaktiviteter som f\u00f8rst og fremst handler om barnas alder, og som vi ikke kommenterer her. 14 Figur 2: Klynger fra aktivitetsrommet for Bergen Kilde: BFP runde 4 Tabell 3: Oppsummering av klyngene for Bergen Klynge Klyngenavn Vanligste aktivitetsniv\u00e5 Barn i klyngen Andel av alle barn 1 Storidrettene eller ingen aktivitet Ingen eller \u00e9n 1597 42 % 2 Sm\u00e5idretter To-tre aktiviteter 785 21 % 3 Estetisk fysisk aktivitet Tre aktiviteter 523 14 % 4 Kulturdominans Tre-fire aktiviteter 699 18 % 5 Sterk kulturdominans Fire eller flere aktiviteter 198 5% Kilde: BFP runde 4 15 I Tabell 3 oppsummeres beskrivelsen av klyngene, og andelen barn som befinner seg i hver klynge. Det er \u00e5tte ganger mer sannsynlig for jenter \u00e5 v\u00e6re i klynge 3 og 5, og dobbelt s\u00e5 sannsynlig \u00e5 v\u00e6re i klynge 4, enn \u00e5 v\u00e6re i klynge 1 (se Tabell A2 i appendiks). Dette understreker analysens funn om at gutter f\u00e5r idrett, jenter f\u00e5r valgmuligheter. 3.2 Fellestrekk for Vestland fylke I dette kapittelet har vi beskrevet sammensetningen av barn og unges fritidsaktiviteter for Bergen, og vist at fritidsaktiviteter i seg selv er kj\u00f8nnsdelte, men at de ogs\u00e5 er kj\u00f8nnet n\u00e5r vi ser p\u00e5 sammensetning av aktiviteter. Idrett er langt viktigere i guttenes liv, enn i jentenes liv. Det finnes flere alternativer for jentene. Hvis vi utvider analysen til hele Vestland fylke kan vi se at hovedstrukturene gjelder de fleste steder i fylket. Den grunnleggende motsetningen i aktivitetsprofilene er mellom \u00e5 ha f\u00e5 aktiviteter, ofte utelukkende idrett, og \u00e5 ha mange aktiviteter, med en overvekt av kulturaktiviteter (se Figur 1 og 2). Det er likevel interessante variasjoner i disse hovedstrukturene ulike steder p\u00e5 Vestlandet. Disse regionvise variasjonene internt i fylket vil analyseres for seg selv i kommende arbeid. . 16 4 Konkurranse og deltakelse p\u00e5 eliteniv\u00e5 i idretten Kapittelsammendrag: P\u00e5 overflaten er det ikke store forskjeller i tilgang til konkurranser i idrett mellom jenter og gutter i Bergen og Vestland fylke. N\u00e6rmere analyser viser likevel at gutter deltar noe mer enn jenter, s\u00e6rlig hvis vi tar hensyn til andre faktorer som alder og husholdningsinntekt. Samtidig ser vi at forskjeller i husholdningsinntekt, har en sterkere sammenheng med konkurransedeltakelse enn kj\u00f8nn. Barn i mer velst\u00e5ende familier er langt mer deltakende i konkurranser enn barn fra familier med lav eller middels husholdningsinntekt. For de eldre barna ser vi samme tendens i deltakelse p\u00e5 eliteniv\u00e5. Sannsynligheten for deltakelse p\u00e5 eliteniv\u00e5 \u00f8ker sterkt med familiens husholdningsinntekt, samt foreldrenes egen idrettsdeltakelse og nedarvede verdisyn rundt idrett. Barna som deltar p\u00e5 disse eliteniv\u00e5 er i st\u00f8rre grad \u00abarvinger\u00bb av gode idrettsholdinger. I dette kapittelet ser vi n\u00e6rmere p\u00e5 deltakelse p\u00e5 et h\u00f8yere satsningsniv\u00e5 i idretten. Tidligere kvalitativ forskning viser enkelte kj\u00f8nnsforskjeller i ressursfordeling blant elitelag i ungdomsfotballen (Persson et al., 2020), og at gutter snakker om \u00e5 \u00absatse\u00bb p\u00e5 idretten, mens jenter snakker om ferdighetsutvikling (Eriksen, 2022). Det er derfor interessant \u00e5 se hvilke forskjeller vi finner n\u00e5r vi unders\u00f8ker dette kvantitativt med data fra Bergen og Vestland fylke. Vi vil f\u00f8rst se n\u00e6rmere p\u00e5 hvem som deltar i \u00abkonkurranser\u00bb (turnering, konkurranse eller treningsleir) i idretten, f\u00f8r vi unders\u00f8ker hva som kjennetegner dem som deltar p\u00e5 \u00abeliteniv\u00e5\u00bb (kretslag, landslag eller annet eliteniv\u00e5). 8 4.1 Deltakelse i konkurranse I snitt for det vektede utvalget av 6- til 15-\u00e5ringer i hele Vestland (n=8913), er det 56 prosent som har deltatt i konkurranse i forbindelse med en idrett. P\u00e5 overflaten er det en liten, men statistisk signifikant forskjell mellom kj\u00f8nnene, der 58 prosent av guttene har deltatt i en idrettskonkurranse, mot 53 prosent av jentene. Figur 3 illustrerer deltakelse i konkurranse fordelt p\u00e5 alder og kj\u00f8nn. Her viser alder seg som en viktig faktor. Det er en markant \u00f8kning i konkurrering fra f\u00f8rste til andre klasse i barneskolen (de som fyller 7 \u00e5r). Det fortsetter \u00e5 stige til tredje trinn, f\u00f8r det begynner \u00e5 synke fra fjerde trinn. Figur 3 indikerer en forskjell mellom jenter og gutter, spesielt i begynnelsen av barneskolen. Denne forskjellen er st\u00f8rst i andre klasse, men reduseres frem mot ti\u00e5rsalderen. Blant de eldre barna (11-15 \u00e5r) er det liten forskjell mellom kj\u00f8nnene. Hvis vi ser deltakelsen i konkurranser under ett fra 7- til 12-\u00e5rs alder (barneskolealder), er gutter 16 prosent mer deltakende i konkurranser enn jenter. Kj\u00f8nn forklarer derfor klart noe av variasjonen i konkurranse, s\u00e6rlig for de yngre barna. 8 For hver idrett foreldrene hadde svart at barnet deltok p\u00e5 ble de spurt om barnet ogs\u00e5 hadde deltatt p\u00e5 \u00abturnering, konkurranse eller treningsleir\u00bb, og om barnet hadde deltatt p\u00e5 \u00abkretslag, landslag eller annet eliteniv\u00e5\u00bb innen denne idretten. 17 Figur 3: Barns deltakelse i konkurranser i idrett i Vestland, etter alder og kj\u00f8nn (n=8051) Kilde: BFP runde 4 Ser vi n\u00e6rmere p\u00e5 enkeltidrettene ser vi at fotball har et noe st\u00f8rre konkurransepreg enn h\u00e5ndball. Det er flest gutter som deltar i fotball, mens det er flest jenter som deltar i h\u00e5ndball, s\u00e5 forskjellen mellom disse to store idrettene kan ogs\u00e5 bidra til \u00e5 forklare noe av forskjellen mellom kj\u00f8nnene i deltakelse i konkurranse. 9 For \u00e5 unders\u00f8ke effekten av kj\u00f8nn n\u00e6rmere inkluderer vi husholdningsinntekt og hvorvidt barnet bor i Bergen eller Vestland (utenom Bergen) i analysen, i tillegg til kj\u00f8nn og alder.10 Her viser husholdningsinntekt seg som en viktig variabel for deltakelse, enda viktigere enn kj\u00f8nn. Figur 4 illustrerer den forventede sannsynligheten for \u00e5 ha deltatt i konkurranser etter forskjellige inntektsniv\u00e5 og kj\u00f8nn, hvor Bergen sammenlignes med resten av Vestland. Vi ser at barna fra hjem med lav husholdningsinntekt deltar i betydelig lavere grad i konkurranser enn de med h\u00f8y husholdningsinntekt, b\u00e5de i Bergen og Vestland. Ogs\u00e5 her ser vi at det er en forskjell mellom kj\u00f8nnene, der gutter deltar noe mer p\u00e5 de fleste inntektsniv\u00e5. Figur 4 viser at n\u00e5r vi tar hensyn til inntekt og omr\u00e5de, blir effekten av kj\u00f8nn p\u00e5 konkurransedeltakelse mye st\u00f8rre enn n\u00e5r vi bare ser p\u00e5 alder og kj\u00f8nn (som vi gj\u00f8r i figur 3). Vi ser ogs\u00e5 at begge kj\u00f8nn deltar noe mer i konkurranse i resten av Vestland enn i Bergen. 9 Forskjellene mellom gutter og jenter reduseres kraftig dersom fotball ekskluderes fra analysen. 10 Vi har gjennomf\u00f8rt en standard regresjonsanalyse som inkluderer barnas kj\u00f8nn og alder, familiens husholdningsinntekt, om barnet bor i Bergen eller Vestland (utenom Bergen), samt et interaksjonsledd mellom husholdningsinntekt og bostedsomr\u00e5de, for \u00e5 unders\u00f8ke om det er vesentlig forskjell etter inntekt i omr\u00e5dene. Se Tabell A3 i Appendiks for full modellspesifikasjon. 18 Figur 4: Forventet deltakelse i konkurranser etter husholdningsinntekt og kj\u00f8nn i Bergen og Vestland (uten Bergen) (n=7971) Figurforklaring: Figuren viser den forventede verdien (sannsynligheten for \u00e5 ha deltatt p\u00e5 konkurranser) for hvert niv\u00e5 av de ulike variablene. Effekten av husholdningsinntekt er litt sterkere for Vestland enn for Bergen. Det er vesentlig forskjell etter kj\u00f8nn i b\u00e5de Vestland og Bergen. Kilde: BFP runde 4 19 4.2 Deltakelse p\u00e5 eliteniv\u00e5 Fordi deltakelse p\u00e5 eliteniv\u00e5 (kretslag/ landslag) stort sett er aktuelt for de eldre barna ble dette oppf\u00f8lgingssp\u00f8rsm\u00e5let11 kun stilt til foreldre med barn fra 12-17 \u00e5r. De eldste ungdommene er derfor ogs\u00e5 inkludert i denne delen av analysen. Det er f\u00e5 ungdommer som deltar p\u00e5 eliteniv\u00e5. I snitt for det vektede utvalget av 12- til 17- \u00e5ringer i hele Vestland (n=4887) utgj\u00f8r disse bare rundt 7 prosent.12 Den videre analysen inkluderer kun barn og unge mellom 12 og 17 \u00e5r som allerede deltar i minst \u00e9n idrettsaktivitet (n=1958). For \u00e5 finne ut hva som karakteriserer barn og unge som deltar p\u00e5 eliteniv\u00e5 har vi inkludert flere bakgrunnsvariabler i analysen. 13 Vi kan slik utforske effekten av hver variabel p\u00e5 sannsynligheten for \u00e5 delta p\u00e5 eliteniv\u00e5, gitt p\u00e5virkningen fra de andre variablene. Figur 5 viser effekten av de mest interessante variablene i modellen: kj\u00f8nn, barnets f\u00f8dem\u00e5ned, husholdningsinntekt, endringer i familie\u00f8konomien, foreldres egen idrettsaktivitet og foreldres egen opplevelse av \u00e5 tilh\u00f8re et hjem som var opptatt av sport og idrett.14 Visualiseringen av modellen i figur 5 lar oss se viktigheten av de forskjellige variablene opp mot hverandre.15 Tar vi for oss sammenhengen med kj\u00f8nn f\u00f8rst, ser vi at det er 30 prosent st\u00f8rre sannsynlighet for at gutter deltar p\u00e5 et tilbud p\u00e5 eliteniv\u00e5 enn jenter. 16 Likevel er dette den svakeste sammenhengen i denne modellen. Husholdningsinntekt er en langt viktigere faktor. Barna fra de mest velst\u00e5ende husholdningene har mer enn tre ganger s\u00e5 h\u00f8y sannsynlighet for \u00e5 delta p\u00e5 eliteniv\u00e5 som barna fra husholdningene med lavest inntekt. Samtidig ser vi at utviklingen i familie\u00f8konomien de siste tre \u00e5rene17 ikke p\u00e5virker modellen. Dette indikerer at sammenhengen med inntekt ikke n\u00f8dvendigvis handler om kostnadsbarrierer. Barnets f\u00f8dem\u00e5ned viser seg ogs\u00e5 som viktig. Januar-barn har dobbelt s\u00e5 stor sannsynlighet for \u00e5 delta p\u00e5 elitetilbud som desember-barn. 11 Sp\u00f8rsm\u00e5lsformulering: \u201cVennligst kryss av for det [barn_navn] har deltatt p\u00e5 i forbindelse med disse aktivitetene\u201d. Svaralternativ: \u201ckretslag, landslag eller annet eliteniv\u00e5\u201d. 12 Vi har laget estimat for hver folkehelseregion i Vestland fylke i Figur A2 i appendiks. 13 Vi har gjennomf\u00f8rt en standard regresjonsanalyse, se tabell A4 i Appendiks for full modell-spesifikasjon. 14 Andre variabler som inng\u00e5r i modellen er omr\u00e5de (Bergen eller Vestland), familiesammensetning (aleneforelder eller to foreldre), boforhold (delt bosted, ikke delt bosted), mors utdanningsniv\u00e5, og mors f\u00f8deland (Norge/ikke Norge). Ingen av disse variablene gav noe utslag p\u00e5 hvorvidt barnet deltok p\u00e5 elitetilbud. 15 Ved \u00e5 ta i bruk standardiserte koeffisienter kan vi si noe om den relative p\u00e5virkningen til hver variabel gjennom endringer i standardavvik. Dette involverer en omkoding som ikke alltid er ideell, og kan derfor kun antyde st\u00f8rrelsesforskjellens viktighet. 16 Ved \u00e5 dele den predikerte sannsynligheten for gutter (6,4 prosent) p\u00e5 den for jenter (4,9 prosent) f\u00e5r vi 30 prosent. 17Sp\u00f8rsm\u00e5lsformulering: \u00abHar din eller hus-holdningens inntekt/\u00f8konomi endret seg merkbart de siste 3 \u00e5rene?\u00bb Svaralternativ: Bedre, verre, samme. 20 Figur 5: Visualisering av modell for deltakelse p\u00e5 eliteniv\u00e5 i idrett i Vestland (n=1958) Figurforklaring: Figuren viser den forventede endringen i den avhengige variabelen \u00abelitedeltakelse\u00bb for ulike verdier for hver av seks p\u00e5virkningsvariabler, hvis alt annet holdes likt. De andre variablene i modellen (ikke vist i figuren) er mors utdanning, omr\u00e5de (Vestland eller Bergen), familiesammensetning (aleneforelder eller to foreldre), boforhold (delt bosted, ikke delt bosted) og mors f\u00f8deland. Ingen av disse variablene viser statistisk signifikant sammenheng med sannsynligheten for \u00e5 delta p\u00e5 et elitetilbud. Se tabell A4 i appendiks for full modellspesifikasjon. Kilde: BFP runde 4 21 De to klart viktigste variablene i analysen handler om foreldrenes eget forhold til sport og idrett. Hvorvidt foreldrene selv vokste opp i hjem med mye sport og idrett er dobbelt s\u00e5 viktig i analysen som b\u00e5de husholdningsinntekt og barnets f\u00f8dem\u00e5ned. 18 Barn av foreldre som kjenner seg helt igjen i denne beskrivelsen har omtrent tre ganger s\u00e5 stor sannsynlighet for \u00e5 delta p\u00e5 eliteniv\u00e5 som barn av foreldre som ikke kjenner seg igjen i denne beskrivelsen. 19 Hvorvidt foreldrene selv aktivt driver med organisert idrett betyr nesten like mye som hvorvidt foreldre vokste opp i et hjem preget av idrett. Dersom minst \u00e9n av foreldrene deltar i organisert idrett i dag, er det nesten dobbelt s\u00e5 sannsynlig at barnet deltar p\u00e5 et elitetilbud som n\u00e5r ingen foreldre deltar i organisert idrett. Sett under ett viser analysen et m\u00f8nster der sannsynligheten for \u00e5 delta i en idrett p\u00e5 eliteniv\u00e5 er forsterket av en rekke faktorer som i stor grad opptrer sammen i barns liv. Effekten av h\u00f8y inntekt b\u00f8r ikke tolkes i lys av kostnader og barrierer, men heller opp mot forskjeller i livsstiler (se for eksempel Roaldsnes, 2024). Familier med h\u00f8y husholdningsinntekt er mer opptatt av idrett og driver i st\u00f8rre grad med idrett enn andre segment av befolkningen. Den symbolske verdien av idrettsprestasjoner er ogs\u00e5 klart sterkere (se for eksempel Jarness og S\u00f8lvberg (2018)). Denne analysen indikerer et m\u00f8nster av en sterkere orientering mot idrett i denne delen av befolkningen, og ikke n\u00f8dvendigvis et m\u00f8nster av barrierer mot \u00e5 delta for andre deler av befolkningen. 18 Koeffisientene for variablene husholdningsinntekt og foreldres egen sportsoppvekst er relativt like, men en standardisering viser at sistnevnte er langt viktigere. Dette er sannsynligvis knyttet at f\u00e5 har veldig lav eller h\u00f8y inntekt, som er hvor effekten av husholdningsinntekt er st\u00f8rst. 19 Det er 3 prosents sannsynlighet for elitedeltakelse for barn der foreldrene er helt uenig i beskrivelsen, og 8,7 prosent sannsynlighet der foreldre er helt enig i beskrivelsen. 22 5 Fordypningstilbud i kultur Kapittelsammendrag: N\u00e6r 30 prosent av barn og unge i panelet (i Bergen og Vestland) har minst \u00e9n fast organisert kulturaktivitet, og halvparten av disse tar del i fordypningstilbud i kultur. Fordypningstilbud i v\u00e5r analyse inkluderer leir og samlinger, deltakelse i konkurranser, eller deltakelse p\u00e5 kurs eller tilleggsoppl\u00e6ring i forbindelse med kulturaktiviteten. Denne ekstra kompetansehevingen finner vi langt mer av i Bergen enn ellers p\u00e5 Vestlandet. V\u00e5re analyser viser at ekstra kompetanseheving i form av fordypningstilbud er helt kj\u00f8nns- n\u00f8ytralt. S\u00e5 selv om jenter overordnet deltar i kulturaktiviteter i langt st\u00f8rre grad enn gutter, skilles det ikke mellom gutter og jenter n\u00e5r de f\u00f8rst har begynt p\u00e5 en kulturaktivitet. Foreldres utdanningsniv\u00e5 spiller en sv\u00e6rt stor rolle for hvem som deltar i kulturaktivitet, men, som med kj\u00f8nn, spiller dette ikke noen rolle for deltakelse i fordypningstilbud n\u00e5r barna allerede er innenfor kulturaktivitet. P\u00e5 samme m\u00e5te som for elitedeltakelse i idrett, ser vi at dette er \u00abarvingenes\u00bb arena: Hvis foreldrene selv deltar i kulturorganisasjoner har ogs\u00e5 barna langt st\u00f8rre sannsynlighet for \u00e5 delta i fordypningstilbud. I dette kapittelet ser vi n\u00e6rmere p\u00e5 ekstra kompetansehevende tilbud innen organisert kulturaktivitet, som vi kaller \u00abfordypningstilbud\u00bb. Som tidligere nevnt finnes det lite forskning som ser p\u00e5 barns deltakelse i kulturaktiviteter generelt20, og s\u00e6rlig lite som utforsker \u00abtalentutvikling\u00bb innenfor kultur (Nilsen & Hylland, 2018). Foreldre som svarte at barnet deres var aktivt innen faste organisert kulturaktivitet fikk oppf\u00f8lgingssp\u00f8rsm\u00e5l om hvorvidt barnet deltok p\u00e5 \u00abfordypningstilbud\u00bb (konkurranser, samling eller leir, og tilleggsoppl\u00e6ring eller kurs) innenfor disse kulturaktivitetene21. I snitt for det vektede utvalget av 6- til 15-\u00e5ringer i hele Vestland (n=8913) var det rundt 30 prosent som deltok i kulturtilbud. Rundt halvparten av disse deltok i minst ett fordypningstilbud innen kultur. I den videre analysen ser vi kun p\u00e5 de barna som har minst \u00e9n kulturaktivitet (n=2767). 5.1 Bruk av fordypningstilbud i Bergen og Vestland Figur 6 viser beskrivende statistikk for deltakelse i fordypningstilbudene etter barns alder og omr\u00e5de. I Bergen er tilleggsoppl\u00e6ring eller kurs den st\u00f8rste kategorien av fordypningstilbud, tett fulgt av samling eller leir, med deltakelse i konkurranser som minst hyppig valgt. For Vestland fylke (uten Bergen) er deltakelse i de f\u00f8rste to kategoriene mer likt fordelt, mens deltakelse i konkurranse er noe lavere. Vi ser tydelig at bruk av fordypningstilbud er mer utbredt i Bergen enn i resten av Vestland. 22 I begge omr\u00e5der er det en tydelig sammenheng mellom \u00f8kende alder og mer fordypningstilbud. Majoriteten av barn som deltar p\u00e5 fordypningstilbud har kun deltatt p\u00e5 ett slikt tilbud, mens det er en mindre andel som har flere. 20 Lesere som er interesserte i en analyse i hva som knyttes til deltakelse i kultur mer overordnet, se Roaldsnes . 21 For hver kulturaktivitet en forelder svarte at barnet gikk p\u00e5 fikk de oppf\u00f8lgingssp\u00f8rsm\u00e5let: \u00abVennligst kryss av for det [navn_barn] har deltatt p\u00e5 i forbindelse med disse aktivtitene i 2022\u00bb, med svaralternativene: \u00abkonkurranser\u00bb, \u00absamling eller leir\u00bb, \u00abtilleggsoppl\u00e6ring eller kurs\u00bb, eller \u00abhar ikke deltatt p\u00e5 noe av dette\u00bb. 22 Se fordelingen etter folkehelseregioner i Vestland fylke i Figur A1 i appendiks. 23 Figur 6: Bruk av fordypningstilbud innen kultur etter alder i Bergen og Vestland (uten Bergen) (n=2767) Figurforklaring: Figuren viser deltakelse i forskjellige typer fordypningstilbud etter alder og b\u00f8r leses som trendlinjer som sier noe om retningen p\u00e5 deltakelsen (fra lav til h\u00f8y) heller enn konkret forskjell fra alder til alder. Figuren viser kun barn som deltok p\u00e5 minst \u00e9n kulturaktivitet i v\u00e5ren 2022. Kilde: BFP runde 4 24 5.2 Hvem deltar i fordypningstilbud? For \u00e5 se n\u00e6rmere p\u00e5 hvem av kulturdeltakerne som deltar i fordypningstilbud har vi lagt til flere bakgrunnsvariabler i analysen. Vi unders\u00f8ker da effekten av hver variabel p\u00e5 sannsynligheten for \u00e5 delta p\u00e5 minst ett fordypningstilbud, gitt effekten av de andre variablene23. Variablene som inng\u00e5r i modellen er barnets alder, barnets kj\u00f8nn, mors utdanningsniv\u00e5, husholdningsinntekt, omr\u00e5de (Bergen eller Vestland), om foreldre vokste opp i et hjem med kulturelle interesser, og foreldres egen deltakelse i kulturaktivitet24. Analysen (se tabell A5 i appendiks) viser ingen forskjell mellom gutter og jenter p\u00e5 om de deltar p\u00e5 fordypningstilbud eller ikke. Det er, som vi har sett tidligere, langt flere jenter enn gutter som er deltakere i fast organisert kulturaktivitet, men ulikheten etter kj\u00f8nn stopper her. N\u00e5r jenter og gutter f\u00f8rst er med p\u00e5 kulturaktiviteter, deltar de p\u00e5 fordypningstilbud i samme grad. P\u00e5 samme m\u00e5te ser vi at til tross for at foreldres utdanningsniv\u00e5 har en sterk sammenheng med om barna deltar p\u00e5 kulturaktiviteter eller ikke, er det er ingen sammenheng mellom foreldres utdanningsniv\u00e5 og om barnet deltar i fordypningstilbud. Det er heller ingen sammenheng med deltakelse i fordypningstilbud innen kultur og hvorvidt foreldrene har vokst opp i et hjem med kulturelle interesser. 25 Dette er til forskjell fra idrett, der foreldres oppvekst i hjem med mye idrett var en av de viktigste p\u00e5virkningsvariablene for barnas elitedeltakelse. Figur 7 gir en visualisering av de viktigste variablene i analysen og hvilken effekt disse har p\u00e5 sannsynligheten for \u00e5 delta p\u00e5 fordypningstilbud. Figuren viser at det ikke er en sammenheng mellom husholdningsinntekt og sannsynligheten for at barnet deltar i et fordypningstilbud i kultur (i motsetning til det vi s\u00e5 for deltakelse i konkurranse og eliteniv\u00e5 i idrett). Videre ser vi at det er stor forskjell p\u00e5 \u00e5 bo i Bergen eller andre omr\u00e5der i Vestland fylke. Barn i Bergen har ni prosentpoeng st\u00f8rre sjanse for \u00e5 delta i et fordypningstilbud. Barnets alder har ogs\u00e5 mye \u00e5 si: jo eldre barnet er, jo st\u00f8rre sannsynlighet er det for at barnet deltar i et fordypningstilbud. Den mest utslagsgivende variabelen i denne analysen er foreldres egen kulturaktivitet, illustrert nederst til venstre i figur 7. Variabelen viser hvorvidt minst \u00e9n av foreldrene er aktive i en kulturorganisasjon (kor, korps, teaterlag e.l.) for tiden26, om minst \u00e9n har deltatt tidligere, eller om ingen av foreldrene har deltatt noensinne. Sannsynligheten for at barnet deltar i fordypningstilbud \u00f8ker med nesten 20 prosent dersom minst \u00e9n av foreldrene er aktive i en kulturorganisasjon n\u00e5, mot at de var aktiv tidligere eller aldri. Hva kan ligge bak en slik sammenheng? Foreldre som har erfaring fra kulturorganisasjoner kan tenkes \u00e5 ha mer innblikk i hvilke typer tilbud som er tilgjengelige, men det er ogs\u00e5 plausibelt at foreldrene inspirerer barna til sterkere engasjement gjennom felles interesser. I analysen over barns tilgang til fordypningstilbud innenfor fast organisert kulturaktivitet kan vi se at den st\u00f8rste fordelen tilfaller de p\u00e5 innsiden. Barn som har foreldre som har sterkere kjennskap til det organiserte kulturlivet har fordeler som er utilgjengelig for barn som ikke har vokst opp med denne innsidekunnskapen. 23 Vi har gjennomf\u00f8rt en standard regresjonsanalyse, se tabell A4 i Appendiks for full modellspesifikasjon 24 Foreldre ble spurt om de selv eller den andre voksne i husholdningen deltar i kulturorganisasjoner (kor, korps, teaterlag etc.) for tiden, tidligere eller aldri har gjort dette. 25 Foreldre tok stilling til p\u00e5standen \u00abJeg vokste opp i et hjem med mange b\u00f8ker, musikk, kunst og andre kulturelle interesser\u00bb og valgte blant svar-alternativene: helt uenig, uenig, verken enig eller uenig, enig, helt enig. 26 Alts\u00e5, ved tidspunktet sp\u00f8rreunders\u00f8kelsen ble besvart. 25 Figur 7: Visualisering av modell for deltakelse i fordypning innen kultur i Vestland (n=2665) Figurforklaring: Figuren viser den forventede endringen i den avhengige variabelen \u00abfordypning\u00bb for ulike verdier for hver av fire p\u00e5virkningsvariabler, hvis alt annet holdes likt. Den viktigste variabelen er foreldres deltakelse i kulturorganisasjoner, dernest barnets alder. De andre variablene som inng\u00e5r i modellen er barnets kj\u00f8nn, mors utdanningsniv\u00e5, og om foreldre vokste opp i et hjem med kulturelle interesser. Ingen av disse variablene viser statistisk signifikant sammenheng med sannsynligheten for \u00e5 delta i et fordypningstilbud. Se tabell A5 i appendiks for full modellspesifikasjon. Kilde: BFP runde 4 26 6 Oppsummerende diskusjon I denne rapporten har vi brukt data fra Barnefamiliepanelet til \u00e5 se p\u00e5 hvilken rolle kj\u00f8nn spiller i fritidslivet til barn og unge. Analysen har tatt for seg to niv\u00e5er. P\u00e5 det ene niv\u00e5et har vi skissert betydningen av kj\u00f8nn for hva barn gj\u00f8r p\u00e5 fritiden. P\u00e5 det andre niv\u00e5et har vi unders\u00f8kt dybden i deltakelsen gjennom \u00e5 analysere hvem som tar del i tilbud som viser en fordypet deltakelse. I idrett har vi sett p\u00e5 deltakelse i konkurranser og deltakelse p\u00e5 eliteniv\u00e5. Innenfor kulturaktiviteter har vi sett p\u00e5 deltakelsen i det vi har kalt fordypningstilbud. I begge tilfeller antar vi at slik dybdedeltakelse bygger ekstra kompetanse og selvtillit. B\u00e5de gutter og jenter deltar i minst \u00e9n organisert fritidsaktivitet i like stor grad. Men, med unntak av barnas alder, som ofte er f\u00f8rende for aktivitetsniv\u00e5et, er barnas kj\u00f8nn den viktigste faktoren som former innholdet i barnas fritid. Gutter er i stor grad idrettsdeltakere, mens jenter deltar i en blanding av idrett og kultur. Andelen gutter som deltar i kultur- eller andre fritidstilbud er liten. I tillegg er de fleste fritidsaktiviteter sterkt kj\u00f8nnssegregert, s\u00e5 det er store forskjeller i hvilke idretts- og kulturaktiviteter gutter og jenter driver med. Halvparten av guttene har bare \u00e9n fritidsaktivitet, og det er fotball. Den neste store grupperingen av gutter deltar i mindre utbredte idretter og idretter som tilbyr alternativ til fotball. Til sammen dominerer idrett livene til mer enn 80 prosent av guttene. Det eneste kulturtilbudet som er i n\u00e6rheten av en viss kj\u00f8nnsbalanse er ulike former for musikk- og kulturundervisning, men ogs\u00e5 der er jentene en klar majoritet (33 prosent flere).27 For de forskjellige satsningsniv\u00e5ene innen idrett ser vi at kj\u00f8nn er viktig, men langt fra viktigst. Jentene ligger litt bak guttene i b\u00e5de tilgangen til konkurranse og til elitetilbud. Deler av dette kan sannsynligvis spores tilbake til forskjeller mellom fotball og h\u00e5ndball. Det som viser seg \u00e5 ha en st\u00f8rre betydning enn kj\u00f8nn er foreldrenes inntektsniv\u00e5, samt foreldrenes tilknytning til idrett. Sammenhengen med inntekt betyr ikke n\u00f8dvendigvis at det koster for mye \u00e5 delta i konkurranser eller i elitetilbud, men kan v\u00e6re et uttrykk for at forskjellige inntektsgrupper prioriterer og verdsetter idrett i ulik grad. Mange legger rent \u00f8konomiske kostnader til grunn n\u00e5r disse sammenhengene skal forklares, men i de f\u00e5 studiene som eksplisitt studerer dette kan man ikke finne st\u00f8tte for kostnadsbarrierer (se spesielt Hjalmarsson 2015). I denne analysen ser vi m\u00f8nstre som er felles for kultur og idrett som i st\u00f8rre grad peker p\u00e5 forskjeller i familiekultur og implisitte og eksplisitte prioriteringer. I begge analysekapitler som omhandler fordypningstilbud ser vi klare trekk til at det er barna som er \u00abarvinger\u00bb, alts\u00e5 barn av foreldre som ogs\u00e5 driver med idrett eller kultur, som tar del i ekstratilbudene. Det finnes en omfattende forskningstradisjon som ser p\u00e5 overf\u00f8ringen av ressurser fra foreldre til barn gjennom kultivering av barns kompetanse og interesser (se spesielt Lareau 2003). Funnene i denne rapporten sammenfaller i stor grad med funnene knyttet til denne forskningstradisjonen og viser behovet for st\u00f8rre innsikt i hvordan slike prosesser kan utspille seg i Bergen og Vestland, og hvilke grep som kan bidra til mindre ulikhet i barns tilgang til fordypet deltakelse i sitt organiserte fritidsliv. 27 Dette funnet speiler registerdataanalyser gjennomf\u00f8rt av SSB p\u00e5 deltakere i kulturskolen, der to av tre elever er jenter. Vi gjentar poenget her. Innenfor kulturaktivitet er dette en av de mest kj\u00f8nnsbalanserte kategoriene, som understreker hvor stor forskjell det er p\u00e5 gutter og jenters muligheter for deltakelse i organiserte kulturaktiviteter. 27 7 Appendiks 7.1 Spesifikk multippel korrespondanseanalyse (MCA) I kapittel 3, beskriver vi hvilke typer fritidsaktiviteter som ofte opptrer sammen i datamaterialet. Det vil si, hvis et barn driver med flere fritidsaktiviteter, hvilke kombinasjoner ser vi oftest sammen. Vi gj\u00f8r dette ved hjelp av Spesifikk multippel korrespondanseanalyse (MCA). Dette er en teknikk innen Geometric Data Analysis (GDA) som brukes til \u00e5 analysere og visualisere relasjoner mellom flere kategoriske variabler. Resultatene visualiseres i et flerdimensjonalt rom, hvor avstanden mellom punktene indikerer graden av likhet eller forskjell mellom kategoriene. N\u00e6rmere punkter betyr sterkere relasjoner. Tabell A1 gir en oversikt over hvilke kategorier som er sl\u00e5tt sammen og brukt i analysen fra kapittel 3. En korrespondanseanalyse gir muligheter for \u00e5 redusere kompleksiteten i en stor matrise (som en matrise over deltakelse og ikke deltakelse i fritidsaktiviteter), for \u00e5 unders\u00f8ke den overordnede strukturen p\u00e5 sammenhengen mellom dataene i matrisen. Det er tre hovedregler n\u00e5r man gjennomf\u00f8rer en korrespondanseanalyse. For det f\u00f8rste skal variablene man legger inn i analysen v\u00e6re godt beslektet. I denne analysen er alle variablene beslektet ved \u00e5 v\u00e6re fritidsaktiviteter, m\u00e5ter \u00e5 tilbringe strukturert tid p\u00e5 fritiden, drevet i f\u00f8rste rekke av organisasjoner. For det andre m\u00e5 listen over variabler v\u00e6re s\u00e5 utt\u00f8mmende som mulig. Dersom vi mangler en viktig variabel vil det kunne p\u00e5virke analysen. For det tredje m\u00e5 variabler ikke inneholde for sm\u00e5 verdier. Ett r\u00e5d er \u00e5 trekke ut eller sl\u00e5 sammen kategorier som har lavere frekvens enn 5 prosent. I denne analysen har vi valgt \u00e5 sl\u00e5 sammen noen av de veldig lavfrekvente variablene med st\u00f8rre variabler. Statistisk sett har tilleggsvariansen sv\u00e6rt lite \u00e5 si p\u00e5 romkonstruksjonen, men vi \u00f8nsker \u00e5 beholde mest mulig av variansen i dataene. En del av disse sm\u00e5 kategoriene har vi spurt om eksplisitt (for eksempel Ski), andre har vi konstruert gjennom en kategorisering av svarkategorien \u201cAnnet, vennligst spesifiser\u201d (se for eksempel dans, friluftsorganisasjoner, kampsport). Tabell A1: Kombinerte kategorier Fritidsaktivitet Endring Fotball H\u00e5ndball Musikk- og kulturundervisning Dans* Dans oppgitt under kultur, idrett eller nevnt i annet Gymnastikk og turn Kampsport* Lagt til kampsporter nevnt i tektsboks Basketball+Volleyball+Bandy+Racketsport+Rugby+Amerikansk Basketball, volleyball* fotball Fritidsklubb Korps, band og orkester Kor Friluft (hovedkategori), lagt til andre friluftsorganisasjoner nevnt i Friluftslivsorganisasjoner* \"annet\" Vinteridretter* Ski, sk\u00f8yting, andre vinteridretter hentet fra \"annet\" Religi\u00f8se organisasjoner* Lagt til KRIK Teater 28 7.2 Multinominell regresjonsmodell (klyngeanalyse) Videre i kapittel 3, for \u00e5 tydeligere illustrere hva som kjennetegner barna med forskjellige grupperinger av aktiviteter har vi delt dem inn i kategorier, eller klynger. For \u00e5 analysere barns sannsynlighet for \u00e5 tilh\u00f8re hver av klyngene har vi brukt en multinominal regresjonsmodell (tabell A2). Dette er en type statistisk modell som brukes n\u00e5r den avhengige variabelen er kategorisk og har mer enn to mulige utfall. Dette er nyttig n\u00e5r du vil forutsi sannsynligheten for ulike kategoriske utfall basert p\u00e5 en eller flere uavhengige variabler. Tabell A2: Multinominell regresjonsanalyse (konkurrerende utfall) p\u00e5 klyngetilh\u00f8righet Avhengig variabel: Referansekategori \u2013 klynge 1. Klynge 2 Klynge 3 Klynge 4 Klynge 5 Alder 9-11 \u00e5r 1.111 0.631 1.774 1.243 (1.116) (1.137) (1.133) (1.197) Alder 12-15 \u00e5r 0.725 0.264 1.421 0.419 (1.111) (1.144) (1.124) (1.223) Kj\u00f8nn, Jente 0.717 8.484*** 2.062* 8.223*** (1.097) (1.141) (1.097) (1.222) Konstantledd 0.606 0.144 0.222 0.040 (1.086) (1.136) (1.111) (1.229) Akaike Inf. Crit. 10,145.070 * <0.1; >** <0.05; >*** Note: p p p<0.01 7.3 Standard regresjonsanalyse I kapittel 4 og 5 har vi laget modeller som beskriver hvem som deltar i konkurranse og elitetilbud innen idrett, og fordypningstilbud innen kulturaktivitet. Til \u00e5 gj\u00f8re dette har vi brukt standard regresjonsanalyse, ogs\u00e5 kjent som Ordinary Least Squares (OLS). Dette er en metode 29 for \u00e5 finne den beste rette linjen som beskriver forholdet mellom en avhengig variabel (det vi pr\u00f8ver \u00e5 forklare) og en eller flere uavhengige variabler (de faktorene vi tror p\u00e5virker den avhengige variabelen). Resultatet er en ligning som kan brukes til \u00e5 forutsi verdier av den avhengige variabelen basert p\u00e5 verdiene av de uavhengige variablene. For \u00e5 gj\u00f8re rapporten mest mulig leservennlig for ikke-spesialister har vi unng\u00e5tt \u00e5 sette inn regresjonstabellene i hovedtekst, men kun visualisert og kommentert disse. Vi har heller ikke g\u00e5tt gjennom regresjonstabellene steg for steg og forklart begrunnelsen bak ulike metodologiske, teoretiske eller praktiske valg, slik det er vanlig og ventet \u00e5 gj\u00f8re i fagfellevurderte publikasjoner. Under finner du regresjonsmodellene som ligger bak figurene i kapittel 4 og 5. Tabell A3: Regresjonsmodell for deltakelse i konkurranse (tilh\u00f8rer Figur 4) Avhengig variabel: Deltakelse p\u00e5 konkurranse (ja/nei) Uavhengige variabler: Barn alder -0.090*** Kj\u00f8nn, jente (ref: gutt) -0.286*** Husholdningsinntekt 0.188*** Omr\u00e5de, Vestland (ref: Bergen) -0.226 Samspill: Husholdningsinntekt: Omr\u00e5de, Vestland 0.055** Constant 0.331** Observations 7,971 Log Likelihood -5,210.725 Akaike Inf. Crit. 10,433.450 *p<0.1; >**p<0.05; >***p<0.01 Note: Tabell A4: Regresjonsmodell deltakelse p\u00e5 eliteniv\u00e5 (tilh\u00f8rer Figur 5) Avhengig variabel: 30 Deltar p\u00e5 krets eller eliteniv\u00e5 (ja/nei) Uavhengige variabler: Kj\u00f8nn, jente (referanse: gutt) -0.316** Husholdningsinntekt 0.143** Omr\u00e5de, Vestland (referanse: Bergen) -0.216 F\u00f8dem\u00e5ned -0.068*** Forelders idrettsoppvekst, mye idrett? Uenig -0.108 Hverken eller -0.186 Enig 0.348 Helt enig 0.786** To foreldre (ref: aleneforelder) -0.240 Foreldres sportsaktivitet, minst \u00e9n forelder (ref: ingen) 0.499*** Delt bosted, ja (ref: ikke delt bosted) -0.005 Forelders f\u00f8deland, ikke Norge (ref: Norge) 0.264 \u00d8konomisk utvikling, samme (ref: bedre) -0.310* \u00d8konomisk utvikling, verre (ref: bedre) 0.138 Mors utdanningsniv\u00e5, ref: bachelorniv\u00e5 Mastergrad -0.074 Annet -13.389 Phd -0.550 Grunnskole 0.293 Videreg\u00e5ende eller fagskole -0.015 Constant -2.326*** Observasjoner 1,958 Log Likelihood -652.092 Akaike Inf. Crit. 1,344.185 *p<0.1; >**p<0.05; >***p<0.01 Note: Tabell A5: Regresjonsmodell for deltakelse i fordypningstilbud i kultur (tilh\u00f8rer Figur 7) Avhengig variabel: 31 Fordypning i kulturtilbud (ja/nei) Uavhengige variabler: Barns alderskohort 0.084*** Husholdningsinntekt 0.013 Kj\u00f8nn, jente (ref: gutt) -0.091 Foreldres deltakelse i kulturorganisasjoner (ref: ingen) Minst \u00e9n aktiv n\u00e5 0.836*** Minst \u00e9n aktiv tidligere 0.067 Omr\u00e5de, Vestland (ref: Bergen) -0.398*** Mors utdanningsniv\u00e5 (ref: Bachelorgrad) Grunnskole -0.165 Videreg\u00e5ende -0.038 Fagskole 0.184 Mastergrad -0.035 Ph.D -0.130 Annet -0.572 Forelder om \u00e5 vokse opp i hjem med mye b\u00f8ker, musikk og andre kulturelle interesser (ref: Hverken eller) Helt uenig -0.120 Uenig -0.050 Enig -0.078 Helt enig -0.106 Constant 0.060 Observations 2,665 Log Likelihood -1,782.527 Akaike Inf. Crit. 3,599.054 *p<0.1; >**p<0.05; >***p<0.01 Note: 7.4 Tilleggsanalyser Vestland fylke 32 Figur A1: Deltakelse i fordypningstilbud innen kultur etter folkehelseregioner. Figur A1 viser deltakelsen i fordypningstilbud innen kulturaktiviteter for folkehelseregioner i Vestland fylke, snitt-deltakelse, vektet etter utdanningsniv\u00e5. I denne figuren har vi sl\u00e5tt sammen aldersgrupper for mer stabile estimat. 33 Figur A2: Deltakelse i elitetilbud innen idretten etter folkehelseregioner. Figur A2 viser deltakelsen i elitetilbud for barn og unge i alderen 12-16 i ulike folkehelseregioner i Vestland fylke. Snitt-deltakelsen er estimert med utdanningsniv\u00e5 som vekt. Konfidensintervallen (gr\u00e5tt) for hvert estimat er knytt til antallet observasjoner og sier noe om sikkerheten i estimatene. 8 Referanser 34 Arnesen, D., & Hansen, V. W. (2024). Kunnskapsoppsummering om barn og unges deltakelse i fritidsaktiviteter. Dimensjoner i deltakelse, barrierer, behov og tiltak. Senter for forskning p\u00e5 sivilsamfunn og frivillig sektor. https://samfunnsforskning.brage.unit.no/samfunnsforskning- xmlui/handle/11250/3127682 Bergen kommune et al. (2024a). Barnefamiliepanelet, felt 1 [Datasett] [Datasett]. Sikt - Kunnskapssektorens tjenesteleverand\u00f8r. https://doi.org/10.18712/NSD-NSD3162-V4 Bergen kommune et al. (2024b). Barnefamiliepanelet, felt 4 [Datasett] [Datasett]. Sikt - Kunnskapssektorens tjenesteleverand\u00f8r. https://doi.org/10.18712/NSD-NSD3165-V1 Eriksen, I. M. (2022). Teens\u2019 dreams of becoming professional athletes: The gender gap in youths\u2019 sports ambitions. Sport in Society, 25(10), 1909\u20131923. https://doi.org/10.1080/17430437.2021.1891044 Nilsen, A. C. E., & Hylland, O. M. (2018). A Bildung perspective on the Norwegian arts education model. Nordisk kulturpolitisk tidsskrift, 21(1), 25\u201347. https://doi.org/10.18261/ISSN2000-8325-2018-01-03 Persson, M., Stefansen, K., & Strandbu, \u00c5. (2020). Fotball som kj\u00f8nnet mulighetsrom. Tidsskrift for kj\u00f8nnsforskning, 44(3), 231\u2013245. https://doi.org/10.18261/issn.1891-1781-2020- 03-05 Rabben, \u00c5. K., Fjellsende, W., \u00c5nensen, R. D., & Hazell, W. (2023). Barn og unge i Vestland: Faste organiserte aktivitetar 2022 (Rapport fra Barnefamiliepanelet 6). Bergen kommune. https://www.bergen.kommune.no/api/rest/filer/V20483230 Roaldsnes, A. (2024). Social capital and the intergenerational transmission of cultural capital: How parents\u2019 social networks influence children\u2019s accumulation of cultural capital. Poetics, 102, 101873. https://doi.org/10.1016/j.poetic.2024.101873 Roaldsnes, A. (Forthcoming). Organized Lifestyles in Childhood and Family Climate. I A. Lareau, D. Vandebroeck, & M. Jappens (Red.), Socializing Inequality. Class, Culture & Cognition in Early Childhood. Routledge. Seland, I., Persson, M., & Eriksen, I. M. (2019). Barn og unges fritid i et kj\u00f8nns- og likestillingsperspektiv. Oslo: NOVA. https://oda.oslomet.no/oda- xmlui/handle/20.500.12199/1323 Strandbu, \u00c5., & Bakken, A. (2024). Barna og idretten (2). Norges idrettsh\u00f8gskole (NIH), Oslo MET. https://www.nih.no/om/aktuelt/hva-skjer/2024/dokumenter/barn-og-idretten-2024.pdf S\u00f8lvberg, L. M. B., & Jarness, V. (2018). Klasse, kropp og kultur. Tidsskrift for samfunnsforskning, 59(1), 5\u201325. https://doi.org/10.18261/issn.1504-291X-2018-01-01 35 "
}