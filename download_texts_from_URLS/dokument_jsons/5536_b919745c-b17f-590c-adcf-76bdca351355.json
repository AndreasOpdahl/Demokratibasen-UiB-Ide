{
  "dokument_id": "b919745c-b17f-590c-adcf-76bdca351355",
  "doc_type": "meeting_agenda",
  "kommune": 5536,
  "tittel": "Tilleggsinnkalling - Formannskapet - 29.04.2025 (Hoveddokument)",
  "url": "https://innsyn.lyngen.kommune.no/wfdocument.aspx?journalpostid=2013063413&dokid=126651&versjon=1&variant=A&ct=RA-PDF",
  "tekst": " Lyngen kommune Tilleggsinnkalling Utvalg: Formannskapet M\u00f8tested: Kantina r\u00e5dhuset Dato: 29.04.2025 Tid: Kl. 09:30 Medlemmene innkalles med dette til m\u00f8tet. Medlemmer som m\u00e5tte ha gyldig forfall og/eller mulig inhabilitet, m\u00e5 muntlig melde fra om dette snarest, slik at varamedlem kan bli innkalt. De varamedlemmene som f\u00e5r tilsendt innkallingen, m\u00f8ter alts\u00e5 bare dersom de f\u00e5r s\u00e6rskilt innkalling. Egenmeldingsskjema finnes p\u00e5 v\u00e5r hjemmeside www.lyngen.kommune.no under politikk/sakspapirer. De sakene som ikke er unntatt offentlighet er i tida fram til m\u00f8tet utlagt med alle dokumenter til alminnelig ettersyn p\u00e5 Servicekontoret, kommunehuset. De medlemmene og eventuelle innkalte varamedlemmer som skal delta i behandlingen av saker som er unntatt offentlighet, kan f\u00e5 n\u00e6rmere innsyn i disse (dersom de ikke f\u00f8lger denne innkallingen) ved henvendelse til Servicekontoret. Sakliste Sak nr. Sakstittel PS 25/25 108/103 - klage p\u00e5 vedtak - s\u00f8knad om dispensasjon - Rigmor Erna Sand PS 26/25 86/6 - s\u00f8knad om dispensasjon - lagring av masser Gjerdelva kraftverk - Frank Halvard Val\u00f8 Lyngen kommune, den 23.04.2025 Eirik Larsen ordf\u00f8rer Therese Str\u00f8m-Perrins spesialkonsulent Lyngen kommune Arkiv: JournalpostID: 25/1052 Saksbehandler: Frode Hoang Dato: 31.01.2025 Saksframlegg Saksnr. Utvalg M\u00f8tedato PS 25/25 Formannskapet 29.04.2025 108/103 - klage p\u00e5 vedtak - s\u00f8knad om dispensasjon - Rigmor Erna Sand Henvisning til lovverk \u00a7 19-2. Dispensasjonsvedtaket Kommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Ved dispensasjon fra loven og forskriften til loven skal det legges s\u00e6rlig vekt p\u00e5 dispensasjonens konsekvenser for helse, milj\u00f8, jordvern, sikkerhet og tilgjengelighet. Departementet kan i forskrift gi regler for omfanget av dispensasjoner og fastsette tidsfrist for behandling av dispensasjonssaker, herunder fastsette tidsfrist for andre myndigheters uttalelse i dispensasjonssaker og gi regler om beregning av frister, adgang til fristforlengelse og konsekvenser av fristoverskridelse. Saksopplysninger Generelle opplysninger om saken S\u00f8kers dispensasjonss\u00f8knad ble ikke innvilget i Formannskapet 16.10.2024 med vedtaket: \"FS- 75/24 Vedtak: Lyngen kommune innvilger ikke dispensasjon. Fordelene ved \u00e5 gi dispensasjon skal v\u00e6re klart st\u00f8rre enn ulempene. I denne saken er klart flere ulemper enn fordeler.\" S\u00f8ker klagde p\u00e5 vedtaket 03.11.2024 hvor s\u00f8ker skrev (utdrag): ..\u00abdet er sv\u00e6rt vanskelig \u00e5 utforme en klage n\u00e5r motargumentene ikke er framlagt oss.\u00bb I et brev sendt ut 26.11.2024 fikk s\u00f8ker tilsendt hele saksframlegget fra Formannskapet 16.20.2024 - FS - 75/24 og h\u00f8ringsinnspillene fra sektormyndighetene (Statsforvalteren i Troms og Finnmark, Troms fylkeskommune, NVE, Sametinget) i sin helhet, slik at de kunne sende inn en ny klage etter \u00e5 Side 2 av 10 ha sett h\u00f8ringsinnspillene. 09.12.2024 ble det registrert inn fra s\u00f8ker et tillegg til klagesaken, se vedleggene. Forhold til overordnet plan og \u00f8vrige vedtak Fra planbestemmelsen st\u00e5r det at slike tiltak ikke kan \"finne sted f\u00f8r det foreligger godkjent reguleringsplan.\" Vurdering av alternativer og konsekvenser Fra h\u00f8ringsinnspillene frar\u00e5der Troms fylkeskommune og NVE \u00e5 innvilge dispensasjonen. Statsforvalteren i Troms og Finnmark har skrevet: \"Med bakgrunn i oversendte dokumenter og uttalelser fra ber\u00f8rte parter vurderer Statsforvalteren at det b\u00f8r utarbeides en reguleringsplan for tiltaket for \u00e5 sikre tilstrekkelig avklaring og medvirkning. Dersom kommunen likevel velger \u00e5 gi dispensasjon vil vi oppfordre til en grundig begrunnelse.\" Fra s\u00f8kers klage, tillegg til klagen, og dispensasjonss\u00f8knaden, s\u00e5 opplyses det ikke om noe konkret som kan vurderes som en fordel for \u00e5 gjennomf\u00f8re tiltaket. Arv (ikke tungtveiende personlig grunn), at tomten er uegnet til b\u00e5de bolig og n\u00e6ring - men egnet til fritidseiendom/utleiehytte (bolig og hytte er bygg for opphold og overnatting), at strandlinjen ikke blir sperret er ikke en fordel, at en Side 3 av 10 utleiehytte vil tilf\u00f8re den lokale n\u00e6ringen \u00f8konomisk vekst er vanskelig \u00e5 vurdere, det er i f\u00f8rste omgang tiltakshaver som f\u00e5r ekstra inntekt fra utleie. Fra tillegg til klagen datert 09.12.2024, s\u00e5 kommenterer klager alle h\u00f8ringsinnspillene fra sektormyndighetene. S\u00f8kers argumentasjoner avklarerer ikke sektormyndighetenes merknader til dispensasjonss\u00f8knaden. Framsatt klage tilf\u00f8rer ikke saken noe viktig informasjon, og viser heller ingen fordeler for \u00e5 kunne gi dispensasjon. Fra h\u00f8ringsinnspillene og bestemmelsene i kommuneplanenens arealdel, s\u00e5 b\u00f8r det utarbeides en reguleringsplan for tiltaket. Fordelene ved \u00e5 gi dispensasjon skal v\u00e6re klart st\u00f8rre enn ulempene. S\u00f8kers dispensasjonss\u00f8knad og klage viser ikke at fordelene er klart st\u00f8rre enn ulempene, i tillegg til at tiltaket krever en godkjent reguleringsplan. Det anbefales at klagen p\u00e5 Formannskapets vedtak FS- 75/24 avsl\u00e5s. R\u00e5dmannens innstilling I medhold av plan- og bygningsloven \u00a7 19-2 avsl\u00e5r Lyngen kommune klagen p\u00e5 Formannskapets vedtak FS-75/24. Vedtaket FS-75/24 fra Formannskapet 16.10.2024 opprettholdes: \"FS- 75/24 Vedtak: Lyngen kommune innvilger ikke dispensasjon. Fordelene ved \u00e5 gi dispensasjon skal v\u00e6re klart st\u00f8rre enn ulempene. I denne saken er klart flere ulemper enn fordeler.\" Vedlegg: 108_103 - s\u00f8knad om dispensasjon - Rigmor Erna Sand 108_103 - kartutsnitt fra utslippss\u00f8knad 108_103 - NVEs uttalelse - S\u00f8knad om dispensasjon for bygging av utleie-_fritidsbolig med adkomstvei, utslippsl\u00f8sning og m\u00f8dvendige installasoner tilknyttet fritidsboligen - Gnr. 108 bnr. 103 - Lyngen kommune (2) 108_103 - S\u00f8knad om dispensasjon Samediggi Fylkeskommunens uttalelse - S\u00f8knad om dispensasjon - etablering av - utleie_fritidsbolig med adkomst_vei, utslippsl\u00f8sning og n\u00f8dvendige installasjoner knyttet til fritidsboligen - gbnr. 108_103 - Lyngen kommun (2) resultset_295_205_vedlegg Klage p\u00e5 avslag p\u00e5 s\u00f8knad Tillegg til klage p\u00e5 vedtak 108_103 - Saksframlegg formannskap 75-24 - s\u00f8knad om dispensasjon - etablering av utleie_fritidsbolig med adkomst_vei, utslippsl\u00f8sning og n\u00f8dvendige installasjoner knyttet til fritidsboligen - Rigmor Sand (3) Statsforvalter - Innspill til s\u00f8knad om dispensasjon for eiendom 108_103 - Sandneset - Lyngen kommune Side 4 av 10 Side 5 av 10 Lyngen kommune Arkiv: JournalpostID: 25/4310 Saksbehandler: Frode Hoang Dato: 22.04.2025 Saksframlegg Saksnr. Utvalg M\u00f8tedato PS 26/25 Formannskapet 29.04.2025 86/6 - s\u00f8knad om dispensasjon - lagring av masser Gjerdelva kraftverk - Frank Halvard Val\u00f8 Henvisning til lovverk \u00a7 19-2. Dispensasjonsvedtaket Kommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Ved dispensasjon fra loven og forskriften til loven skal det legges s\u00e6rlig vekt p\u00e5 dispensasjonens konsekvenser for helse, milj\u00f8, jordvern, sikkerhet og tilgjengelighet. Departementet kan i forskrift gi regler for omfanget av dispensasjoner og fastsette tidsfrist for behandling av dispensasjonssaker, herunder fastsette tidsfrist for andre myndigheters uttalelse i dispensasjonssaker og gi regler om beregning av frister, adgang til fristforlengelse og konsekvenser av fristoverskridelse. Saksopplysninger Generelle opplysninger om saken Grunneier av gnr/bnr 86/6, Frank Halvar Val\u00f8, s\u00f8ker om lagring av tunnelmasser fra utbygger (av Gjerdelva kraftverk) p\u00e5 anvist omr\u00e5de inntil to \u00e5r etter ferdigstilling av prosjektet. Videre skriver han i e-post datert 08.01.2025: \u00abDa det ble klart at utbygger har oversteget sine areal grenser s\u00e5 sendte jeg en s\u00f8knad om dispensasjon slik at det ikke skulle bli n\u00f8dvendig \u00e5 bygge opp i h\u00f8yden , for om s\u00f8knaden blir avsl\u00e5tt s\u00e5 m\u00e5 utbygger koste omgraving slik at massene blir lagret p\u00e5 tildelt omr\u00e5de , noe vi synes er un\u00f8dvendig ressursbruk. Tiltaksplanen tilsier at massene kan ligge p\u00e5 anvist omr\u00e5de inntil to \u00e5r etter ferdigstilling , og det er innenfor denne tidsrammen dispensasjon s\u00f8kes. Det er ca 26000 kubikk med sprengstein som blir lagret p\u00e5 omr\u00e5det og de er ikke forurenset.\u00bb Omr\u00e5det det s\u00f8kes om er markert med en rosa ring p\u00e5 flyfotoet, se under kart og illustrasjoner. Forhold til overordnet plan og \u00f8vrige vedtak Side 6 av 10 Lokalitet - Oms\u00f8kt tiltak er p\u00e5 eiendom gnr/bnr 86/6, \u00f8st for Lyngseidet. I kommuneplanens arealdel er arealform\u00e5let sentrumsform\u00e5l der hvor s\u00f8ker har markert i s\u00f8knaden. I denne saken er det utbyggingen av Gjerdelva kraftverk, tiltaksplanen og konsesjonen fra NVE som utbygger f\u00f8lger som er relevant. S\u00f8knaden om mellomlagring er utenfor tildelt omr\u00e5de for lagring av masser. Dagens bruk - Gjerdelva kraftverk er under utbygging, se lenken under for gjeldende konsesjon og alt av informasjon for Gjerdelva kraft AS: https://www.nve.no/konsesjon/konsesjonssaker/konsesjonssak?id=5743&type=V-1 Kart og illustrasjoner Side 7 av 10 Side 8 av 10 \u00d8konomiske konsekvenser Ingen kjente Risiko- og sikkerhetsmessige konsekvenser Ingen kjente Milj\u00f8konsekvenser Natur, milj\u00f8, reinbeite. Alt som kan v\u00e6re ber\u00f8rt av utbyggingen av Gjerdelva kraftverk skal ha blitt vurdert i sammenheng med konsesjonen. Se NVEs \u00abBakgrunn for vedtak - Gjerdelva kraftverk - Lyngen kommune i Troms fylke\u00bb i lenken under (39 sider): https://webfileservice.nve.no/API/PublishedFiles/Download/200901248/1314854 Rapporten \u00abSm\u00e5kraftverk i Gjerdelva i Lyngen kommune - Vurdering av konsekvenser for tema landskap og tema reindrift\u00bb fra Milj\u00f8faglig Utredning AS (40 sider): https://webfileservice.nve.no/API/PublishedFiles/Download/200901248/1212723 Det som ikke har blitt vurdert er lagring av ca. 26 000 m3 med tunnelmasser som ikke er forurenset, utenfor tildelt omr\u00e5de i tiltaksplanen for utbyggingen av Gjerdelva kraftverk. Folkehelse/friluftsliv Ingen kjente Vurdering av alternativer og konsekvenser Generelt b\u00f8r tiltakshaver i god tid starte planlegging av hvordan overskuddsmassene skal h\u00e5ndteres i s\u00f8knaden om konsesjonen av Gjerdelva kraftverk, slik at krav og lover oppfylles og hensiktsmessige l\u00f8sninger blir valgt. Dispensasjonss\u00f8knaden omhandler lagring av ca. 26 000 m3 tunnelmasser utenfor tildelt omr\u00e5de p\u00e5 inntil to \u00e5r etter ferdigstilling av prosjektet (utbygging av Gjerdelva kraftverk). Fra sammendraget i konsesjonss\u00f8knaden for Gjerdelva kraftverk st\u00e5r det (105 sider): https://webfileservice.nve.no/API/PublishedFiles/Download/200901248/831284 \u00abDriftsvannveien vil best\u00e5 av nedgravde r\u00f8r nederst og boret tunnel \u00f8verst. R\u00f8rlengden skal v\u00e6re 1200 m og tunnelen 1350 m. Driftsvannr\u00f8ret skal v\u00e6re nedgravd frem til tunnelp\u00e5hugget p\u00e5 kote 300. R\u00f8rtras\u00e9en blir 20 m brei. Diameter for tunnelen skal v\u00e6re 1000 mm, mens r\u00f8rdiameteren skal v\u00e6re 900 mm. Det skal benyttes duktile st\u00e5lr\u00f8r. Oppgravde masser s\u00e5ldes og benyttes til omfylling av vannr\u00f8ret. Ved tunnelp\u00e5hugget settes det opp et sedimenteringsbasseng som fanger opp boreslam/- kaks. Tunnelmassene utgj\u00f8r ca. 1060 m3\u00bb Oppgravde masser, omfylling, mellomlagring av massene f\u00f8r det benyttes videre i prosjektet, mengde, st\u00f8rrelse og omfang av lagrede masser burde ha kommet mer tydelig fram i s\u00f8knaden til NVE om konsesjonen for Gjerdelva kraftverk. Den samlede belastningen \u00f8kosystemet utsettes for i n\u00e6romr\u00e5det antas \u00e5 v\u00e6re godt nok utredet i konsesjonen for Gjerdelva kraftverk, selv om mengden Side 9 av 10 er mye st\u00f8rre (1060m3 v 26 000m3), og plasseringen det s\u00f8kes om i dispensasjonss\u00f8knaden ligger utenfor tildelt plass. Hvis ca. 26 000 m3 tunnelmasser skal bygges opp i h\u00f8yden i et lite tildelt areal (hvis det i konsesjonen ikke hadde tatt h\u00f8yde for denne mengden), s\u00e5 antas det at det blir ett mye st\u00f8rre marktrykk enn tidligere antatt, slik at det kan vanskeliggj\u00f8re tilpassing av landskap og naturlige revegetering etter at prosjektet er avsluttet. Overskuddsmassene kan ogs\u00e5 brukes i andre prosjekter som Fank Val\u00f8 skriver i s\u00f8knaden. Lyngen kommune har ikke detaljkunnskap om massene som skal lagres, men antar at denne typen masser er vurdert i rapporter/konsesjonen, siden dette er tunnelmasser som kommer fra utbyggingen av Gjerdelva kraftverk. Det vurderes at fordelene er st\u00f8rre enn ulempene med tanke p\u00e5 at det meste er utredet i konsesjonen for Gjerdelva kraftverk og rapportene, og at det allerede er etablert anleggsvei/anleggsomr\u00e5de der det s\u00f8kes om \u00e5 lagre masser. Lyngen kommune er positiv til tiltaket og vil innvilge dispensasjon om lagring av masser p\u00e5 oms\u00f8kt omr\u00e5de inntil to \u00e5r etter ferdigstilling av Gjerdelva kraftverk. R\u00e5dmannens innstilling I medhold av plan- og bygningsloven \u00a7 19-2, innvilger Lyngen kommune dispensasjon fra kommuneplanens arealdel sentrumsform\u00e5l, til \u00e5 lagre ca. 26 000m3 ikke-forurensede tunnelmasser fra prosjektet Gjerdelva kraftverk p\u00e5 oms\u00f8kt omr\u00e5de inntil to \u00e5r etter ferdigstilling av prosjektet. Omr\u00e5det er utenfor tildelt omr\u00e5de i tiltaksplanen i konsesjonen fra NVE. Vedlegg: Statsforvalter - 86_6 - Uttalelse til s\u00f8knad om dispensasjon for gbnr. 86_6 for lagring av masser - Gjerdelva kraftverk-Lyngen kommune Sametinget - 86_6 - Uttalelse - S\u00f8knad om dispensasjon - Lagring av masser Gjerdelva kraftverk Side 10 av 10 "
}