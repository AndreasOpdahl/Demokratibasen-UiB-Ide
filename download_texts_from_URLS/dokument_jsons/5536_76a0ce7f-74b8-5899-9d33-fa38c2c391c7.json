{
  "dokument_id": "76a0ce7f-74b8-5899-9d33-fa38c2c391c7",
  "doc_type": "meeting_agenda",
  "kommune": 5536,
  "tittel": "Innkalling - Formannskapet - 29.04.2024 (Hoveddokument) ()",
  "url": "https://innsyn.lyngen.kommune.no/wfdocument.aspx?journalpostid=2013049763&dokid=98556&versjon=1&variant=O&ct=RA-PDF",
  "tekst": " Lyngen kommune Innkalling Utvalg: Formannskapet M\u00f8tested: Eidebakken skole, store m\u00f8terom Dato: 29.04.2024 Tid: Umiddelbart etter m\u00f8te i PAU Medlemmene innkalles med dette til m\u00f8tet. Medlemmer som m\u00e5tte ha gyldig forfall og/eller mulig inhabilitet, m\u00e5 muntlig melde fra om dette snarest, slik at varamedlem kan bli innkalt. De varamedlemmene som f\u00e5r tilsendt innkallingen, m\u00f8ter alts\u00e5 bare dersom de f\u00e5r s\u00e6rskilt innkalling. Egenmeldingsskjema finnes p\u00e5 v\u00e5r hjemmeside www.lyngen.kommune.no under politikk/sakspapirer. De sakene som ikke er unntatt offentlighet er i tida fram til m\u00f8tet utlagt med alle dokumenter til alminnelig ettersyn p\u00e5 Servicekontoret, kommunehuset. De medlemmene og eventuelle innkalte varamedlemmer som skal delta i behandlingen av saker som er unntatt offentlighet, kan f\u00e5 n\u00e6rmere innsyn i disse (dersom de ikke f\u00f8lger denne innkallingen) ved henvendelse til Servicekontoret. Formannskapet starter umidelbart etter PAU. M\u00f8tet starter med PS 24/24 - Politisk verksted kommuneplanens samfunnsdel, som er beregnet \u00e5 ta 2-3 timer. Sakliste Sak nr. Sakstittel PS 23/24 Delegerte saker PS 24/24 Politisk verksted kommuneplanens samfunnsdel PS 25/24 Budsjettregulering 2024 inkl. rebudsjettering PS 26/24 98/72 - S\u00f8knad om dispensasjon fra bestemmelse i kommuneplanens arealdel - Gunn Eriksen PS 27/24 100-\u00e5rsjubileum for Solhovbygget - s\u00f8knad om \u00f8konomisk Midlertidig st\u00f8tte unntatt offentlighet Lyngen kommune, den 22.04.2024 Eirik Larsen Ordf\u00f8rer Johanne Larsen spesialkonsulent Side 2 av 14 Lyngen kommune Arkiv: JournalpostID: 24/5047 Saksbehandler: Aud Haugen Dato: 22.04.2024 Saksframlegg Saksnr. Utvalg M\u00f8tedato PS 23/24 Formannskapet 29.04.2024 Delegerte saker R\u00e5dmannens innstilling: De delegerte sakene tas til orientering. Underliggende saker: 27/24, 108/100 - Ferdigattest - tilbygg - Lenangsveien 2354 - Xlyngen AS 31/24, 112/314 - Ferdigattest - driftsbygning - Lenangs\u00f8yrveien 378 - Trond Jenssen 32/24, 67/12 - Rammetillatelse - vannforsyningsanlegg - Furuflaten - Lyngen Kommune 30/24, 79/71 - Vedtak s\u00f8knad sanit\u00e6rabonnement 35/24, 83/105 - Tillatelse til tiltak med ansvarsrett - bolig - Strandveien 103 - Isabelle Dahl 26/24, 83/203 - Ferdigattest - bolig - Solbakken 33 - Lars-Morten Samuelsen 29/24, 84/1 - Rammetillatelse - Antennesystem - Parakjord - Lyngseidet - Telenor Infra As 39/24, 85/9 Ikke innvilget kreditering VA avgift - klage p\u00e5 faktura vann/avl\u00f8p - Resort Sollia AS 25/24, 91/37 - Vedtak - Utslippstillatelse privat avl\u00f8psanlegg - Tytteb\u00e6rvika industriomr\u00e5de 33/24, S\u00f8knad om konsesjon for tinglysning av rettigheter - uttak av vann - Lyngen kommune 36/24, S\u00f8knad om skadefelling g\u00e5s 38/24, S\u00f8knad om skadefelling g\u00e5s Side 3 av 14 Lyngen kommune Arkiv: JournalpostID: 24/5008 Saksbehandler: Daniel H\u00f8gtun Dato: 22.04.2024 Saksframlegg Saksnr. Utvalg M\u00f8tedato PS 24/24 Formannskapet 29.04.2024 Politisk verksted kommuneplanens samfunnsdel Henvisning til lovverk \u00a7 11-2 plan- og bygningsloven Saksopplysninger Generelle opplysninger om saken Nord-Troms Plan og Eiendom jobber n\u00e5 med medvirkning og utarbeiding av satsingsomr\u00e5der, m\u00e5l og tiltak til kommuneplanens samfunnsdel. Planprogrammet er for tiden p\u00e5 h\u00f8ring. Siden planprogrammet var behandlet i kommunestyret har vi mottatt innspill fra politiske partier og gjennomf\u00f8rt medvirkningsm\u00f8ter med grendelag, ungdomsr\u00e5d, eldrer\u00e5d, reindrift osv. Vi har ogs\u00e5 sammenfattet resultatene fra det politiske verkstedet vi gjennomf\u00f8rte f\u00f8r jul 2023. Sammen med kunnskapsgrunnlaget har vi p\u00e5 bakgrunn av alle disse tingene landet p\u00e5 forslag til satsingsomr\u00e5der for samfunnsplanen de neste fire \u00e5rene. Vi skal n\u00e5 gjennomf\u00f8re et nytt politisk verksted i formannskapet og g\u00e5 videre i arbeidet med \u00e5 peke p\u00e5 m\u00e5l og tiltak innenfor satsingsomr\u00e5dene. Formannskapet er styringsgruppe for arbeidet og vi \u00f8nsker derfor \u00e5 orientere formannskapet om status for arbeidet, veien videre og prosessen for \u00e5 komme fram til de satsingsomr\u00e5dene vi har landet p\u00e5. Vi vil s\u00e5 gjennomf\u00f8re et politisk verksted om tiltak og strategier i samfunnsdelen. Opplegg for politisk verksted N\u00e5r satsingsomr\u00e5dene er definert ut fra politiske diskusjoner og det \u00f8vrige kunnskapsgrunnlaget s\u00e5 handler det om \u00e5 fylle satsingsomr\u00e5dene med strategier og tiltak. Som vi tidligere har orientert om s\u00e5 utarbeides kommuneplanens samfunnsdel n\u00e5 etter en ny metode basert p\u00e5 et prosjekt som Nord- Troms Plan og Eiendom og Lyngen kommune er med i. \u00c9n av hovedforskjellene er at samfunnsdelen skal ha en kortere tidshorisont p\u00e5 fire \u00e5r, i tillegg til at den skal konkretiseres i form av strategier og tiltak. Ved konkretisering s\u00e5 menes det at strategier eller tiltak skal v\u00e6re mer m\u00e5lrettet og avklarende. F\u00f8r var gjerne strategiene mer \u00e5pen og med \u201cfine ord\u201d, men lite konkret og lite m\u00e5lrettet. Som et eksempel s\u00e5 er tanken at f\u00f8r kunne det st\u00e5 \u201cLyngen kommune skal satse p\u00e5 reiseliv og turisme\", som ikke gir noen flere f\u00f8ringer eller avklaringer enn at man skal satse p\u00e5 en bestemt type n\u00e6ring. N\u00e5 skal det istedenfor v\u00e6re mer konkret og heller st\u00e5 \u201cLyngen kommune skal utvikle en reiselivstrategi og bruke arealdelen og fysisk tilrettelegging for \u00e5 styre utviklingen\". P\u00e5 denne m\u00e5ten er det tydeligere for kommunedirekt\u00f8r og administrasjon \u00e5 sette i gang med arbeidet for \u00e5 realisere kommunestyret sin bestilling, uten \u00e5 m\u00e5tte bruke masse tid og arbeid p\u00e5 Side 4 av 14 avklaringer i etterkant. Dette gir ogs\u00e5 st\u00f8rre mulighet for kommunestyret \u00e5 f\u00e5 realisert sin politikk i l\u00f8pet av en fire\u00e5rsperiode og reduserer bruken av \u201ctomme ord\u201d i en samfunnsplan. Vi legger opp til at det politiske verkstedet gjennomf\u00f8res litt som sist gang. Nord-Troms Plan og Eiendom vil presentere noe i starten og s\u00e5 styre opplegget. Vi skal ta for oss de ulike satsingsomr\u00e5dene og kontrete strategier og tiltak innenfor disse. Her vil man f\u00e5 presentert en del strategier og tiltak som har kommet som politiske innspill fra partiene og fra partiprogram. Det vil ogs\u00e5 v\u00e6re anledning til \u00e5 legge til konkrete forslag til nye tiltak om man har det. N\u00e5r gruppene har f\u00e5tt jobbet med alle satsingsomr\u00e5dene vil representantene f\u00e5 muligheten til \u00e5 gjennomf\u00f8re en rangering av de ulike tiltakene og strategiene innenfor de respektive satsingsomr\u00e5dene. P\u00e5 denne m\u00e5ten vil formannskapet kunne si sin mening om hva de mener er de viktigste strategiene og tiltakene for \u00e5 n\u00e5 m\u00e5lene i samfunnsdelen. Etter det politiske verkstedet vil vi ta med oss strategiene og tiltakene tilbake til kommunedirekt\u00f8ren og hans ledergruppe for \u00e5 utforme et endelig planforslag som vil representere kommunestyret sine prioriteringer og administrasjonen sine faglige vurderinger og forslag. Planforslaget vil bli politisk behandlet i juni -24 og ligge ute p\u00e5 h\u00f8ring over sommeren. Det er m\u00e5lsettingen av planforslaget skal vedtas i november/desember 2024. R\u00e5dmannens innstilling 1. Formannskapet ber administrasjonen om \u00e5 vurdere n\u00e6rmere de ulike innspill som framkom i workshop'en i dagens m\u00f8te. 2. Kommunestyret behandler forslag til kommuneplanens samfunnsdel i sitt m\u00f8te i juni -24. Side 5 av 14 Lyngen kommune Arkiv: JournalpostID: 24/3556 Saksbehandler: Tom-Jarle Isaksen Dato: 20.03.2024 Saksframlegg Saksnr. Utvalg M\u00f8tedato PS 25/24 Formannskapet 29.04.2024 PS Kommunestyret Budsjettregulering 2024 inkl. rebudsjettering Henvisning til lovverk Kommuneloven \u00a7 14-5 \u00c5rsbudsjettets bindende virkning. Budsjettstyring. Saksopplysninger Generelle opplysninger om saken Det er behov for oppf\u00f8lging av kommunestyrets vedtak i sak 120/23 vedr\u00f8rende overf\u00f8ring av ubrukte midler fra 2023 til 2024. Gjelder b\u00e5de drift og investering, samt at det er behov for oppdatering av tidligere vedtak om l\u00e5nefinansiering. Vedtaket fra 2023 ble gjort ut i fra en prognose for hvilke midler som kunne overf\u00f8res. Etter at \u00e5rsregnskapet for 2023 er avsluttet, vil det i denne saken bli noen endringer p\u00e5 bel\u00f8pene fordi en tar hensyn til aktiske bel\u00f8p. I tillegg er det framkommet nye opplysninger om budsjettbehovet for 2024 som gj\u00f8r at det ogs\u00e5 fremmes forslag om andre budsjettendringer. Forhold til overordnet plan og \u00f8vrige vedtak K-sak 24/23 Budsjettregulering \u00e5rsbudsjett 2023 inkl. rebudsjettering K-sak 120/23 Budsjettregulering 2023 og overf\u00f8ring av ubrukte midler til 2024 K-sak 122/23 Handlings- og \u00f8konmiplan 2024-2027 \u00d8konomiske konsekvenser Saken p\u00e5virker ikke driftsbudsjettet i nevneverdig grad, da l\u00e5neopptaket som foresl\u00e5s er litt lavere enn tidligere vedtatte l\u00e5neopptak som er innarbeidet i kapitalkostnadene i \u00e5rsbudsjett 2024 og H\u00d8P 2024-2027. Risiko- og sikkerhetsmessige konsekvenser Ingen. Milj\u00f8konsekvenser Side 6 av 14 Ikke vurdert. Folkehelse/friluftsliv Ikke vurdert. Vurdering av alternativer og konsekvenser Driftsmidler Overf\u00f8rte bevilgninger vedr\u00f8rende tilskudd til ubedring av boliger med kr 825.000 og kommunalt boligtilskudd med kr 1.150.000 vurderes det i denne omgang ikke v\u00e6re n\u00f8dvendig \u00e5 rebudsjettere inntil videre. Dette fremmes som sak n\u00e5r behovet oppst\u00e5r, enten i \u00e5r eller senere. Disse midlene st\u00e5r p\u00e5 egne disposisjonsfond i balansen. Det ble vedtatt overf\u00f8rt kr 165.000 for mye av kulturmidlene, samt kr 34.000 vedr\u00f8rende grunnkurs brann. Disse midlene tilbakef\u00f8res som avsetning til ordin\u00e6rt disposisjonsfond. \u00d8vrige overf\u00f8rte driftsmidler overf\u00f8res til bruk i 2024, slik som vedtatt i k-sak 120/23. I tillegg ble det ikke avsatt kr 750.000 ved\u00f8rende digitalisering innenfor Helse og omsorg, som foresl\u00e5s rebudsjettert i 2024. Dette medf\u00f8rer at disposisjonsfondet reduseres tilsvarende. Forslag til rebudsjettering av overf\u00f8rte driftsmidler fra 2023 til 2024: Vedtatt Forslag Tiltak overf. 2024 Kulturmidler fra ordin\u00e6rt budsjett 424.000 259.000 Tilskudd til utbedring av boliger (tidligere Husbanken) 825.000 0 Kommunalt boligtilskudd 1.150.000 0 Grunnkurs brann 200.000 166.000 ROS-analyse brann og redning 247.000 247.000 Lyngsdalen Oppvekstsenter - ekstra vedlikeholdsmidler 130.000 130.000 Kj\u00f8kken Lyngstunet 550.000 550.000 Digitalisering innenfor Helse og omsorg 0 750.000 Driftsbudsjettet justeres tilsvarende og framg\u00e5r av r\u00e5dmannens innstilling. Investeringer I tillegg til \u00e5 justere vedtatte overf\u00f8rte bel\u00f8p i forhold til faktiske budsjettavvik i 2023, er det behov for \u00e5 justere noen budsjettrammer pga. endringer i kostnader, mv. Dette gjelder: 532335 Dusjvegger p\u00e5 skolene: Det m\u00e5 anskaffes rengj\u00f8ringsmaskiner for \u00e5 f\u00e5 vasket under dusjveggene. Totalt blir merbehovet kr 249.000. 552003 Ombygging Rema-bygget: Gjenst\u00e5ende bel\u00f8p kr 142.000 foresl\u00e5s overf\u00f8rt nytt prosjekt 552403 Omr\u00e5desikring rundt Naustet, som er vedtatt i \u00e5rsbudsjettet for 2025. 552302 Turist- og brukerparkering Lyngenhallen: Dette er vedtatt som ny investering i 2024 som 552401 Etablering av toalett ved Lyngenhallen. Rebudsjettering fra 2023 foresl\u00e5s \u00e5 utg\u00e5, mens vedtatt nytt prosjekt 552401 overf\u00f8res til opprinnelig prosjekt 552302. Frigj\u00f8r kr 414.000 netto til finansiering av \u00f8kte behov i andre investeringer. Side 7 av 14 552315 Ny traktor: Dette gjelder kj\u00f8p av skj\u00e6r til traktor innkj\u00f8pt i 2023. Var ikke foresl\u00e5tt overf\u00f8rt da en forutsatte at utgiftene ville komme i 2023. Forsinket levering medf\u00f8rer at utgiftene f\u00f8rst kommer i 2024. Foresl\u00e5s derfor som ny rebudsjettering. 552352 Tomtekj\u00f8p og prosjektering Furuflaten: Tinglysning og dokumentavgift medf\u00f8rer behov for tilleggsbevilging p\u00e5 kr 57.000. Foresl\u00e5s lagt inn som \u00f8kning av utgiftsrammen. 552357 Eidebakken skole \u2013 SD-anlegg: Avsatte midler kr 150.000 i 2023 er for lavt, men en har ikke full oversikt over hva utgiften vil bli. Det foresl\u00e5s en bevilgning p\u00e5 kr 400.000, dvs. en tilleggsbevilgning p\u00e5 kr 250.000. Her kan det bli endringer. 552358 Eidebakken skole jordvarme: Ogs\u00e5 her er avsatte midler kr 420.000 i 2023 for lavt. Forel\u00f8pig beregning viser et behov p\u00e5 1 mill., dvs. en tilleggsbevilgning p\u00e5 kr 580.000. 552359 Forprosjekt Parkveien: Investeringen kan utg\u00e5, da dette erstattes av investeringer i nye omsorgsboliger og sykehjemsplasser 2026 (85 mill.). Kr 1.322.000 foresl\u00e5s derfor overf\u00f8rt til de investeringene som har behov for \u00f8kte bevilgninger i 2024. 559220 Ny hovedvannledning Lyngseidet-Rottenvik: Gjelder ledning lagt mot Stigen som ikke var foresl\u00e5tt overf\u00f8rt til 2024. Blir utgiftsf\u00f8rt i 2024. 559824 Ny vannkilde Koppangen. Overf\u00f8rt bevilgning foresl\u00e5s overf\u00f8rt til 559003 Elvejord vannverk til ombygging av UV-anlegg for \u00e5 f\u00e5 forbedret rensing. 562301 Kj\u00f8p av hematologi og kjemiapparat til veterin\u00e6rsenteret: Restbevilgning til resterende kj\u00f8p av utstyr som blir foretatt i 2024. 562123 \u00d8ra industriomr\u00e5de Furuflaten: Gjenst\u00e5ende til ferdigstilling av vei. 562214 Infrastruktur Myra, Lyngseidet: Bevilgningen var i utgangspunktet p\u00e5 2 mill. Beregnede prosjekteringsutgifter er ca. 1,2 mill., dvs. at det gjenst\u00e5r ca. 0,8 mill. av vedtatt kostnadsramme. Gjenst\u00e5r bygging av vei, overvannsh\u00e5ndtering, flomsikring, mv. Kostnadsoverslaget p\u00e5 dette forventes \u00e5 v\u00e6re klart i l\u00f8pet av v\u00e5ren, men det er stor sannsynlighet for dette vil v\u00e6re behov for tilleggsfinansiering til byggekostnadene. Prosjektet vil sannsynligvis kunne utsettes til 2025 og kan eventuelt tas med i prioriteringene i forbindelse H\u00d8P 2025-2028. Oppsummering: Det foresl\u00e5s rebudsjettering og budsjettjusteringer for investeringsbudsjettet i 2024 med hhv. kr 70.563.000 og kr 306.000. Spesifikasjon fremkommer av vedlegg i saken. Finansiering: Foresl\u00e5tte endringer i rebudsjettering, \u00f8kte utgifter og investering som kan utg\u00e5 medf\u00f8rer reduksjon i tidligere vedtatte l\u00e5neopptak fra 2023 med kr 803.000. Tidligere vedtak om l\u00e5neopptak for investeringer i 2023 foresl\u00e5s derfor \u00e5 utg\u00e5 og erstattes med l\u00e5neopptak p\u00e5 kr 70.812.000, fordelt med kr 32.837.000 til ordin\u00e6re kommunale investeringer og kr 37.975.000 til vann- og avl\u00f8psform\u00e5l. R\u00e5dmannens innstilling: 1. Kommunestyret godkjenner forslag til rebudsjettering av driftsmidler og vedtar f\u00f8lgende budsjettendringer: Budsjett Ansvar Tjeneste Konto Prosjekt Sum 2024 1112 3853 147000 259.000 Side 8 av 14 2024 1112 3853 194000 -424.000 2024 4400 3390 115000 250607 166.000 2024 4400 3390 194000 250607 -200.000 2024 9000 8800 154000 34.000 2024 4400 3390 127000 250606 247.000 2024 4400 3390 194000 250606 -247.000 2024 4410 2224 123000 130.000 2024 4410 2224 194000 -130.000 2024 4410 2616 120000 550.000 2024 4410 2616 194000 -550.000 2024 9000 8800 154000 165.000 2024 3106 1203 120010 750.000 2024 9000 8800 194000 -750.000 2. Kommunestyret godkjenner forslag til rebudsjettering av investeringer og vedtar f\u00f8lgende budsjettendringer, jfr. budsjettregulering oppgitt i vedlegg. 3. Tidligere vedtatte l\u00e5neopptak i k-sak 24/23 til investeringer i 2023 utg\u00e5r. Dette vedtaket erstattes med nytt vedtak om l\u00e5neopptak p\u00e5 kr 70.812.000 vedr\u00f8rende rebudsjettering av investeringer fra 2023. L\u00e5neopptaket gjelder kr 32.837.000 til ordin\u00e6re kommunale investeringer og kr 37.975.000 til vann- og avl\u00f8psform\u00e5l. Vedlegg: Utgiftsramme 2024 rebudsjetterte og budsjettjusterte investeringer Innstillingens punkt 2 Side 9 av 14 Lyngen kommune Arkiv: JournalpostID: 24/3254 Saksbehandler: Frode Hoang Dato: 13.03.2024 Saksframlegg Saksnr. Utvalg M\u00f8tedato PS 26/24 Formannskapet 29.04.2024 98/72 - S\u00f8knad om dispensasjon fra bestemmelse i kommuneplanens arealdel - Gunn Eriksen Henvisning til lovverk Plan- og bygningsloven \u00a7 19-2. Dispensasjonsvedtaket Saksopplysninger Generelle opplysninger om saken Lyngen kommune har mottatt s\u00f8knad fra Gunn Eriksen om dispensasjon fra kommuneplanens arealdel (KPA) p\u00e5 gnr./bnr. 98/72, Lyngsalpeveien 904, 9060 Lyngseidet. Oms\u00f8kt omr\u00e5de er avsatt til LNFR- form\u00e5l med arealform\u00e5let spredt boligbebyggelse - LSB46. Av bestemmelsene i KPA fremg\u00e5r det at omr\u00e5det kun kan fortettes med \u00e9n ny bolig nord i omr\u00e5det. Da omr\u00e5det allerede er fortettet innenfor begrensningene i planen, s\u00f8kes det dispensasjon fra bestemmelse i kommuneplanens arealdel. S\u00f8ker opplyser at form\u00e5let med oms\u00f8kt deling er \u00e5 f\u00f8re opp ny bolig. Det er ikke mottatt s\u00f8knad om tillatelse til oppf\u00f8ring av bolig, men s\u00f8ker \u00f8nsker i f\u00f8rste omgang \u00e5 avklare planforholdet for tiltaket. S\u00f8ker planlegger \u00e5 benytte eksisterende avkj\u00f8ring fra fylkesveg 7920, dette under forutsetning at veieier Troms fylkeskommune godkjenner s\u00f8knad om utvidet bruk av avkj\u00f8rsel fra fylkesveg 7920. S\u00f8knaden har v\u00e6rt ute p\u00e5 h\u00f8ring blant sektormyndighetene, hvor to har kommet med uttalelse som ikke er en generell uttalelse: Statsforvalteren i Troms og Finnmark: \"Arealet som s\u00f8kes fradelt ligger under marin grense i et aktsomhetsomr\u00e5de for marin leire, jf. NVE Atlas. I denne sammenheng viser vi til vedlagt brev \u00abOppretting av grunneiendom og sikkerhet mot naturfare\u00bb sendt til Kv\u00e6fjord kommune 21.11.2023. Sikkerheten mot naturfare m\u00e5 dokumenteres der det skal opprettes ny grunneiendom rundt eksisterende bebyggelse, og arealet ligger i et aktsomhetsomr\u00e5de for naturfare. Om n\u00f8dvendig m\u00e5 det gj\u00f8res geotekniske vurderinger og ev. geotekniske unders\u00f8kelser, jf. NVEs veiledere p\u00e5 omr\u00e5det. Vi minner om at en fradeling av eiendom og oppf\u00f8ring av bygninger eller andre inngrep er to ulike typer tiltak. Det er dermed ikke noen automatikk i \u00e5 skulle f\u00e5 tillatelse til \u00e5 oppf\u00f8re for eksempel tilbygg, selv om det er gitt dispensasjon fra arealform\u00e5let til fradeling av areal. Oppf\u00f8ring av tilbygg, veg eller andre tiltak vil dermed betinge en ny dispensasjonss\u00f8knad.\" Side 10 av 14 Troms fylkeskommune: \"Samferdsel Tiltaket betinger godkjent s\u00f8knad om utvidet bruk av avkj\u00f8rsel fra fylkesveg 7920.\" Forhold til overordnet plan og \u00f8vrige vedtak Omr\u00e5det er avsatt til LNFR- form\u00e5l med arealform\u00e5l til spredt boligbebyggelse - LSB46. Av bestemmelsene til KPA fremg\u00e5r det at omr\u00e5det kun kan fortettes med \u00e9n ny bolig i nord av omr\u00e5det. Da omr\u00e5det allerede er fortettet innenfor de begrensinger som settes i planen, s\u00f8kes det dispensasjon fra bestemmelse i kommuneplanens arealdel: \"LSB46- \u00c5r\u00f8ybukt - Omr\u00e5det kan fortettes med 1 ny bolig i nord. - Det tillates ikke oppf\u00f8rt bygninger nedenfor viste oppskyllingsh\u00f8yde i omr\u00e5dets nedre del. - Geoteknisk vurdering n\u00f8dvendig.\" Risiko- og sikkerhetsmessige konsekvenser Oms\u00f8kt tiltak ligger utenfor oppskyllingh\u00f8yde for fjellskred fra Nordnes: Tiltaket vil utl\u00f8se krav om geoteknisk vurdering. P\u00e5 generelt grunnlag m\u00e5 opprettelse av ny grunneiendom (boligtomt) v\u00e6re egnet til bebyggelse jf. pbl. \u00a7 26-1: \"\u00a7 26-1.Opprettelse og endring av eiendom Opprettelse av ny grunneiendom, ny anleggseiendom eller nytt jordsameie, eller opprettelse av ny festegrunn for bortfeste som kan gjelde i mer enn 10 \u00e5r, jf. matrikkellova, eller endring av eksisterende eiendomsgrenser, m\u00e5 ikke gj\u00f8res p\u00e5 en slik m\u00e5te at det oppst\u00e5r forhold som strider mot denne lov, forskrift eller plan. Opprettelse eller endring som nevnt i f\u00f8rste punktum, m\u00e5 heller ikke gj\u00f8res slik at det dannes tomter som er uegnet til bebyggelse p\u00e5 grunn av sin st\u00f8rrelse, form eller plassering etter reglene i denne lov.\" Milj\u00f8konsekvenser Side 11 av 14 Ingen kjente konsekvenser. Folkehelse/friluftsliv Ingen kjente konsekvenser. Vurdering av alternativer og konsekvenser Kommunen kan gi varig eller midlertidig dispensasjon fra bestemmelser fastsatt i eller i medhold av plan- og bygningsloven \u00a7 19-2. Det kan settes vilk\u00e5r for dispensasjonen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene etter en samlet vurdering. Disse to vilk\u00e5rene m\u00e5 v\u00e6re oppfylt f\u00f8r kommunen kan vurdere \u00e5 innvilge en dispensasjon.Ved dispensasjonen skal det legges s\u00e6rlig vekt p\u00e5 dispensasjonens konsekvenser for helse, milj\u00f8, jordvern, sikkerhet og tilgjengelighet. Oms\u00f8kt dispensasjon inneb\u00e6rer deling av en eksisterende eiendom p\u00e5 2734m2, etter kommunens beregning vil arealet av fradelte parsell bli ca. 700m2 . N\u00f8yaktig plassering og m\u00e5l vil bli fastsatt ved oppm\u00e5ling: Eiendommen ligger i LNFR- omr\u00e5de, men har ikke v\u00e6rt h\u00f8stet eller utnyttet til annet landbruksform\u00e5l. Med grunnlag i NIBIO- g\u00e5rdskart vil oms\u00f8kt deling ber\u00f8re omr\u00e5de definert som \u00abFulldyrka jord\u00bb. Ut fra etablert bruk og bebyggelse s\u00e5 synes dette ikke \u00e5 stemme: Side 12 av 14 Veirett og adkomst m\u00e5 v\u00e6re sikret, siden boligtomten kan skifte eiere i framtiden, og planlagt adkomst g\u00e5r over etablert vei p\u00e5 en annen eiendom f\u00f8r man kommer til ny fradelt eiendom. Det planlegges \u00e5 benytte eksisterende avkj\u00f8ring fra fylkesveg 7920, hvor veien g\u00e5r opp til eksisterende bolig og stopper der. Mest sannsynlig m\u00e5 det opparbeides en vei videre til den nye boligtomten. Hovedregelen er at de fradelte eiendommene f\u00e5r den samme veiretten som den eiendommen de ble fradelt fra. Dersom utvidelse av veiretten f\u00f8rer til en urimelig og un\u00f8dvendig skade eller ulempe (\u00f8kt belastning) for den eiendommen veiretten hefter p\u00e5, kan veirett til fradelte tomter ikke gis. Veiretten over en annen eiendom kan (og b\u00f8r) tinglyses. Rettigheten f\u00f8lger normalt eiendommen, ikke bruksrettshaver. Dette betyr at hvis tomten/eiendommen blir solgt, f\u00f8lger veiretten eiendommen, ikke personen. Det er krav til adkomst ved fradeling jf. vegloven \u00a7\u00a7 40-43 pbl. \u00a7 27-4: \"\u00a7 27-4. Atkomst F\u00f8r opprettelse eller endring av eiendom til bebyggelse eller oppf\u00f8ring av bygning blir godkjent, skal byggetomta enten v\u00e6re sikret lovlig atkomst til veg som er \u00e5pen for alminnelig ferdsel eller ved tinglyst dokument eller p\u00e5 annen m\u00e5te v\u00e6re sikret vegforbindelse som kommunen godtar som tilfredsstillende. Avkj\u00f8rsel fra offentlig veg m\u00e5 v\u00e6re godkjent av vedkommende vegmyndighet, jf. veglova \u00a7\u00a7 40 til 43. Dersom vegforbindelse etter kommunens skj\u00f8nn ikke kan skaffes uten uforholdsmessig vanske eller utgift, kan kommunen godta en annen ordning.\" S\u00f8ker oppgir at oms\u00f8kt dispensasjon vi gi mulighet for \u00e5 f\u00f8re opp en ny bolig, noe Lyngen kommune ser som positivt da det er stor mangel p\u00e5 byggeklare tomter eller tilgjengelige boliger i dette omr\u00e5det. Siden eiendom gnr./bnr. 98/72 allerede er bebygd og bruk til boligform\u00e5l er etablert, ser Lyngen kommune at oms\u00f8kt deling vil v\u00e6re positivt da en oppn\u00e5r \u00e5 stille ny boligtomt tilgjengelig uten at dette g\u00e5r utover etablert jordbruksaktivitet. Det vurderes at hensynet bak bestemmelsene det s\u00f8kes dispensasjon fra ikke vil bli vesentlig tilsidesatt, fordelene vil v\u00e6re st\u00f8rre enn de ulempene dette kan medf\u00f8re. R\u00e5dmannens innstilling: I medhold av plan- og bygningsloven \u00a7 19-2- innvilger Lyngen kommune dispensasjon fra kommuneplanens arealdel med f\u00f8lgende vilk\u00e5r: \u2022 S\u00f8ker m\u00e5 ha godkjent s\u00f8knad fra Troms fylkeskommune om utvidet bruk av avkj\u00f8rsel fra fylkesveg 7920 Side 13 av 14 Vedlegg: 98_72 - NVEs generelle uttalelse - H\u00f8ring - S\u00f8knad om dispensasjon - Deling av eiendom 98_72 - Fylkeskommunens uttalelse til h\u00f8ring - s\u00f8knad om dispensasjon - fradeling av eiendom - gbnr. 98_72 - Lyngen kommune 98_72 - Uttalelse til s\u00f8knad om dispensasjon - Lyngen 98_72 - Lyngsalpeveien 904 - deling av grunneiendom 98_72 - Uttalelse - S\u00f8knad om deling av eiendommen 98_5 - s\u00f8knad om dispensasjon fra arealplan - Gunn Eriksen Kart s\u00f8ker 98_5 - Endring av s\u00f8knaden om dispensajson fra arealplanen Side 14 av 14 "
}