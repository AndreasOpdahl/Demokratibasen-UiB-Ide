{
  "dokument_id": "66d06e98-57dc-50a7-a975-628d88917559",
  "doc_type": "case_attachment",
  "kommune": 4601,
  "tittel": "Brev til kommunane i Vestland \u2013 ny gj\u00f8dselbrukforskrift",
  "url": "https://bergen.kommune.no/politikere-utvalg/api/fil/bk360/12404455/Brev-til-kommunane-i-Vestland-ny-gjodselbrukforskrift",
  "tekst": " V\u00e5r dato: V\u00e5r ref: 27.03.2025 2025/5253 Dykkar dato: Dykkar ref: Bergen kommune Saksbehandlar, innvalstelefon Postboks 7700 Martin S\u00f8gnen, 5764 3079 5020 BERGEN Brev til kommunane i Vestland \u2013 ny gj\u00f8dselbrukforskrift Ny gj\u00f8dselbrukforskrift (forskrift om lagring og bruk av gj\u00f8dsel mv.) tok til \u00e5 gjelde 29.01.2025. Forskrifta skal legge til rette for rett gj\u00f8dsling, gode avlingar, mindre avrenning til vassdrag og ta vare p\u00e5 biologisk mangfald. Den nye forskrifta gjeld bruk av b\u00e5de husdyrgj\u00f8dsel og mineralgj\u00f8dsel. Vi viser til v\u00e5r nettside for ytlegare informasjon om den nye forskrifta. I nettsaka nye krav til bruk av gj\u00f8dsel finn de mykje informasjon. Mykje av denne informasjonen forventar vi at de formidlar vidare ut til b\u00f8ndene i kommunen. Dette er s\u00e6rleg viktig for b\u00f8nder fr\u00e5 2025: \u25aa Bruk av husdyrgj\u00f8dsel i beite \u25aa Fosforgrense / spreiing av husdyrgj\u00f8dsla p\u00e5 nok areal \u25aa Spreiefrist om hausten I dette brevet kjem utfyllande informasjon om forventingane til kommunen, inkludert utdjupande informasjon om nokre endringar i regelverket. Vi gjer merksam p\u00e5 at dette ikkje gir fullstendig oversikt over kommunen sine oppg\u00e5ver, men er omtale av nokre tema som er s\u00e6rleg aktuelle no. Vi vil halde fram med \u00e5 dele informasjon p\u00e5 nettsidene v\u00e5re (vi forventar at kommunane abonnerer p\u00e5 nyhende-meldingar), med nettm\u00f8te og anna. Vi vil fortl\u00f8pande publisere oppklaringar og svar p\u00e5 sp\u00f8rsm\u00e5l. Vi oppfordrar til \u00e5 kontakte oss med sp\u00f8rsm\u00e5l og tilbakemeldingar knytt til gj\u00f8dselbrukforskrifta. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Solheimsgaten 13, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/6 Bruk av husdyrgj\u00f8dsel i beite F\u00f8r eit f\u00f8retak kan spreie husdyrgj\u00f8dsel p\u00e5 innmarksbeite, m\u00e5 spreiearealet vere godkjent av kommunen. Fr\u00e5 2028 vil det \u00f2g gjelde all bruk av mineralgj\u00f8dsel p\u00e5 innmarksbeite. Sj\u00e5 \u00a7\u00a7 17, 18, 36. For \u00e5 hjelpe dykk har vi utarbeidd rettleiar for godkjenning av innmarksbeite. Den vil gjelde fram til ein nasjonal rettleiar er klar. \u2713 Sv\u00e6rt viktig: Alle b\u00f8nder som vil spreie husdyrgj\u00f8dsel p\u00e5 beite i \u00e5r, m\u00e5 f\u00f8rst sende s\u00f8knad til kommunen. Det er ikkje behov for \u00e5 sende s\u00f8knad der bonden sj\u00f8lv kan dokumentere tidlegare godkjenning. Vi forventar ikkje at forvaltinga skal finne fram godkjenningar som er gitt for meir enn 10-15 \u00e5r sidan. \u2713 Vi r\u00e5r kommunen til \u00e5 raskt sortere og prioritere s\u00f8knadane, dersom de ikkje kan f\u00e5 kapasitet til \u00e5 handsame alle s\u00f8knadane f\u00f8r spreiing. N\u00e5r ein s\u00f8knad gjeld areal som ikkje er dokumentert til \u00e5 vere gj\u00f8dsla tidlegare (eller berre svakt gj\u00f8dsla), b\u00f8r de raskt kontakte s\u00f8kjar for \u00e5 unng\u00e5 gj\u00f8dsling p\u00e5 arealet f\u00f8r de har f\u00e5tt tid til synfaring, vurdering og vedtak. S\u00e6rleg der husdyrgj\u00f8dsel er tenkt brukt for f\u00f8rste gang, er det behov for tydeleg informasjon om at det er totalt forbod mot \u00e5 spreie husdyrgj\u00f8dsel i beite f\u00f8r godkjenning fr\u00e5 kommunen er p\u00e5 plass. \u2713 Vi r\u00e5r kommunen til \u00e5 informere om at dei som har spreidd husdyrgj\u00f8dsel p\u00e5 innmarksbeite tidlegare \u00e5r ogs\u00e5 kan gjere det i 2025 p\u00e5 dei same areala som tidlegare Dette er ei praktisk tiln\u00e6rming dersom kommunen ikkje klarer \u00e5 handsame alle s\u00f8knadane f\u00f8r spreiing. Dette er i strid med forskrifta, men vi meiner at dette kan forsvarast for \u00e5 f\u00e5 kapasitet til \u00e5 gjere ein god nok jobb med godkjenningar slik at vurdering, kartfesting og areal blir rett, utan at konsekvensane for f\u00f8retaka blir for store. Eit beite som har vore gj\u00f8dsla i fleire \u00e5r utan godkjenning klarer eit \u00e5r til utan ei godkjenning, og risikoen for tap av biomangfald er langt mindre. Vi legg til grunn at det blir s\u00f8kt om godkjenning i v\u00e5r og at gj\u00f8dslinga er i samsvar med krava i ny forskrift: minst 6 meter avstand fr\u00e5 vassdrag og maksimalt 2,0 kg fosfor per dekar. Fosforgrense / spreiing av husdyrgj\u00f8dsla p\u00e5 nok areal For 2025 og 2026 skal fosfortilf\u00f8rsle med gj\u00f8dsling ikkje overstige 3,5 kg fosfor per dekar, p\u00e5 fulldyrka og overflatedyrka areal. Fosforgrensa er felles grense for alle gj\u00f8dselslag, inkludert mineralgj\u00f8dsel. Sj\u00e5 \u00a7\u00a7 20, 21, 36. Eit godt hjelpemiddel for \u00e5 vurdere om ein har nok spreieareal til eigen husdyrgj\u00f8dsel og innkj\u00f8pt mineralgj\u00f8dsel er fosforkalkulatoren, tilgjengeleg fr\u00e5 landbruksdirektoratet si rettleiingsside. Landbruksdirektoratet har \u00f2g laga eit rapport-verkt\u00f8y som viser fosformengd og spreieareal p\u00e5 f\u00f8retaka i kommunen (sj\u00e5 under). Rapporten viser fosformengd fr\u00e5 husdyrhaldet og tilgjengeleg teoretisk spreieareal som kvart f\u00f8retak disponerer. Ein f\u00e5r d\u00e5 god oversikt over f\u00f8retak som kan sj\u00e5 ut til \u00e5 vere i risiko for \u00e5 ha lite spreieareal, og ein kan gi rettleiing til f\u00f8retak som er usikre p\u00e5 om dei har nok spreieareal no og framover. Ny berekning av fosformengd i gj\u00f8dsel fr\u00e5 ulike dyreslag og eventuelt innkj\u00f8pt mineralgj\u00f8dsel Side: 3/6 f\u00f8r forskrifta tok til \u00e5 gjelde kan medf\u00f8re at enkeltf\u00f8retak kan ha vanskar med \u00e5 komme heilt innanfor dei nye grensene allereie i 2025. Dette er det forst\u00e5ing for, og det er heller ikkje krav om \u00e5 gjere om p\u00e5 gj\u00f8dslingsplan som er lagt for 2025. For \u00e5 godta at ein ikkje kjem heilt innanfor grensene i 2025 er det ein f\u00f8resetnad at ein rettar seg etter dei krava som har vore til no med \u00e5 ha nok spreieareal. \u2713 Vi r\u00e5r kommunen til \u00e5 informere om fosforgrensene / krav om spreieareal, og til \u00e5 rettleie f\u00f8retaka. Alle f\u00f8retak b\u00f8r vurdere eigen situasjon med fosforkalkulatoren. \u2713 Kommunen kan be om tilgang til rapporten \u00abFosformengde og spredeareal\u00bb for aktuelle medarbeidarar. Send e-post til fmvllandbruk@statsforvalteren.no, ved Turid Eik\u00e5s og Grethe Str\u00f8mmen. Spreiefrist om hausten Etter ny forskrift har kommunane ikkje h\u00f8ve til \u00e5 gje utsett spreiefrist. Dette gjeld b\u00e5de gjennom lokal forskrift og ved enkeltvedtak. Sj\u00e5 \u00a7\u00a7 15, 36. Fristane som no gjeld for heile Vestland fylke er f\u00f8lgande: \u00c5r Tillate periode for spreiing Merknad av organisk gj\u00f8dselvare 2025 og 15. feb til 15. sep Lov med nedmolding fram til 1.nov 2026 Fr\u00e5 2027 1. mars til 15. sep Ikkje lov med nedmolding etter 15. sep. Krav om sl\u00e5tt, beiting eller etablering av plantevekst etter siste spreiing Vi skal klargjere dispensasjonsmoglegheiter i 2027 og 2028 for f\u00f8retak med lite lagerkapasitet. Krav om sl\u00e5tt, beiting eller etablering av plantevekst etter siste spreiing er meir krevjande enn datofristen. \u2713 Kommunar som tidlegare har vedtatt lokal forskrift om spreiefrist m\u00e5 sj\u00f8lv oppheve desse, og be om \u00e5 f\u00e5 dei fjerna fr\u00e5 lovdata. Ingen av forskriftene kan gjerast gjeldande d\u00e5 heimelsgrunnlaget er tatt vekk, men dei m\u00e5 formelt opphevast. Anna Fritak fr\u00e5 gj\u00f8dslingsplan Nye krav til gj\u00f8dslingsplan gjeld fr\u00e5 2026. Det er d\u00e5 ikkje lenger mogleg for kommunen \u00e5 gje fritak fr\u00e5 gj\u00f8dslingsplan. Fritak som kommunen har gitt tidlegare kan gjelde for 2025, men vil ikkje vere gjeldande fr\u00e5 2026 n\u00e5r forskrift om gj\u00f8dslingsplanlegging blir oppheva. Fr\u00e5 2026 er det krav om \u00e5 ha gj\u00f8dslingsplan for f\u00f8retak som disponerer og gj\u00f8dslar meir enn 25 dekar per \u00e5r, eller 5 dekar potet eller gr\u00f8nsaker som er s\u00e6rleg fosforkrevjande. Krav fr\u00e5 2026 om \u00e5 f\u00f8re gj\u00f8dseljournal gjeld derimot alle som bruker gj\u00f8dselvare, uavhengig av omfang. Sj\u00e5 \u00a7\u00a7 26, 27, 36. Bruk av husdyrgj\u00f8dsel for opparbeiding av nye innmarksbeite Det kan bli behov for \u00e5 opparbeide nye innmarksbeite, og det kan vere \u00f8nskje om \u00e5 bruke husdyrgj\u00f8dsel for \u00e5 f\u00e5 gode resultat. Kommunen kan etter s\u00f8knad innvilge ein tidsavgrensa dispensasjon til \u00e5 spreie gj\u00f8dselvarer p\u00e5 anna areal enn godkjent spreieareal, som ledd i Side: 4/6 opparbeiding av innmarksbeite. Det m\u00e5 etter opparbeiding s\u00f8kast godkjenning etter \u00a7 17, for vidare bruk av gj\u00f8dselvarer. Sj\u00e5 \u00a7\u00a7 17, 32. Trinnvis innf\u00f8ring av krav Statsforvaltaren i Vestland har laga oversikt over n\u00e5r omtalte krav tek til \u00e5 gjelde, og kva krav som gjeld i mellomtida: Med helsing Bj\u00f8rn-Harald Haugsv\u00e6r \u00d8yvind Vatshelle assisterande landbruksdirekt\u00f8r seniorr\u00e5dgjevar Dokumentet er elektronisk godkjent Side: 5/6 Mottakerliste: Bergen kommune Postboks 7700 5020 BERGEN Ask\u00f8y kommune Klampavikvegen 1 5300 KLEPPEST\u00d8 Austevoll kommune Kommunehuset 5392 STOREB\u00d8 Austrheim kommune Kommunehuset 5943 AUSTRHEIM B\u00f8mlo kommune Leirdalen 1 5430 BREMNES Eidfjord kommune Simadalsvegen 1 5783 EIDFJORD Etne kommune Sjoarvegen 2 5590 ETNE Fedje kommune Adm.bygg 5947 FEDJE Fitjar kommune Postboks 83 5418 FITJAR Kvinnherad kommune Rosendalsvegen 10 5470 ROSENDAL Alver kommune Postboks 4 5906 FREKHAUG Masfjorden kommune Austfjordvegen 2724 5981 MASFJORDNES Modalen kommune Postboks 44 5729 MODALEN Bj\u00f8rnafjorden kommune Postboks 24 5649 EIKELANDSOSEN Oster\u00f8y kommune Postboks 1 5293 LONEV\u00c5G Samnanger kommune Tyssevegen 217 5650 TYSSE Stord kommune Postboks 304 5402 STORD Sveio kommune Postboks 40 5559 SVEIO Tysnes kommune R\u00e5dhuset 5685 UGGDAL Vaksdal kommune Konsul Jebsensgata 16 5722 DALEKVAM Voss herad Postboks 145 5701 VOSS \u00d8ygarden kommune Ternholmvegen 2 5337 RONG Kvam herad Grovagjelet 16 5600 NORHEIMSUND Ullensvang kommune Opheimsgt. 31 5750 ODDA Ulvik herad Skeiesvegen 3 5730 ULVIK H\u00f8yanger kommune Postboks 159 6991 H\u00d8YANGER Luster kommune Postboks 77 6866 GAUPNE L\u00e6rdal kommune \u00d8yraplassen 7 6887 L\u00c6RDAL Stad kommune R\u00e5dhusvegen 11 6770 NORDFJORDEID Sogndal kommune Postboks 153 6851 SOGNDAL Solund kommune Postboks 73 6921 HARDBAKKE Stryn kommune Tonningsgata 4 6783 STRYN Vik kommune Postboks 134 6891 VIK I SOGN \u00c5rdal kommune Statsr\u00e5d Evensensveg 4 6885 \u00c5RDALSTANGEN Askvoll kommune Postboks 174 6988 ASKVOLL Aurland kommune Vangen 1 5745 AURLAND Kinn kommune postboks 294 6701 M\u00c5L\u00d8Y Bremanger kommune Postboks 104 6721 SVELGEN Fjaler kommune Postboks 54 6961 DALE I SUNNFJORD Side: 6/6 Sunnfjord kommune Postboks 338 6802 F\u00d8RDE Gloppen kommune Grandavegen 9 6823 SANDANE Gulen kommune Eivindvikvegen 1119 5966 EIVINDVIK Hyllestad kommune Kommunehuset 6957 HYLLESTAD "
}