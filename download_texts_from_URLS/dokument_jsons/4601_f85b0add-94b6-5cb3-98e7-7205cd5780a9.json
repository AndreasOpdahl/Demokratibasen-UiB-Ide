{
  "dokument_id": "f85b0add-94b6-5cb3-98e7-7205cd5780a9",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 09.01.2024",
  "url": "https://bergen.kommune.no/politikere-utvalg/api/fil/bk360/9622685/Framstilling-Horingssaker-til-forretningsutvalget-09-01-2024",
  "tekst": " Forretningsutvalget Saksframstilling V\u00e5r referanse: 2023/257837-26 Saksbehandler: Anne Marit Myrstad Eriksen H\u00f8ringssaker til forretningsutvalget 09.01.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring - Forslag til endringer i straffeprosessloven (unntak fra lengstefristen for \u00e5 begj\u00e6re gjen\u00e5pning i sivile saker) 2. H\u00f8ring - Forslag til lov om oppheving av lov om endring av jordlova (oppheve forbudet mot nydyrking av myr - lov-2021-06-11-82) 3. H\u00f8ring av forslag om videref\u00f8ring av midlertidige endringer i lovverket 4. H\u00f8ring \u2013 NOU 2023:29 Abort i Norge - Ny lov og bedre tjenester 5. H\u00f8ring - forslag fra Kommunal- og distriktsdepartementet og Olje- og energidepartementet til endringer i energiloven og plan- og bygningsloven knyttet til solkraftanlegg p\u00e5 land 6. H\u00f8ring - Forslag til endringer i forskrift om konsekvensutredninger Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. 2 H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring - Forslag til endringer i straffeprosessloven (unntak fra lengstefristen for \u00e5 begj\u00e6re gjen\u00e5pning i sivile saker) Justis- og beredskapsdepartementet har sendt p\u00e5 h\u00f8ring forslag til endringer straffeprosessloven. Det foresl\u00e5s \u00e5 innf\u00f8re et unntak fra lengstefristen p\u00e5 ti \u00e5r for \u00e5 begj\u00e6re gjen\u00e5pning etter tvisteloven \u00a7 31-6 andre ledd for visse sivile krav som er fremmet i forbindelse med en straffesak. Det vil normalt v\u00e6re et erstatnings- eller oppreisningskrav som forn\u00e6rmede eller andre skadelidte har mot siktede som f\u00f8lge av den straffbare handlingen som saken gjelder. 1 Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 22.02.2024. 2. H\u00f8ring - Forslag til lov om oppheving av lov om endring av jordlova (oppheve forbudet mot nydyrking av myr - lov-2021-06-11-82) Landbruks- og matdepartementet har sendt p\u00e5 h\u00f8ring forslag til lov om oppheving av lov om endring av jordlova \u2013 lov 11. juni 2021 nr. 82. Stortinget vedtok 28. mai 2021 \u00e5 endre jordlova \u00a7 11 andre ledd. Endringsloven innebar at nydyrking og annen nedbygging av myr bare kan skje om hensynet til klima, natur- og kulturlandskap blir ivaretatt gjennom en helhetlig plan godkjent av kommunen. Et flertall i Stortinget har 16. juni 2023 i samband med behandling av revidert nasjonalbudsjett bedt regjeringen om \u00e5 legge fram et forslag om \u00e5 oppheve endringsloven. Departementet foresl\u00e5r i dette h\u00f8ringsnotatet at loven blir opphevet. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 26.01.2024. 3. H\u00f8ring av forslag om videref\u00f8ring av midlertidige endringer i lovverket Arbeids- og inkluderingsdepartementet sendte 19.12.2023 forslag om \u00e5 videref\u00f8re midlertidige regler i lovverket som f\u00f8lge av ankomst av fordrevne fra Ukraina, med enkelte endringer p\u00e5 h\u00f8ring. Alle forslagene i h\u00f8ringsnotatet er midlertidige og foresl\u00e5s opphevet 1. juli 2025. For \u00e5 kunne h\u00e5ndtere og planlegge for en situasjon med fortsatt h\u00f8ye ankomster er det n\u00f8dvendig \u00e5 vurdere \u00e5 videref\u00f8re de midlertidige endringene i lovverket i en ytterligere periode, eventuelt med endringer. I h\u00f8ringsnotatet foresl\u00e5s det \u00e5 videref\u00f8re de midlertidige reglene, med enkelte endringer og presiseringer. \u2022 For \u00e5 bidra til at flere fordrevne kommer raskt i arbeid, foresl\u00e5s det midlertidige endringer i yrkestransportloven som inneb\u00e6rer midlertidig unntak fra botidskravet ved utstedelse av kj\u00f8reseddel for ukrainske bussj\u00e5f\u00f8rer som fremlegger gyldig politiattest fra hjemlandet. Forslaget inneb\u00e6rer ogs\u00e5 s\u00e6rlige sikkerhetsmekanismer for politiets saksbehandling av ukrainske politiattester. Forslaget er innsnevret til kun \u00e5 gjelde for persontransport med buss. Det bes s\u00e6rskilt om h\u00f8ringsinstansenes innspill til ytterligere tiltak som kan redusere mulige negative konsekvenser for passasjersikkerheten, s\u00e6rlig for barn og unge. \u2022 \u00c5 st\u00f8tte opp under m\u00e5lsettingen om at flest mulig skal komme raskt ut i arbeid er et av form\u00e5lene med de midlertidige endringene i lovverket. H\u00f8ringsinstansene bes s\u00e6rlig vurdere hvordan endringsforslagene p\u00e5virker fordrevnes insentiver til \u00e5 ta 2 arbeid. Det bes ogs\u00e5 om h\u00f8ringsinstansenes innspill til regelverksendringer som kan bidra til at flere kommer raskt i jobb. \u2022 Det foresl\u00e5s \u00e5 presisere i integreringsloven at introduksjonsprogrammet avsluttes hvis deltakeren f\u00e5r jobb eller tilbud om jobb p\u00e5 tiln\u00e6rmet heltid. Utover dette er endringene som foresl\u00e5s i hovedsak mindre presiseringer som ikke inneb\u00e6rer realitetsendringer. Det bes om h\u00f8ringsinstansenes syn p\u00e5 om bestemmelsen om at introduksjonsprogrammet skal inneholde et \u00abspr\u00e5ktilbud\u00bb b\u00f8r endres til at introduksjonsprogrammet skal inneholde \u00aboppl\u00e6ring i norsk\u00bb. \u2022 I barnehageloven foresl\u00e5s det \u00e5 innf\u00f8re et nytt unntak i barnehageloven fra kravet til selvstendig rettssubjekt for midlertidig godkjente barnehager. Det bes videre om h\u00f8ringsinstansenes syn p\u00e5 om det er krav i oppl\u00e6ringsloven og barnehageloven som n\u00e5 er s\u00e6rlig vanskelig \u00e5 oppfylle, eller som er til hinder for kommunenes evne til \u00e5 gi et fullverdig oppl\u00e6rings- og barnehagetilbud. Det bes s\u00e6rlig om h\u00f8ringsinstansenes syn p\u00e5 om det er behov for midlertidige endringer i godkjenningsordningen for barnehager. \u2022 Det bes ogs\u00e5 om h\u00f8ringsinstansenes syn p\u00e5 om kapasitetsutfordringene i helsesektoren vil bli mindre om det gj\u00f8res midlertidig unntak fra retten til \u00e5 st\u00e5 p\u00e5 liste hos fastlege, og/eller enkelte unntak fra retten til helt eller delvis vederlagsfrie tjenester fra den offentlige tannhelsetjenesten. Regjeringen vil i lys av utviklingen fremover vurdere om det er behov for \u00e5 foresl\u00e5 andre endringer og tiltak enn de som fremg\u00e5r av h\u00f8ringsnotatet her for \u00e5 kunne ekstraordin\u00e6re ankomster i 2024. H\u00f8ringsinstansene oppfordres til \u00e5 gi sin vurdering av om de midlertidige reglene som foresl\u00e5s i h\u00f8ringsnotatet samlet vil v\u00e6re tilstrekkelig til \u00e5 h\u00e5ndtere ankomster opp mot 120 000 i 2024. Bystyredirekt\u00f8ren mener at forslaget kan inneb\u00e6re politiske avveininger og anbefaler derfor at bystyrets organer avgir h\u00f8ringssvar p\u00e5 vegne av Bergen kommune. P\u00e5 grunn av kort h\u00f8ringsfrist vil bystyredirekt\u00f8ren foresl\u00e5 at forretningsutvalget enten fordeler saken om h\u00f8ringssvar til innstilling i forretningsutvalg med sluttbehandling i bystyret den 31.01.2024 eller at utvalg for helse og sosial avgir h\u00f8ringssvar p\u00e5 vegne av Bergen kommune i m\u00f8te den 14.02.24. H\u00f8ringsfrist er 31.01.2024. 4. H\u00f8ring \u2013 NOU 2023:29 Abort i Norge - Ny lov og bedre tjenester Helse- og omsorgsdepartementet sendte 14. desember 2023 Abortutvalgets NOU 2023:29 \u00abAbort i Norge - Ny lov og bedre tjenester\u00bb p\u00e5 h\u00f8ring. Abortutvalget ble oppnevnt sommeren 2022 for \u00e5 vurdere abortlovens bestemmelser, oppf\u00f8lgingen av kvinner som tar abort og alternativer til dagens abortnemnder. Abortutvalgets utredning ble overlevert helse- og omsorgsminister Ingvild Kjerkol 14. desember 2023. Abortutvalget har f\u00e5tt i oppgave \u00e5 se p\u00e5 og vurdere dagens abortlov. Utvalget ser behovet for en egen lov som skal navigere i de s\u00e6rlige etiske sp\u00f8rsm\u00e5lene abort reiser. Samtidig mener utvalget at dagens abortlov er utdatert. Utvalget foresl\u00e5r derfor \u00e5 3 oppheve 1975-loven, og at det vedtas en ny abortlov som er bedre tilpasset dagens samfunn. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune, dersom h\u00f8ringsfristen blir utsatt. Om h\u00f8ringsfristen ikke blir utsatt, anbefaler bystyredirekt\u00f8ren at utvalg for helse og sosial avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 22.03.2024. Byr\u00e5dsavdeling for barnevern, sosiale tjenester og mangfold har allerede sendt en foresp\u00f8rsel til helse- og omsorgsdepartementet for \u00e5 be om utsatt h\u00f8ringsfrist til 12. april. 5. H\u00f8ring - forslag fra Kommunal- og distriktsdepartementet og Olje- og energidepartementet til endringer i energiloven og plan- og bygningsloven knyttet til solkraftanlegg p\u00e5 land Kommunal- og distriktsdepartementet og Olje- og energidepartementet sendte 19.12.2023 forslag til endringer i energiloven og plan- og bygningsloven (pbl.) p\u00e5 alminnelig h\u00f8ring. H\u00f8ringsnotat om endringer i forskrift om konsekvensutredninger for \u00e5 innf\u00f8re krav til meldeprosess f\u00f8r konsekvensutredninger for solkraftverk, samt enkelte andre endringer i KU-forskriften er sendt p\u00e5 h\u00f8ring som egen sak. Forslagene b\u00f8r sees i sammenheng. Departementene foresl\u00e5r endringer i energiloven og pbl. som gjelder prosesser for etablering av konsesjonspliktige solkraftanlegg p\u00e5 land. Forslagene f\u00f8lger opp Stortingets anmodningsvedtak av juni 2023 der regjeringen bes om \u00e5 fremme et forslag om hvordan bakkemonterte solkraftanlegg kan inkluderes i pbl. Forslagene inneb\u00e6rer en endring i beslutningsprosessene og er hovedsakelig etter samme m\u00f8nster som ble vedtatt for vindkraftanlegg i juni i \u00e5r, jf. Prop. 111 L (2022-2023). Det er langt mindre erfaring med solkraftanlegg enn det var for vindkraftanlegg da endringene for behandling av vindkraftanlegg ble vedtatt i sommer. Departementene ser fordeler med like regler p\u00e5 tvers av teknologiene, men mener h\u00f8ringen er viktig for \u00e5 avdekke om det er s\u00e6rlige forhold som tilsier andre regler for solkraftanlegg. Hovedgrepet i forslaget er at det skal gj\u00f8res en overordnet avklaring av arealbruken etter pbl. gjennom omr\u00e5deregulering, f\u00f8r det kan gis konsesjon til solkraftanlegget etter energiloven. Dette skal gi mer forutsigbare rammer for utbygging av solkraft i et omr\u00e5de. Konsesjons[1]If\u00f8lge liste Deres ref V\u00e5r ref 23/2502- Dato 19. desember 2023 Side 2 behandlingen videref\u00f8res som en helhetlig samfunns\u00f8konomisk avveining av alle fordeler og ulemper ved prosjektet. Det overordnede form\u00e5let med forslaget til lovendringer er \u00e5 styrke kommunenes rolle i planlegging og utbygging av solkraft p\u00e5 land. M\u00e5l om effektive og ressursbesparende prosesser som bidrar til \u00e5 redusere konfliktniv\u00e5et, er viktige hensyn i forslaget. Dette vil gi grunnlag for videre utbygging av solkraft, som er viktig for \u00e5 styrke kraftbalansen og n\u00e5 de nasjonale klimam\u00e5lene. Departementene foresl\u00e5r at de endringer i energiloven \u00a7 2-2 og plan- og bygningsloven \u00a7\u00a7 3- 7, 6-4, 12-1 og 12-2 som ble innf\u00f8rt for vindkraftanlegg p\u00e5 land 1. juli 2023, ogs\u00e5 innf\u00f8res for solkraftanlegg. I \u00a7 12-18 innf\u00f8res en begrensning i adgangen til \u00e5 oppheve og endre reguleringsplan for b\u00e5de solkraft- og vindkraftanlegg. For vindkraftanlegg er dette en endring fra gjeldende lov som er begrenset til omr\u00e5deregulering. Det foresl\u00e5s ogs\u00e5 en ny pbl. \u00a7 34-2 tolvte ledd som vil gjelde b\u00e5de solkraft- og vindkraftanlegg. 4 Bystyredirekt\u00f8ren mener at forslaget kan inneb\u00e6re politiske avveininger og anbefaler derfor at bystyrets organer avgir h\u00f8ringssvar p\u00e5 vegne av Bergen kommune. P\u00e5 grunn av kort h\u00f8ringsfrist vil bystyredirekt\u00f8ren foresl\u00e5 at forretningsutvalget enten fordeler saken om h\u00f8ringssvar til innstilling i forretningsutvalg med sluttbehandling i bystyret den 31.januar eller at utvalg for milj\u00f8 og byutvikling avgir h\u00f8ringssvar p\u00e5 vegne av Bergen kommune i m\u00f8te den 15.02.24. H\u00f8ringsfristen er 31.01.2024. 6. H\u00f8ring - Forslag til endringer i forskrift om konsekvensutredninger Olje- og energidepartementet sendte 19.12.23 etter avtale med Klima- og milj\u00f8departementet p\u00e5 h\u00f8ring forslag om endringer i forskrift om konsekvensutredninger knyttet til krav om meldeprosess f\u00f8r konsekvensutredninger (KU-forskriften) for kraftledninger og solkraftanlegg. For kraftledninger foresl\u00e5s \u00e5 endre KU-forskriften slik at grensen for n\u00e5r en tiltakshaver m\u00e5 forh\u00e5ndsmelde kraftledninger p\u00e5 132 kV, heves fra 15 km til 50 km. Samtidig skal tiltakshaver f\u00e5 velge \u00e5 likevel kunne forh\u00e5ndsmelde denne typen kraftledninger. Tiltakshaver f\u00e5r dermed en rett, men ikke plikt til \u00e5 melde kraftledninger p\u00e5 132 kV som er mellom 15 og 50 km lange. For solkraftanlegg foresl\u00e5s det \u00e5 innf\u00f8re plikt til \u00e5 sende inn melding med forslag til utredningsprogram for solkraftanlegg. Grensen foresl\u00e5s satt til anlegg med installert effekt p\u00e5 over 30 MWp, da anlegg over denne st\u00f8rrelsen kan v\u00e6re kontroversielle og/eller gi store virkninger for milj\u00f8 og samfunn. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 31.01.2024. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - Forslag til endringer i straffeprosessloven (unntak fra lengstefristen for \u00e5 begj\u00e6re gjen\u00e5pning i sivile saker)\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring - Forslag til lov om oppheving av lov om endring av jordlova (oppheve forbudet mot nydyrking av myr - lov-2021-06-11-82)\u00bb p\u00e5 vegne av Bergen kommune. 3. Alternativ 1: Forretningsutvalget innstiller til bystyret som avgir h\u00f8ringssvar 31.01.2024 til \u00abH\u00f8ring av forslag om videref\u00f8ring av midlertidige endringer i lovverket\u00bb p\u00e5 vegne av Bergen kommune Alternativ 2: Utvalg for helse og sosial avgir h\u00f8ringssvar til \u00abH\u00f8ring av forslag om videref\u00f8ring av midlertidige endringer i lovverket\u00bb p\u00e5 vegne av Bergen kommune i m\u00f8te 14.02.2024. 4. Utvalg for helse og sosial innstiller til bystyret som avgir h\u00f8ringssvar til \u00abH\u00f8ring \u2013 NOU 2023:29 Abort i Norge - Ny lov og bedre tjenester\u00bb p\u00e5 vegne av Bergen kommune, dersom h\u00f8ringsfristen blir utsatt. 5 Hvis h\u00f8ringsfrist ikke blir utsatt, avgir utvalg for helse og sosialt h\u00f8ringssvar til \u00abH\u00f8ring \u2013 NOU 2023:29 Abort i Norge - Ny lov og bedre tjenester\u00bb p\u00e5 vegne av Bergen kommune. 5. Alternativ 1: Forretningsutvalget innstiller til bystyret som avgir h\u00f8ringssvar 31.01.2024 til \u00abH\u00f8ring - forslag fra Kommunal- og distriktsdepartementet og Olje- og energidepartementet til endringer i energiloven og plan- og bygningsloven knyttet til solkraftanlegg p\u00e5 land\u00bb p\u00e5 vegne av Bergen kommune Alternativ 2: Utvalg for milj\u00f8 og byutvikling avgir h\u00f8ringssvar til \u00abH\u00f8ring - forslag fra Kommunal- og distriktsdepartementet og Olje- og energidepartementet til endringer i energiloven og plan- og bygningsloven knyttet til solkraftanlegg p\u00e5 land\u00bb p\u00e5 vegne av Bergen kommune i m\u00f8te 15.02.2024. 6. Byr\u00e5det avgir eventuelt h\u00f8ringssvar til \u00abH\u00f8ring - Forslag til endringer i forskrift om konsekvensutredninger\u00bb p\u00e5 vegne av Bergen kommune. Dato: 5. januar 2024 Trine P. Gr\u00f8nbech - Bystyredirekt\u00f8r Anne Marit M. Eriksen - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 6 "
}