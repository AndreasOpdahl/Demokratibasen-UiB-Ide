{
  "dokument_id": "6be45a51-4f4d-5722-8f5d-53c6d5160cb4",
  "doc_type": "case_attachment",
  "kommune": 4601,
  "tittel": "Anbefaling om \u00e5 ikke avgi h\u00f8ringsuttalelse vedr. ekstern utredning av avanseregulering i bokloven",
  "url": "https://bergen.kommune.no/politikere-utvalg/api/fil/bk360/11848667/Anbefaling-om-a-ikke-avgi-horingsuttalelse-vedr-ekstern-utredning-av-avanseregulering-i-bokloven",
  "tekst": " Seksjon for kunst og kulturutvikling Til Notat Byr\u00e5dsleders avdeling stab (Arbeidssted) V\u00e5r referanse: 2024/193886-2 Saksbehandler: Linn Helen Kornerud Fra Dato: 13. januar 2025 Byr\u00e5d for n\u00e6ring, kultur og idrett Anbefaling om \u00e5 ikke avgi h\u00f8ringsuttalelse vedr. ekstern utredning av avanseregulering i bokloven Forretningsutvalget har i m\u00f8tet 14.01.25 sak 10/25 fattet f\u00f8lgende vedtak: \u00abByr\u00e5det avgir eventuelt h\u00f8ringssvar til \u00abH\u00f8ring - ekstern utredning av avanseregulering i bokloven\u00bb p\u00e5 vegne av Bergen kommune.\u00bb Kultur- og likestillingsdepartementet sendte 30.12.24 p\u00e5 h\u00f8ring en ekstern utredning om avanseregulering i bokloven. Utredningen er utarbeidet av Vista Analyse AS p\u00e5 oppdrag fra departementet, for \u00e5 gi en vurdering av hvordan en innkj\u00f8psrabatt som angitt i bokloven \u00a7 12 kan innrettes p\u00e5 en hensiktsmessig m\u00e5te som bidrar til \u00e5 oppn\u00e5 boklovens form\u00e5l og tar hensyn til behovene til de ulike akt\u00f8rene i bokbransjen. Departementet ber om innspill p\u00e5 de fire modellene for avanseregulering som foresl\u00e5s i utredningen. Byr\u00e5d for n\u00e6ring, kultur og idrett anbefaler at Bergen kommunen ikke avgir h\u00f8ringsuttalelse, med f\u00f8lgende begrunnelse: Bergen kommune er en stor innkj\u00f8per av b\u00f8ker gjennom Bergen Offentlige Bibliotek. S\u00e6rlig to punkter i bokloven er av stor betydning for hvilket utvalg av litteratur biblioteket kan tilby i Bergen; bibliotekrabatten og leveringsplikt for digitale b\u00f8ker. Disse punktene er vedtatt i bokloven som tr\u00e5dte i kraft 1.1.24, og er ikke en del av denne h\u00f8ringen. Utredningen som n\u00e5 er sendt p\u00e5 h\u00f8ring gjelder utelukkende regulering av innkj\u00f8psrabatt mellom bokhandel og forlag for trykte b\u00f8ker. Bergen Offentlige Bibliotek er ikke direkte ber\u00f8rt av dette. Bergen kommune har forh\u00f8rt seg med Biblioteksentralen og flere andre storbybibliotek, og finner i samr\u00e5d med tilbakemeldingene fra disse det ikke naturlig at Bergen kommune avgir h\u00f8ringssvar. Med hilsen Reidar Digranes \u2013 byr\u00e5d for n\u00e6ring, kultur og idrett Dokumentet er godkjent elektronisk. "
}