{
  "dokument_id": "8038e588-ac65-5e5f-94ea-0e3dc1441ba0",
  "doc_type": "case_attachment",
  "kommune": 4601,
  "tittel": "Statsforvalteren stadfester. Gnr 168 Bnr 1225 Ellerhusens vei 26. Klage p\u00e5 dispensasjon p\u00e5 vilk\u00e5r (parkering)",
  "url": "https://bergen.kommune.no/politikere-utvalg/api/fil/bk360/12399180/Statsforvalteren-stadfester-Gnr-168-Bnr-1225-Ellerhusens-vei-26-Klage-pa-dispensasjon-pa-vilkar-parkering-",
  "tekst": " V\u00e5r dato: V\u00e5r ref: 07.03.2025 2024/18634 Deres dato: Deres ref: \u00d8yvind Thomassen Saksbehandler, innvalgstelefon Gjeble Pederss\u00f8ns Gate 36 Sunniva Nyb\u00f8e F\u00f8rland, 5557 2138 5034 Bergen Bergen kommune gbnr. 168/1225, Ellerhusens vei 26. Klage p\u00e5 dispensasjon p\u00e5 vilk\u00e5r. Vi viser til Bergen kommunes oversendelse av klagesaken i brev datert 13.12.2024. Vedtak Statsforvalteren stadfester Bergen kommunes vedtak datert 31.07.2024, ref. 2024/14201-11. Sakens bakgrunn I vedtak datert 10.07.2023 ga Bergen kommune rammetillatelse p\u00e5 gbnr. 168/1225 til oppf\u00f8ring av ny enebolig, p\u00e5 237 m2 BRA, med tilh\u00f8rende oppstillingsplass for to biler, samt utomhusanlegg med terrenginngrep og mindre st\u00f8ttemurer. I ettertid har du s\u00f8kt om dispensasjon fra kommuneplanens parkeringskrav i \u00a7 17, for \u00e5 bygge eneboligen helt uten parkering for bil.1 I vedtak av 31.07.2024 innvilget kommunen dispensasjon fra \u00a7 17, og stilte samtidig vilk\u00e5r om tilrettelegging for \u00e9n parkeringsplass: \u00abDet skal tilrettelegges for etablering av 1 parkeringsplass med opparbeidet tilkomst til oms\u00f8kte bolig p\u00e5 n\u00e5v\u00e6rende gnr168/bnr1225 med atkomst via Ellerhusens vei. I denne forbindelse m\u00e5 det dokumenteres tilh\u00f8rende avkj\u00f8ringstillatelse fra Bymilj\u00f8etaten fra Ellerhusens vei\u00bb. Det fremg\u00e5r ogs\u00e5 av vedtaket at: \u00abDersom n\u00e5v\u00e6rende eiendom gnr168/bnr1225 \u00f8nsker fradeling p\u00e5 et senere tidspunkt, skal tilretteleggingen for 1 parkeringsplass med opparbeidet tilkomst til oms\u00f8kte bolig, og med atkomst via Ellerhusens vei, v\u00e6re tinglyst jfr pbl \u00a7 27-4 og \u00a7 29-11\u00bb. Du klager p\u00e5 kommunens krav om tilrettelegging for en parkeringsplass, med opparbeidet tilkomst fra \u00f8st, gjennom den eksisterende boligtomten p\u00e5 eiendommen. Du \u00f8nsker at vilk\u00e5ret fjernes, da du mener begge vilk\u00e5rene for \u00e5 gi dispensasjon er oppfylte, uten at vilk\u00e5ret stilles. Du viser til at 1 Dispensasjonss\u00f8knad datert 12.06.2024. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 kommunen har konkludert med at dispensasjon, uten vilk\u00e5r, ikke vesentlig tilsidesetter hensynene bak parkeringskravet. I tillegg har kommunen vist til flere fordeler, som du fremhever at gj\u00f8r seg gjeldende selv om dispensasjon gis uten vilk\u00e5r. I klagen trekker du frem fordelen det er \u00e5 unng\u00e5 sprenging, noe som har forankring i naturstrategien.2 Dessuten mener du at dispensasjonen f\u00f8lger opp Byantikvarens h\u00f8ringsuttalelse til rammes\u00f8knaden, der det ble pekt p\u00e5 at parkeringsl\u00f8sningen var inngripende. Videre peker du p\u00e5 at dispensasjon, uten vilk\u00e5r, vil bidra til reduksjon i biltrafikken. Denne fordelen har forankring i overordnede m\u00e5lsettinger i kommuneplanen om et b\u00e6rekraftig utbyggingsm\u00f8nster og nullvekst i biltrafikken, og videre i den gr\u00f8nne strategien som sier at \u00abF\u00e6rre skal eie egen bil\u00bb.3 Videre viser du til kommunens veileder for parkering, som \u00e5pner for at det \u00abi enkelte tilfeller [er] mulig \u00e5 begrunne en dispensasjon fra et krav om \u00e5 etablere et minimum av parkeringsplasser ...\u00bb.4 Du mener vilk\u00e5ret kommunen har satt gj\u00f8r det mer bekvemt \u00e5 eie egen bil. Slik du ser det er vilk\u00e5ret for dispensasjonen, bare begrunnet med at fremtidige eiere kan \u00f8nske seg parkeringsplass. Du legger til grunn at det er en privat ulempe for fremtidige eiere, sett i lys av at kommunen sl\u00e5r fast at trafikkforholdene i Biskopshavn ikke vil bli vesentlig forringet dersom boenheten ikke f\u00e5r kj\u00f8rbar atkomst. Du trekker ogs\u00e5 frem at Bymilj\u00f8etaten i sin h\u00f8ringsuttalelse til dispensasjonss\u00f8knaden ikke hadde noen merknader. I klagen peker du videre p\u00e5 ulemper, parkering og tilkomst gjennom hagen, som vilk\u00e5ret representerer for Ellerhusensvei 26. Vi viser til klagen i sin helhet.5 Utvalg for milj\u00f8 og byutvikling behandlet saken i m\u00f8tet 05.12.2024 sak 434/24. Klagen ble ikke tatt til f\u00f8lge. Klagesaken er derfor sendt hit for endelig behandling. Regelverk Statsforvalteren er delegert myndighet til \u00e5 avgj\u00f8re klagesaker etter plan og bygningsloven, se pbl. \u00a7 1- 9 femte avsnitt og rundskriv T-2/09. Forvaltningsloven (fvl.) gjelder for Statsforvalterens saksbehandling jf. pbl. \u00a7 1-9 f\u00f8rste avsnitt. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb jf. fvl. \u00a7 34 andre avsnitt. Ved pr\u00f8ving av det frie skj\u00f8nn er Statsforvalteren forpliktet til \u00e5 legge stor vekt p\u00e5 hensynet til det kommunale selvstyret og det skal fremg\u00e5 av vedtaket hvordan vi har vektlagt dette jf. fvl. \u00a7 34 andre avsnitt. Vi kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling jf. fvl. \u00a7 34 fjerde avsnitt. Plansituasjon I kommuneplanens arealdel er eiendommen vist som bebyggelse og anlegg \u2013 ytre fortettingssone. Eiendommen er dekket av hensynssonen bevaring kulturmilj\u00f8 (H570_5). Videre er en mindre del av eiendommen i s\u00f8rvest dekket av faresonen ras og skredfare (H310_2). Det er krav om minst 0,8 parkeringsplasser per 100 m2 BRA i ytre fortettingssone jf. tabellen til \u00a7 17 i KPA. 2 https://www.bergen.kommune.no/api/rest/filer/V19396370 3 https://www.bergen.kommune.no/styringsdokument/9938788 4 https://www.bergen.kommune.no/api/rest/filer/V319641 Veileder om parkering til KPA 2018. 5 Klage datert 20.08.2024, innsendt 21.08.2024. Side: 3/5 Dispensasjon Vilk\u00e5rene for dispensasjon f\u00f8lger av pbl. \u00a7 19-2 andre avsnitt: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene\u00bb. Statsforvalterens vurdering Innledning Kommuneplanen inneb\u00e6rer krav om to parkeringsplasser for den oms\u00f8kte eneboligen jf. tabellen i KPA \u00a7 17. Denne bestemmelsen krever ikke intern tilkomst p\u00e5 eiendommen, mellom eneboligen og parkeringsplassen. 6 Det kan derfor reises sp\u00f8rsm\u00e5l om det er n\u00f8dvendig med dispensasjon fra parkeringskravet i \u00a7 17, all den tid det er mange parkeringsplasser tilknyttet Ellerhusensvei 26 og det per n\u00e5 ikke er gitt tillatelse til en fradeling av tomten rundt den nye eneboligen. Vi mener likevel det er naturlig \u00e5 lese dispensasjonss\u00f8knaden i lys av din plan om \u00e5 s\u00f8ke om fradeling. Vi avgrenser derfor mot sp\u00f8rsm\u00e5let om dispensasjon fra \u00a7 17 er n\u00f8dvendig, gitt at det s\u00f8kes om endring av rammetillatelsen til parkering utenfor Ellerhusens vei 26 og den nye boligtomten ikke fradeles. Du har selv s\u00f8kt om dispensasjon, og vi behandler derfor dispensasjonss\u00f8knaden i lys av ditt \u00f8nske om fradeling. De rettslige vilk\u00e5rene for dispensasjon Kommunen har i praksis delvis innvilget og delvis avsl\u00e5tt dispensasjonss\u00f8knaden, ved at du f\u00e5r fritak fra \u00e5 etablere \u00e9n av de to parkeringsplassene som \u00a7 17 stiller krav om. Sp\u00f8rsm\u00e5let er om dispensasjonss\u00f8knaden kan innvilges fullt ut, slik at eneboligen kan realiseres med null parkeringsplasser. Parkeringskravet er satt ut fra en avveining av flere hensyn, som i sum skal sikre en hensiktsmessig l\u00f8sning for kj\u00f8rbar atkomst frem til eiendommen, eller til dennes omgivelser. Kravet om 0,8 plasser per 100 m2 BRA i ytre fortettingssone, er satt utfra en avveining av nullvekstm\u00e5let i biltrafikken, og behovet for \u00e5 forhindre \u00f8kt gateparkering, som \u00f8ker risikoen for trafikkfarlige situasjoner. Parkeringskravet i \u00a7 17 krever ikke kj\u00f8rbar atkomst helt frem til egen bolig. Retningslinjen til kommuneplanens \u00a7 17 peker p\u00e5 fellesanlegg som en hensiktsmessig m\u00e5te \u00e5 h\u00e5ndtere parkering p\u00e5.7 Det er enighet mellom deg og kommunen i at oms\u00f8kt dispensasjon ikke vesentlig tilsidesetter form\u00e5let bak bestemmelsen det dispenseres fra.8 Vi gj\u00f8r derfor ingen ny vurdering av \u00abvesentlig\u00bb vilk\u00e5ret i pbl. \u00a7 19-2. Sp\u00f8rsm\u00e5let er om fordelene ved \u00e5 gi dispensasjon, slik at eneboligen kan realiseres med null parkeringsplasser, er klart st\u00f8rre enn ulempene. Det er prim\u00e6rt areal- og ressursdisponeringshensyn som er relevante fordeler og ulemper. 6 Vi utelukker ikke at byggteknisk forskrift kan v\u00e6re til hinder for en l\u00f8sning som inneb\u00e6rer at det ikke er intern tilkomst mellom eneboligen som har f\u00e5tt rammetillatelse og parkeringsplassene. 7 Se parkeringsveilederen s. 8: https://www.bergen.kommune.no/api/rest/filer/V319641 8 Fagnotatet av 16.10.2024. Side: 4/5 Dispensasjoner kan v\u00e6re hensiktsmessig der det ikke er tid til \u00e5 gj\u00f8re planendring, det er ubetenkelig ut fra arealdisponeringshensyn eller der det er un\u00f8dvendig ressurskrevende \u00e5 gjennomf\u00f8re en planprosess.9 Vi mener at disse momentene ikke er til stede i denne saken, og begrunner det slik: Kommunen har startet opp planarbeid for rullering av kommuneplanens arealdel. Hensikten med planarbeidet er \u00e5 revidere bestemmelsene til kommuneplanens arealdel, inkludert parkeringsbestemmelsen. I planprogrammet st\u00e5r det at: \u00abNy KPA skal ha tydeligere parkeringsbestemmelser med \u00f8kt handlingsrom. Det blir n\u00f8dvendig \u00e5 avdekke konsekvenser av for lavt og for h\u00f8yt krav, for \u00e5 finne yttergrensene av akseptabelt handlingsrom. Nye bestemmelser m\u00e5 balansere behov, m\u00e5loppn\u00e5else og overordnede f\u00f8ringer\u00bb.10 Parkering er alts\u00e5 tema for en planendring som er satt i gang. Det er b\u00e5de er fordeler og ulemper ved \u00e5 gi dispensasjon. Derfor er sp\u00f8rsm\u00e5let om hva som er en god parkeringsdekning i omr\u00e5det, best egnet til den avveining som skjer i planprosessen. Fordelen p\u00e5 den ene siden er at det blir mindre attraktivt \u00e5 ha egen bil som eier av boligen, som igjen bidrar positivt for \u00e5 n\u00e5 nullvekstm\u00e5let. P\u00e5 den andre siden er ulempen at dispensasjon likevel kan f\u00f8re til gateparkering. Dette er en relevant ulempe. Det er et etablert prinsipp p\u00e5 plan- og bygningsrettens omr\u00e5de at lovnader om egen bruk i fremtiden, for eksempel at du ikke skal ha bil, ikke kan tillegges vekt. Det er ogs\u00e5 lagt opp til en utleiedel i boligen. Utleie er ikke s\u00f8knadspliktig, men kan her illustrere at det ogs\u00e5 i n\u00e6r fremtid, uten skifte av eierforhold, er mulig at boligen medf\u00f8rer \u00f8kt gateparkering. En fordel ved \u00e5 fullt ut f\u00e5 dispensasjon fra parkeringskravet, er at parkeringsl\u00f8sningen du fikk godkjent i rammetillatelsen, som inneb\u00e6rer et st\u00f8rre terrenginngrep ved eiendommens vestlige side, ved Biskopshavnsvei, ikke realiseres. Ulempen ved \u00f8kt gateparkering, er likevel av en viss tyngde, og den oppstartede planprosessen er bedre egnet til \u00e5 ta stilling til avveiningen av m\u00e5let om \u00e5 redusere bilbruk og behovet for \u00e5 unng\u00e5 \u00f8kt bruk av gateparkering. Det er ikke ubetenkelig utfra arealdisponeringshensyn \u00e5 fullt ut innvilge dispensasjon. Oppsummert er det b\u00e5de fordeler og ulemper ved \u00e5 fullt ut gi dispensasjon som oms\u00f8kt. Fordelene er ikke klart st\u00f8rre enn ulempene. Loven stenger derfor for at det gis dispensasjon for at boligen kan etableres med null parkeringsplasser. Vilk\u00e5ret for dispensasjonen Kommunen har gitt dispensasjonen, fra \u00e9n av de p\u00e5krevde parkeringsplassene, p\u00e5 vilk\u00e5r av at det etableres en parkeringsplass utenfor Ellerhusensvei 26, med tilkomst frem til den nye eneboligen. Vilk\u00e5r m\u00e5 st\u00e5 i saklig sammenheng med dispensasjonen, ikke v\u00e6re uforholdsmessig tyngende, ikke medf\u00f8re forskjellsbehandling, eller v\u00e6re myndighetsmisbruk. Dette f\u00f8lger av den ulovfestede vilk\u00e5rsl\u00e6ren. Dersom du benytter deg av dispensasjonen p\u00e5 vilk\u00e5r, ser vi at det en ulempe for Ellerhusensvei 26 at eneboligen som har f\u00e5tt rammetillatelse, og som er planlagt fradelt, skal ha rett til parkeringsplass 9 Prop. 169 L 2020-2021, s. 22 10 Side 16 i planprogrammet: https://plnstoragejbyz5.blob.core.windows.net/bergen4601/71740000/Behandlinger/21719/Dokume nter/Planprogram.pdf?sv=2025-01-05&se=2025-03- 07T14%3A57%3A35Z&sr=b&sp=r&sig=AHJX8fZpkBN0yQTPwB2Ehh2wtJMnwhd382U3cyEViYY%3D Side: 5/5 utenfor Ellerhusensvei 26, og i tillegg at det m\u00e5 etableres en tilkomst fra parkeringen og ned til den nye eneboligen. Det er likevel fullt og helt opp til eierne av Ellerhusensvei 26 \u00e5 bestemme seg for om de \u00f8nsker \u00e5 gi den fremtidige eiendommen en parkerings og tilkomstrett over sin eiendom. Ulempen er derfor i stor grad av privat art. Vi mener i tillegg at vilk\u00e5ret ikke er en uforholdsmessig ulempe for arealdisponeringen, sammenholdt med fordelen ved at terrenginngrepet mot Biskopshavnsvei blir mindre og fordelen for trafikksituasjonen at den nye eneboligen f\u00e5r tilgang til en egen parkeringsplass. I en endringss\u00f8knad m\u00e5 det de konkrete l\u00f8sningene for oppfylling av vilk\u00e5ret, gj\u00f8res p\u00e5 en m\u00e5te som tar vare p\u00e5 Ellerhusensvei 26, med hage, sin arkitektoniske verdi. Du har rammetillatelse for \u00e5 etablere parkeringsplass p\u00e5 eiendommens vestside. Vilk\u00e5ret for dispensasjonen er ikke den eneste l\u00f8sningen for parkering kommunen har akseptert. Vi mener vilk\u00e5ret er innenfor de ulovfestede kravene i vilk\u00e5rsl\u00e6ren. Statsforvalteren konkluderer med at loven stenger derfor for at det gis dispensasjon for at boligen kan etableres med null parkeringsplasser, og at vilk\u00e5ret kommunen har stilt er akseptabelt. Oppsummering Klagen har ikke f\u00f8rt frem. Vi stadfester Bergen kommunes vedtak datert 31.07.2024. Det er ikke klagerett p\u00e5 v\u00e5rt vedtak jf. fvl. \u00a7 28 tredje avsnitt. Med hilsen Stine Ross Ids\u00f8 Sunniva Nyb\u00f8e F\u00f8rland seniorr\u00e5dgiver seniorr\u00e5dgiver Dokumentet er elektronisk godkjent Kopi til: SAMEIET BISKOPSHAVN 7 & 9 Biskopshavn 9A 5043 BERGEN Bergen kommune Postboks 7700 5020 BERGEN SIVILARKITEKT TOR HELGE VALEN c/o Tor Helge Valen Hjellestadvegen 5259 HJELLESTAD AS 286 "
}