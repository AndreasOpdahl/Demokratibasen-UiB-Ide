{
  "dokument_id": "099f6fd5-1e03-595c-8427-f2d774fd36ec",
  "doc_type": "case_attachment",
  "kommune": 4601,
  "tittel": "Fagnotat",
  "url": "https://bergen.kommune.no/politikere-utvalg/api/fil/bk360/9764285/Fagnotat",
  "tekst": " Plan- og bygningsetaten REGULERINGSFORSLAG TIL Fagnotat OFFENTLIG ETTERSYN V\u00e5r referanse: PLAN-2022/20567-12 Saksbehandler: Oskar S\u00f8rb\u00f8 Tanum Dato: 21.11.2023 Forslag til detaljregulering \u2013 offentlig ettersyn Fana, Gnr.13, Bnr.434 m.fl., Sandbrekkevegen arealplan-ID 70050000 Om planforslaget Ard Arealplan AS i samarbeid med En til En Arkitekter foresl\u00e5r p\u00e5 vegne av Sandbrekkevegen Eiendom AS detaljregulering for et omr\u00e5de ved Sandbrekkevegen p\u00e5 Paradis i Fana bydel. Figur 1 Oversikt over planomr\u00e5det. Planomr\u00e5det er markert med oransje plangrense. Intensjonen med planforslaget er \u00e5 fortette eksisterende villaomr\u00e5de. Planforslaget legger opp til \u00e5 etablere inntil 75 boenheter fordelt p\u00e5 9 lavblokker, i varierende h\u00f8yder med inntil fem etasjer. Samlet foresl\u00e5s det 7 760 m2 ny bebyggelse. Flere hus foresl\u00e5s revet; Tunvegen 6 og 8, samt Sandbrekkevegen 5 og 7, mens Sandbrekkevegen 3 og Tunvegen 2 og 4 bevares. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN I kommuneplanens arealdel (KPA2018) ligger planomr\u00e5det hovedsakelig innenfor byfortettingssone og en liten del i vest som sentrumskjerne. Planomr\u00e5det omfattes av veist\u00f8y \u2013 r\u00f8d og gul sone og hensynssone for kulturmilj\u00f8 (Paradis-Brennhaugen). Deler av planomr\u00e5det i vest omfattes av kommunedelplan for Ny-Paradis, Hop, Nesttun og Nesttun vest, vedtatt i 2001 (Arealplan-ID:15700000). Her er omr\u00e5det avsatt til boligform\u00e5l. Planomr\u00e5det omfattes ogs\u00e5 av omr\u00e5dereguleringsplanen for Paradis, vedtatt i 2014 (Arealplan-ID: 60760000). Felt S9 i vest er avsatt til sentrumsform\u00e5l. Her er Sandbrekkevegen 3 vernet. Felt BB2 er avsatt til boligform\u00e5l med blokkbebyggelse. Begge felt er regulert med utnyttingsgrad 200 % BRA. Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Planprosess og medvirkning Det ble varslet oppstart 20.11.2019. Komplett planforslag til behandling ble mottatt 16.06.2023, med siste revisjoner mottatt 16.11.2023. Bestilling av oppstartsm\u00f8te ble behandlet av PBE i desember 2018 og planinitiativet ble besluttet stoppet og sendt til politisk behandling. \u00c5rsaken var motstrid mellom omr\u00e5dereguleringen for Paradis og f\u00f8ringer i byr\u00e5dssak 1245/18. Det var derfor behov for en avklaring p\u00e5 hvordan klare forventninger om en retningsendring med hensyn til byutvikling og byplanlegging, skulle p\u00e5virke vurderinger knyttet til omr\u00e5deregulering for Paradis sentrum. Plan- og bygningsetaten (PBE) pekte p\u00e5 at omr\u00e5dereguleringen legger til rette for h\u00f8y utnyttelse p\u00e5 bekostning av kulturminneinteresser, tilpasning til eksisterende bebyggelse og terrengtilpasning. KPA2018 hadde nye f\u00f8ringer med hensynssone for kulturmilj\u00f8 som ikke var gjeldende i eldre kommuneplan. Planinitiativet ble behandlet av byr\u00e5det den 27.06.2019, sak 1209/19, som fattet vedtak om at planinitiativet ikke skulle stanses. I saken skrev byr\u00e5den at en \u00f8nsker en utbygging som hensyntar eksisterende bygningsmilj\u00f8, kulturminner og naturmangfold, samtidig som intensjonen om fortetting ivaretas Merknader til kunngj\u00f8ring og varsling av oppstart Til varsel om oppstart ble det mottatt 1 privat merknad og 11 uttalelser fra h\u00f8ringsinstanser. Disse er oppsummert og kommentert av forslagsstiller i merknadsskjema datert 12.05.2020. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Trafikk: Planavgrensningen b\u00f8r utvides mtp rigg og anleggsomr\u00e5de. Tunvegen og krysset med Sandbrekkevegen er ikke dimensjonert for utbyggingsomfanget, m\u00e5 sees i sammenheng med krysset mot Eik\u00e5s. X-kryss med lysregulering ved Eik\u00e5s m\u00e5 vurderes. Infrastruktur m\u00e5 dimensjoneres for all trafikk i planomr\u00e5det samt BB7. Trafikkanalyse m\u00e5 inkludereBB7. Planforslaget m\u00e5 belyse de ulike relasjoner mellom adkomst- og nyttekj\u00f8ring og myke trafikanter. I forbindelse med Tunvegen forutsettes det at det blir stilt krav i bestemmelser om overtakelse av kommunal veg f\u00f8r det gis tillatelse til nye tiltak innenfor planomr\u00e5det. M\u00e5 vurderes rekkef\u00f8lgekrav for opparbeiding av infrastruktur langs Sandbrekkevegen, kryss og Tunvegen. \u2022 Parkering: B\u00f8r vurderes samlet for et st\u00f8rre omr\u00e5de. Saksnummer PLAN-2022/20567 Side 2 av 13 \u2022 Kulturmilj\u00f8: Hensynssone H570, Fortetting m\u00e5 hensynta verneverdig bebyggelse og ivareta stedsidentiteten. Anbefales at de eldste villaene i omr\u00e5det Tunvegen 2, 4 og 8, ivaretas, da de er viktige identitetsb\u00e6rere p\u00e5 Paradis. Anbefaler eplehage- fortetting iht. kulturminnestrategi. \u2022 Renovasjon: Det anbefales nedgravde bunnt\u00f8mte l\u00f8sninger eller mobilt avfallssug. Avfallsl\u00f8sning b\u00f8r vurderes samlet for et st\u00f8rre omr\u00e5de. \u2022 Barn og unge: Barnetr\u00e5kks\u00f8k m\u00e5 gjennomf\u00f8res, trygge forbindelser til gr\u00f8ntareal og egnede utearealer i n\u00e6romr\u00e5det m\u00e5 sikres. M\u00e5 legge til rette for trygg skolevei. \u2022 Bokvalitet: M\u00e5 tilrettelegge for mangfoldig nabolag \u2022 Gr\u00f8ntfaglig: Store/eldre tr\u00e6r m\u00e5 kartlegges og vurderes hvordan de kan inng\u00e5 som en ressurs i planomr\u00e5det, flate tak b\u00f8r ha noe vegetasjonskledning, registrert parkslirekne i omr\u00e5det. \u2022 St\u00f8y: Omr\u00e5det er utsatt for st\u00f8y og luftforurensing. Innglassede balkonger kan ikke regnes med som stille side. Fokus p\u00e5 gode bokvaliteter og uteoppholdsareal skjermet for st\u00f8y. \u2022 Rekkef\u00f8lgekrav: Det vises til omr\u00e5deregulering for Paradis som m\u00e5 f\u00f8lges opp. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss i utgangspunktet til hovedform\u00e5let og hovedgrepet i planforslaget. Dette er forel\u00f8pige vurderinger. V\u00e5r endelige anbefaling vil fremkomme av fagnotatet til sluttbehandling (2. gangs behandling). Kulturminner og kulturmilj\u00f8 Planomr\u00e5det omfattes av hensynssone kulturmilj\u00f8 (KPA2018, Paradis-Brennhaugen). Det stilles strenge krav til etablering av tiltak innenfor hensynssonen. Nye tiltak m\u00e5 blant videref\u00f8re omr\u00e5dets stedegne farge- og materialkvaliteter, samt forholde seg til eksisterende volum og h\u00f8yder p\u00e5 bebyggelse og terreng. I omr\u00e5deregulering for Paradis er Sandbrekkevegen 3 regulert til vern. Rivning og bevaring Byantikvaren har gitt uttrykk for at de ikke \u00f8nsker rivning av eksisterende bebyggelse innenfor planomr\u00e5det. Til oppstart ble det anbefalt \u00e5 ta vare p\u00e5 Tunvegen 2,4 og 8, da dette er de eldste villaene i omr\u00e5det og er viktige identitetsb\u00e6rere for kulturmilj\u00f8et p\u00e5 Paradis. I planforslaget forutsettes det at fire villaer rives, hvor Tunvegen 8 er en av dem. For \u00e5 ivareta kulturmilj\u00f8et p\u00e5 Paradis reguleres Tunvegen 2 og 4 med tilh\u00f8rende hageanlegg til eksisterende situasjon. I tillegg bevares Sandbrekkevegen 3, i tr\u00e5d med omr\u00e5dereguleringen. PBE har forst\u00e5else for at eksisterende bebyggelse innenfor planomr\u00e5det ikke er forenelig med det foresl\u00e5tte plangrepet, og at enkelte bygg m\u00e5 rives for \u00e5 oppn\u00e5 fortettingen som omr\u00e5dereguleringen legger til rette for. PBE mener likevel at det er uheldig at Tunvegen 8 foresl\u00e5s revet all den tid den har blitt anbefalt bevart av Byantikvaren. PBE savner en redegj\u00f8relse for hvorfor ikke dette bygget kan eller b\u00f8r bevares, og hvordan det eventuelt kan bevares i planforslaget. En slik redegj\u00f8relse m\u00e5 foreligge til 2. gangs behandling. Saksnummer PLAN-2022/20567 Side 3 av 13 Byggeh\u00f8yder I omr\u00e5dereguleringen \u00e5pnes det for en maksimal byggeh\u00f8yde p\u00e5 kote +53 meter for begge de to feltene i planomr\u00e5det, og \u00e5pner opp for at S9 og BB2 kan f\u00e5 henholdsvis 3 og 3 til 4 etasjer. Planomr\u00e5det inng\u00e5r i hensynssone kulturmilj\u00f8 som angir at nye tiltak innenfor hensynssonen m\u00e5 forholde seg til volum og h\u00f8yder p\u00e5 eksisterende bebyggelse og terreng. Figur 2 Skjermbilde av illustrasjonsplanen. Det foresl\u00e5tte plangrepet varierer i h\u00f8yde for \u00e5 tilpasse seg b\u00e5de eksisterende bebyggelse og terreng. Byggeh\u00f8ydene er angitt p\u00e5 plankartet. Villaen i Sandbrekkevegen 3 bevares i tr\u00e5d med omr\u00e5dereguleringen, og bygg B trapper seg ned mot dette bygget. Langs Sandbrekkevegen stiger bygningsh\u00f8yden sammen med terrenget. Bygg C, D og E foresl\u00e5s med takhage, og vil v\u00e6re opp til kote +54 meter. Dette overskrider omr\u00e5dereguleringens grense for byggeh\u00f8yde, men det kommer av at forslagsstiller ikke \u00f8nsker synlig rekkverk p\u00e5 takene og at det er behov for st\u00f8yskjerming. I planforslaget blir takflatene heller trukket noe opp, og fungerer som rekkverk og st\u00f8yskjerm for takhagene. Takhagene vil ligge p\u00e5 kote +52,3 meter, mens rekkverket rundt er en forlengelse av skr\u00e5taket og ender p\u00e5 kote +53,5m. Vi slutter oss til foresl\u00e5tte byggeh\u00f8yder for bygg C, D og E. H\u00f8ydeforskjellene p\u00e5 tomten gj\u00f8r at deler av bygg F blir liggende lavere i terrenget enn de resterende byggene, og vil derfor fremst\u00e5 \u00e5 v\u00e6re p\u00e5 5 etasjer. I tidligere arbeidsm\u00f8ter har det blitt presisert at omr\u00e5dereguleringen legger f\u00f8ringer for utnyttelsesgrad og byggeh\u00f8yder. For felt BB2 fremg\u00e5r det i omr\u00e5dereguleringen at det kan etableres blokkbebyggelse p\u00e5 inntil tre etasjer, og at en eventuell fjerde etasje skal v\u00e6re inntrukket. Tidligere tilbakemelding har v\u00e6rt at tre etasjer anses som riktig volum her. I det foresl\u00e5tte plangrepet vises bygg F med fire etasjer i \u00f8st mot Tunvegen. PBE er positive til at det benyttes en lav gesims som skr\u00e5r takformen for \u00e5 minimere h\u00f8ydevirkningen av bygget, og anser den fjerde etasjen som Saksnummer PLAN-2022/20567 Side 4 av 13 inntrukket. Ettersom Tunvegen heller s\u00f8rover, f\u00e5r byggets s\u00f8rlige side en eksponert underetasje. PBE er positive til at det foresl\u00e5s bolig i underetasjen da dette vil aktivere fasaden. Vi kan derimot ikke akseptere at bygg F foresl\u00e5s med 5 etasjer i s\u00f8r, noe som strider med b\u00e5de tidligere tilbakemeldinger og omr\u00e5deregulering. Vi vurderer at bygget m\u00e5 forholde seg til terrenget og nabobebyggelse, og at den s\u00f8rligste delen av bygg F m\u00e5 trekkes ned i tr\u00e5d med f\u00f8ringen gitt av omr\u00e5dereguleringen. Bygg G best\u00e5r av flere lavblokker i kupert terreng. Byggene foresl\u00e5s som 3 frittst\u00e5ende lavblokker som ogs\u00e5 fungerer som st\u00f8yskjerm for det felles uteoppholdsarealet p\u00e5 bakken. Bebyggelsen ligger i felt S9 i omr\u00e5dereguleringen, og omr\u00e5dereguleringens bestemmelse 4.8 sier at nybygg i dette feltet kan etableres med 3 etasjer. I snittene som er sendt inn er derimot denne bebyggelsen foresl\u00e5tt til 4 etasjer. Vi ber derfor om at disse bygningene reduseres i antall etasjer i samsvar med omr\u00e5dereguleringen. Figur 3 Utklipp fra snitt Aa og B som viser etasjene i bygg G. Snittet til venstre ses fra s\u00f8r, snittet til h\u00f8yre ses fra vest. Utnyttelse Omr\u00e5dereguleringen legger opp til at b\u00e5de S9 og BB2 kan utvikles med maksimal %-BRA = 200%. Dette inkluderer ogs\u00e5 areal under bakken. Det har i planprosessen blitt gitt tilbakemelding p\u00e5 at det ikke kan forventes at planomr\u00e5det kan bygges ut med maksimal utnyttelsesgrad gitt de hensyn som m\u00e5 ivaretas innenfor planomr\u00e5det. Planomr\u00e5det ligger tett p\u00e5 flere st\u00f8ykilder, og det er krevende \u00e5 f\u00e5 til et plangrep som ivaretar tilstrekkelig kvalitet med hensyn til st\u00f8y og sol. Plankartet viser %-BRA = 160% og 205% for henholdsvis BB1 og BB2. Bestemmelse 3.1.1.1.c angir at samlet total utnyttelse (%-BRA) for BB1 og BB2, inkludert arealet under bakken, ikke kan overskride %-BRA = 200%. Ettersom feltene for utbygging i reguleringsplanen ikke er identiske med omr\u00e5dereguleringens felt for utbygging er det gjort en utregning som viser forholdet mellom de to planene. omr\u00e5dereguleringen gir mulighet for samlet total p\u00e5 BRA p\u00e5 13 596 m2, og i reguleringsplanen foresl\u00e5s en samlet BRA p\u00e5 8964 m2. Dette tilsier en samlet utnyttelsesgrad for feltene vist i omr\u00e5dereguleringen p\u00e5 %-BRA = 142%, og planforslaget er dermed i tr\u00e5d med overordnet omr\u00e5deregulering. Vi stiller ogs\u00e5 sp\u00f8rsm\u00e5l ved utnyttelsesgraden p\u00e5 BF3, hvilket er foresl\u00e5tt \u00e5 v\u00e6re %-BRA = 160%. Villaen er planlagt bevart i henhold til omr\u00e5dereguleringen, og er i matrikkelen registrert med en BRA p\u00e5 326m2. Det foresl\u00e5tte arealform\u00e5let BF3 er satt til 369 m2, noe som tilsier at eksisterende bebyggelse utgj\u00f8r en %-BRA = 88%. Vi ser ikke behovet for at %-BRA n\u00e6rmest dobles for dette arealform\u00e5let, og ber om at denne senkes. Saksnummer PLAN-2022/20567 Side 5 av 13 Utforming Gjennom planprosessen har bygningenes utforming og plassering v\u00e6rt en viktig diskusjon. Det har v\u00e6rt viktig at volumene som foresl\u00e5s tar hensyn til kulturmilj\u00f8et p\u00e5 Paradis med materialitet og volum, og ikke blir for dominerende. Bebyggelsesstrukturen har v\u00e6rt gjennom mange revideringer, og det har v\u00e6rt viktig \u00e5 etablere siktlinjer gjennom prosjektet og begrense den opplevde st\u00f8rrelsen av bygningene. Bygg E Bygg D Bygg C Bygg B Figur 4 Skjermbilde av snitt Ee I det foresl\u00e5tte plangrepet legges bebyggelsen langs Sandbrekkevegen i nord, noe som ogs\u00e5 fungerer som en st\u00f8yskjerm for uteoppholdsarealet i s\u00f8r. Bygg B smalner mot villaen i Sandbrekkevegen 3 (bygg A), og har en lavere h\u00f8yde enn de andre byggene langs Sandbrekkevegen. I n\u00e6rheten av villaen foresl\u00e5s det ogs\u00e5 lavblokker (bygg G). Bygg C, D og E f\u00f8lger stigningen i Sandbrekkevegen, og er noe h\u00f8yere. Mot vegen er det foresl\u00e5tt inntrukket f\u00f8rste etasje og en lav gesims for \u00e5 minimere h\u00f8ydevirkningen. Mellom bygningskroppene planlegges det smau som gir siktlinjer fra fortauet i Sandbrekkevegen og inn i prosjektets uteoppholdsareal. Vi stiller sp\u00f8rsm\u00e5l til kvalitetene i smauene mot Sandbrekkevegen, spesielt mellom bygg C og D. Vi frykter at disse mellomrommene mellom byggene blir for smale til at bygningene p\u00e5 hver side av smauene kan f\u00e5 gode oppholdsrom i boenhetene. Vi ber om at dette bearbeides videre. Mellom bygg D og E f\u00e5r man en siktlinje ned fra veien Eik\u00e5sen i nord, og den \u00e5pne plassen mellom byggene brukes for at renovasjonsbilen skal f\u00e5 en tilfredsstillende sporingskurve inn til foresl\u00e5tt renovasjonsl\u00f8sning. For \u00e5 bryte opp volumet til bygg F er det i bestemmelsene sikret at bygningskroppen skal f\u00e5 et visuelt brudd. Vi ber om at det visuelle bruddet, den lave gesimsen og smauene mellom bygningene konkretiseres og sikres ytterligere. Vi ber ogs\u00e5 om at det presiseres at bestemmelse 2.2.2 gjelder fasade. Figur 6 Skjermbilde hentet fra planbeskrivelsen Saksnummer PLAN-2022/20567 Side 6 av 13 Uteoppholdsareal I bestemmelsene er det sikret at alle boenhetene f\u00e5r minimum 7m2 privat uteareal og minimum 15 m2 felles uteoppholdsareal i samsvar med mengdekravene gitt i omr\u00e5dereguleringen. Dette tilsier at minimum 1125 m2 skal v\u00e6re felles og minimum 525 m2 skal v\u00e6re privat. Planforslaget legger opp til felles takterrasser p\u00e5 bygg B, C og D. I bestemmelsene til omr\u00e5dereguleringen st\u00e5r det at 50% av uteoppholdsarealet skal ha sol ved v\u00e5rjevnd\u00f8gn (21. mars). I redegj\u00f8relsen for dette er det vist at 50% av arealet p\u00e5 bakkeplan har sol ved v\u00e5rjevnd\u00f8gn uavhengig av om det er privat eller felles. Ut ifra v\u00e5re utregninger klarer man kravet om sol for alt uteoppholdsarealet 21. mars, men vi ber om at forslagsstiller viser denne utregningen i planarbeidet. Vi savner at prosjektet sikrer kvalitet utover tilgang til sol og mangel p\u00e5 st\u00f8y. Vi \u00f8nsker at utearealene m\u00f8bleres p\u00e5 en slik m\u00e5te at det motiverer til lek og opphold, og at uteoppholdsarealene m\u00f8bleres for flere aldersgrupper. Etter v\u00e5r vurdering m\u00e5 det komme tydeligere frem hvilke kvaliteter det er tenkt at de ulike sonene skal tilby. I planbeskrivelsen er det et \u00f8nske om \u00e5 ta vare p\u00e5 kollen s\u00f8r for Sandbrekkevegen 3/bygg A. Det kuperte landskapet er karakteristisk for omr\u00e5det, og PBE er positive til \u00f8nsket om \u00e5 ta vare p\u00e5 den og at kollen benyttes som uteoppholdsareal. Snitt A og B viser derimot at store deler av kollen forsvinner i etableringen av bygg G, og vi stiller sp\u00f8rsm\u00e5l ved om bevaringen av kollen er forenelig med utbyggingen av bygg G slik planforslaget foreligger. Vi ber ogs\u00e5 om at man tar klarere stilling til bruken av arealet p\u00e5 kollen. I planforslaget vil det etableres 3 mindre private utearealer p\u00e5 den resterende kollen, men vi vurderer at dette likevel vil privatisere rommene mellom de private uteoppholdsarealene. Vi \u00f8nsker at det kommer frem hvordan boenheten som planlegges i underetasjen i s\u00f8r av bygg F p\u00e5virker og p\u00e5virkes av uteoppholdsarealet utenfor. Dette arealet er regnet inn som en del av det felles uteoppholdsarealet i prosjektet, og det er derfor spesielt viktig at b\u00e5de arealet ikke sjeneres av boenheten og vice versa. Vi \u00f8nsker at det er tydelige skiller mellom privat og felles uteoppholdsareal. Det m\u00e5 sikres en buffer mellom private utearealer for boenheter p\u00e5 bakkeplan og felles utearealer gjennom vegetasjon og/eller h\u00f8ydeforskjeller. Vi krever ogs\u00e5 at utformingen av trappen i det felles uteoppholdsarealet p\u00e5 bakkeplan utformes p\u00e5 en m\u00e5te som oppfordrer til opphold. Bestemmelse 3.1.3.4.b sier at det ikke skal benyttes asfalterte flater i g\u00e5rdsrommene, og at underlag som gressarmering og gatestein skal etterstrebes. Plan- og bygningsetaten \u00f8nsker at det tilf\u00f8yes en setning som sikrer permeabelt dekke slik at en ikke \u00e5pner for at andre harde flater enn asfalt kan benyttes. Samferdsel Tilkomsten til planomr\u00e5det er lagt omtrentlig i samsvar med gjeldende omr\u00e5deregulering. Noe av utfordringene har v\u00e6rt sykkelveien som reguleres av fylket i plansak Tunvegen- Jacob Kj\u00f8des Veg, Gang og sykkelveg (PlanID 65020000). Omr\u00e5dereguleringen har regulert inn fortau langs Tunvegen, og i den p\u00e5g\u00e5ende reguleringsplanen 65020000 ble det ved forrige h\u00f8ring lagt ut et forslag til plankart med b\u00e5de fortau og sykkelveg. Omr\u00e5det er i dag bygd ut tiln\u00e6rmet lik den l\u00f8sningen som omr\u00e5dereguleringen har regulert. I foreliggende planforslag sikres imidlertid ikke opparbeiding av fortau eller sykkelanlegg i Saksnummer PLAN-2022/20567 Side 7 av 13 Tunvegen, noe den p\u00e5g\u00e5ende reguleringsplanen 65020000 foresl\u00e5r ved utbygging av deler av planomr\u00e5det. Forholdet mellom den p\u00e5g\u00e5ende reguleringsplanen 65020000 og foreliggende planforslag m\u00e5 avklares. Det legges opp til at tilkomst for renovasjonsbil og kj\u00f8rende til parkeringskjeller krysser fremtidig fortau og sykkelvei. For \u00e5 ivareta trafikksikkerheten for myke trafikanter i Tunvegen ber vi om at det vurderes gjennomg\u00e5ende fortau og sykkelvei ved tilkomsten til planomr\u00e5det fremfor SK-form\u00e5l. Vi ber om innspill p\u00e5 temaet gjennom offentlig ettersyn. Renovasjon Gjennom planprosessen har plassering av renovasjonsanlegg v\u00e6rt gjenstand for diskusjon, og foresl\u00e5tt plassering er utarbeidet i samr\u00e5d med BME og fylket. Renovasjon l\u00f8ses med nedgravde bunnt\u00f8mte containere s\u00f8r for bygg D. Anlegget er plassert innenfor egen tomt, og som en konsekvens av dette beslaglegges areal som kunne v\u00e6rt gode uterom. Dette bekreftes i sol- og skyggestudier som viser at renovasjonsanlegget opptar et solfylt omr\u00e5de. PBE forst\u00e5r at det er utfordrende \u00e5 finne en annen plassering av renovasjonsanlegget og ber derfor om at det legges vekt p\u00e5 utforming av dette arealet i det videre planarbeidet. Vi er positive til intensjonene beskrevet i planbeskrivelsen om at arealet kan fungere som et fleksibelt g\u00e5rdsrom utenom t\u00f8mmingstidspunktene. Disse intensjonene m\u00e5 sikres i bestemmelsene til andre gangs behandling. St\u00f8y I planprosessen har PBE lagt til grunn KPA2018 sine bestemmelser om st\u00f8y fremfor omr\u00e5dereguleringen for Paradis. Planomr\u00e5det har flere st\u00f8ykilder rundt seg, og byggenes og uteoppholdsarealenes plassering og utforming har v\u00e6rt sentral for \u00e5 tilfredsstille kravene fra KPA2018. Uteoppholdsareal Den foresl\u00e5tte bebyggelsen fungerer som st\u00f8yskjerming for uteoppholdsarealet p\u00e5 bakkeplan. I st\u00f8yrapporten vises det at st\u00f8yniv\u00e5et fra vegtrafikk og bybanen p\u00e5 uteoppholdsarealet p\u00e5 bakkeplan og ved takhager vil v\u00e6re tilfredsstillende med en st\u00f8yskjermingssluse i vest og tette rekkverk p\u00e5 takhager. N\u00e5r det gjelder private uteoppholdsareal viser st\u00f8yrapporten at det er behov for innglassing av balkonger for \u00e5 oppn\u00e5 tilfredsstillende st\u00f8yniv\u00e5 p\u00e5 privat uteoppholdsareal for bygg E. Dette \u00e5pner omr\u00e5dereguleringen og KPA for, men PBE \u00f8nsker at man jobber med en alternativ l\u00f8sning der man unng\u00e5r \u00e5 bruke innglasset balkong. St\u00f8yrapporten legger til grunn en sluse p\u00e5 1.5 meter som st\u00f8yskjerm, men vi kan ikke se at h\u00f8yden eller slusen sikres i planforslaget. Fasade Forel\u00f8pig skissert planl\u00f8sning for bygg B, C, D og E viser boder, heis og trapperom mot den st\u00f8yutsatte siden mot Sandbrekkevegen. Alle boenhetene i B, C og D kan p\u00e5 denne m\u00e5ten f\u00e5 boenheter med en stille sone som ligger under grenseverdi for gul st\u00f8ysone. Saksnummer PLAN-2022/20567 Side 8 av 13 omr\u00e5dereguleringen \u00e5pner for at det kan etableres innglassede balkonger for \u00e5 l\u00f8se private uteoppholdsarealer, men hverken omr\u00e5dereguleringen eller KPA2018 \u00e5pner derimot for bruken av innglassede balkonger for \u00e5 oppn\u00e5 dempet eller stille side med hensyn til st\u00f8y. Figur 7 Skjermbilde hentet fra st\u00f8yrapporten. For bygg E er st\u00f8y et sv\u00e6rt aktuelt problem. Deler av st\u00f8yproblematikken kan l\u00f8ses ved \u00e5 plassere boder og innvendige trapper mot den h\u00f8yeste st\u00f8yen, men likevel vil byggets \u00f8stligste side f\u00e5 st\u00f8y i gul sone. Slik byggene foresl\u00e5s i utforming og med planl\u00f8sningen fra st\u00f8yrapporten, vil flere enheter f\u00e5 problemer med st\u00f8y. Vi ber om at i det videre arbeidet vurderes om innglasset balkong er eneste mulighet for \u00e5 f\u00e5 stille side, og om utformingen og planl\u00f8sningen m\u00e5 justeres for \u00e5 bedre h\u00e5ndtere st\u00f8ysituasjonen. Parkering Det skal etableres parkeringskjeller i bestemmelsesomr\u00e5de #4 under bebyggelsen i felt BB1- 2 og tilkomstveien f_V. Parkeringskjellerens omfang er ogs\u00e5 vist i illustrasjonsplan datert 01.11.2023. Det foresl\u00e5s en parkeringsdekning for bil p\u00e5 maksimum 0,5 plasser per 100 m2 BRA bolig. Parkeringskjelleren skal ogs\u00e5 benyttes av eksisterende bebyggelse som ivaretas i planforslaget (felt BF1-3). Reguleringsbestemmelsen 3.1.1.2.c sikrer \u00e9n parkeringsplass for hver av disse boligene. For sykkel skal det etableres minimum 2,5 parkeringsplasser per 100 m2 BRA bolig. Sykkelparkeringen skal hovedsakelig l\u00f8ses i parkeringskjeller, men noen plasser etableres p\u00e5 bakkeniv\u00e5 tilknyttet inngangspartiene. I planprosessen har PBE sagt at KPA2018 m\u00e5 legges til grunn for parkering. Forslagsstiller foresl\u00e5r en lavere parkeringsdekning for bil enn KPAs minimumskrav i byfortettingssonen p\u00e5 0,6 plasser per 100 m2 BRA bolig. Vi er positive til en lavere parkeringsdekning, da omr\u00e5det ligger sv\u00e6rt sentralt plassert i forhold til kollektivtransport, dagligvare og sosial infrastruktur som skole og barnehage. Videre er vi ogs\u00e5 \u00e5pne for at parkeringsdekningen kan reduseres ytterligere. N\u00e5r det gjelder sykkelparkering ber vi om at det settes av areal til sykkelvogn eller transportsykkel, da disse kan fungere som et godt alternativt transportmiddel til bilen, spesielt for sm\u00e5barnsfamilier. Dette m\u00e5 sikres i bestemmelsene til 2. gangs behandling. Saksnummer PLAN-2022/20567 Side 9 av 13 Klimaavtrykk Det er utarbeidet klimagassberegninger til planforslaget. P\u00e5 n\u00e5v\u00e6rende tidspunkt er ikke byggene ferdig prosjektert, og det er derfor benyttet generiske klimagassverdier i beregningene. Prosjektert bygg vil derfor sammenfalle med referansebygg. Klimagassberegningene har ogs\u00e5 vurdert et alternativ med bevaring og rehabilitering. Klimagassberegningen viser at rivning og oppf\u00f8ring at ny bebyggelse vil gi 7663 tonn CO2e, og at rehabilitering og tilbygg vil gi 7120 tonn CO2e. Resultatene viser at rehabilitering ville hatt et lavere CO2-avtrykk enn rivning, med en differanse p\u00e5 7,3%. Figur 5 Skjermbilde hentet fra klimagassberegningen Klimagassberegningen viser at transport i drift er den st\u00f8rste kilden til utslipp, fulgt av material og energi i drift gitt norsk str\u00f8mmiks. Fremtidige fortetting p\u00e5 Paradis kan senke transport i drift, og tiltak som begrenser bruk av privatbil og fremmer gange og sykkel vil v\u00e6re viktige tiltak for \u00e5 redusere utslippene ytterligere. Videre pekes det p\u00e5 at produksjon av materialer, dekker, fasadematerial m.m. ogs\u00e5 vil ha stor betydning for prosjektets utslipp. Planforslaget har sikret en parkeringsdekning lavere enn KPAs krav jf. avsnitt om parkering. Dette er vi positive til, da lav parkeringsdekning er et viktig virkemiddel for \u00e5 redusere utslipp under transport i drift. Vi \u00f8nsker at prosjektet viser st\u00f8rre klimaambisjoner. I det videre arbeidet med planen blir det viktig \u00e5 legge til rette for at sykkel blir et foretrukket transportmiddel. Videre m\u00e5 bestemmelsene om materialbruk strammes opp, slik at prosjektets klimagassutslipp ligger i under referansebygg. Barn og unges interesser Planomr\u00e5det best\u00e5r hovedsakelig av eneboliger og private hageareal, og er derfor ikke i bruk som lekeareal i dag. Planlagt tiltak legger opp til lekeareal innad i g\u00e5rdsrommet. Av planbeskrivelsen fremg\u00e5r det en intensjon om \u00e5 tilrettelegge for to egne areal for barns lek \u2013 en naturlekeplass og en \u00abordin\u00e6r\u00bb lekeplass. Det vil i tillegg v\u00e6re areal tilgjengelig for lek, men som ikke tilfredsstiller KPAs kvalitetskrav hva gjelder st\u00f8y og sol. I bestemmelsene er det sikret at det skal etableres minimum 100 m2 sm\u00e5barnslekeplass og at den skal utstyres med minimum to lekeapparater, sandkasse, benk og ha universell tilkomst. PBE er positive til at det planlegges for to lekeplasser med ulik utforming og konsept. Denne intensjonen m\u00e5 sikres i bestemmelsene til 2. gangs behandling. Av tidligere barnetr\u00e5kkregistreringer p\u00e5 Paradis, fremg\u00e5r det at skoleveien ved Sandbrekkevegen oppleves utrygg. Med fylkets regulering av gang- og sykkelvei p\u00e5 Paradis Saksnummer PLAN-2022/20567 Side 10 av 13 (PlanID 65020000) og planforslagets regulering av Tunvegen, vurderer vi at trafikksikkerheten vil bedres for skolebarna. L\u00f8sningen i Tunvegen m\u00e5 avklares i dialog med Vestland fylkeskommune. N\u00e6rmeste barneskole er Paradis skole (600m) og n\u00e6rmeste barnehage Akasia Paradis barnehage (500m). For Fana bydel ble det i 2022 rapportert om en barnehagekapasitet til 93% av barna i alderen 1-5 \u00e5r. Ved \u00e5 legge til grunn dagens kapasitetsbehov mangler det rundt 220 barnehageplasser i 2035. I barnehagebruksplanen st\u00e5r det at det er behov for \u00f8kt andel barnehageplasser p\u00e5 Paradis, grunnet stor utbygging i omr\u00e5det. If\u00f8lge retningslinjene til KPA fremg\u00e5r n\u00f8kkeltall som indikerer at foreliggende planforslag vil generere 23 barnehagebarn. I skolebruksplanen st\u00e5r det at antatt \u00f8kning i elevtall er l\u00f8st p\u00e5 kort og lang sikt ved \u00e5 foresl\u00e5 \u00e5 utvide skolekapasiteten p\u00e5 Paradis skole. Grunnskoleelever har rett til \u00e5 g\u00e5 p\u00e5 den skolen som er n\u00e6rmest, eller den skolen i n\u00e6rmilj\u00f8et de sokner til. If\u00f8lge retningslinjene til KPA fremg\u00e5r n\u00f8kkeltall som indikerer at foreliggende planforslag vil ha ca. 4 elever pr \u00e5rstrinn. I sluttbehandlingen til plansak Paradis Hage (planID 64230000) bystyresak 362/23 viste bystyret til den store utbyggingen som har skjedd p\u00e5 Paradis og i Fana de siste ti\u00e5rene, og ba byr\u00e5det sikre tilfredsstillende skole- og barnehagekapasitet i omr\u00e5det. Naturmangfold Mml. \u00a78 sier at offentlige beslutninger som ber\u00f8rer naturmangfold skal bygge p\u00e5 et kunnskapsgrunnlag som st\u00e5r i forhold til sakens karakter og risiko for skade p\u00e5 naturmangfoldet. Naturmangfoldrapporten skriver derimot at de r\u00f8dlistede artene innenfor planomr\u00e5det er registrert i perioden 1966-1971 med en koordinatpresisjon p\u00e5 1000 meter. Videre st\u00e5r det: \u00abBasert p\u00e5 eldre registreringsdato, un\u00f8yaktig koordinatpresisjon og mye utbygging p\u00e5 Paradis de siste \u00e5rene, vurderes det at denne reguleringsplanen ikke medf\u00f8rer risiko for insektartene.\u00bb Vi vurderer det som n\u00f8dvendig med en befaring av planomr\u00e5det for \u00e5 kunne gi et oppdatert bilde av r\u00f8dlistede arter, og krever at dette gj\u00f8res f\u00f8r 2. gangs behandling. Nml. \u00a7 9 stiller krav om en \u00abf\u00f8re-var-holdning\u00bb for \u00e5 unng\u00e5 alvorlig eller irreversibel skade p\u00e5 naturmangfoldet dersom det ikke foreligger tilstrekkelig kunnskap om virkningene p\u00e5 naturmilj\u00f8et. Naturmangfoldrapporten konkluderer med at det foreligger tilstrekkelig kunnskap om planens virkning. Det m\u00e5 foretas en befaring av omr\u00e5det. Nml. \u00a710 stiller krav om at p\u00e5virkningen p\u00e5 \u00f8kosystemet skal vurderes ut fra belastningen som \u00f8kosystemet blir utsatt for. Naturmangfoldrapporten konkluderer med at planforslaget ikke vil medf\u00f8re nevneverdig virkning for landskap, \u00f8kosystem, naturtyper eller arter. Det pekes p\u00e5 at omr\u00e5det allerede er betydelig bygd ut, og at naturmangfold med stor viktighet ikke ber\u00f8res av planforslaget. Det m\u00e5 foretas en befaring av omr\u00e5det. Nml. \u00a7 11 krever at tiltakshaver selv skal b\u00e6re kostnadene ved \u00e5 hindre eller begrense tiltakets naturskader. Det oppgis i naturmangfoldrapporten at tiltakshaver er kjent med dette. Saksnummer PLAN-2022/20567 Side 11 av 13 Etter nml. \u00a7 12 kreves det at det fors\u00f8kes \u00e5 unng\u00e5 eller begrense skade p\u00e5 naturmangfoldet gjennom driftsmetoder, teknikk og lokalisering. I bestemmelsene er det satt krav til avb\u00f8tende tiltak (2.6.6, 2.6.7 og 3.3.2). Etter v\u00e5r vurdering m\u00e5 det ogs\u00e5 sikres en tilstrekkelig h\u00e5ndtering av forurensede masser og slamholdig eller forurenset overvann fra anleggsperioden. Energi Planomr\u00e5det ligger innenfor konsesjonsomr\u00e5det for fjernvarme. I henhold til KPA 2018 er det tilknytningsplikt for nybygg med et samlet areal over 500 m2. Det kan gis unntak dersom utbygger kan dokumentere gunstigere energil\u00f8sninger. Bestemmelse 2.7.1 og 2.7.2 sier at det skal legges til rette for en lokal energil\u00f8sning, og at bruk fornybare energikilder skal vurderes. Vi er positive til at man ser p\u00e5 fornybare energil\u00f8sninger, men dersom forslagsstiller ikke \u00f8nsker \u00e5 knytte seg til fjernvarme m\u00e5 det dokumenteres at prosjektets l\u00f8sning er mer hensiktsmessig for \u00e5 f\u00e5 unntak fra tilknytningsplikten, jf KPA \u00a7 34.1. Konklusjon Plan- og bygningsetaten vurderer at planforslaget er p\u00e5 riktig vei med flere gode grep, men at det gjenst\u00e5r noe som m\u00e5 forbedres f\u00f8r planen kan vedtas. Etter v\u00e5r vurdering m\u00e5 f\u00f8lgende hovedproblemstillinger bearbeides i det videre planarbeidet: \u2022 Bygg G m\u00e5 reduseres i antall etasjer i samsvar med omr\u00e5dereguleringen. \u2022 Bygg F m\u00e5 i s\u00f8r reduseres i antall etasjer i samsvar med omr\u00e5dereguleringen. \u2022 Mulig opparbeidelse av o_FO4, o_FO3, o_SA3 og o_SA2 m\u00e5 avklares med den p\u00e5g\u00e5ende reguleringsplanen 65020000. \u2022 Det m\u00e5 gj\u00f8res en befaring av planomr\u00e5det for \u00e5 kartlegge naturmangfold. \u2022 Planforslaget m\u00e5 oppdateres og suppleres i henhold til v\u00e5re tilbakemeldinger fagnotatet. Vi ber om innspill p\u00e5 ovennevnte gjennom offentlig ettersyn. Planforslaget m\u00e5 oppdateres og suppleres i henhold til v\u00e5re tilbakemeldinger i fagnotatet. Vedtak: 1. I medhold av plan- og bygningsloven \u00a7 12-11, og i henhold til delegert myndighet, sendes f\u00f8lgende forslag til detaljregulering p\u00e5 h\u00f8ring og legges ut til offentlig ettersyn: a. Reguleringsplan, Fana, Gnr.13, Bnr.434 m.fl., Sandbrekkevegen, arealplan-ID 70050000 vist p\u00e5 plankart, datert 01.11.2023 b. Tilh\u00f8rende reguleringsbestemmelser, datert 06.11.2023. Plan- og bygningsetaten Aslaug Aalen Avdelingsleder Tarje I. Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2022/20567 Side 12 av 13 Vedlegg: Plankart datert 01.11.2023 Reguleringsbestemmelser datert 06.11.2023 Planbeskrivelse datert 06.11.2023 Merknadsskjema datert 12.05.2020 Merknader samlet uten dato Illustrasjonsplan datert 01.11.2023 Snitt og oppriss datert 01.11.2023 Fotomontasje, perspektiv datert 25.08.2023 Sol- og skyggeillustrasjoner datert 25.08.2023 Lengde- og tverrprofiler veg datert 27.08.2021 ROS-analyse datert 20.09.2023. VA-rammeplan datert 10.06.2022 Uttale til VA-rammeplan datert 09.08.2022 Kulturminnedokumentasjon datert oktober 2022 Uttale til kulturminnedokumentasjon datert 17.11.2022 St\u00f8yrapport datert 30.10.2023 Renovasjonsteknisk plan datert 11.06.2021 Uttale til renovasjonsteknisk plan datert 14.06.2021 Trafikkanalyse datert 06.03.2020 Naturmangfoldsrapport datert 20.09.2023 Klimagassberegning datert 21.09.2023 Gebyrgrunnlag datert 02.11.2023 Notat vurdering av adkomst datert 23.09.2021 Oversikt MUA og sol p\u00e5 bakkeplan datert 25.08.2023 Oversiktsillustrasjoner datert 25.08.2023 Trafikkfunksjonsplan datert 24.05.2023 Veitegninger datert 27.08.2021 Plan 1. og 2 etasje datert 14.02.2022 Fullstendig dokumentoversikt og saksgang, se https://www.bergen.kommune.no/omkommunen/offentlig-innsyn/innsynplanogbyggesak saksnr: PLAN-2022/20567 Saksnummer PLAN-2022/20567 Side 13 av 13 "
}