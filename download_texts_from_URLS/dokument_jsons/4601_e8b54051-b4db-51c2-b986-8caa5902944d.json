{
  "dokument_id": "e8b54051-b4db-51c2-b986-8caa5902944d",
  "doc_type": "case_attachment",
  "kommune": 4601,
  "tittel": "Klage p\u00e5 vedtak, datert 26.10.2023",
  "url": "https://bergen.kommune.no/politikere-utvalg/api/fil/bk360/9464375/Klage-pa-vedtak-datert-26-10-2023",
  "tekst": " grung arkitektur as Skuteviksboder 22, 5035 Bergen, Tlf. 55 28 40 00, faks. 55 28 48 00 E-mail: firma@grung.as Bergen kommune Etat for byggesak og private planer Postboks 7700 5020 Bergen Deres ref: Deres brev av: V\u00e5r ref: Oppdrag nr: Dato: 2022/191791 Arve Haugland 19-48 26.10.2023 Klage p\u00e5 vedtak i sak 2022/191791 Kirkeveien 18 Gjelder avslag - vedtak i utvalget for milj\u00f8 og byutvikling. Tiltakshaver : Maestro Media AS v/Stian Andreassen __________________________________________________________________ Vi viser til m\u00f8te i utvalget for milj\u00f8 og byutvikling (UTMB) 05.10.2023. Her fikk klage p\u00e5 vedtak om rammetillatelse, medhold i forholdet 10 mot 7 stemmer. P\u00e5 vegne av tiltakshaver vil vi her klage p\u00e5 nevnte vedtak. Under vil vi f\u00f8rst gj\u00f8re rede for nye momenter i saken. Videre vil vi gi en utfyllende klage der nevnte presisering er en del av innholdet. Avslutningsvis gis det som vedlegg transskript fra innlegg i saken ved UTMB samt en kronologisk liste over sakens historie gjennom ulike faser. Ny momenter i saken: I rammetillatelse gitt av Byr\u00e5det 26.10.2022 presiseres det at det skal avsettes 2 meter langs grensen til Kirkeveien for et fremtidig fortau. Dette vilk\u00e5ret m\u00e5 ses i sammenheng med v\u00e5re samtaler med Statens Vegvesen og v\u00e5r s\u00f8knad om dispensasjon fra plankrav. Etter det ble avsatt nevnte 2 meter av tomten til et fremtidig fortau fikk vi dispensasjon fra plankrav fremsatt av Statens Vegvesen. Vi vil n\u00e5 som alternativ til \u00e5 legge til rette for et fremtidig fortau i forbindelse med denne klagen, grave av og gruse et felt i en bredde av 2,5 meter langs hele tomtens grense mot Kirkeveien. Vi er av den klare oppfatning at dette ikke er en endring som krever en ny saksbehandling, men en presisering som kan avklare forhold som har hatt, eller kan f\u00e5 betydning for vurdering av tiltaket. N\u00e5r det nevnte arealet n\u00e5 \u00f8nskes utvidet fra 2,0 til 2,5 meter har dette sammenheng med tidligere m\u00e5l gitt av Statens Vegvesen samt tiltakshavers vilje til \u00e5 ytterligere bidra til en god l\u00f8sning p\u00e5 dagens trafikale utfordringer, knyttet til gjennomfarts-problemet (trafikk) i begge retninger. FORETAKSREGISTERET 891 407 262 MVA grung arkitektur as Skuteviksboder 22, 5035 Bergen, Tlf. 55 28 40 00, faks. 55 28 48 00 E-mail: firma@grung.as Klage p\u00e5 vedtak i utvalget for milj\u00f8 og byutvikling (UTMB) 05.10.2023: Vi merker oss at det som var utslagsgivende forholdet til vei og trafikksikkerhet. Det vises til uttale fra h\u00f8yres representant, Charlotte Spurkeland, der hun presiserer dette f\u00f8r votering. I forbindelse med s\u00f8knad om dispensasjon, er det med bakgrunn i dette foretatt reduksjon av byggenes st\u00f8rrelse, nettopp for \u00e5 bedre denne situasjonen ved frivillig \u00e5 \u00abgi fra seg\u00bb areal til framtidig fortau. Dersom det blir utarbeidet en plan for omr\u00e5det der det reguleres inn bredere vei/fortau, vil f\u00f8rste skritt i gjennomf\u00f8ringen av dette bli \u00e5 erverve, eller ekspropriere areal fra eiendommene langs veien. Vi kan derfor ikke se at denne utbyggingen vanskeliggj\u00f8r gjennomf\u00f8ring av en reguleringsplan, snarere tvert imot. Ved \u00e5 la eksisterende bolig st\u00e5, og eventuelt selge den videre, vil en ikke automatisk sikre dette arealet for framtidig utvikling. I tillegg til \u00e5 sikre arealet til form\u00e5let kan omr\u00e5det i forbindelse med opparbeidelse av tomt faktisk avsettes og tilrettelegges (f. eks ved grusing), slik at det kan benyttes som et sideareal til veien. Dette vil bedre den n\u00e5v\u00e6rende situasjonen fram til en eventuell plan er p\u00e5 plass. Det ble i m\u00f8te stilt sp\u00f8rsm\u00e5l omkring utkj\u00f8rselen og sikkerheten med denne. Vi har en forventning om at Bymilj\u00f8etaten som fagetat og veimyndighet har gjort grundige vurderinger av dette, med bakgrunn i at det er gitt avkj\u00f8rselstillatelse for de 4 enhetene allerede f\u00f8r \u00f8remerking av areal til fortau og evt. fysisk tilrettelegging av dette. Barn og unges representant uttalte blant annet at dette ikke er en stor utbygging, og at han h\u00e5pet at utkj\u00f8rselen kunne benyttes som m\u00f8teplass, dersom det ble gitt et vedtak til fordel for s\u00f8ker, fordi dette da kunne bidra litt fram til et eventuelt fortau kom. Utbygger kan i forbindelse med salg av boligene presisere, ogs\u00e5 ved tinglyste klausuler, at avkj\u00f8rselen skal v\u00e6re \u00e5pen slik at denne kan fungere som m\u00f8teplass. Dersom fagetaten og politikerne ser dette som form\u00e5lstjenlig, er ikke tiltakshaver negativ til at det settes som vilk\u00e5r. SV fremmet forslag om en omr\u00e5deplan. Tiltaket forholder seg til gjeldende kommuneplan, der det ikke er stilt krav om denne plantypen for Ytre fortettingssoner. Det er spesifisert i bestemmelser til kommuneplan \u00a73-4 at dette kun gjelder i sonene S2-S32. Vi vil etter dette stille sp\u00f8rsm\u00e5l om politikerne har anledning til \u00e5 kreve en omr\u00e5deplan i denne saken? Vi vil ogs\u00e5 opplyse om at prosjektet ikke har noen h\u00f8ye skj\u00e6ringer, slik representanten fra SP hevdet. Se ogs\u00e5 saksdokumenter der forhold mellom byggegrop og skj\u00e6ringer er tema (Notat fra Grung Arkitektur as datert 07.06.2023 med referanse til Departementets tolkningsuttalelse fra 6/4-17). Det presiseres ogs\u00e5 at saken ikke omhandler rivning av enebolig slik det fremstilles i m\u00f8tet. Kirkevegen 18 har alltid v\u00e6rt en tomannsbolig. I godkjent dispensasjon fra plan peker vi p\u00e5 at det er et kommunalt ansvar \u00e5 utarbeide en plan for Kirkeveien og at dette ikke kan, eller skal v\u00e6re noe en liten privat akt\u00f8r skal b\u00e6re. I p\u00e5vente av fremtidig plan for Kirkeveien vil tiltakshaver ved \u00e5 avsette 2,5 meter av sin tomt langs Kirkeveien ivaretar hensynet og muligheten for en fremtidig plan. Vi sl\u00e5r fast at trafikksikkerheten blir bedret som en f\u00f8lge av tiltaket og vil ikke v\u00e6re til hinder for utarbeidelse av en fremtidig plan knyttet til trafikksikkerhet for Kirkeveien, se ogs\u00e5 Bymilj\u00f8etaten vurdering 22.04.21. FORETAKSREGISTERET 891 407 262 MVA grung arkitektur as Skuteviksboder 22, 5035 Bergen, Tlf. 55 28 40 00, faks. 55 28 48 00 E-mail: firma@grung.as Vi vil her be om at saken fremlegges for UTMB p\u00e5 nytt, men justert for tiltakets faktiske ivaretagelse av fremtidig plan, samt realiteten knyttet til trafikksikkerheten langs eiendommen. Det er v\u00e5r oppfattelse at avslaget viser til n\u00e5 utdaterte opplysninger som baserer seg fra det opprinnelige avslaget 18.03.2022. Nevnte avslag er gitt grunnet innsigelse fra Statens Vegvesen om plankrav for hele Kirkeveien. Det forhold at Statens Vegvesen kom med innsigelse og krav om utarbeidelse av plan for veien, ble vi f\u00f8rst kjent med da avslaget ble gitt. Vi ble f\u00f8lgelig ikke gitt anledning til \u00e5 s\u00f8ke om dispensasjon for dette forholdet f\u00f8r avslag ble gitt 18.03.2022 og vi opplever da at FvL\u00a717 ble brutt. I referat fra forh\u00e5ndskonferanse vises det til at ansvarlig s\u00f8ker ikke m\u00e5 eller b\u00f8r innhente uttalelse eller samtykke fra Statens Vegvesen. I m\u00f8te i UTMB, 05.10.23, er det fattet et vedtak i saken som viser til avslaget gitt 18.03.2022 som gyldig. Vi mener at nevnte forhold knyttet til uttalen fra Statens Vegvesen og senere oms\u00f8kt og innvilget dispensasjon fra plankrav sammen med avsatt plass for fremtidig fortau er helt vesentlige momenter i saken. Disse momentene var ikke aktuelle da det opprinnelige avslaget ble gitt 18.03.2022. Vi opplever det som feil at avslaget fra 18.03.2022 opprettholdes. Dette vedtaket er basert p\u00e5 n\u00e5 utdaterte opplysninger som ikke omhandler dispensasjon fra plan samt plass avsatt til fremtidig fortau. P\u00e5 bakgrunn av dette vil vi sp\u00f8rre om overst\u00e5ende forhold ogs\u00e5 m\u00e5 vurderes som feil i saksbehandlingen og at saken av denne grunn ogs\u00e5 b\u00f8r sendes tilbake til utvalget. I en ny vurdering mener vi det skal vektlegges at plan- og bygningsloven er en rettighetslov en \u00abja lov\u00bb. Vi mener at n\u00e5r bygningsmyndighetene har gjort en grundig vurdering av saken og konkludert med at tiltaket er i tr\u00e5d med plan- og bygningsloven, skal det kunne forventes tillatelse til bygging. I denne sammenheng mener vi at gitt dispensasjon fra plankrav og dens begrunnelse m\u00e5 vektlegges. Vi h\u00e5per at denne klagen tydeliggj\u00f8r v\u00e5rt syn p\u00e5 saken. Skulle det v\u00e6re noen sp\u00f8rsm\u00e5l vennligst ta kontakt. Med vennlig hilsen Arve Haugland Grung arkitektur as Vedleggsliste: - 01 - Transskript fra innlegg i m\u00f8te UTMB - 02 Tidslinje i saken FORETAKSREGISTERET 891 407 262 MVA grung arkitektur as Skuteviksboder 22, 5035 Bergen, Tlf. 55 28 40 00, faks. 55 28 48 00 E-mail: firma@grung.as VEDLEGG 01: Transskript fra innlegg i saken ved UTMB: SV: (Andreas Madsen Berg) Takk leder. Jeg vil fremme et alternativt forslag p\u00e5 vegne av H\u00f8yre og SV. Vi er i den oppfatning at tiltaket her ikke er tilpasset omr\u00e5det og de utfordringene som er i omr\u00e5det, og vil ikke anbefale at man vedtar en plan, og foresl\u00e5r derfor \u00e5 oppheve Byr\u00e5dets vedtak, og viser da til fagetatens begrunnelse. Det er et omr\u00e5de som er under sterkt press for fortetting og som man kan argumentere for at er egnet for fortetting, men det er en del elementer som b\u00f8r l\u00f8ses opp i f\u00f8r det. SV har ogs\u00e5 en merknad som vi \u00f8nsker \u00e5 fremme. Det er en merknad som ber om at man utarbeider en omr\u00e5deplan, og det er nettopp med det hensynet til at skal du lykkes i en god byutvikling av disse omr\u00e5dene, s\u00e5 krever det at vi gj\u00f8r noen overordnede plangrep. Det tror vi b\u00e5de styrker nabolagets mulighet til \u00e5 vite hva de kan forvente i omr\u00e5det, men ogs\u00e5 bidra til \u00e5 sikre en del av de interessene som de som bor i omr\u00e5det i dag har. Og, det er en utfordring at dette som er et omr\u00e5de tett p\u00e5 gode kollektivtilbud og som er tett p\u00e5 andre fortettingsomr\u00e5der ikke har en god nok plan for hvordan vi skal kunne utvikle det. S\u00e5, vi h\u00e5per at det er noe som Bystyret og utvalget s\u00e5 klart er enige i. H\u00f8yre: (Charlotte Spurkeland) Takk. Det var da utvalget var p\u00e5 befaring til tiltaket og s\u00e5 p\u00e5 veien, som gjorde at vi landet ned p\u00e5 det standpunktet som vi gj\u00f8r. Med \u00e5 fremme dette alternative forslaget slik som vi ser det s\u00e5 er det rett og slett for trangt for \u00e5 tillate at de nye boenhetene som er foresl\u00e5tt her p\u00e5 den veien som allerede er der i dag. Det er ogs\u00e5 det som Fagetaten har trukket frem i sin begrunnelse. S\u00e5 det er det som er hovedgrunnen til at vi fremmer dette forslaget, og s\u00e5 kommer vi ikke til \u00e5 st\u00f8tte merknaden fra SV. Takk. SP: (H\u00e5kon Aar\u00f8-Vara) Ja, takk leder. Jeg skal ikke bruke mye tid. Det var bare. Jeg ser Senterpartiet sitt alternative forslag er likt som H og SV sitt, s\u00e5 jeg ber egentlig om \u00e5 f\u00e5 v\u00e6re alts\u00e5 det er ikke noen vits i \u00e5 ha forskjellige, s\u00e5 vi kan like godt....hvis vi kan v\u00e6re medforslagsstiller vi, s\u00e5 g\u00e5r det bra. AP: (Geir Steinar Dale-Leder) Ja takk. Jeg har tegnet meg selv. Jeg registrerer jo igjen at spesielt H\u00f8yre da som har v\u00e6rt et parti som har brukt hele denne siste perioden til \u00e5 p\u00e5peke at det skjer for lite utbygging og er sv\u00e6rt kritisk til at man ikke klarer \u00e5 l\u00f8fte frem planer, nok en gang stemmer ned en plan som forholder seg til alle h\u00f8yder og bestemmelser for \u00f8vrig i reguleringsplan. S\u00e5, det er ganske interessant \u00e5 oppleve. N\u00e5 kommer vi jo snart inn i en ny periode, det kan v\u00e6re interessant \u00e5 se hvordan H\u00f8yre vil agere i forhold til det. Vi opplever at utbygger har tilpasset dette ut fra det som ble sist vedtak i Bystyret, slik at vi g\u00e5r for innstillingen i saken. SV: (Andreas Madsen Berg) Takk leder. Jeg er nysgjerrig p\u00e5 om AP kan gardere om den trafikksituasjonen som er i omr\u00e5det her er noe som man mener tilrettelegger for gode boforhold for barnefamilier, for s\u00e5nn som vi ser det s\u00e5 er jo det en vei som er direkte...potensielt med fare for liv og helse, og som er den eneste skoleveien for veldig, veldig mange i omr\u00e5det. S\u00e5, hvordan kan man argumentere for at en fortetting av dette FORETAKSREGISTERET 891 407 262 MVA grung arkitektur as Skuteviksboder 22, 5035 Bergen, Tlf. 55 28 40 00, faks. 55 28 48 00 E-mail: firma@grung.as omr\u00e5det med mer....som vil f\u00f8re til mer trafikk f\u00f8rer til en fortetting med god kvalitet. Det er jeg nysgjerrig p\u00e5. Og, videre s\u00e5 ser vi for eksempel at de trafikksikringstiltakene som er foresl\u00e5tt samtidig med planen potensielt, de vil jo fortsatt v\u00e6re p\u00e5 noen grunnlag som vi vanligvis ikke godtar. For eksempel med utkj\u00f8rsel over fortau. Det vil si at helheten av de tiltakene som foresl\u00e5s for (uklart), de er noe som vi i en overordnet plan ikke ville godtatt. Barn og unges representant (Endre Buanes) Ja, det er jo ikke noen stor utbygging. Jeg er jo i utgangspunktet skeptisk til dispensasjon her med utgangspunkt i trafikksikkerheten. Vi har v\u00e6rt der og det er jo veldig trang og uoversiktlig, og s\u00e5 p\u00e5 befaringen sa jo ansvarlig s\u00f8ker at de kunne bruke innkj\u00f8rselen som m\u00f8teplass, noe som i seg selv kanskje kan bedre situasjonen faktisk. Og da stilte jeg et sp\u00f8rsm\u00e5l i saken om \u00e5 stille vilk\u00e5r om m\u00f8teplass. Jeg mener det var tydelig nok til \u00e5 forst\u00e5 at det skulle v\u00e6re en innkj\u00f8rsel svaret er i alle fall at Byr\u00e5den kan ikke anbefale det for det m\u00e5 vurderes av veimyndighetene. Det kan reise problemer mot driftsforhold og eieransvar. Og s\u00e5 sto det vel og at det vises ogs\u00e5 til trafikksikkerhet uten n\u00e6rmere presisering. S\u00e5 jeg tenker at hvis det blir vedtak til fordel for s\u00f8ker, s\u00e5 m\u00e5 jeg bare h\u00e5pe at den innkj\u00f8rselen vil v\u00e6re funksjonell som m\u00f8teplass, for jeg tror det oppi det hele vil kunne gj\u00f8re det litt (uklart), for ellers blir det veldig mye farefulle ryggesituasjoner. S\u00e5 synet mitt er at jeg synes det er bekymringsfullt men blir det utbygging s\u00e5 h\u00e5per jeg at det kan bidra litt frem til et eventuelt fortau kommer. Takk. SP: (H\u00e5kon Aar\u00f8-vara) Ja, takk leder. Jeg vil og presisere at i Stedsanalysen bak dette prosjektet, s\u00e5 konstaterer man at n\u00e6romr\u00e5det er en kupert vestvendt dalside, og i det terrenget er det n\u00e5 alts\u00e5 planlagt omfattende planering og to store hus med flatt tak og det vil bryte ikke bare arkitekturen i omr\u00e5det men vi vil jo gj\u00f8re endre p\u00e5 karakteren til omr\u00e5det landskapsmessig og det mener jo jeg ogs\u00e5 viktig \u00e5 ta med seg her. Det vil f\u00f8re til skj\u00e6ringer p\u00e5 opptil 5,2 meter og det er ikke s\u00e5nn som vi i andre prosjekt ser gjennom fingrene med. Takk. FP: (Tore Landmark) Takk leder. Det er jo ikke helt riktig at dette bryter helt med stedskarakteren. Der er mange hus i samme veien med flate tak s\u00e5nn at det er ikke helt riktig det som sier n\u00e5. En annen ting er at, ja det kan bli noen interessante situasjoner kanskje med en inn-/ og utkj\u00f8ring der, men idag er det jo ingen. Ingen inn-/ og utkj\u00f8ringer fra veien og inn til det ene huset som er der. S\u00e5 hvis de da i stedet for setter det i stand og s\u00e5 bruker det, s\u00e5 m\u00e5 de jo parkere langs veien. S\u00e5, det skaper ihvertfall farlige situasjoner. S\u00e5 vi g\u00e5r for innstillingen. SV: (Andreas Madsen Berg) Takk leder. Jeg er skuffet over at jeg ikke fikk svar p\u00e5 den utfordringen jeg hadde til AP p\u00e5 trafikksituasjonen og jeg synes det er en uheldig utvikling at det skal v\u00e6re en konkurranse mellom AP og H om hvem som regulerer mest n\u00e5r man da helt tydelig av og til g\u00e5r p\u00e5 bekostning av kvaliteter. M\u00e5let til Bergen Kommune m\u00e5 v\u00e6re \u00e5 v\u00e6re en god bo \u00e5 by i (...) ikke en by som flest mulig bor i. S\u00e5 er det s\u00e5 klart noen elementer knyttet til at man trenger flere gode boliger, men det b\u00f8r ikke g\u00e5 p\u00e5 bekostning av sikkerheten til de som bor i et omr\u00e5de pr. i dag FORETAKSREGISTERET 891 407 262 MVA grung arkitektur as Skuteviksboder 22, 5035 Bergen, Tlf. 55 28 40 00, faks. 55 28 48 00 E-mail: firma@grung.as VEDLEGG 02: Tidslinje i saken 23.10.2019 Forh\u00e5ndskonferanse 13.03.2020 VA-etaten, overvannsproblem Kirkevn. 9, 9b, 11, 18, 18b samt Storetveit\u00e5sen 25 og 27. Manglende vedlikehold. Oversv\u00f8mmelse. 23.03.2021 Forh\u00e5ndskonferanse 22.04.2021 Bymilj\u00f8etaten godkjenner avkj\u00f8rsel. Ikke til hinder for vegutvidelse. 27.05.2021 R\u00e5dgivningsm\u00f8te med Byantikvar oppsatt idag. Kansellert pga. streik 01.07.2021 Lovendring PBL 19-2 12.07.2021 Naboklage p\u00e5 nabovarslet rammes\u00f8knad, Kirkevn 18b og Hasselstien 7 14.07.2021 Naboklage p\u00e5 nabovarslet rammes\u00f8knad, Storetveit\u00e5sen 27 (klagerett?) 15.07.2021 Naboklage p\u00e5 nabovarslet rammes\u00f8knad, Kirkevn. 9, 9b , 11 og 13 29.11.2021 Rammes\u00f8knad 11.02.2022 SVV uttale, negativ. Plankrav. Ikke opplyst til oss. 23.02.2022 Vestland Fylkeskommune ber om flere opplysninger i saken 18.03.2022 Mottatt avslag p\u00e5 rammes\u00f8knad 07.04.2022 Grung tidsavbrytende klage p\u00e5 avslag p\u00e5 s\u00f8knad om tiltak. FvL\u00a717 brutt? 01.05.2022 PBE f\u00e5r nytt saksbehandlingssystem 13.06.2022 Fagnotat fra PBE Juss til Seksjon Juss/Samfunn 16.06.2022 Meddelt klage p\u00e5 avslag til politisk behandling 22.06.2022 Ny SVV uttale. Positiv til avsetning av areal til fortau men plankrav anbefales for hele Kirkevn. 26.08.2022 Grung utfyllende klage p\u00e5 avslag 05.09.2022 Grung s\u00f8knad om disp. fra plankravet 26.10.2022 Byr\u00e5det omgj\u00f8r avslag og gir oss disp. samt medhold i klagen 07.11.2022 PBE sender underettelse om nytt vedtak, rammetillatelse vil f\u00f8lge 17.11.2022 Klagefrist SVV utl\u00f8per. Ingen innsigelse p\u00e5 innvilget disp. 25.11.2022 Naboklage p\u00e5 byr\u00e5dens vedtak, Hasselstien 7, Kirkvn. 9, 9b, 11, 13, 14 og 18b 01.12.2022 PBE. Bekreftelse p\u00e5 mottatt naboklage 06.12.2022 Vestland Fylkeskommune vil ikke p\u00e5klage vedtak om tillatelse 25.02.2023 Grung sender saksdokumenter og st\u00f8yrapport til saksbeh. 28.04.2023 PBE saksbehandler sier saken har ligget i bero en stund i p\u00e5vente av st\u00f8yrapport 28.04.2023 Grung sender saksdokumenter og st\u00f8yrapport til saksbehandler igjen 15.05.2023 Tiltakshaver sp\u00f8r PBE Saksbehandler om status 16.05.2023 Byr\u00e5det. Saksfremstilling til UMBY 19.05.2023 Byr\u00e5det - Innstilling til UMBY: opprettholde gitt rammetillatelse 09.06.2023 PBE rammetillatelse mottatt 14.06.2023 UMBY behandlet saken, utsettes, befaring 26.06.2023 Naboklage p\u00e5 rammetillatelsen, Kirkevn.16 08.08.2023 Grung tilsvar til klage p\u00e5 rammetillatelsen fra K16 22.08.2023 Leif Kahrs J\u00e6ger supplerende klage 24.08.2023 UMBY Befaring Kirkevn.18 28.08.2023 Notat fra Byr\u00e5den om supplerende klage fra J\u00e6ger. Ingen nye momenter. 30.08.2023 Notat fra Byr\u00e5den om 2 forhold fra naboer. Ingen endring av synspkt. FORETAKSREGISTERET 891 407 262 MVA grung arkitektur as Skuteviksboder 22, 5035 Bergen, Tlf. 55 28 40 00, faks. 55 28 48 00 E-mail: firma@grung.as 31.08.2023 UMBY behandlet saken, utsettes, p\u00e5stander fra naboer. Dok. p\u00e5ventes 05.10.2023 UMBY behandlet saken, rammetillatelse kansellert. 10 mot 7 pga. vei (H\u00f8yre) 12.10.2023 Mottatt formalisert kansellert rammetillatelse fra PBE 12.10.2023 Reaktivert avslag fra 18.03.22. Ugyldig avslag? Manglende momenter. 26.10.2023 Grung, klage (dette dokument) FORETAKSREGISTERET 891 407 262 MVA "
}