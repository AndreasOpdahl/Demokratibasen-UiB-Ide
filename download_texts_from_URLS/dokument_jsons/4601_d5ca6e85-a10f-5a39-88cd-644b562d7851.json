{
  "dokument_id": "d5ca6e85-a10f-5a39-88cd-644b562d7851",
  "doc_type": "case_attachment",
  "kommune": 4601,
  "tittel": "H\u00f8yringsuttale til forslag om freding av Sandviksbodene 12-24_Bergen kommune",
  "url": "https://bergen.kommune.no/politikere-utvalg/api/fil/bk360/9251374/Hoyringsuttale-til-forslag-om-freding-av-Sandviksbodene-12-24-Bergen-kommune",
  "tekst": " BERGEN BYR\u00c5DSAVDELING FOR KLIMA, MILJ\u00d8 OG BYUTVIKLING KOMMUNE BKMB - kommunaldirekt\u00f8rens stab VESTLAND FYLKESKOMMUNE V\u00e5r referanse: 2023/158805-10 POSTBOKS 5020 Saksbehandler: Marie Mildestveit 5020 BERGEN Dato: 7. september 2023 H\u00f8yringsuttale til forslag om freding av Sandviksbodene 12-24 - gnr 168/bnr 332, 334, 335, 336, 338, 339, 340, 341, 1905, 1997 mfl. - Bergen kommune Byr\u00e5det traff den 07.09.2023 (sak 1239/23) f\u00f8lgende vedtak om \u00e5 avgi h\u00f8ringsuttale til Vestland fylkeskommune sitt forslag om fredning av Sandviksbodene 12-24: 1. Byr\u00e5det gir h\u00f8ringsuttale til forslag om fredning av Sandviksbodene 12-24 slik den g\u00e5r fram av byr\u00e5den sitt forslag. 2. Melding om vedtak sendes Bystyrets kontor. Under f\u00f8lger Bergen kommune sin h\u00f8ringsuttale i tr\u00e5d med det som er nevnt over: Bergen kommune er positiv til fredning av Sandviksbodene 12-14, som har v\u00e6rt midlertidig fredet siden 1992. Byantikvaren har utarbeidet faglige innspill til h\u00f8ringen som er gjengitt nedenfor. Bergen kommune viser til Byantikvarens vurderinger og forslag til justeringer av fredningsforslaget, og inkluderer disse i sin helhet i kommunens uttalelse. Byantikvaren er positiv til at bygningene og deler av det omkringliggende kulturmilj\u00f8et blir fredet. Byantikvaren mener imidlertid at h\u00f8ringsforslaget p\u00e5 noen punkter b\u00f8r avklares og beskrives ytterligere, slik at forvaltningen og ansvarsomr\u00e5dene av de fredete objektene og kulturmilj\u00f8et blir tydeligere. Det dreier seg i hovedsak om at noen mindre deler av dokumentene knyttet til fredningsforslaget etter kulturminneloven \u00a7 19 oppfattes som noe uklare. Det er beskrevet i forslaget til fredningsvedtak at det ikke er tillat \u00e5 gj\u00f8re tiltak som kan motvirke form\u00e5let med fredningen etter \u00a719, som \u00e5 rive, flytte, skade eller fjerne eller konstruksjoner, objekt, strukturer som er viktig for opplevelsen av det fredete anlegget, punkt a) og b). Det er ikke spesifisert ytterligere hvilke objekter eller kriterier som legges til grunn, eller hva som skader opplevelsen. Det samme gjelder for endring av strukturer, konstruksjoner og belegg, jf. punkt e). Byantikvaren mener det er viktig at det blir avklart mer konkret hva som skal legges til grunn i vurderingene. Det er viktig for at ansvarsforhold mellom kulturminnemyndigheten og Bergen kommune blir entydig plassert. Det er ogs\u00e5 viktig i forhold til generelle oppgraderinger av uteomr\u00e5dene hvor store deler av dekket i dag er asfalt eller grus, tilfeldig belysning og hvor det er \u00f8nske om en oppgradering av byrommene og etablering av sykkelvei. Byantikvaren mener derfor at det b\u00f8r komme tydeligere fram av dokumentene hvilket handlingsrom kommunen og eierne har. I det p\u00e5g\u00e5ende arbeidet med omr\u00e5deregulering (planlD 6169000) har Byantikvaren adressert disse sp\u00f8rsm\u00e5lene, og det er laget forslag til bestemmelser for hvordan dette skal ivaretas gjennom Plan- og bygningsloven. Disse bestemmelsene er ogs\u00e5 foresl\u00e5tt til \u00e5 gjelde for omr\u00e5det som er til h\u00f8ring for kulturmilj\u00f8freding. Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 Det er lov \u00e5 rive bygning \u00f8st for Sandviksboder 12 -13, bygningsnummer 139852575, gnr 168 bnr 333 /del av bnr 332. punkt h). Denne delen av bygningsmassen er vedtatt revet i Bergenhus. Bybanen fra sentrum til \u00e5sane, hovedsykkelrute festningskaien - Sandviksveien (planlD 6579000) for \u00e5 gi nok veibredde til \u00e5 etablere sykkelvei. Omr\u00e5det inng\u00e5r ogs\u00e5 i Bergenhus. Gnr 168, omr\u00e5dereguleringsplan for Kristianholm, Sandvikstorget og Rosegrenden (planlD 6169000). Det er en p\u00e5g\u00e5ende prosess om \u00e5 bygge et nytt bygg p\u00e5 denne eiendommen. Det har v\u00e6rt dialog med fylkeskommunen og Bergen kommune om dette, og det er en felles forst\u00e5else at et tilpasset bygg innenfor omr\u00e5defredningen er mulig. Byantikvaren mener derfor at det m\u00e5 komme tydeligere fram i fredningsforslaget at dette er mulig, og at det blir lagt f\u00f8ringer og rammer i fredningsvedtaket for et eventuelt nybygg. Byantikvaren viser til at det er \u00f8nske om \u00e5 etablere molo/b\u00f8lgebryter i forbindelse med veteranb\u00e5thavn, punkt k). Fredningen tillater dette uten \u00e5 spesifisere mer om hvordan denne skal utformes. Det er sv\u00e6rt viktig for Byantikvaren at siktlinjer til Byfjorden fra Sandvikstorget og sj\u00f8boden Sandvikstorget 11 blir bevart. En molo er et permanent tiltak med utfylling i sj\u00f8ene som i stor grad vil svekke forholdet mellom den bakenforliggende bebyggelsen sitt for forhold til sj\u00f8en. Byantikvaren mener dette ikke er i tr\u00e5d med hverken KPA2018 eller ivaretar de nasjonale interessene knyttet til Sandviken. Byantikvaren har ikke motforestillinger til \u00e5 etablere en lav, ikke landfast flytende b\u00f8lgebryter, hvor fort\u00f8yning er forbudt. Plassering og avstand mellom land og b\u00f8lgebryter m\u00e5 sees n\u00e6rmere p\u00e5. En slik kontraksjon vil ivareta sikringsbehovene som f\u00f8lge av klimaendringer. I grensen til omr\u00e5defredningen p\u00e5 eiendom 168/330, inn til Sandviksboer 12 -13 er det oppf\u00f8rt en st\u00f8rre konstruksjon. Byantikvaren kan ikke se at denne er oms\u00f8kt. Tiltaket bygger igjen en utfylt hop. Byantikvaren ber om at fredningen utvides til ogs\u00e5 \u00e5 gjelde denne eiendommen, eller at det sikres i fredningen for sj\u00f8boden at tiltak her ikke er mulig. I arbeidet med ny KOP ligger omr\u00e5det som er foresl\u00e5tt fredet etter \u00a719 i kulturminneloven inne som hensynssone kulturmilj\u00f8. Dette vil bli en b\u00e5ndleggingssone n\u00e5r fredningen er vedtatt. Vi ber om videre dialog for \u00e5 kvalitetssikre at de juridiske bindende grensene er sammenfallende. Byantikvaren har ingen kommentarer til fredningen av de enkelte bygningene etter\u00a7 15 i kulturminneloven. Med hilsen BKMB - kommunaldirekt\u00f8rens stab Marie Mildestveit - r\u00e5dgivar Dokumentet er godkjent elektronisk. Side 2 av 2 "
}