{
  "dokument_id": "c81bfbf9-9807-56b6-bc03-fd5835f2f242",
  "doc_type": "case_attachment",
  "kommune": 4601,
  "tittel": "\u00a7 4-8 KFUK-KFUM, Forandringshuset V13 - \u00c5pen m\u00f8teplass i Nedre Korskirkeallmenning 4",
  "url": "https://bergen.kommune.no/politikere-utvalg/api/fil/bk360/9614755/-4-8-KFUK-KFUM-Forandringshuset-V13-Apen-moteplass-i-Nedre-Korskirkeallmenning-4",
  "tekst": "#596026 S\u00f8knad - 2 - Frivillige og private - Ordin\u00e6r s\u00f8knad - 2024 SKJEMAINFORMASJON S\u00f8knadsid 596026 Utlysning Tilskudd til inkludering av barn og unge 2024 Skjematype S\u00f8knad - 2 - Frivillige og private - Ordin\u00e6r s\u00f8knad - 2024 Opprettet 17.10.2023 Innsendt 03.11.2023 Innsendt av JANNE GJERSET S\u00f8kerorganisasjon Norges KFUK-KFUM Organisasjonsnummer 957 914 330 Utskriftsdato: 27.09.2023 Skjemaid: 467810153 Side 1 av 11 INFORMASJON OM PROSJEKTET Kort beskrivelse av dere som s\u00f8kerorganisasjon. KFUK-KFUM er en av landets st\u00f8rste barne- og ungdomsorganisasjoner med ca 40 000 deltakere fordelt p\u00e5 400 grupper over hele landet. Forandringshuset driver forebyggende barne- og ungdomsarbeid i regi av KFUK-KFUM, i samarbeid med Fryshuset. V\u00e5rt oppdrag er \u00e5 bygge \u00e5pne, trygge fellesskap, der barn og ungdom kan v\u00e6re seg selv uavhengig av kj\u00f8nn, seksuell- og religi\u00f8s identitet, etnisitet og nasjonalitet. Vi jobber s\u00e6rlig med \u00e5 inkludere de av oss som av ulike grunner opplever utenforskap. I Bergen har KFUK-KFUM og Kirkens Bymisjon til sammen drevet barne- og ungdomsarbeid i over 160 \u00e5r. N\u00e5 g\u00e5r stiftelsene sammen om \u00e5 etablere Forandringshuset V13, som et kraftsenter for ungdomskultur og forebyggende arbeid i Bergen sentrum. Begge akt\u00f8rene har bred fagkompetanse. Ved \u00e5 samlokalisere virksomheten i KFUK-KFUMs store lokaler p\u00e5 Nedre Korskirkeallmenningen 4 (gamle \u201cYnglingen\u201d), vil det nye partnerskapet f\u00f8re til et st\u00f8rre, helhetlig og mer mangfoldig tilbud overfor m\u00e5lgruppen. Navn p\u00e5 prosjektet. Forandringshuset V13 - \u00c5pen m\u00f8teplass i Nedre Korskirkeallmenning 4 Hvilken kommune Bergen kommune /bydel er s\u00f8knaden knyttet til? Mottar dere allerede ett eller flere fler\u00e5rig(e) tilskudd gjennom tilskuddsordningen \"Tilskudd til inkludering av barn og unge\" i 2022 eller 2023? Ja Oppgi s\u00f8knadsID p\u00e5 KFUK-KFUM Forandringsuset Norge (orgnr 957914330) mottar til ulike lokasjoner i Norge f\u00f8lgende s\u00f8knaden(e) der det aktive fler\u00e5rige tilskudd; S\u00f8knadsID: 461878, 460136, 337885, 337453, 336947, 337876 fler\u00e5rige tilskuddet er gitt. S\u00f8knadsIDen finner du i tilskuddsbrevet. Hva gjelder denne s\u00f8knaden? Et nytt prosjekt Kommenter dette. Forklar eventuelt kort hva som er nytt. Siden oppstart i 2020 har vi utviklet et forutsigbart og godt tilbud for ungdom i Bergen sentrum. Tilbudene har blitt utvidet og endret basert p\u00e5 m\u00e5lgruppens innspill og \u00f8nsker. Siden oppstart har vi v\u00e6rt i tett dialog med en rekke ideelle og offentlige akt\u00f8rer, for \u00e5 sammen skape et best mulig tilbud for m\u00e5lgruppen. Fra 1.november 2023 inng\u00e5r vi partnerskap med Kirkens Bymisjon om \u00e5 sammen utvikle Kraftsenter for forebyggende arbeid og ungdomskultur. En del av denne prosessen er at v\u00e5re tilbud for ungdommer skal samlokaliseres i v\u00e5re lokaler i Bergen sentrum. Vi anser dette som et nytt prosjekt, men prosjektet vil basere seg p\u00e5 erfaringer fra arbeid som er gjort tidligere, blant annet gjennom finansiering fra Bufdir (2021-2023). Partnerskapet med Bymisjonen vil f\u00f8re til en st\u00f8rre satsning og et mer helhetlig tilbud for unge i Bergen. Ved at flere akt\u00f8rer sl\u00e5r seg sammen vil vi ha st\u00f8rre kapasitet, bedre forvaltning av ressurser og vi vil bidra med ulik kompetanse som er med p\u00e5 \u00e5 gi m\u00e5lgruppen et helhetlig tilbud. Forandringshuset V13 vil v\u00e6re \u00e5pent hver dag hele uken. Vi \u00f8nsker i st\u00f8rre grad \u00e5 bruke den \u00e5pne m\u00f8teplassen aktivt for \u00e5 arbeide med veiledning og tilbud som bidrar til livsmestring b\u00e5de rettet mot jobb, personlig \u00f8konomi, skole mm. I l\u00f8pet av prosjektperioden \u00f8nsker vi \u00e5 utvikle nye satsinger som en del av \u00c5pen m\u00f8teplass: Jobbsenter - her vil vi tilby veiledning. Hub - et samlingspunkt for akt\u00f8rer som jobber med barn og unge, hvor ogs\u00e5 ungdom og unge voksne er velkommen. Kafe - som er det f\u00f8rste m\u00e5lgruppen m\u00f8ter n\u00e5r de kommer til lokalet, og en inngangsport til \u00f8vrig tilbud p\u00e5 huset. Kulturscene - som gir rom for lavterskel kulturtilbud, hvor m\u00e5lgruppen b\u00e5de kan delta som ut\u00f8vere og publikum. Utskriftsdato: 27.09.2023 Skjemaid: 467810153 Side 2 av 11 AKTIVITETSTYPER OG VARIGHET Prosjektets varighet. 3 Det er ikke mulig \u00e5 s\u00f8ke om mer enn \u00e9n aktivitetstype p\u00e5 hvert skjema, da hvert s\u00f8knadsskjema er tilpasset den enkelte aktivitetstype. Dersom dere skal s\u00f8ke om flere aktivitetstyper, m\u00e5 dere sende inn flere s\u00f8knader, ellers kan s\u00f8knaden bli avsl\u00e5tt. Aktivitetstype \u00a74-8 \u00c5pen m\u00f8teplass BESKRIVELSE AV PROSJEKTET Fyll ut informasjon om aktivitetstypen dere har valgt. \u00a74-8 \u00c5pen m\u00f8teplass S\u00f8knaden gjelder en \u00e5pen m\u00f8teplass som oppfyller f\u00f8lgende kriterier: Dere skal etablere, videreutvikle og/eller drive fritidsklubb, ungdomshus eller tilsvarende som skal fungere som en sosial arena hvor barn og unge mellom 10 og 24 \u00e5r, uavhengig av bakgrunn, kan m\u00f8tes jevnlig og delta p\u00e5 like vilk\u00e5r p\u00e5 fritiden. Dere skal sikre at m\u00f8teplassen har regelmessige \u00e5pningstider og et fast tilholdssted eller lokale. Dere skal sikre at m\u00f8teplassen er et lavterskeltilbud og at det ikke stilles krav til forh\u00e5ndsp\u00e5melding eller deltakelse i fellesaktiviteter. Dere skal sikre at m\u00f8teplassen inneholder mer enn rene aktivitetsgrupper, og at deltakerne har mulighet til \u00e5 m\u00f8tes enten for \u00e5 gj\u00f8re forskjellige valgfrie aktiviteter eller bare for sosialt samv\u00e6r. Dere skal prioritere m\u00e5lgruppen i rekruttering av deltakere og sikre at deltakelse p\u00e5 m\u00f8teplassen er gratis eller har lave kostnader for m\u00e5lgruppen. Dere skal sikre at voksne ansatte/frivillige ivaretar gode rammer for m\u00f8teplassen. Dere har gode rutiner for \u00e5 ivareta tryggheten til barn og unge som deltar i prosjektet, og for \u00e5 f\u00f8lge opp u\u00f8nskede hendelser. Jeg bekrefter at s\u00f8knaden oppfyller alle kriteriene ovenfor. Ja S\u00f8ker dere om ett Ett prosjekt eller flere delprosjekter under denne aktivitetstypen? Hva gjelder s\u00f8knaden? Videreutvikling av en eksisterende m\u00f8teplass Gi en konkret beskrivelse av m\u00f8teplassen(e) og aktivitetstilbudet for deltakerne. Utskriftsdato: 27.09.2023 Skjemaid: 467810153 Side 3 av 11 M\u00e5let med Forandringshuset V13 - \u00c5pen m\u00f8teplass i Nedre Korskirkeallmenning 4 er \u00e5 gi ungdommer i alderen 13-19 en \u00e5pen m\u00f8teplass og en sosial arena der de har mulighet til \u00e5 v\u00e6re med p\u00e5 forskjellige aktiviteter og f\u00e5 mulighet til \u00e5 medvirke og bestemme hva dette skal v\u00e6re. I perioden 2024-26 har vi f\u00f8lgende m\u00e5l: Kvantitative m\u00e5l: - gi totalt 1500 unike ungdommer et tilbud om en \u00e5pen m\u00f8teplass per \u00e5r - ha \u00e5pent 7 dager i uken - \u00e5pen kafe minst 5 dager i uken - \u00e5pen kulturscene 1 gang i m\u00e5neden - musikkstudio med fri booking to dager i uken - leksehjelp minst 2 dager i uken Kvalitative m\u00e5l: Vi \u00f8nsker \u00e5 utforme den \u00e5pne m\u00f8teplassen sammen med ungdommene. Hva innholdet p\u00e5 den \u00e5pne m\u00f8teplassen er og blir varierer ut fra behovene til de som deltar. Selv om innholdet i v\u00e5re \u00e5pne m\u00f8teplasser kan v\u00e6re i endring, har vi en bevisst metodisk tiln\u00e6rming til hvordan vi skal skape trygge og inkluderende m\u00f8teplasser for ungdom. \u00c5pen: Forandringshuset er \u00e5pent for alle som vil delta uavhengig av kj\u00f8nn, seksuell- og religi\u00f8s identitet, etnisitet, nasjonalitet og \u00f8konomisk situasjon. Vi kjemper for alle unges rett til \u00e5 leve som hele mennesker, og jobber s\u00e6rlig med \u00e5 inkludere de som av ulike grunner opplever utenforskap. V\u00e5re medarbeidere, unge ambassad\u00f8rer, og deltakerne p\u00e5 v\u00e5re arenaer vil kurses p\u00e5 normkritisk metode. Vi \u00f8nsker at de som deltar p\u00e5 v\u00e5re arenaer skal ha et bevisst forhold til hvordan v\u00e5re egne normer og fordommer kan skape utenforskap. Inkludering og barrierer for deltakelse vil v\u00e6re en integrert del av v\u00e5r oppl\u00e6ring for frivillige, ungdomsledere og va#re medarbeidere. Utviklende: M\u00e5let med Forandringshuset er \u00e5 skape \u00e5pne, trygge fellesskap der unge er i stand til \u00e5 p\u00e5virke egen framtid. Vi jobber for \u00e5 skape en arena der unge har reell medvirkning og eierskap. V\u00e5r tiln\u00e6rming er ungt ansvar og voksent n\u00e6rv\u00e6r. Vi \u00f8nsker at den \u00e5pne m\u00f8teplassen skal v\u00e6re en arena for utfoldelse der unge kan bli kjent med egne ressurser. V\u00e5re medarbeidere skal st\u00f8tte og gi n\u00f8dvendig verkt\u00f8y for at unge selv skal ta en aktiv rolle p\u00e5 den \u00e5pne m\u00f8teplassen. Vi \u00f8nsker ogs\u00e5 at den \u00e5pne m\u00f8teplassen skal v\u00e6re en brobygger til organisert aktivitet hos oss eller hos andre. Modig: Vi st\u00e5r opp mot urett og kjemper for at barn og ungdom skal bli sett og h\u00f8rt, lokalt og globalt. Vi jobber for at unges ideer, behov, tro og dr\u00f8mmer skal tas p\u00e5 alvor. Den \u00e5pne m\u00f8teplassen skal v\u00e6re en arena der unge kan komme med deres engasjement og der vi legger til rette for at deres stemmer blir h\u00f8rt. For eksempel gjennom \u00e5 bist\u00e5 med \u00e5 lage workshop, appell, debatt eller bist\u00e5 unge med planlegging og gjennomf\u00f8ring av aktiviteter p\u00e5 den \u00e5pne m\u00f8teplassen Trygg: For \u00e5 skape en trygg arena er vi avhengige av at unge ser p\u00e5 oss som troverdige. Tillit og relasjon er viktige faktorer for \u00e5 ykkes med en inkluderende arena der alle f\u00f8ler seg bekreftet, sett og h\u00f8rt. For \u00e5 komme i posisjon til \u00e5 lytte og til \u00e5 jobbe med ressursene hos den enkelte trenger vi troverdighet. Vi jobber aktivt med \u00e5 p\u00e5se at v\u00e5re medarbeidere speiler demografien der vi jobber. Vi krever mangfold i stab, frivillige og samarbeidspartnere. Rettferdig: Vi har et rettighetsperspektiv p\u00e5 alt vi gj\u00f8r og \u00f8nsker at alle unge skal kunne delta p\u00e5 v\u00e5re arenaer uavhengig av ulike barrierer. Det koster ikke noe \u00e5 delta p\u00e5 v\u00e5re \u00e5pne m\u00f8teplasser slik at alle kan delta uavhengig av \u00f8konomi. Vi skal ogs\u00e5 legge til rette for at man skal kunne delta uavhengig av funksjonsvariasjon, spr\u00e5k, forkunnskap, tilh\u00f8righet, og nettverk. Aktiviteter: B\u00e5de UngData unders\u00f8kelser og samtaler med ungdom bekrefter at det er et behov for \u00e5pne, lavterskel m\u00f8teplasser for ungdom i Bergen, og m\u00e5lgruppen trekker selv frem at de \u00f8nsker flere tilbud samlet et sted. I Forandringshuset V13 - \u00e5pen m\u00f8teplass i Nedre Korskirkeallmenning 4 vil vi fortsette \u00e5 svare p\u00e5 ungdom sine behov med bakgrunn i dette har vi f\u00f8lgende planer i perioden 2024-26. I l\u00f8pet av 3 \u00e5r vil det naturligvis skje endringer,noen planer vil falle bort, mens nye kommer til, men dette vil skje i tett dialog med m\u00e5lgruppen og i samarbeid med andre akt\u00f8rer som jobber for og med m\u00e5lgruppen i Bergen. Vi \u00f8nsker \u00e5 ha et lavterskel tilbud med \u00e5pen m\u00f8teplass hvor m\u00e5lgruppen f\u00f8rst og fremst bare kan v\u00e6re, m\u00f8te andre,spise middag og etter eget \u00f8nske benytte seg av Forandringshusets ulike fasiliteter som biljard, gaming/FIFA, kunstverksted, dansesal musikkrom og stue med ulike brettspill. Det vil alltid v\u00e6re trygge voksnepersoner tilstede, b\u00e5de ansatte og frivillige. I tillegg \u00f8nsker vi sammen med ungdommen \u00e5 utvikle f\u00f8lgende tilbud: Kulturscene: En gang i m\u00e5neden er det \u00f8nskelig \u00e5 ha konserter og forestillinger som er \u00e5pen for alle i m\u00e5lgruppen. Dette vil ogs\u00e5 v\u00e6re en arena hvor m\u00e5lgruppen selv kan pr\u00f8ve seg p\u00e5 scenen. \u00c5pen kafe p\u00e5 gateplan m/ulike \u00e5pne arrangement, tilbud om leksehjelp HUB og jobbsenter hvor det er mulig \u00e5 f\u00e5 veiledning, bygge nettverk og delta p\u00e5 kurs Utskriftsdato: 27.09.2023 Skjemaid: 467810153 Side 4 av 11 Beskriv hvordan dere skal videreutvikle de(n) eksisterende m\u00f8teplassen(e). STATUS I DAG: Vi har ved Forandringshuset Bergen siden 2021 hatt \u00e5pent hus 2 dager per uke med ulike aktiviteter som United Sisters, musikkstudio / bandrom, gaming, kunstverksted, dans mm. Siden 2022 har ogs\u00e5 Bergen kommune hatt 2 faste dager med aktivitet p\u00e5 huset. Dette samarbeidet har bidratt til at vi har kunnet hatt \u00e5pent hus for ungdommene 4 dager per uke selv med begrensede ansatt ressurser. Erfaringen v\u00e5r etter 3 \u00e5r med \u00e5pen m\u00f8teplass er at vi i stor grad lykkes med \u00e5 treffe ulike grupperinger av ungdom - og ikke minst opplever vi, og dette er noe ungdommene selv gir oss tilbakemelding p\u00e5, at vi greier \u00e5 skape trygge rom og inkludere de av oss som p\u00e5 ulikt vis opplever utenforskap. Vi har hatt stort fokus p\u00e5 \u00e5 jobbe mot rasisme, snakke om holdninger og bidra til at alle f\u00f8ler seg velkomne og kan v\u00e6re seg selv uavhengig av kj\u00f8nn, legning, religion og kultur. Vi har oppgradert store deler av bygget og dermed lagt til rette for at huset kan brukes til mer og av flere samtidig. Her kan vi nevne at vi har f\u00e5tt p\u00e5 plass egen dansesal, en flott kulturscene og vi n\u00e6rmer oss \u00e5 f\u00e5 p\u00e5 plass en egen kafe samt en hub for samskaping mellom ungdom og ulike akt\u00f8rer. UTVIKLINGSOMR\u00c5DER Det er mange ungdommer som benytter seg av den \u00e5pne m\u00f8teplassen hver uke og vi har fortsatt et stort ubenyttet potensiale i \u00e5 bruke den \u00e5pne m\u00f8teplassen som et utstillingsvindu og en rekrutteringsarena for mer organisert og forpliktende aktivitet i regi av oss eller en av v\u00e5re mange samarbeidspartnere. Forandringshuset Bergen V13 har i samarbeid med Kirkens Bymisjon f\u00f8lgende planer: 1. \u00c5pent hus i Nedre Korskirkeallmenning 7 dager i uken, hele \u00e5ret med unntak av noe avvikling av ferie sommer, p\u00e5ske og jul. 2. Etablere Ungdomskafe med ulike tilbud I tillegg til \u00e5 v\u00e6re en arbeidstrening arena for ungdom vil ogs\u00e5 kafeen kunne fungere som lokasjon for \u00e5 arrangere temam\u00f8ter, debatter, kurs ol. Vi \u00f8nsker at kafeen i tillegg til \u00e5 v\u00e6re et hengested skal v\u00e6re et lokale hvor ungdommene kan synliggj\u00f8re sitt engasjement og teste ulike ideer. 3. St\u00f8rre fokus p\u00e5 frivillige og etablere rutiner for rekruttering, kursing og oppf\u00f8lging av frivillige 4. Etablere en hub. Huben skal v\u00e6re et sted der ungdom kan m\u00f8te andre akt\u00f8rer som jobber for og med ungdom. Huben skal fungere som et sted hvor ungdommene kan komme med sine ideer og vi og v\u00e5re samarbeidspartnere skal kunne bidra med veiledning og r\u00e5d. 5. Etablere jobb- og veiledningssenter Vi \u00f8nsker \u00e5 utvikle og teste ut ulike pilotprogrammer for \u00e5 f\u00e5 unge inn i arbeid. Det er prim\u00e6rt for m\u00e5lgruppe av unge som opplever det utfordrende \u00e5 komme inn i arbeid eller tidligere kriminelle. Aktiviteter i jobbsenteret vil v\u00e6re veiledningstjenester og jobbforberedende oppl\u00e6ring, jobbs\u00f8kerkompetanse, men ogs\u00e5 fokus p\u00e5 livsmestring knyttet til \u00f8konomiforvaltning.M\u00e5let med Forandringshuset jobbsenter er \u00e5 \u00f8ke forutsetninger og mulighetsrom for flere unge som trenger st\u00f8tte for \u00e5 komme seg inn i jobb. M\u00e5let med en pilot p\u00e5 dette er l\u00e6ring og testing av ulike m\u00e5ter vi kan utvikle programmer og metoder for \u00e5 kunne oppn\u00e5 dette for og sammen med m\u00e5lgruppen. 6. Kulturscene I husets f\u00f8rste etasje er det etablert en kulturscene. Her er det \u00f8nskelig \u00e5 ha jevnlige arrangementer som er \u00e5pen for alle i m\u00e5lgruppen. Dette vil v\u00e6re en fin arena for \u00e5 kunne se p\u00e5 en konsert, vise frem noe man selv har jobbet med i dansesalen /musikkrommet. Minst en helgedag i m\u00e5neden er det \u00f8nskelig \u00e5 ha et drop-in arrangement. I arbeidet med \u00e5 f\u00e5 til dette vil vi - arbeide med \u00e5 utvikle eksisterende og bygge nye samarbeid med relevante akt\u00f8rer, b\u00e5de offentlige og private. - arbeide enda mer m\u00e5lrettet for \u00e5 inkludere flere, og da spesielt med fokus p\u00e5 ungdom i m\u00e5lgruppen som opplever ulike barrierer for deltakelse (mer om dette under sp\u00f8rsm\u00e5let om rekruttering). - kurse b\u00e5de frivillige og ansatte jevnlig i inkluderende spr\u00e5k, inkluderende m\u00f8teplass, relasjonsarbeid og konflikth\u00e5ndtering Beskriv eventuelle investeringer i lokaler og/eller utstyr knyttet til m\u00f8teplassen(e) og behovet. Forandringshuset V13 har egnede lokaler som kan brukes til ulike form\u00e5l. Det meste av store investeringer er allerede gjort, men i forbindelse med \u00e5 tilrettelegge for at kafeen og huben skal kunne komme opp s\u00e5 raskt som mulig vil det v\u00e6re behov for \u00e5 investere i noe utstyr a la PCer, projector ol. Noe investering i bord, stoler ol vil ogs\u00e5 v\u00e6re \u00f8nskelig for \u00e5 legge til rette for flere sitteplasser og hyggelig atmosf\u00e6re. Hvor er tilholdsstedet/lokalet til m\u00f8teplassen(e)? Dette prosjektet har tilholdssted p\u00e5 Forandringshuset Bergen V13 i Nedre Korskirkeallmenningen 4, 5017 Bergen Beliggenheten til den \u00e5pne m\u00f8teplassen er sv\u00e6rt sentral og ligger lett tilgjengelig med b\u00e5de buss og bybane. I og med at vi ligger i sentrum s\u00e5 er vi ogs\u00e5 for noen et trygt, rusfritt alternativ i sentrum. Spesielt med tanke p\u00e5 dette \u00f8nsker vi i prosjektperioden \u00e5 utvide \u00e5pningstidene v\u00e5re p\u00e5 fredager og l\u00f8rdager, p\u00e5 de tidspunktene da det erfaringsmessig er st\u00f8rst behov for en trygg, rusfri og \u00e5pen m\u00f8teplass for m\u00e5lgruppen. Utskriftsdato: 27.09.2023 Skjemaid: 467810153 Side 5 av 11 \u00c5pningstider for m\u00f8teplassen(e) i en normal uke. Navn mandag tirsdag onsdag torsdag fredag l\u00f8rdag s\u00f8ndag \u00c5pen m\u00f8teplass 12:00 - 21: 12:00 - 21: 12:00 - 21: 15:00 - 21: 19:00-23: 19:00-23: 14:00-21: NK4 00 00 00 00 00 00 00 Hvilke av skolens ferier skal m\u00f8teplassen(e) holdes \u00e5pen? Vinterferie Sommerferie H\u00f8stferie Eventuelle kommentarer til \u00e5pningstidene, hyppigheten og varigheten p\u00e5 tilbudet, om det er hel\u00e5rlig eller sesong\u00e5pent, ol. I dag har vi, som tidligere nevnt, \u00e5pen m\u00f8teplass \u00e5pent 4 dager i uken. 2 dager s\u00e5 drifter vi tilbudet selv og 2 dager driftes tilbudet av Bergen kommune. Fra 1. november inng\u00e5r vi et partnerskap med Kirkens Bymisjon og med dette samarbeidet p\u00e5 plass planlegger vi \u00e5 ha \u00e5pent hus 7 dager per uke. Det er per i dag usikkert p\u00e5 om kommunen \u00f8nsker \u00e5 fortsette sitt tilbud i NK4, noe vi h\u00e5per, men skulle kommunen ha andre \u00f8nsker s\u00e5 vil vi arbeide for \u00e5 raskt kunne f\u00e5 p\u00e5 plass annen aktivitet de to dagene kommunen har hatt ansvar for \u00e5pent hus til n\u00e5. \u00c5pen m\u00f8teplass p\u00e5 NK4 skal v\u00e6re et tilbud \u00e5ret rundt med unntak av noen f\u00e5 ferieuker i forbindelse med jul, p\u00e5ske og sommer. I tillegg til \u00e5pen m\u00f8teplass vil vi tilby ulike andre, mer organiserte aktiviteter samt utflukter og leirer i forbindelse med helger og ferier. Dette tilbudet dekkes av andre midler, blant annet 3-\u00e5rige midler til Forandringshuset Norge fra Bufdir til prosjektet Forandringshuset ferie og fritidstilbud 2022-24 Dere skal sikre at deltagelse p\u00e5 m\u00f8teplassen(e) er gratis eller har lave kostnader for m\u00e5lgruppen. Oppgi hvor mye hver deltaker i m\u00e5lgruppen m\u00e5 betale dersom aktiviteten(e) ikke er gratis. Oppgi ogs\u00e5 hvor mye hver deltaker utenfor m\u00e5lgruppen m\u00e5 betale. All aktivitet ved Forandringshuset er gratis Hvilke aldersgrupper retter tilbudet deres seg spesielt mot? 10-16 \u00e5r 17-19 \u00e5r Antall deltakere Her skal dere angi hvor mange personer (unike deltakere) i og utenfor tilskuddsordningens m\u00e5lgruppe som dere forventer at vil benytte seg av m\u00f8teplassen(e) hvert \u00e5r. V\u00e6r s\u00e5 realistisk som mulig. For eksempel er det sjelden realistisk \u00e5 n\u00e5 alle barn og unge som bor i et omr\u00e5de. Antall jenter i 500 m\u00e5lgruppen. Antall gutter i 700 m\u00e5lgruppen. Antall barn/unge 300 utenfor m\u00e5lgruppen. REKRUTTERING Beskriv hvordan dere skal rekruttere tilskuddsordningens m\u00e5lgruppe til prosjektet, og hvordan dere skal unng\u00e5 at m\u00e5lgruppen opplever rekrutteringen som stigmatiserende. For at vi skal lykkes med et reelt integrerings- og inkluderingsarbeid m\u00e5 Forandringshuset klare \u00e5 rekruttere bredt. Da m\u00e5 vi ha troverdighet som en akt\u00f8r med attraktive tilbud til ALLE barn og unge. Samtidig er vi avhengig av at vi lykkes med rekruttering av ungdom i utenforskap til v\u00e5re aktiviteter for at tilbudet skal ha den effekten vi \u00f8nsker. I presentasjoner av Forandringshuset sier vi ofte at \u201cForandringshuset ser muligheter der andre ser problemer\u201d. Det handler ikke om at vi er mer positive enn andre, men at det er noen andre sin jobb \u00e5 se problemene som for\u00e5rsaker utenforskap, for deretter \u00e5 jobbe godt med \u00e5 l\u00f8se disse. V\u00e5r jobb er \u00e5 v\u00e6re den trygge arenaen hvor barn og ungdom ikke trenger \u00e5 ta med seg de identitetsmark\u00f8rene som definerer et utenforskap. En ungdom kan bare v\u00e6re hen som er god \u00e5 spille gitar, hen som vinner FIFA-turneringer eller en frivillig vi er helt avhengig av. N\u00e5r vi ikke fokuserer p\u00e5 utfordringene st\u00e5r vi i en sv\u00e6rt god posisjon til \u00e5 bygge gode relasjoner som kan la de positive sidene til s\u00e5rbare ungdommer f\u00e5 vokse og ta plass. Utskriftsdato: 27.09.2023 Skjemaid: 467810153 Side 6 av 11 Kombinasjonen med et gratis m\u00e5ltid, enkelt \u00e5 komme til og \u00e5pen rett etter skolen har vist seg \u00e5 v\u00e6re veldig effektiv i forhold til rekruttering. M\u00f8teplassen ligger sentralt og det er enkelt \u00e5 komme til b\u00e5de med buss/bybane eller til fots direkte fra flere skoler i sentrum. N\u00e5r ungdommene f\u00f8rst er tilstede jobber vi med \u00e5 f\u00e5 de med p\u00e5 ulike aktiviteter som FIFA, brettspill, kunstverksted, bandrom eller andre aktiviteter vi tilbyr p\u00e5 v\u00e5r \u00e5pne m\u00f8teplass. I v\u00e5rt arbeid med rekruttering er det tre metoder vi bruker mye. CREDIBLE MESSENGER - eller troverdige budbringere. Den som leverer budskapet m\u00e5 oppleves troverdig for mottakeren. Vi jobber hele tiden for at barn og ungdom selv er med p\u00e5 \u00e5 skape og gjennomf\u00f8re aktivitetene. N\u00e5r en ungdom sier - \u201cHei, dette burde du bli med p\u00e5\u201d har det en helt annen troverdighet fordi budskapet kommer fra noen man kan kjenne seg igjen i. UNGT ANSVAR, VOKSENT N\u00c6RV\u00c6R. Kunden har alltid rett, og for oss handler det om at barn og ungdom selv alltid vet best hvordan innholdet p\u00e5 v\u00e5re \u00e5pne m\u00f8teplasser burde se ut for at de skal komme tilbake neste uke. V\u00e5re medvirkningsprosesser er ogs\u00e5 v\u00e5rt viktigste verkt\u00f8y for \u00e5 kvalitetssikre tilbudet v\u00e5rt, som gj\u00f8r at barn og ungdom kommer tilbake. Eksempler p\u00e5 hvordan v\u00e5re \u00e5pne m\u00f8teplasser farges av innspill fra barn og ungdom er hvordan vi m\u00f8blerer, hva slags aktivitetsutstyr som kj\u00f8pes inn og blir tilgjengelig for ungdommene, hvilke brettspill og konsollspill vi kj\u00f8per, hvilken musikk vi spiller, tema for seminar eller workshops, hva som er kule premier til konkurranser eller lignende. BEHOVSKARTLEGGING. Dette er ikke en ren rekrutteringsmetode, samtidig er det noe av det viktigste vi gj\u00f8r n\u00e5r vi skal lykkes med rekruttering. F\u00f8r vi starter et tilbud gj\u00f8r vi alltid en grunnleggende behovskartlegging. Hvis det ikke er et reelt behov eller \u00f8nske om en gitt aktivitet i m\u00e5lgruppa har det liten effekt \u00e5 reklamere for det. N\u00e5 enda bredere ut: Vi \u00f8nsker at alle barn og unge skal kunne delta i v\u00e5re aktiviteter. Erfaring fra v\u00e5rt tidligere arbeid viser at det er viktig \u00e5 knytte tett samarbeid med andre akt\u00f8rer som treffer m\u00e5lgruppen vi \u00f8nsker \u00e5 n\u00e5. Vi vil jobbe med \u00e5 synliggj\u00f8re tilbudet til lag og organisasjoner i n\u00e6romr\u00e5det. Vi \u00f8nsker ogs\u00e5 \u00e5 knytte et tettere samarbeid med ulike foreninger for innvandrere og ulike trossamfunn. Vi \u00f8nsker ikke \u00e5 v\u00e6re konkurrent til annet godt arbeid for barn og unge, men \u00f8nsker tett samarbeid med andre akt\u00f8rer slik at unge samlet sett har et godt tilbud i sitt lokalmilj\u00f8. Vi ser at denne tiln\u00e6rmingen sl\u00e5r positivt ut i forhold til rekruttering av barn og unge. Skolene: Vi \u00f8nsker \u00e5 komme inn p\u00e5 skolene for \u00e5 f\u00e5 synliggjort tilbudet. Vi har ogs\u00e5 god erfaring med at skoler bes\u00f8ker oss p\u00e5 v\u00e5r arena. Vi vil legge til rette for at flere skoler f\u00e5r komme p\u00e5 bes\u00f8k, slik at flere barn og unge blir kjent med v\u00e5re tilbud. Vi vil jobbe for \u00e5 etablere tett samarbeid med elevr\u00e5det p\u00e5 skolene. Vi \u00f8nsker deres innspill og medvirkning i utformingen av aktivitetene vi vil tilby p\u00e5 v\u00e5r arena. Vi vil og\u00e5 jobbe for at l\u00e6rere i skolen kjenner godt til v\u00e5re tilbud og at de dermed vil sende ungdom som trenger et v\u00e6rested videre til oss. Hjelpeapparatet: Hjelpeapparatet er en viktig rekrutteringsarena for \u00e5 n\u00e5 de som st\u00e5r i fare for utenforskap. Vi har allerede faste nettverksm\u00f8ter hvor skolene i n\u00e6rheten, politi, BUP, Utekontakten, barnevern, SLT o.l. er med. Hvis vi skal drive inkluderingsarbeid s\u00e5 er det viktig at de av oss som opplever utenforskap har et st\u00f8rre felleskap \u00e5 bli inkludert inn til. Skolehelsetjenesten: Skolen er en viktig arena for \u00e5 lykkes med rekruttering. Vi \u00f8nsker \u00e5 gj\u00f8re v\u00e5re tilbud kjent til de som har ansvar for \u00e5 f\u00f8lge opp barn og unges fysiske og psykiske helse p\u00e5 skolen. Vi \u00f8nsker et tett samarbeid med skolehelsetjenesten slik at de kan informere ungdom som de treffer om v\u00e5re tilbud. Troverdige ambassad\u00f8rer: Erfaring viser at barn og ungdom selv er de beste rekrutteringsagentene. Vi \u00f8nsker \u00e5 knytte til oss unge som er troverdig i sitt lokalmilj\u00f8. N\u00e5r barn og ungdom f\u00f8ler at de har innflytelse og mulighet, samt et tilbud som er relevant vil de selv rekruttere i sine nettverk. Gjennom \u00e5 gi deltakerne eierskap og ansvar. Alle grupper p\u00e5 Forandringshuset vil i utstrakt grad f\u00e5 ansvar for \u00e5 drive sin gruppes arbeid og rekruttere til den aktiviteten de er en del av. Erfaringene s\u00e5 langt viser at ungdommene som benytter seg av tilbudet og som setter pris p\u00e5 det, er de som har rekruttert flest nye brukere. N\u00e5r de opplever at tilbudet er godt og relevant tar de med seg venner og bekjente og introduserer dem for Forandringshuset. Gjennom frivillige som kjenner lokalmilj\u00f8et: Vi \u00f8nsker \u00e5 knytte til oss frivillige som kjenner til lokalmilj\u00f8et. De skaper troverdighet og gir oss innpass til \u00e5 drive med rekrutteringsarbeid i milj\u00f8er vi ellers ikke hadde n\u00e5dd. Utadrettet aktivitet i lokalmilj\u00f8et: Forandringshuset vil gjennom \u00e5ret arrangere ulike arrangement som trekker barn og ungdom til de ulike aktivitetene. Vi vil ogs\u00e5 fors\u00f8ke \u00e5 bidra inn p\u00e5 andre etablerte og nye arenaer/arrangementer i lokalmilj\u00f8et. Dette for \u00e5 vise at vi st\u00f8tter opp om andres gode tiltak og for \u00e5 vise at vi finnes og er til stede ogs\u00e5 for andre akt\u00f8rer. Markedsf\u00f8ring via sosiale medier: Vi vil markedsf\u00f8re v\u00e5re tilbud via ulike markedsf\u00f8ringskanaler. B\u00e5de ved bruk av tradisjonelle medier for \u00e5 n\u00e5 foreldrene, men ogs\u00e5 ved bruk av sosiale medier for \u00e5 n\u00e5 barn og ungdom direkte. Vi vil synliggj\u00f8re v\u00e5re tilbud i lokalmilj\u00f8ene med flyers og plakater. Vi bruker digitale flater aktivt i rekruttering av deltakere, b\u00e5de egne nettsider, facebook, instagram og snapchat i tillegg til at vi har dialog med samarbeidspartnere om hva som skjer. Utskriftsdato: 27.09.2023 Skjemaid: 467810153 Side 7 av 11 Ved at v\u00e5r \u00e5pen m\u00f8teplass er \u00e5pen og gratis for alle og vi peker ikke ut noen grupper i v\u00e5r markedsf\u00f8ring til barn og unge s\u00e5 vil vi ikke stigmatisere noen. Alle vil f\u00f8le seg velkommen, eneste vi informerer om er at bygget er tilrettelagt for de med funksjonsnedsettelser. Beskriv hvem dere eventuelt skal samarbeide med for \u00e5 rekruttere m\u00e5lgruppen. For \u00e5 utvikle et godt tilbud for ungdommer i Bergen sentrum ser vi det som sv\u00e6rt hensiktsmessig \u00e5 utvikle tilbud i samarbeid med ulike akt\u00f8rer. B\u00e5de akt\u00f8rer som jobber tett med m\u00e5lgruppen og som vil v\u00e6re en naturlig del av rekrutteringen, og ogs\u00e5 akt\u00f8rer som sitter p\u00e5 en spisskompetanse og som vil v\u00e6re viktige ressurser for \u00e5 utvikle gode tilbud som appellerer til m\u00e5lgruppen. Hovedsamarbeidspartnere: Kirkens bymisjon: Partnerskap om Forandringshuset V13/samlokalisering av tilbud for ungdom i Bergen sentrum For Alle: Utvikle samarbeid, kraftsenter og bidra til god koordinering Vi jobber tett med ulike akt\u00f8rer som har tilbud for m\u00e5lgruppen innen ulike felt. Vi kommer stadig i kontakt med nye akt\u00f8rer. Blant annet \u00f8nsker vi \u00e5 ha ulike tilbud og workshops i samarbeid med: Bergen Kj\u00f8tt: Tilbud innen musikk, kultur, lyd og lys TIF Viking: Tilbud innen idrett og fysisk aktivitet Jungelen Ung: Tilbud innen dans og musikk Give music a chance: Reparerer brukte musikkinstrumenter og utstyr som kan l\u00e5nes av m\u00e5lgruppen Andre strategiske samarbeidspartnere for \u00e5 sikre at vi n\u00e5r ut til ungdom i m\u00e5lgruppen: Utekontakt: Kontakt med m\u00e5lgruppe, rekruttering Barnevern: Kontakt med m\u00e5lgruppe, rekruttering av deltakere og kompetanse Ung Arena: Kompetanseutvikling, rekruttering, tilbud innen psykisk helse Ung Arena har hatt ukentlige samtalegrupper i Forandringshuset sine lokaler. Dette har bidratt til en brobygging og god kobling mellom deres tilbud og \u00f8vrig tilbud i huset. De har ogs\u00e5 tilbudt 1-1 samtaler til de som har hatt behov for det. Kulturetaten (Bergen kommune): Kontakt med m\u00e5lgruppe, rekruttering, koordinering av tilbud 13-20: Kompetanseutvikling, rekruttering, tilbud innen psykisk helse Samtaletilbudet til 13-20 er ogs\u00e5 lokalisert p\u00e5 huset og tilbyr oppf\u00f8lging og 1-1 samtaler til ungdommer med utfordringer knyttet til blant annet psykisk helse. I tillegg deltar vi i ulike samarbeid og koordinering av ulike tiltak, nettverk, erfaringsutveksling med andre akt\u00f8rer som jobber for og med m\u00e5lgruppen. Nasjonalt: Fryshuset, Partneravtale: samhandling, erfaringsdeling og utveksling av konsept. Fryshuset har mer enn 30 \u00e5rs erfaring med forebyggende barne- og ungdomsarbeid. United Sisters, Mpower, Sammen for Norge er konsepter fra Fryshuset. Utskriftsdato: 27.09.2023 Skjemaid: 467810153 Side 8 av 11 Beskriv hvem prosjektet retter seg spesielt mot. Barn og unge menneskers virkelighet, deres leve- og oppvekstvilk\u00e5r, er f\u00f8rende for hva Forandringshuset fokuserer p\u00e5. En rekke internasjonale og nasjonale barne- og ungdomsunders\u00f8kelser viser at Norge er et av de beste stedene i verden \u00e5 vokse opp. Samtidig er det store lokale forskjeller og en rekke utfordringer \u00e5 ta tak i. Forandringshuset V13 har f\u00f8lgende m\u00e5lgrupper: Prim\u00e6rm\u00e5lgruppe: Barn og ungdom i Bergen i alderen 15 - 20 \u00e5r som allerede bruker Bergen sentrum som oppholdssted. I tillegg vil vi ha spesielt fokus p\u00e5 ungdommer fra utsatte ungdomsmilj\u00f8, som har behov for noe tettere oppf\u00f8lging og en arena hvor de kan f\u00f8le mestring, tilh\u00f8righet og f\u00e5 et nettverk av gode st\u00f8ttespillere som heier p\u00e5 dem. Sekund\u00e6rm\u00e5lgruppe: 1. Eldre ungdom og unge voksne som trenger oppf\u00f8lging videre. Vi \u00f8nsker ikke \u00e5 stenge d\u00f8ren for eldre ungdom, men h\u00e5per \u00e5 kunne tilrettelegge for at disse for egne roller inn p\u00e5 den \u00e5pne m\u00f8teplassen under tett veiledning av ansatte og frivillige. 2. Frivillige. Vi \u00f8nsker \u00e5 rekruttere unge voksne og voksne med ulik bakgrunn og erfaring som frivillige ressurser. Vi \u00f8nsker \u00e5 skape et sosialt milj\u00f8 rundt de som \u00f8nsker \u00e5 v\u00e6re frivillige p\u00e5 Forandringshuset. Gjennom samarbeid med andre ideelle og offentlige akt\u00f8rer vil vi ha fokus p\u00e5 \u00e5 inkludere ungdommer som av ulike \u00e5rsaker st\u00e5r i fare for \u00e5 havne i utenforskap. Vi vil ha et s\u00e6rlig fokus p\u00e5 \u00e5 forebygge utenforskap som konsekvens for barn og ungdom fra lavinntektshusholdninger (tradisjonelt sett s\u00e5 forekommer dette oftere i familier med innvandrerbakgrunn og hos enslige fors\u00f8rgere) UNGE SOM VOKSER OPP I HUSHOLDNINGER I VEDVARENDE LAVINNTEKT Barn som vokser opp i husholdninger i vedvarende lavinntekt har et d\u00e5rligere utgangspunkt for deltakelse i samfunnet. Stadig flere barn og unge f\u00f8ler seg utenfor som f\u00f8lge av d\u00e5rlig \u00f8konomi. I Unicefs levek\u00e5rsrapport oppga hele 4,5 prosent av norske barn at de opplevde d\u00e5rlig livskvalitet. Rapporten fra Ungdata viser at barn i lavere sosiale lag deltar mindre i organiserte fritidsaktiviteter og bor trangere. Vi ser ogs\u00e5 en tydelig sammenheng mellom d\u00e5rlig familie\u00f8konomi og psykiske helseproblemer hos ungdom. Ved \u00e5 tilby gratis aktiviteter kan vi bidra til at alle barn og unge f\u00e5r delta uavhengig av familiens \u00f8konomi. 10,9 % av barn og ungdom ( 0-17 \u00e5r) som bor i Bergen bor i husholdninger med vedvarende lavinntekt og av disse er det 35,1 som bor med enslige fors\u00f8rgere (Kilde; Bufdir sin indikator for lavinntekt). Utviklingen viser at inntektsgapet mellom husholdninger med enslige fors\u00f8rgere og par-familier \u00f8ker. Forskjellene blir s\u00e6rlig utslagsgivende for barn i familier med enslig fors\u00f8rger. Barn som vokser opp i lav-inntekt husholdninger har et d\u00e5rligere ressursgrunnlag og dermed d\u00e5rligere rammegrunnlag for deltakelse. Stadig flere barn og unge f\u00f8ler seg utenfor som f\u00f8lge av d\u00e5rlig \u00f8konomi. Rapporten fra Ungdata viser at barn i lavere sosiale lag deltar mindre i organiserte fritidsaktiviteter og bor trangere. Vi ser ogs\u00e5 en signifikant sammenheng mellom d\u00e5rlig familie\u00f8konomi og psykiske helseproblemer hos ungdom. Ved \u00e5 tilby gratis aktiviteter kan vi bidra til at alle barn og unge f\u00e5r delta uavhengig av familiens \u00f8konomi. Barn og unges hverdag best\u00e5r av tre hovedaktiviteter; familieliv, skole og fritid. Fritiden er den delen av hverdagen der barn og ungdom har st\u00f8rst innflytelse. Innflytelsen er imidlertid begrenset av ulike faktorer som \u00f8konomi, normer, familie dynamikk osv. Fritiden er en viktig arena der man kan forme unges selvopplevd mestring, selvoppfatning og framtidstro. Fritiden gir mulighet for gode opplevelser, men er ogs\u00e5 for viktig for l\u00e6ring og utvikling. Fritiden kan v\u00e6re en viktig arena for barn og unge som fanges opp av ulike omsorgstiltak. Ved \u00e5 tilby en \u00e5pen m\u00f8teplass kan vi p\u00e5se at barn som vokser opp under vanskelige oppvekstvilk\u00e5r f\u00e5r en arena for mestring og gode opplevelser som styrker deres motstandsdyktighet videre i livet. D\u00c5RLIGERE LEVEK\u00c5R BLANT INNVANDRERE Forskjeller p\u00e5 utdanningsniv\u00e5, lavere sysselsetting og samfunnsdeltakelse vitner om tydelige sosiale forskjeller mellom innvandrere og den \u00f8vrige befolkningen. Foreldrenes grad av samfunnsdeltakelse, sysselsetting, spr\u00e5k og utdanningsniv\u00e5 har en innvirkning p\u00e5 deres barn som oftere er i risikosonen for \u00e5 havne i utenforskap. Innvandrerforeldres mangel p\u00e5 nettverk, digitale ferdigheter og spr\u00e5k er barrierer som p\u00e5virker forutsetningene for at deres barn kan delta p\u00e5 lik linje med andre barn. Forandringshuset \u00f8nsker aktivt \u00e5 jobbe med \u00e5 bygge bro og utforske hvordan den \u00e5pne m\u00f8teplassen kan bidra til \u00f8kt inkludering og livskvalitet b\u00e5de for barn, unge og deres foreldre. Forandringshuset \u00f8nsker aktivt \u00e5 jobbe med \u00e5 bygge bro og utforske hvordan den \u00e5pne m\u00f8teplassen kan bidra til \u00f8kt inkludering og livskvalitet b\u00e5de for barn, unge og deres foreldre. V\u00e5r viktigste oppgave rettet mot foreldrene er \u00e5 bist\u00e5 med informasjonsformidling om v\u00e5re tilbud. Forandringshuset har som m\u00e5l at v\u00e5re frivillige og ansatte skal speile mangfoldet vi \u00f8nsker \u00e5 n\u00e5. Ved \u00e5 rekruttere innvandrere som frivillige inn i v\u00e5re aktiviteter kan det styrke v\u00e5r troverdighet, samt bidra til at flere barn og ungdom med innvandrerforeldre deltar hos oss. ENSOMHET OG PSYKISK UHELSE KFUK-KFUM Forandringshuset \u00f8nsker \u00e5 n\u00e5 bredden av barn og unge, men vi jobber s\u00e6rlig med \u00e5 inkludere de av oss som av ulike grunner opplever utenforskap. Vi \u00f8nsker s\u00e6rlig \u00e5 jobbe med inkludering av unge som uttrykker at de plages av ensomhet i hverdagen. Lavterskel \u00e5pne m\u00f8teplasser kan v\u00e6re en arena for samv\u00e6r der barn og unge kan finne sin plass og tilh\u00f8righet i samfunnet. Ensomhet og f\u00f8lelsen av utenforskap kan ha negativ innvirkning p\u00e5 barn og unges framtid. Trivsel og tilh\u00f8righet er en viktig komponent for \u00e5 mestre ulike arenaer som skole og arbeidslivet. Vi vet blant annet at 10% av unge i Norge havner i vedvarende utenforskap fordi de ikke kommer inn p\u00e5 arbeidsmarkedet. En m\u00e5lgruppe som ogs\u00e5 er lite involvert i aktiviteter p\u00e5 fritiden. Forskning bekrefter at n\u00f8kkelen for \u00e5 snu denne trenden er trygge voksne, gode relasjoner, samt flere mestringsopplevelser. \u00d8KONOMI Utskriftsdato: 27.09.2023 Skjemaid: 467810153 Side 9 av 11 Budsjettet skal kun omfatte prosjektet det s\u00f8kes midler til, og det skal ikke f\u00f8res driftsutgifter eller inntekter som ikke skal benyttes i prosjektet i budsjettet. Dere kan ikke budsjettere med overskudd eller underskudd. OBS! Offentlige og private akt\u00f8rer M\u00c5 forplikte seg til en egenfinansiering p\u00e5 minimum 20 % av tilskuddsbel\u00f8pet per \u00e5r. Frivillige organisasjoner forplikter seg til 5 % egenfinansiering per \u00e5r. Se mer informasjon p\u00e5 ordningens nettside. Finansiering St\u00f8tte fra Bufdir: Fyll inn bel\u00f8pet det s\u00f8kes om fra tilskuddsordningen. Egenfinansiering: \u00d8konomiske midler som dere bidrar med inn i prosjektet. Egenfinansiering skal vises i regnskapet n\u00e5r prosjektet er avsluttet. Husk \u00e5 f\u00f8re opp egenfinansiering som er i tr\u00e5d med kravene i forskriften. Inntekter fra prosjektet: Hvis deltakere i prosjektet skal betale egenandel, skal inntektene fra dette beregnes her. Hvis dere forventer inntekter som f\u00f8lge av prosjektet dere s\u00f8ker tilskudd til, f\u00f8res det ogs\u00e5 her. Det kan for eksempel v\u00e6re inntekter fra billettsalg til en forestilling som settes opp i forbindelse med prosjektet. Eventuell egenandel fra deltakere eller prosjektgenererte inntekter m\u00e5 spesifiseres i et eget tekstfelt under budsjettet. Prosjekttilskudd fra andre: Hvis dere mottar tilskudd fra andre til prosjektet, skal dette f\u00f8res her. Prosjekttilskudd fra andre m\u00e5 spesifiseres i et eget tekstfelt under budsjettet. Utgifter L\u00f8nn til ansatte: Her f\u00f8rer dere opp l\u00f8nn til de som skal jobbe med prosjektet. Husleie/str\u00f8m/renhold: Husk at disse utgiftene ogs\u00e5 m\u00e5 f\u00f8res p\u00e5 prosjektets prosjektnummer/kostnadssted og at utgiftene skal gjenspeile omfanget av prosjektet. Utgifter til inngangsbilletter/deltakelse: Dersom deltakerne skal bes\u00f8ke steder der det koster penger \u00e5 komme inn, fylles det ut her. Eksempler er kino, badeland eller forn\u00f8yelsespark. Utgifter knyttet til \u00a74-5 Kultur- og aktivitetskort, f\u00f8res ogs\u00e5 her. Reise/transport/opphold: F.eks. togbilletter eller leie av minibuss, kost og losji. Innkj\u00f8p av utstyr: Investeringer som er n\u00f8dvendige for \u00e5 gjennomf\u00f8re prosjektet, eller innkj\u00f8p av utstyr som er n\u00f8dvendig for \u00e5 delta i aktivitet fylles ut her. Investering i lokale: Her kan dere for eksempel f\u00f8re opp kostnader til st\u00f8rre investeringer og/eller oppussing av lokaler. Andre kostnader: Andre utgifter f\u00f8res her. Dette kan for eksempel v\u00e6re utgifter til revisorkontroll av regnskapet og utgifter til n\u00f8dvendige lisenser/kontingenter til utl\u00e5nsnettverk, og utgifter til annonsering av prosjektet, utgifter til mat og annet. Utgiftene m\u00e5 spesifiseres i eget tekstfelt under budsjettet. Fullstendige kronebel\u00f8p skal legges inn. Hundre tusen kroner skrives alts\u00e5 som \"100 000\" i budsjettet. Utskriftsdato: 27.09.2023 Skjemaid: 467810153 Side 10 av 11 Budsjett FINANSIERING 2024 2025 2026 Total St\u00f8tte fra Bufdir 1 350 000 1 350 000 1 350 000 4 050 000 Egenfinansiering 67 500 67 500 67 500 202 500 Inntekter fra prosjektet (spesifiser under) 0 0 0 0 Prosjekttilskudd fra andre (spesifiser under) 1 000 000 1 000 000 1 000 000 3 000 000 Delsum 2 417 500 2 417 500 2 417 500 7 252 500 UTGIFTER 2024 2025 2026 Total L\u00f8nn til ansatte 1 445 000 1 445 000 1 445 000 4 335 000 Husleie/str\u00f8m/renhold 480 000 480 000 480 000 1 440 000 Utgifter til inngangsbilletter/deltakelse 0 0 0 0 Reise/transport og opphold 8 500 8 500 8 500 25 500 Innkj\u00f8p av utstyr 100 000 100 000 100 000 300 000 Investering i lokale 0 0 0 0 Andre kostnader (spesifiser under) 384 000 384 000 384 000 1 152 000 Delsum 2 417 500 2 417 500 2 417 500 7 252 500 Total 0 0 0 0 Spesifiser eventuelle inntekter fra prosjektet og prosjekttilskudd fra andre. De 1 000 000 kommer hovedsakelig fra Grieg Foundation i 2024 og 2025. For 2026 m\u00e5 vi s\u00f8ke andre tilskudd eller etablere samarbeid med n\u00e6ringsliv el. Spesifiser eventuelle andre kostnader. Andre kostnader er bevertning, forbruksmateriell til aktiviteter. honorar til ulike workshop og kurs for ungdommene samt kurs for frivillige og ansatte. Fordelingen per \u00e5r er ca bevertning ( 182 000), Forbruksmateriell/aktivitetsmateriell (52000), honorar for kurs/workshops ungdom (120 000) og kurs for ansatte og frivillige 2x per \u00e5r (30000) OPPSUMMERING OG BEKREFTELSER Kort oppsummering av prosjektet. KFUK-KFUM Forandringshuset og Kirkens Bymisjon vil sammen etablere Forandringshuset V13, et kraftsenter for ungdomskultur og forebyggende arbeid i Bergen sentrum. Dette samarbeidet skal bidra til et st\u00f8rre, helhetlig og mer mangfoldig \u00e5pen m\u00f8teplass tilbud til m\u00e5lgruppen, et inkluderende sted hvor man kan henge med venner eller delta i ulike tilbud. Den \u00e5pne m\u00f8teplassen skal ha \u00e5pent 7 dager i uken og har som m\u00e5lsetning \u00e5 n\u00e5 ca 1500 unike ungdommer i \u00e5ret. Jeg bekrefter at dette skjemaet ikke inneholder personopplysninger, med mindre dette er direkte etterspurt av Bufdir. Sensitive opplysninger skal aldri oppgis i skjema eller vedlegg. Ja Vi bekrefter at vi og v\u00e5r virksomhet tilfredsstiller grunnleggende krav til forsvarlig drift og forst\u00e5r at dette er et vilk\u00e5r for tildeling av tilskudd. Blant annet f\u00f8lger vi lovverk, har etiske retningslinjer og gode rutiner som s\u00f8rger for at vi ivaretar m\u00e5lgruppen(e) med driften eller v\u00e5re aktiviteter p\u00e5 en trygg m\u00e5te. Vi f\u00f8lger opp eventuelle avvik rutinemessig. Vi forst\u00e5r ogs\u00e5 at Bufdir skal varsles ved avvik som kan ha betydning for tilskuddet. Ja Jeg er kjent med at opplysningene i s\u00f8knaden er grunnlag for tildeling av tilskudd fra staten, og har satt meg inn i regelverket for ordningen. Jeg bekrefter at opplysningene i s\u00f8knaden er korrekte, og at jeg er kjent med v\u00e5r plikt til \u00e5 melde fra om eventuelle endringer som kan ha betydning for vedtaket om tilskudd. Ja Utskriftsdato: 27.09.2023 Skjemaid: 467810153 Side 11 av 11 "
}