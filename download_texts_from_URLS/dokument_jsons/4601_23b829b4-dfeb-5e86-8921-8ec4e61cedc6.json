{
  "dokument_id": "23b829b4-dfeb-5e86-8921-8ec4e61cedc6",
  "doc_type": "case_attachment",
  "kommune": 4601,
  "tittel": "Tilsvar til klage",
  "url": "https://bergen.kommune.no/politikere-utvalg/api/fil/bk360/11982725/Tilsvar-til-klage",
  "tekst": "Plan- og bygningsetaten Bergen kommune Postboks 7700 5020 Bergen Bergen, den 4. desember 2024 V\u00e5r ref: 10355 Deres ref.: KLAGE-2024-17823 KLAGE-2024/17823 - SVANEVIKSVEIEN 82 \u2013 TILSVAR TIL KLAGE Eiendom: Gnr. 159 Bnr. 231 Tiltakets adresse: Svaneviksveien 82 A og B Tiltakets art: Bruksendring, tilbygg og oppdeling bolig m.m. Tiltakshaver: Svaneviksveien 82 AS A. INNLEDNING Det vises til kommunens brev av 20. november d.\u00e5. sak KLAGE-2024-17823 ang\u00e5ende mottatt klage p\u00e5 tillatelse til dispensasjon i sak BYGG-2024/14890 ved vedtak av 28. oktober d.\u00e5. Advokatfirmaet Landsvik & Larsen AS v/undertegnede representerer tiltakshaver Svaneviksveien 82 AS, og inngir med dette tilsvar til de innkomne klager i saken p\u00e5 vegne av tiltakshaver jf. fvl. 33. Etter denne sides vurdering er det ikke grunnlag for \u00e5 ta klagene til f\u00f8lge. B. TILTAKET Saken gjelder s\u00f8knad om dispensasjon fra KPA2018 \u00a7 3.1 om plankrav og \u00a7 17 om parkering som er oms\u00f8kt og vedtatt i forbindelse med planlagt tiltak p\u00e5 eiendommen 159/231, Svaneviksveien 82 A og B i \u00c5rstad bydel. Det ble gitt tillatelse til dispensasjoner fra plankrav og parkering for gjennomf\u00f8ring av tiltaket uten parkeringsplasser den 28. oktober d.\u00e5. Den 1. desember d.\u00e5. ble det sendt inn s\u00f8knad om rammetillatelse for tiltaket, som er under behandling. Denne har ikke betydning for behandlingen av klage p\u00e5 vedtatte dispensasjoner. Tiltakseiendommen er bebygget med et anneks med en boenhet samt en boligbygning med 3 boenheter og beboelse i kjeller. Prosjektet omfatter oppsummert riving av eksisterende anneks, etablering av boenhet, oppdeling av boenheter, fasadeendring samt tilbygg bolig med tilh\u00f8rende terrengarbeid. I eksisterende bolig planlegges det om opprettelse av egen boenhet i kjeller samt oppdeling av 1. etasje til to boenheter slik at det blir totalt fem boenheter i eksisterende bolig. Eksisterende anneks, registrert som egen boenhet, skal rives i forbindelse med tiltaket. Advokatfirmaet Landsvik & Larsen AS | Kanalveien 7, 5068 Bergen | post@llco.no | Org.nr.: 924 394 420 Tiltakshaver \u00f8nsker videre \u00e5 oppf\u00f8re et tilbygg til eksisterende bolig i tre etasjer. Tilbygget omfatter fire boenheter hvorav de to \u00f8verste leilighetene g\u00e5r over to plan. Etter endringen vil det v\u00e6re totalt 9 boenheter p\u00e5 eiendommen. Det vil etableres innvendig sykkelparkering i mellomgang i tilbygget. Utklipp illustrasjon fasade Det var opprinnelig planlagt etablering av nye parkeringsplasser p\u00e5 eiendommen i forbindelse med tiltaket. Som f\u00f8lge av negativ uttalelse fra Bymilj\u00f8etaten knyttet til planlagte parkeringsplasser med avkj\u00f8rsel ble tiltaket revidert slik at det ikke lenger s\u00f8kes om etablering av bilparkeringsplasser. Det s\u00f8kes kun om etablering av ny gangveg med p\u00e5kopling til den kommunale vegen mot s\u00f8r, KV Svaneviksveien. Tiltaket er n\u00e6r blant annet bybane og annen kollektivtransport samt sykkelstamvei. Det er gangavstand til Wergeland og Mindemyren bybanestopp og Minde all\u00e9 bussholdeplass. Tiltakets plassering 2 C. KLAGEN OG KLAGEGRUNNENE Det er innkommet \u00e9n klage i saken fra eiere av naboeiendommene gnr. 159 bnr. 403 snr. 1 og 2, B\u00e5rd R. Simonsen og Eirik og Jorid F. Skare. Klagernes eiendom med adresse Falsens vei 65A grenser mot tiltakseiendommen i nord\u00f8st. Tiltakseiendommen markert med r\u00f8dt og klagernes eiendom markert med bl\u00e5tt, bergenskart.no 3 Klagegrunnene er i hovedtrekk: - Tiltakene er for omfattende til \u00e5 behandles uten reguleringsplan da de vil ha vesentlig innvirkning p\u00e5 milj\u00f8 og samfunn iht. pbl. \u00a7 12-1. - Tiltaket vil medf\u00f8re betydelige ulemper for naboene knyttet til solforhold, utsikt, innsyn, \u00f8kt trafikkbelastning som ikke er tilstrekkelig vurdert og hensyntatt. - Vedtaket er \u00abtynt\u00bb begrunnet og ulempene med dispensasjon for naboene er ikke vurdert. Til klagene er det vedlagt nabomerknader som er tidligere innsendt og behandlet i saken. Samlet sett oppfattes klagene f\u00f8lgelig \u00e5 legge til grunn at hensynet til naboene ikke er tilstrekkelig vurdert og vektlagt, og at dette skal f\u00f8re til at vedtaket skal oppheves. D. TILTAKSHAVERS KOMMENTARER D.1 Medf\u00f8rer tiltaket vesentlig innvirkning p\u00e5 milj\u00f8 og samfunn? Slik vi oppfatter det anf\u00f8rer videre naboene at tiltaket utl\u00f8ser krav om reguleringsplan etter plan- og bygningslovens \u00a7 12-1. Det f\u00f8lger av bestemmelsens tredje ledd at \u00abFor gjennomf\u00f8ring av st\u00f8rre bygge- og anleggstiltak og andre tiltak som kan f\u00e5 vesentlige virkninger for milj\u00f8 og samfunn, kreves det reguleringsplan.\u00bb. Hvorvidt plankravet etter bestemmelsen omfatter tiltaket beror p\u00e5 en konkret vurdering ut ifra de forhold som gj\u00f8r seg gjeldende p\u00e5 stedet og i saken. Sp\u00f8rsm\u00e5let er f\u00f8lgelig om tiltaket i seg selv vil medf\u00f8re en vesentlig p\u00e5virkning p\u00e5 milj\u00f8 og samfunn. Som det er redegjort for i s\u00f8knad om dispensasjon fra plankrav etter KPA2018 \u00a7 3.1, vil ikke tiltaket utl\u00f8se behov for oppgradering av infrastruktur eller utl\u00f8se behov for andre tiltak, det skal ikke etableres parkeringsplasser Videre er det funnet forsvarlig \u00e5 gi tillatelse til tiltaket uten parkeringsplasser basert p\u00e5 blant annet vurdering av risiko for at trafikken vil \u00f8ke som f\u00f8lge av tiltaket til tross for at det ikke etableres parkeringsplasser. Trafikksituasjonen ble ogs\u00e5 vurdert av Vestland Fylkeskommune, som mener at nettopp det at det ikke etableres parkering gj\u00f8r at det kan gis dispensasjon fra plankravet og at det da ikke er n\u00f8dvendig \u00e5 se tiltaket i en st\u00f8rre sammenheng i relasjon til dispensasjon fra plankrav etter KPA. Det er dermed konkludert med at tiltaket ikke vil v\u00e6re trafikkskapende i det etablerte boligomr\u00e5det. Det m\u00e5 ogs\u00e5 vektlegges at tiltaket gjelder \u00f8kning av eksisterende bygningsmasse uten endring av form\u00e5l, samt at oms\u00f8kte boligtiltak er plassert i et st\u00f8rre boligomr\u00e5de og dermed ikke er noe fremmedelement. Videre skal ikke tiltaket plasseres i et s\u00e6rlig s\u00e5rbart omr\u00e5de knyttet til kultur- eller naturverdier. 4 Samlet sett er det dermed etter en konkret vurdering klart at tiltaket ikke vil medf\u00f8re vesentlig p\u00e5virkning for milj\u00f8 og samfunn og dermed vil omfattes av plankravet etter plan- og bygningslovens \u00a7 12-1. D.2 Manglende begrunnelse og vurdering av ulemper for nabobebyggelsen? Det er videre i klagen vist til at ulempene med en dispensasjon for naboene ikke er vurdert og vektlagt, og videre at vedtaket er \u00abtynt\u00bb begrunnet. Vurdering av naboenes merknader I s\u00f8knaden om tillatelse til dispensasjon var innkomne nabomerknader redegjort for og kommentert over 5 sider. I vedtakets pkt. 2.2 er nabomerknadene oppsummert, og det vises til at \u00abS\u00f8ker har gitt alle de overst\u00e5ende punktene en utfyllende kommentar\u00bb. N\u00e5r det gjelder forhold relevant for oms\u00f8kte dispensasjoner redegj\u00f8res det i vedtaket for de relevante forhold knyttet til oms\u00f8kte dispensasjoner, og det vises ogs\u00e5 til merknadene i sin helhet og videre til den utfyllende begrunnelsen for oms\u00f8kte dispensasjoner. Det er dermed klart at nabomerknadene er behandlet og vurdert i saken. Vurdering av dispensasjonens ulemper for naboene Da s\u00f8knaden og vedtaket gjaldt s\u00f8knad om dispensasjon, er det f\u00f8lgende vurderingstema kommunen skulle behandle og ta stilling til i tr\u00e5d med vilk\u00e5rene i plan- og bygningslovens \u00a7 19-2; - Vil en dispensasjon vesentlig tilsidesette hensynene bestemmelsene og lovens form\u00e5lsbestemmelse skal ivareta? - Er fordelen med en dispensasjon klart st\u00f8rre enn ulempene? - Kan dispensasjon gis etter kommunens \u00abkan\u00bb-vurdering? N\u00e5r det gjelder klagernes kommentarer oppfatter vi det slik at de prim\u00e6rt er knyttet til vurderingen av om fordelen med tiltaket er st\u00f8rre enn ulempene, og herunder at kommunen ikke har tilstrekkelig identifisert og vektlagt ulemper for naboene. Klagerne har vist til ulemper i form av solforhold, utsikt, innsyn og \u00f8kt trafikkbelastning. Det bemerkes for \u00f8vrig at n\u00e5r det gjelder hensynene bak de aktuelle bestemmelsene gjelder disse i hovedsak ikke konsekvensene for naboeiendommene i seg selv, se kommunens gjengivelse av hensynene i vedtakets pkt. 2.4 og 2.5 N\u00e5r det gjelder dispensasjon fra parkeringskrav fremkommer det av vedtaket at det er vurdert opp imot omgivelsene, blant annet ved at dispensasjonen er veid opp mot risikoen for \u00f8kt gateparkering, og 5 ulempen i form av eventuell \u00f8kt belastning p\u00e5 gatenettet ved gateparkering er vektlagt i vurdering av fordeler og ulemper ved dispensasjonen. Videre n\u00e5r det gjelder forhold knyttet til tap av solforhold, utsikt og innsyn som f\u00f8lge av tiltaket er dette ikke relevante ulemper knyttet til de oms\u00f8kte dispensasjoner. Dette er ogs\u00e5 vurdert av kommunen, som i vedtaket henviser til at dette m\u00e5 vurderes i en senere sak vedr\u00f8rende oppf\u00f8ring av den aktuelle bebyggelsen. Det er kun omfanget av boenheter og dets p\u00e5virkning p\u00e5 omgivelsene som er ansett som relevant ved behandling av oms\u00f8kte dispensasjoner. D.3 Kommentarer til ulemper for naboene P\u00e5 vegne av tiltakshaver \u00f8nsker vi videre \u00e5 rette noen bemerkninger til de p\u00e5pekte ulempene for klagerne som naboer av oms\u00f8kte tiltak hva gjelder tap av sol, utsikt og \u00f8kt innsyn. For det f\u00f8rste vil tiltaket plasseres med en minsteavstand p\u00e5 4 meter fra nabogrensen i samsvar med plan- og bygningslovens \u00a7 29-4 annet ledd, en byggegrense som er fastsatt nettopp for \u00e5 ivareta slike hensyn. Videre er bebyggelsen p\u00e5 klagernes eiendommer plassert sv\u00e6rt n\u00e6r nabogrensen, slik at det er plasseringen av klagernes boligbygning n\u00e6r grensen som vil v\u00e6re \u00e5rsaken til eventuell tap av sol, utsikt og \u00f8kt innsyn. Det er ogs\u00e5 utarbeidet solanalyse, som viser at tiltaket ikke f\u00e5r konsekvenser for sol for klagernes eiendom utover det som m\u00e5 aksepteres. Eiendommene inng\u00e5r videre i byfortettingssone, hvor det er \u00f8nskelig med og p\u00e5regnelig med \u00f8kt bebyggelse. Det planlagte tiltaket har ogs\u00e5 en relativ beskjeden ny utnyttelsesgrad p\u00e5 %BRA=61 %. Videre f\u00f8lger det indirekte av kommuneplanens arealdel at det i byfortettingssonen er akseptert med tap av sol og utsikt i relativt stor utstrekning, og i klart st\u00f8rre utstrekning enn det tiltaket vil medf\u00f8re. Dette fremkommer i bestemmelsene til kommuneplanen ved at det for ytre fortettingssone og \u00f8vrig byggesone er n\u00e6rmere angitt begrensninger for hvilke konsekvenser tiltak kan ha for sol- og utsiktsforhold for eksisterende boliger (se KPA2018 \u00a7\u00a7 26.4.7 og 26.5.4), men uten at slik begrensning er inntatt i byfortettingssonen. Noen ulemper for nabobebyggelsen som f\u00f8lge av fortetting i byfortettingssonen er f\u00f8lgelig ansett som akseptabelt og i tr\u00e5d med kommuneplanen. Det vises for \u00f8vrig til s\u00f8knaden og kommentarer til nabomerknadene for \u00f8vrig. D.4 Oppsummering Basert p\u00e5 dette er vedtaket tilstrekkelig vurdert og begrunnet i samsvar med forvaltningslovens krav til begrunnelse etter fvl. \u00a7 25, slik at det ikke foreligger noen saksbehandlingsfeil knyttet til begrunnelsen som kan ha virket inn p\u00e5 vedtaket. 6 E. AVSLUTNING Basert p\u00e5 ovennevnte er det ikke grunn til \u00e5 ta klagen til f\u00f8lge, s\u00e6rlig da tiltaket er i tr\u00e5d med overordnet areal- og boligpolitikk samt at klagegrunnene allerede er vurdert ved saksbehandling og tillatelse til oms\u00f8kte tiltak. Det fremkommer ikke nye opplysninger i klagene som tilsier at vilk\u00e5rene for \u00e5 gi innvilgede dispensasjoner ikke lenger er til stede, eller at kommunen ikke b\u00f8r gi dispensasjon. Ta gjerne kontakt med undertegnede ved eventuelle sp\u00f8rsm\u00e5l i saken. Med vennlig hilsen Advokatfirmaet Landsvik & Larsen AS Kari Seglem Larsen Advokat/partner e-post: kari@llco.no mobil: 930 48 286 7 "
}