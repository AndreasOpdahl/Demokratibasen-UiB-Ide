{
  "dokument_id": "3eb88b76-8a42-5daf-8d24-24cbe206ecfa",
  "doc_type": "case_attachment",
  "kommune": 4601,
  "tittel": "_ KLAGE-2023_13112-21 Stadfesting gnr 160 bnr 518 klagesak 1123865_1_1",
  "url": "https://bergen.kommune.no/politikere-utvalg/api/fil/bk360/9862286/-KLAGE-2023-13112-21-Stadfesting-gnr-160-bnr-518-klagesak-1123865-1-1",
  "tekst": " V\u00e5r dato: V\u00e5r ref: 08.01.2024 2023/15980 Deres dato: Deres ref: 11.05.2023 Hans Petter G Fredriksen Saksbehandler, innvalgstelefon Fager\u00e5sveien 24 Arnt Erik Nordheim, 5764 3191 5067 Bergen Bergen kommune gnr. 160 bnr. 518, Fager\u00e5sveien 22A. Nybygg bolig Vi viser til oversending fra Bergen kommune 23.10.2023, som gjelder klage p\u00e5 administrativt vedtak 26.03.2023. Klagen er framsatt innenfor fristen, og vilk\u00e5rene for \u00e5 behandle klagesaken er oppfylt. Vedtak Statsforvalteren stadfester vedtaket fra Bergen kommune 26.04.2023, med referanse BYGG-2022/29024-10, om rammetillatelse og dispensasjon for bolig p\u00e5 gbnr. 160/518. Sakens bakgrunn Stian Esben Botnen v/Kvalbein Kors\u00f8en Arkitektur AS, s\u00f8kte den 13.12.2022 om etablering av ny bolig p\u00e5 gbnr. 160/518, Fager\u00e5sveien 22. Eiendommen er en eldre boligparsell p\u00e5 ca. 900 m2, opprettet ved skylddelingsforretning / nymatrikulering i 1919. Eiendommen er allerede bebygd med bolighuset fra 1923, samt uthus. Eiendommen er omfattet av en eldre reguleringsplan for \u00c5rstad,1 mens den er avsatt til bebyggelse og anlegg i kommuneplanens arealdel (KPA), som del av byfortettingssonen (BY2). S\u00f8knaden 13.12.2022 gjaldt oppf\u00f8ring av et bolighus nordvest p\u00e5 tomten (benevnt \u00abHUS 2\u00bb), best\u00e5ende av 153,2 m2 bruksareal (BRA), fordelt over tre etasjer. Tiltaket kommer i tillegg til \u00abHUS 1\u00bb2, bodanlegg og den eksisterende eneboligen, som gir en samlet utnyttingsgrad p\u00e5 63,8 %-BRA. Vi viser til s\u00f8knaden med underlag, som forutsettes kjent. Det kom ogs\u00e5 inn fem nabomerknader, som av ulike grunner var negative til tiltaket. Merknadene ble kommentert av tiltakshaver v/adv. \u00d8istein Sandst\u00e5 Jacobsen, jf. brev 30.11.2022. Dette bare viser vi til. Bergen kommune innvilget dispensasjon og rammetillatelse for tiltaket den 26.04.2023. Dispensasjonen gjaldt fra KPA \u00a7 3.1 (krav om ny reguleringsplan), hvor vi registrerer at s\u00f8knaden ble sendt p\u00e5 h\u00f8ring, og at kommunen ikke mottok noen tilbakemelding eller innvendinger fra Statsforvalteren, Statens vegvesen eller Vestland fylkeskommune, jf. plan- og bygningsloven \u00a7 19-1. 1 PlanID: 4601_20000, i kraft 03.07.1923 (foresl\u00e5tt opphevet). 2 Tidligere godkjent ved rammetillatelse 23.02.2022, jf. ogs\u00e5 vedtak i klagesak 22.03.2023 (SFVL ref. 23/1351) E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 Du p\u00e5klaget vedtaket 11.05.2023. Klagen, som vi oppfatter at framsatt p\u00e5 vegne av AS Fager\u00e5sveien 243, er begrunnet med at det foreligger servitutter og heftelser i tiltakseiendommen, og som selskapet mener m\u00e5 avklares f\u00f8r byggingen kan starte. I skj\u00f8tet for gbnr. 160/518 skal det v\u00e6re inntatt klare begrensninger for utnyttelsen p\u00e5 tomten, i form av en (1) villa med en (1) garasje. Samme heftelse gjelder for \u00f8vrig for nr. 24, og som i sin tid ble utskilt fra hovedbruket gnr. 160, samtidig med nr. 22. Slike realservitutter er evigvarende, og du ba derfor om en redegj\u00f8relse og avgj\u00f8relse fra kommunen, eventuelt fra Statsforvalteren som klageinstans. Vi viser til klagen med etterf\u00f8lgende korrespondanse, jf. blant annet din e-post av 11.10.2023. Kommunen v/Utvalg for milj\u00f8 og byutvikling behandlet klagen i m\u00f8te 16.10.2023, sak 397/23, men fant ikke grunn til klagen til f\u00f8lge. Saken ble deretter oversendt hit for endelig avgj\u00f8relse, jf. forvaltningsloven \u00a7 34. Regelverk Statsforvalteren i Vestland er delegert myndighet til \u00e5 avgj\u00f8re klager p\u00e5 kommunale enkeltvedtak etter plan- og bygningsloven, jf. plan- og bygningsloven \u00a7 1-9 og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven, jf. plan- og bygningsloven \u00a7 21-4. Tiltak i strid med plan eller bestemmelser i plan- og bygningsloven, kan bare godkjennes dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Privatrettslige forhold Bygningsmyndighetene skal ikke ta stilling til privatrettslige forhold med mindre annet er fastsatt, jf. plan- og bygningsloven \u00a7 21-6. Ved innvendinger p\u00e5 privatrettslig grunnlag, f\u00e5r bygningsmyndighetene en begrenset unders\u00f8kelsesplikt. Dersom det framst\u00e5r som \u00ab\u00e5penbart\u00bb at tiltakshaveren ikke har rett til \u00e5 gjennomf\u00f8re tiltaket, skal s\u00f8knaden avvises. Det er ikke klagerett p\u00e5 bygningsmyndighetenes avgj\u00f8relse om \u00e5 ikke ta stilling til privatrettslige forhold, jf. plan- og bygningsloven \u00a7 21-6 andre avsnitt. Statsforvalterens vurdering Hovedregelen er at de kommunale bygnignsmyndigheitene skal kunne legge til grunn at tiltakshaveren innehar de n\u00f8dvendige rettighetene tiltaket forutsetter. Det finnes unntak i loven, blant annet om krav til dokumentasjon av sikre rettigheter for etablere infrastruktur p\u00e5 fremmed grunn, se pbl. kap. 27, dersom tiltaket krever slik tilgang for \u00e5 kunne koble seg p\u00e5 n\u00f8dvendige veg-, vann- og avl\u00f8psanlegg. Dette er ikke aktuelt i denne saken, og det er derfor utgangspunktet i plan- og bygningsloven \u00a7 21-6 som gjelder. Etter denne bestemmelsen skal kommunen ikke ta stilling til eller gj\u00f8re egne unders\u00f8kelser av privatrettslige forhold ved behandlingen av en s\u00f8knad om byggetillatelse. 3 Org.nr. 929 426 401, eier av gbnr. 160/520. Side: 3/4 Dersom det derimot framst\u00e5r som \u00ab\u00e5penbart\u00bb for kommunen at tiltakshaveren ikke har n\u00f8dvendige rettigheter til \u00e5 gjennomf\u00f8re tiltaket, skal s\u00f8knaden avvises. Dersom noen protesterer mot et tiltak p\u00e5 privatrettslig grunnlag, utl\u00f8ser dette ogs\u00e5 en begrenset unders\u00f8kelsesplikt. Unders\u00f8kelsesplikten g\u00e5r ikke lenger enn at kommunen m\u00e5 la partene f\u00e5 anledning til \u00e5 dokumentere sine p\u00e5stander og krav, at kommunen deretter gj\u00f8r en enkel vurdering av det framlagte. Dersom det etter denne unders\u00f8kelsen framst\u00e5r som \u00ab\u00e5penbart\u00bb at tiltaket er i strid med eller krenker private rettigheter, skal s\u00f8knaden som nevnt avvises. Er sp\u00f8rsm\u00e5let derimot uklart, skal s\u00f8knaden behandles, og tillatelse gis dersom vilk\u00e5rene i plan- og bygningsloven ellers er oppfylt. Terskelen for avvisning er dermed h\u00f8y, i den forstand at det gjeldet et strengt beviskrav, og at forholdet m\u00e5 v\u00e6re helt utvilsomt. Dette fordi bygningsmyndighetene ikke er innrettet for \u00e5 avklare kompliserte privatrettslige sp\u00f8rsm\u00e5l, og derfor heller ikke skal bruke betydelige ressurser p\u00e5 \u00e5 finne fram til eller \u00e5 tolke avtalevilk\u00e5r, skj\u00f8ter, heftelser, bristende forutsetninger eller lignende. Tillatelsen i byggesaken inneb\u00e6rer dermed heller ingen avgj\u00f8relse av det privatrettslige forholdet, men avklarer kun forholdet til kommunen som bygningsmyndighet. Det blir derfor Botnens egen risiko at det n\u00f8dvendige private rettighetene faktisk foreligger, dersom han velger \u00e5 ta tillatelsen i bruk.4 Etter at plan- og bygningsloven \u00a7 21-6 andre avsnitt ble endret i 2021, er det ikke lenger klagerett p\u00e5 kommunens avgj\u00f8relser om \u00e5 ikke ta stilling til privatrettslige forhold. Dette er videre presisert i lovforarbeidene, jf. Prop. 64 L (2020-2021) s. 56-57 (utdrag): \u00ab... Et sentralt form\u00e5l med \u00a7 21-6 er \u00e5 sikre effektiv og rask byggesaksbehandling [...]. Skal bestemmelsen om privatrettslige forhold fungere etter sin hensikt, mener departementet det er n\u00f8dvendig \u00e5 redusere muligheten for omkamper i forvaltningen om privatrettslige forhold. [...] Avgj\u00f8relse om \u00e5 ikke avvise en s\u00f8knad p\u00e5 grunn av anf\u00f8rsler om privatrettslige forhold, kan dermed ikke overpr\u00f8ves av klageinstansen. Bygningsmyndighetene er heller ikke forpliktet til \u00e5 behandle s\u00f8knaden p\u00e5 nytt der anf\u00f8rsler om privatrettslige forhold f\u00f8rst blir gjeldende etter at vedtak er fattet...\u00bb Som kommunen har v\u00e6rt inne p\u00e5, er det derfor slik at dersom kommunen f\u00f8rst har tatt saken til behandling og truffet vedtak, kan ikke lenger anf\u00f8rsler om manglende private rettigheter overpr\u00f8ves, verken ved forvaltningsklage eller omgj\u00f8ring utenfor klagesak. Ut fra dette tar Statsforvalteren ikke stilling til de servituttene og heftelsene som du viser til, eller til privatrettslige forhold for \u00f8vrig. Disse klagegrunnene faller helt utenfor mandatet v\u00e5rt som klageinstans, jf. \u00a7 21-6 andre avsnitt. Dersom AS Fager\u00e5sveien 24 fortsatt mener at tiltaket krenker private heftelser eller byggeforbud, er det derfor selskapet selv som m\u00e5 eventuelt m\u00e5 forf\u00f8lge kravet sitt overfor Botnen, dersom selskapet \u00f8nsker det, og for egen regning og risiko. Det blir i s\u00e5 fall opp til domstolene \u00e5 treffe avgj\u00f8relse i en eventuell tvist. Vi presiserer at vi med dette ikke har ment \u00e5 anbefale selskapet \u00e5 ta rettslige skritt. Statsforvalteren har med dette heller ikke noen oppfatning av hvorvidt et krav fra selskapet eller andre kan f\u00f8re fram overfor Botnen, siden forholdet faller utenfor v\u00e5r behandling. Klagen har ikke f\u00f8rt fram, og vi har stadfestet vedtaket fra Bergen kommune 26.04.2023. 4 Jf. plan- og bygningsloven \u00a7 21-6 f\u00f8rste avsnitt, fjerde setning. Side: 4/4 Vedtaket p\u00e5 side 1 i dette brevet er endelig og kan ikke p\u00e5klages videre, jf. forvaltningsloven \u00a7 28 tredje avsnitt. Med hilsen Anne-Kjersti Sande Arnt Erik Nordheim fagdirekt\u00f8r seniorr\u00e5dgiver Dokumentet er elektronisk godkjent Kopi til: AS FAGER\u00c5SVEIEN 24 Fager\u00e5sveien 24 5067 BERGEN Stian Esben Botnen Fager\u00e5sveien 22 A 5067 Bergen KVALBEIN KORS\u00d8EN ARKITEKTUR AS M\u00f8llendalsveien 17 5009 BERGEN Bergen kommune Postboks 7700 5020 BERGEN "
}