{
  "dokument_id": "ca6977c9-95cc-56d1-87c4-32d3407f33d0",
  "doc_type": "meeting_minutes",
  "kommune": 5501,
  "tittel": "Protokoll Mangfolds- og integreringsutvalget 05.03.2024",
  "url": "https://innsyn.tromso.kommune.no/application/getMoteDokument?dokid=2001654838",
  "tekst": " M\u00f8teprotokoll Mangfolds- og integreringsutvalget Dato: 05.03.2024 kl. 12:00-15.59 Sted: Formannskapssalen Til stede: Fartun Hussein (AP) Abdalla Ali Mohammed (SV) Hans Petter Kvaal (H) Piotr Graczyk Ponomarenko Margarita Anatolijevna Abdi-Aziz Maqbul Kelly Then M\u00f8tende varamedlemmer: Forfall Rania Yaqoub Badreldin Abu Alam Fra administrasjonen: May-Britt Stensj\u00f8 Miri Sekret\u00e6r: Rebekka Ringholm Saksliste Godkjenning av innkalling og saksliste Godkjenning av protokoll Sp\u00f8rsm\u00e5l Saker til behandling 8/24 24/02129-1 Reglement for mangfolds- og integreringsutvalget 6 1 Revidering Kommunalt reglement for bosetting og 9/24 24/02228-2 6 kvalifisering av nybosatte flyktninger H\u00f8ringsuttalelse til Stortinget fra Troms\u00f8 kommune om 10/24 24/00199-2 7 rapporten Sannhet og forsoning 11/24 24/04695-1 Arrangement i forbindelse med FN-dagen mot rasisme 11 2 Godkjenning av innkalling og saksliste Innkalling og saksliste ble godkjent. Fartun Hussein foreslo \u00e5 sette en sak om arrangement i forbindelse med FN-dagen mot rasisme p\u00e5 sakslista. Ingen i utvalget motsatte seg dette. 3 Godkjenning av protokoll 1/24 Protokoll Mangfolds- og integreringsutvalget 08.02.2024 Behandlet av M\u00f8tedato Saknr 1 Mangfolds- og integreringsutvalget 05.03.2024 1/24 Innstilling til vedtak: Mangfolds- og integreringsutvalgets vedtak Utvalget godkjenner protokollen. M\u00f8tebehandling i Mangfolds- og integreringsutvalget 05.03.2024: M\u00f8tebehandling Votering Protokollen ble enstemmig godkjent. Mangfolds- og integreringsutvalgets vedtak Utvalget godkjenner protokollen. 4 Sp\u00f8rsm\u00e5l Ingen sp\u00f8rsm\u00e5l. 5 Saker til behandling 8/24 Reglement for mangfolds- og integreringsutvalget Behandlet av M\u00f8tedato Saknr 1 Mangfolds- og integreringsutvalget 08.02.2024 7/24 2 Mangfolds- og integreringsutvalget 05.03.2024 8/24 Forslag til vedtak: Mangfolds- og integreringsutvalget anbefaler at administrasjonen innarbeider f\u00f8lgende punkter i revideringen av utvalgets reglement: M\u00f8tebehandling i Mangfolds- og integreringsutvalget 05.03.2024: M\u00f8tebehandling Fartun Hussein fremmet et utsettelsesforslag. Votering Utsettelsesforslaget ble enstemmig vedtatt. Mangfolds- og integreringsutvalgets vedtak Saken utsettes til neste m\u00f8te. 9/24 Revidering Kommunalt reglement for bosetting og kvalifisering av nybosatte flyktninger Behandlet av M\u00f8tedato Saknr 1 Helse- og velferdsutvalget 06.03.2024 6/24 2 Mangfolds- og integreringsutvalget 05.03.2024 9/24 Kommunedirekt\u00f8rens innstilling til vedtak: 6 Reglement for bosetting og kvalifisering til introduksjonsprogram av nybosatte flyktninger i Troms\u00f8 kommune vedtas M\u00f8tebehandling i Mangfolds- og integreringsutvalget 05.03.2024: M\u00f8tebehandling Hans Petter Kvaal (H) fremmet f\u00f8lgende forslag til uttalelse fra utvalget: Mangfolds- og integreringsutvalget st\u00f8tter i stor grad de endringer som er foresl\u00e5tt, men mener det er viktig at det tas hensyn til at vi lever i en dyr tid n\u00e5r flyktningtjenesten tildeler st\u00f8tte. Reglementet m\u00e5 derfor justeres ofte slik at det i best mulig grad tilpasset det behovet brukerne har. Votering Kvaals forslag ble enstemmig vedtatt. Mangfolds- og integreringsutvalgets vedtak Mangfolds- og integreringsutvalget st\u00f8tter i stor grad de endringer som er foresl\u00e5tt, men mener det er viktig at det tas hensyn til at vi lever i en dyr tid n\u00e5r flyktningtjenesten tildeler st\u00f8tte. Reglementet m\u00e5 derfor justeres ofte slik at det i best mulig grad tilpasset det behovet brukerne har. 10/24 H\u00f8ringsuttalelse til Stortinget fra Troms\u00f8 kommune om rapporten Sannhet og forsoning Behandlet av M\u00f8tedato Saknr 1 Ungdomsr\u00e5det 12.03.2024 2 Kommunalt r\u00e5d for mennesker med nedsatt 04.03.2024 13/24 funksjonsevne 3 Mangfolds- og integreringsutvalget 05.03.2024 10/24 4 Helse- og velferdsutvalget 06.03.2024 9/24 5 Milj\u00f8-, idrett-, kultur- og 06.03.2024 26/24 samfunnsutviklingsutvalget 6 Oppvekst- og utdanningsutvalget 08.03.2024 17/24 7 Eldrer\u00e5det 04.03.2024 7/24 7 Kommunedirekt\u00f8rens innstilling til vedtak: Forslag til h\u00f8ringsuttalelse til Stortinget fra Troms\u00f8 kommune om rapporten Sannhet og forsoning vedtas med f\u00f8lgende vedtakspunkter: TK.0.0.1 Generelt Troms\u00f8 kommune (heretter TK) st\u00f8tter alle komiteens forslag til overordnede tiltak. Det f\u00f8lgende er TKs forslag til konkretiseringer under tiltaksoverskriftene. TK.1.A.1 Desentralisert kompetansesenter Troms\u00f8 kommune ber Stortinget vurdere om en desentralisert organisasjonsmodell kan v\u00e6re hensiktsmessig for et nasjonalt kompetansesenter. TK.1.A.2 Kulturarv Troms\u00f8 kommune mener en styrking \u2013 og involvering \u2013 av arkiver, fotoarkiver, biblioteker og museer (ABM-sektoren), spesielt i samiske og kvenske omr\u00e5der, vil v\u00e6re n\u00f8dvendig for forsoningsprosessen. TK.1.A.3 Digital verkt\u00f8ykasse Troms\u00f8 kommune foresl\u00e5r at det nasjonale kompetansesenteret f\u00e5r i oppgave \u00e5 utvikle og vedlikeholde en digital verkt\u00f8ykasse for befolkningen, hvor brukerne kan utforske mulige personlige innganger til delta i, og bidra til forsoningsprosessen. TK.1.A.4 Samiske omr\u00e5der utenfor spr\u00e5kforvaltningsomr\u00e5det Troms\u00f8 kommune st\u00f8tter kommisjonens forslag om \u00e5 styrke kunnskapsformidlingen til majoritetsbefolkningen. Troms\u00f8 kommune ber i den sammenheng om at en slik kunnskapsspredning s\u00e6rlig prioriteres for kommuner med samisk representasjon som ligger utenfor samisk spr\u00e5kforvaltningsomr\u00e5de, men som kan v\u00e6re aktuelle som spr\u00e5kstimuleringskommuner. TK.1.B.1 Inkludere barnehager TK foresl\u00e5r at man inkluderer barnehagene blant arenaene som f\u00e5r styrket kunnskapsformidling. TK.2.C.1 Lovfesting av retten til tilgang p\u00e5 l\u00e6remidler TK st\u00f8tter flere h\u00f8ringsinstanser sitt innspill om at retten til tilgang p\u00e5 samiske og kvenske l\u00e6remidler m\u00e5 lovfestes. Det \u00f8nskes ogs\u00e5 at det skal defineres som et nasjonalt ansvar \u00e5 produsere disse kvenske og samiske l\u00e6remidlene i tr\u00e5d med skolens fag- og timefordeling og gjeldende l\u00e6replan. TK.2.C.1 Avklaringer rundt kvensk vs. finsk spr\u00e5k / kvener vs. norsk-finner TK st\u00f8tter s\u00e6rlig kommisjonens forslag om \u00e5 lage en handlingsplan for kvensk spr\u00e5k, samt m\u00e5lsetningen om \u00e5 l\u00f8fte kvensk til del III i minoritetspakten. I denne sammenheng \u00f8nskes en klargj\u00f8ring av hva det kvenske spr\u00e5kets status er i forhold det finske spr\u00e5ket \u2013 i Norge, med s\u00e6rlig vekt p\u00e5 om, og hvordan, finsk sin utbredelse p\u00e5virker utbredelsen av kvensk. Det bes p\u00e5 denne bakgrunn ogs\u00e5 om at begrepet \u00abnorskfinsk\u00bb operasjonaliseres, med tanke p\u00e5 rett til spr\u00e5koppl\u00e6ring for elever som er kommet fra Finland i nyere tid. TK.2.E.1 Overordnet strategi for minoritetsspr\u00e5klig likestilling TK \u00f8nsker en overordnet nasjonal strategi for spr\u00e5klig likestilling, som a) er knyttet til en \u00f8remerket finansiering og en ansvarlig organisasjon \u2013 gjerne det nasjonale forsoningssenteret 8 b) som gir rom for sterke spr\u00e5kmodeller i alle typer minoritetsspr\u00e5koppl\u00e6ringer c) \u00e5pner for finansiering av \u00e5rlig utdanningstilbud av samisk- og kvenskspr\u00e5klige skole- og barnehagel\u00e6rere d) som tilrettelegger for en forbedret organisering og tilrettelegging av oppl\u00e6ringstilbudet i de samiske og finske spr\u00e5kene. e) som gj\u00f8r det attraktivt for alle \u00e5 tilegne seg/videreutvikle minoritetsspr\u00e5klig og minoritetskulturell kompetanse f) tilrettelegger for at offentlig ansatte kan ta spr\u00e5k- og/eller kulturkompetansehevende kurs g) gir spr\u00e5ksentrene et tydeligere ansvar, og tilstrekkelig finansiering, for \u00e5 tilby jevnlige spr\u00e5kkurs til voksne, og for \u00e5 v\u00e6re en ressurs for barnehager og skoler i form av spr\u00e5karena. TK.3.A.1 Kommunale tilskuddordninger for med statlig \u00abmatching\u00bb av midler TK foresl\u00e5r en ordning hvor kommunale midler \u2013 som bevilges til lokale \u00abforsoningsrelevante\u00bb tilskuddsordninger \u2013 \u00abmatches\u00bb av statlige midler. TK.3.B.1 N\u00e6ring TK foresl\u00e5r, i likhet med Sametingsr\u00e5det, \u00e5 legge til n\u00e6ring som en sjette pilar i forsoningsprosessen. TK.3.B.2 N\u00e6rings-, reise- og kulturliv som ressurs Det ligger et stort potensial i \u00e5 utvikle god reiselivsledelse og kvalitetssikret kunnskapsformidling om minoritetenes kultur og levesett ovenfor turister som kommer til Norge, og overfor eget n\u00e6ringsliv. P\u00e5 den m\u00e5ten kan man forebygge stereotypier og fordommer, ogs\u00e5 internasjonalt. TK.3.C.1 Samarbeid med nasjonale institusjoner, departementer og utdanningsinstitusjoner Samarbeidet mellom nasjonale institusjoner og minoritetsspr\u00e5klige institusjoner b\u00f8r ogs\u00e5 involvere ber\u00f8rte departementer/direktorater og utdanningsinstitusjoner. TK.3.D.1 Karesuandosamer TK \u2013 og Troms fylke \u2013 har et spesielt sj\u00f8samisk og kvensk ansvar, men i lys av reinbeitekonvensjonen av 1919, og de p\u00e5f\u00f8lgende tvangsflyttingene av Karesuandosamer som hadde sommerbeite i de ytre delene av Troms, vil det v\u00e6re naturlig \u00e5 vurdere behovet for \u2013 og mulighetene i \u2013 et Karesuandosamisk samarbeid mellom kommuner i Sverige, Finland og Norge hvor det bor Karesuando-samer i dag TK 4.A.1 Forskning om, og handlingsplaner mot, rasisme og diskriminering TK oppfordrer til en \u00f8kt satsing p\u00e5 forskning om levek\u00e5rene for urfolk og minoriteter, og at alle kommuner utarbeider en handlingsplan mot rasisme og diskriminering. TK.4.C.1 Eiendoms-, bruks- og urfolksrettigheter TK mener at a) FNs konvensjon om sivile og politiske rettigheter art. 27 m\u00e5 v\u00e6re f\u00f8rende i alle arealsaker. b) Man m\u00e5 sikre vilk\u00e5rene til de tradisjonelle samiske n\u00e6ringene som fiskeri, utmarksbruk, reindrift og jordbruk. c) urfolksrettigheter m\u00e5 respekteres og reindriften m\u00e5 sikres tilgang til sine tradisjonelle omr\u00e5der. TK.4.D.1 Retten til fiske \u2013 ogs\u00e5 i Troms 9 TK ber om at ogs\u00e5 de sj\u00f8samiske omr\u00e5dene i Troms inkluderes i oppf\u00f8lgingen av NOU 2007: 13 Den nye sameretten og NOU 2008: 5 Retten til fiske i havet utenfor Finnmark \u2013 alts\u00e5 hele det sj\u00f8samiske omr\u00e5det. TK.5.A.1 Implementeringsgapet TK anser en \u00ablukking\u00bb av \u00abimplementeringsgapet\u00bb og en operasjonalisering av urfolks- og -minoritetsrettigheter \u2013 herunder artikkel 27 i FNs konvensjon om sivile og politiske rettigheter, samt konsultasjonsplikten \u2013 som grunnleggende forutsetninger for forsoningsprosessen. TK.5.B.1 Kompetanseheving basert p\u00e5 lokale forhold/historie Der det er relevant, oppfordres det til at den enkelte kommune/region tar utgangspunkt i lokale forhold og lokal historie i kompetansehevingen for offentlig ansatte. TK foresl\u00e5r at det ytes finansiell st\u00f8tte til kommuner/regioner som har behov for kartlegging, dokumentasjon og forskning p\u00e5 lokal samisk/kvensk/finsk historie. TK.5.C.1 Urfolks- og minoritetskunnskap ved universiteter og h\u00f8yskoler Et utvidet studietilbud vil kreve friske statlige midler for \u00e5 v\u00e6re gjennomf\u00f8rbart. M\u00f8tebehandling i Mangfolds- og integreringsutvalget 05.03.2024: M\u00f8tebehandling Fartun Hussein (AP) fremmet f\u00f8lgende forslag til uttalelse fra utvalget: Mangfolds- og integreringsutvalget tar den foresl\u00e5tte h\u00f8ringsuttalelsen fra Troms\u00f8 kommune om rapporten til Sannhet og forsoning til orientering, samtidig \u00f8nsker vi \u00e5 stille oss sterkt bak den delen av uttalelsen som tar til orde for \u00e5 snarest mulig f\u00e5 etablert en strategi mot rasisme og diskriminering i Troms\u00f8 kommune. Utvalget foresl\u00e5r i tillegg at FN-dagen mot rasisme 21. mars markeres \u00e5rlig i Troms\u00f8 kommune. Votering Uttalelsen ble enstemmig vedtatt. Mangfolds- og integreringsutvalgets vedtak Mangfolds- og integreringsutvalget tar den foresl\u00e5tte h\u00f8ringsuttalelsen fra Troms\u00f8 kommune om rapporten til Sannhet og forsoning til orientering, samtidig \u00f8nsker vi \u00e5 stille oss sterkt bak den delen av uttalelsen som tar til orde for \u00e5 snarest mulig f\u00e5 etablert en strategi mot rasisme og diskriminering i Troms\u00f8 kommune. Utvalget foresl\u00e5r i tillegg at FN-dagen mot rasisme 21. mars markeres \u00e5rlig i Troms\u00f8 kommune. 10 11/24 Arrangement i forbindelse med FN-dagen mot rasisme Behandlet av M\u00f8tedato Saknr 1 Mangfolds- og integreringsutvalget 05.03.2024 11/24 Innstilling til vedtak: Saken ble lagt frem uten innstilling. M\u00f8tebehandling i Mangfolds- og integreringsutvalget 05.03.2024: M\u00f8tebehandling Fartun Hussein foreslo at utvalget skulle jobbe med \u00e5 lage et arrangement i forbindelse med FN-dagen mot rasisme 21. mars. Votering Forslaget ble trukket og gikk ikke til votering. Mangfolds- og integreringsutvalgets vedtak Troms\u00f8, 05.03.2024 11 "
}