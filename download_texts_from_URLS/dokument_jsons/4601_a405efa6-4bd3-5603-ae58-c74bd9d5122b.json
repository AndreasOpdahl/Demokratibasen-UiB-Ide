{
  "dokument_id": "a405efa6-4bd3-5603-ae58-c74bd9d5122b",
  "doc_type": "case_attachment",
  "kommune": 4601,
  "tittel": "Tilleggsnotat 04.01.2024",
  "url": "https://bergen.kommune.no/politikere-utvalg/api/fil/bk360/10752285/Tilleggsnotat-04-01-2024",
  "tekst": " Plan- og bygningsetaten Til Tilleggsnotat BBU - Seksjon forvaltning og samhandling V\u00e5r referanse: KLAGE-2023/15388-8 (Arbeidssted) Saksbehandler: Silje Fed\u00f8y Dato: 04.01.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 167/1748/0/0 Lamberts vei 3A, nytt bygg - Boligform\u00e5l Saken ble oversendt til byr\u00e5dsavdeling den 23.10.2023 med fagnotat datert 23.10.2023 Grunnlaget for tilleggsnotatet: Etter oversendelsen, har klager Jostein Kvakland v/Landsvik & Larsen sendt inn supplerende klage datert 05.12.2023. Hvem klager? Jostein Kvakland v/Landsvik & Larsen Oppf\u00f8ring av nybygg p\u00e5 3 etasjer med til sammen 4 boenheter (334 Tiltaket m2 BRA), og tilh\u00f8rende uteomr\u00e5der. Vedtak datert 07.08.2023. Avslag med hjemmel i pbl. \u00a7 29-2, Vedtaket reguleringsplan nr. 5810000 \u00a7 8 b) (maksimal utnyttelsesgrad), \u00a7 18 (om nye bygninger i bevaringsomr\u00e5de) og byggegrense mot vei samt Kommuneplanens arealdel (KPA2018) \u00a7 17.2.2 (krav til bilparkering) Planstatus Vi viser til fagnotat datert 23.10.2023 Klagegrunner Vi viser til fagnotat datert 23.10.2023 Behov for ytterligere saksbehandling ved Nei. eventuell omgj\u00f8ring Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Supplerende klage Supplerende klage skriver at sykkelparkering istedenfor \u00e5 v\u00e6re utenfor bolig, n\u00e5 er lagt inn i sportsboder. Sportsbodene har if\u00f8lge klager tilstrekkelig st\u00f8rrelse til sykkelparkering. Det er ogs\u00e5 utarbeidet flere illustrasjoner som viser tiltakets p\u00e5virkning p\u00e5 omgivelsene. Supplerende klage presiserer at det kun skal etableres en gangvei til boligen, og at det ikke skal etableres ny avkj\u00f8rsel for bil til eiendommen. Adkomst til bygningen vil skje gjennom en undergang fra Skutevikens tverrgate. Klager mener for visuelle kvaliteter at det i vurderingen av tiltaket m\u00e5 vektlegges at tiltaket tidligere har v\u00e6rt godkjent i rammetillatelse av 21.09.2017 i sak 201519694 - Bergenhus gnr 167 bnr 786 Skutevikens Tverrgate 5. Nybygg bolig. For plassering av tiltaket, skriver klager at de selv vurderer at tiltaket har en spesielt god plassering av tiltaket, og som forbedrer dagens situasjon. Bygningsvolumen er oppbrutt i former og vinkler, og spiller p\u00e5 lag med den varierte formgivingen i den historiske bebyggelsen. Klager vurderer at tiltaket skaper en harmonisk overgang mellom nytt og gammelt. Om tomteutnyttelse, skriver klager at kommunen har misforst\u00e5tt tiltakets p\u00e5virkning p\u00e5 omgivelsene, og at tiltaket ikke p\u00e5virker nabobebyggelse negativt. Det p\u00e5pekes at Skutevikens tverrgate 5 f\u00e5r en bedre utsikt, da klager mener at det m\u00e5 v\u00e6re en forbedring \u00e5 ha oms\u00f8kt bolig som utsikt enn forst\u00f8tningsmuren som Skutevikens tverrgate 5 i dag har utsikt til. Om dispensasjon fra plan- og bygningsloven \u00a7 29-4, skriver klager at en rettferdig arealdisponering i omr\u00e5det tilsier at det tillates \u00e5 bygges helt inntil nabogrensen mot forst\u00f8tningsmur, da noe annet vil f\u00f8re til mindre uteoppholdsareal for aktuell eiendom. 2. Vurdering av supplerende klage 2.1 Kort oppsummert om hvordan vi har vurdert supplerende klage Vi kan ikke se at den supplerende klage f\u00e5r frem nye opplysninger eller andre forhold som er egnet til \u00e5 endre de vurderingene som st\u00e5r bak vedtaket av 07.08.2023. Det er selvsagt at anf\u00f8rselen om at vi i vurderingen av tiltaket m\u00e5 vektlegge at det tidligere har v\u00e6rt godkjent for over syv \u00e5r siden, m\u00e5 avfeies. Siden den gang er det blitt vedtatt ny KPA i tillegg til politisk vedtatt Kulturminnestrategi og Kulturmilj\u00f8plan, og som m\u00e5 v\u00e6re f\u00f8rende for vurderingene vi m\u00e5 gj\u00f8re i denne saken. 2.2 Sykkelparkering S\u00f8knad har blitt avsl\u00e5tt fordi foresl\u00e5tt sykkelparkering ikke tilfredsstiller de kravene som KPA2018 \u00a7 17.2.2 stiller. Vi kan ikke se at foresl\u00e5tt endring i supplerende klage reparerer dette. Parkeringsareal for sykkel i bod m\u00e5 komme i tillegg til annet bodareal, med minst 1,5 m 2 per sykkel. Av TEK17 \u00a7 12-10 (2) f\u00f8lger det at boenheter over 50 m 2 BRA skal ha oppbevaringsplass p\u00e5 minimum 5,0 m2 BRA. N\u00e5r det s\u00f8kes om fire sykkelplasser i \u00e9n bod, skal minste st\u00f8rrelse per bod v\u00e6re 11 m 2 ((1,5 m2x 4) + 5,0 m2 = 11 m2). N\u00e5r bodene som Saksnummer KLAGE-2023/15388 Side 2 av 7 skal brukes for sykkelparkering hver er p\u00e5 kun 5,8 m 2og 5,1 m2, er dette ikke en gang nok areal til at \u00e9n sykkel kan parkere i hver bod. Vi ser derfor ikke at oms\u00f8kt l\u00f8sning tilfredsstiller kravene til KPA2018 \u00a7 17.2.2. 2.3 Dispensasjon fra reguleringsplanens \u00a7 8 b) om tomteutnyttelse Det er n\u00f8dvendig med dispensasjon fra denne bestemmelsen. Reguleringsplanen sier at kun mindre tilbygg kan tillates oppf\u00f8rt i omr\u00e5det, noe som selvsagt utelukker bygging av et nybygg p\u00e5 tre etasjer som skal huse fire boenheter. Vi er uenig med klagers anf\u00f8rsel om at reguleringsplanens intensjon ikke handler om \u00e5 nekte videre utbygging i omr\u00e5det. Bestemmelsen er tydelig p\u00e5 at aktuelt boligomr\u00e5de er regulert til \u00abspesialomr\u00e5de for bevaring\u00bb. Hensikten bak bestemmelsen m\u00e5 v\u00e6re \u00e5 bevare omr\u00e5det slik det er: med tradisjonsrike bygninger og et historisk bygningsmilj\u00f8. Dette vil forringes ved etablering av nye boliger, noe som oms\u00f8kt tiltak er et godt eksempel p\u00e5 med tanke p\u00e5 at det Saksnummer KLAGE-2023/15388 Side 3 av 7 skiller seg ut og dominerer bygningene i omr\u00e5det med de estetiske og visuelle valgene som er blitt gjort. Oms\u00f8kt tiltak opptar videre et viktig luftrom, i et omr\u00e5de som allerede er tett bebygd med f\u00e5 luftige rom. Vi ser derfor ikke at klagen kommer med anf\u00f8rsler eller informasjon som er egnet til \u00e5 endre den faglige vurderingen som allerede er gjort i vedtaket. Vi st\u00e5r derfor ved v\u00e5r faglige vurdering om at tiltaket vil vesentlig tilsidesette hensynene bak \u00a7 8 b), og at fordelene med en dispensasjon ikke er klart st\u00f8rre enn ulempene. Klager viser for \u00f8vrig ogs\u00e5 til en solstudie som argument for at dispensasjon fra reguleringsplanens \u00a7 8 b) kan bli gitt fordi oms\u00f8kt bolig ikke opptar lys. Klagen er supplert med en solstudie for sommersolverv. KPA2018 \u00a7 12.2 c) er klar p\u00e5 at halve uteoppholdsarealet til bolig skal ha minst 4 timer sollys ved v\u00e5rjevnd\u00f8gn. Dette er s\u00e5 vidt oppfylt ved sommersolverv if\u00f8lge vedlagt solstudie. Det er derfor tvilsomt om denne tomten egner seg for boligbebyggelse i det hele tatt med tanke p\u00e5 at det er langt mindre sollys i mars/april enn det er i midten av juni, og de nye boenhetene f\u00e5r derfor ikke tilgang til gode og hensiktsmessige oppholdsarealer utend\u00f8rs. 2.4 Plan- og bygningsloven \u00a7 29-2 og dispensasjon fra reguleringsplanens \u00a7 18 Tiltaket er avsl\u00e5tt b\u00e5de med hjemmel i plan- og bygningsloven \u00a7 29-2 om visuelle kvaliteter og reguleringsplan \u00a7 18 om nye bygninger i bevaringsomr\u00e5de. Klager mener tiltaket oppfyller kravene, og at kommunen har lagt til grunn en for streng vurdering av oms\u00f8kt tiltak. Deriblant fremmes det at tiltaket tidligere er godkjent, og at det fremst\u00e5r som uforst\u00e5elig at et tiltak vurderes s\u00e5 forskjellig fra den gang og n\u00e5. Vi minner om at fagetaten ogs\u00e5 avslo tiltaket da det ble oms\u00f8kt f\u00f8rste gang, og at dette vedtaket ble omgjort i politisk behandling i 2017. Det er ogs\u00e5 viktig \u00e5 f\u00e5 frem at vi etter behandling av s\u00f8knaden i 2016-2017 har f\u00e5tt en ny kommuneplan, som ogs\u00e5 legger nye f\u00f8ringer for v\u00e5r vurdering av bygges\u00f8knader. Og ikke minst er Kulturminnestrategi og Kulturmilj\u00f8plan blitt politisk vedtatt etter forrige rammetillatelse ble gitt i 2017. Dette vil ogs\u00e5 virke f\u00f8rende for hvordan tiltaket vurderes. Det s\u00f8kes i denne saken om \u00e5 bygge et funkishus med flatt tak og skarpe, skj\u00e6rende kanter sammenlignet med eksisterende bebyggelse (se bilde under), og som er s\u00f8kt plassert i et omr\u00e5de med bevaringsverdig arkitektur. I vedtak av 07.08.2023 fant vi at oms\u00f8kt tiltak ikke hadde gode visuelle kvaliteter i seg selv, og at funkishuset dominerer i omgivelsene den er s\u00f8kt plassert i s\u00e5 mye at dispensasjon fra reguleringsplanens \u00a7 18 ikke kunne bli gitt da tiltaket vil i sv\u00e6rt stor grad negativt p\u00e5virke den verneverdige og urbane trehusbebyggelsen som er s\u00e5 karakteristisk for Bergen by. Saksnummer KLAGE-2023/15388 Side 4 av 7 Klagen inneholder ikke ny informasjon eller anf\u00f8rsler som endrer v\u00e5re faglige vurderinger knyttet til tiltakets visuelle kvaliteter etter plan- og bygningsloven \u00a7 29-2, eller v\u00e5r vurdering om dispensasjon fra reguleringsplanens \u00a7 18 kan bli gitt. I denne saken har vi ogs\u00e5 f\u00e5tt uttale fra flere kulturminnemyndigheter, som alle har gitt sv\u00e6rt negative uttalelser om tiltakets visuelle kvaliteter sett i sammenheng med det bygningsmilj\u00f8et det er s\u00f8kt plassert i, og som dermed ogs\u00e5 bekrefter de faglige vurderingene som vi har gjort av tiltakets visuelle kvaliteter og manglende tilpasning til bygningene i bevaringsomr\u00e5det. Klagers anf\u00f8rsler om tiltakets visuelle kvaliteter og tilpasning til det historiske bygningsmilj\u00f8et i omr\u00e5det samsvarer ikke med den faktiske situasjonen. Bygget synes helt klart \u00e5 mangle estetisk sammenheng b\u00e5de i seg selv og med arkitekturen ellers i omr\u00e5det. Vilk\u00e5rene for visuelle kvaliteter etter plan- og bygningsloven \u00a7 29-2 er derfor ikke oppfylt, og etter \u00e5 ha lest supplerende klage finner vi heller ikke grunn til \u00e5 endre v\u00e5r dispensasjonsvurdering om at tiltaket vil \u00abvesentlig tilsidesette\u00bb hensynene bak reguleringsplanens bestemmelse om tomteutnyttelse, og at fordelene med en dispensasjon ikke er \u00abklart st\u00f8rre\u00bb enn ulempene, jf. plan- og bygningsloven \u00a7 19-2. 2.5 Dispensasjon fra reguleringsplanens byggegrense mot kommunal vei Vi kan ikke se at klagen kommer med anf\u00f8rsler som endrer v\u00e5r vurdering av hvorfor dispensasjon ikke kan bli gitt fra reguleringsplanens byggegrense mot kommunal vei. Selv om sykkelparkering flyttes innend\u00f8rs i supplerende klage, er det likevel murkonstruksjoner som kommer n\u00e6rmere veimidte enn 5,80 meter. Langs den aktuelle eiendommen mangler det fortau, og det vil kunne bli aktuelt med en fremtidig oppgradering av veien som vil kreve utvidelse av veigrunnen. Det er lite hensiktsmessig \u00e5 gi en tillatelse til tiltaket, der vi vet at murkonstruksjoner vil v\u00e6re i veien for en slik veioppgradering. Det er lite hensiktsmessig, og bortkastede ressurser, \u00e5 gi tillatelse til oms\u00f8kt tiltak under forutsetning av at murkonstruksjonene kan fjernes eller flyttes dersom en veioppgradering skulle bli aktuell, slik klager foresl\u00e5r. Veimyndighet har v\u00e6rt tydelig negativ til oms\u00f8kt tiltak, og vi stiller oss bak dette i v\u00e5r vurdering. Dispensasjon fra byggegrensen kan derfor ikke bli gitt. 2.6 Dispensasjon fra plan- og bygningsloven \u00a7 29-4 I denne saken er det n\u00f8dvendig med dispensasjon fra avstandsbestemmelsen i plan- og bygningsloven \u00a7 29-4, da plassering av oms\u00f8kt bolig er 0 meter til nabogrense. Det er gitt nabosamtykke. Klager anf\u00f8rer blant annet at en rettferdig arealdisponering taler for at Saksnummer KLAGE-2023/15388 Side 5 av 7 plassering m\u00e5 godkjennes n\u00e5r det p\u00e5 naboeiendommen er oppf\u00f8rt st\u00f8rre forst\u00f8tningsmurer helt til nabogrensen. Videre vises det til at det ikke blir tap av utsikt for bebyggelsen bak oms\u00f8kt tiltak. For anf\u00f8rselen om rettferdig arealdisponering, kan denne selvsagt ikke n\u00e5 frem. Byutviklingen i omr\u00e5det har tatt utgangspunkt i reguleringsplanen. I reguleringsplanen er det ikke \u00e5pnet opp for at det kan bygges nye boliger p\u00e5 aktuell eiendom, noe som er grunnen til at det er n\u00f8dvendig med dispensasjon fra reguleringsplanens \u00a7 8 b) om tomteutnyttelse. Reguleringsplanen har ikke planlagt for en bolig p\u00e5 tomten som det n\u00e5 er oms\u00f8kt \u00e5 bygge en bolig med fire boenheter. Det \u00e5 anf\u00f8re \u00abrettferdig\u00bb arealdisponering, samtidig som man s\u00f8ker om flere dispensasjoner fra gjeldende reguleringsplan, gir derfor ikke mening n\u00e5r utviklingen som har skjedd i omr\u00e5det har tatt utgangspunkt i reguleringsplanens f\u00f8ringer. For sp\u00f8rsm\u00e5let om dispensasjon fra plan- og bygningsloven \u00a7 29-4, kan denne bare bli gitt dersom hensynene bak bestemmelsen ikke blir vesentlig tilsidesatt, og fordelene med en dispensasjon er klart st\u00f8rre enn ulempene. I vurderingen av om vilk\u00e5rene for dispensasjon fra \u00a7 29-4 er innfridd, b\u00f8r det gj\u00f8res en vurdering av om det finnes alternative plasseringsmuligheter som er i samsvar med kravet til 4 meter til nabogrense, da en slik mulighet vil v\u00e6re et moment som taler sterkt mot at dispensasjon kan innvilges. P\u00e5 den andre siden vil det v\u00e6re et vektig moment for \u00e5 gi dispensasjon dersom nabo har gitt skriftlig samtykke etter plan- og bygningsloven \u00a7 29-4 tredje ledd bokstav a). I denne saken vil det ikke v\u00e6re mulig med andre plasseringer slik bygget er prosjektert i s\u00f8knaden. Det foreligger ogs\u00e5 et nabosamtykke. Med tanke p\u00e5 at solforholdene p\u00e5 tomten er sv\u00e6rt d\u00e5rlige, er det usikkert om tomten i det hele tatt er egnet til boligbygging, noe som tilsier at manglende alternativ plasseringsmulighet m\u00e5 f\u00e5 begrenset tyngde i denne dispensasjonsvurderingen. Tilsvarende minner vi om at kommunen p\u00e5 ingen m\u00e5te har en plikt til \u00e5 godkjenne en plassering som er i strid med plan- og bygningsloven \u00a7 29-4, selv om et nabosamtykke foreligger. Dette fordi det ogs\u00e5 er andre hensyn som spiller inn i denne bestemmelsen. Andre hensyn enn nabohensyn som ligger bak avstandskravet i \u00a7 29-4, er blant annet brannvernhensyn og behov for \u00e5 sikre lys og luft mellom bygg i et omr\u00e5de. I denne saken har vi \u00e5 gj\u00f8re med et forholdsvis tettbygd omr\u00e5de, noe som tilsier et behov for \u00e5 sikre omr\u00e5det de luft- og lysrommene som fremdeles eksisterer mellom byggene. Dette er her s\u00e6rlig viktig med tanke p\u00e5 h\u00f8ydeforskjellen mellom boligene nede i Lamberts vei og boligene som ruger over dem i Nye Sandviksveien fra boligene nede i Lamberts vei. Dette medf\u00f8rer et ekstra behov for \u00e5 verne om det luftrommet som er i Lamberts vei slik at den tradisjonelle trehusbebyggelsen som er s\u00e5 karakteristisk for Bergen ikke blir helt slukt og forsvinner til fordel for nybygging som ikke underordner seg eksisterende arkitektur. Den tettheten mellom byggene i Lamberts vei som vil bli skapt gjennom dette tiltaket, tilsier ogs\u00e5 en \u00f8kt fare for brannspredning. Vi vurderer derfor at en dispensasjon vil vesentlig tilsidesette brannvernhensyn. Brannvesenet skriver selv i sin uttalelse at de allerede har begrenset tilkomst til omr\u00e5det, og at videre utbygging vil kunne p\u00e5virke innsatsmuligheten for b\u00e5de oms\u00f8kt bygg, men ogs\u00e5 eksisterende bebyggelse. Saksnummer KLAGE-2023/15388 Side 6 av 7 Fordelene med at det blir gitt en dispensasjon er hovedsakelig knyttet til \u00f8konomiske interesser for dem som skal bygge prosjektet og selge leilighetene. Selv om det er positivt med flere boliger, anser vi plassering og selve tiltaket som lite praktisk og funksjonelt for b\u00e5de naboer og beboere i boligen. Ulempene er blant annet fare for brannspredning og dominering av omr\u00e5dets arkitektoniske uttrykk. Samlet finner vi ikke at fordelene er klart st\u00f8rre enn ulempene. Etter er samlet vurdering, er vi kommet til at vilk\u00e5rene for \u00e5 gi dispensasjon fra avstandsbestemmelsen i plan- og bygningsloven \u00a7 29-4 ikke er oppfylte i denne saken. Som det st\u00e5r i vedtaket, kan det tenkes at dispensasjon fra avstandsbestemmelsen kunne ha bli gitt for et langt mindre bygg med en utforming som faktisk er tilpasset det bevaringsverdige kulturmilj\u00f8et i Skuteviken. 3. Konklusjon Fagetaten opprettholder anbefalingen slik den fremkommer i fagnotat datert 23.10.2023. Vedlegg: 1. Supplerende klage datert 05.12.2023 2. Utomhusplan 3. Solstudie 4. Plantegning 1. etasje 5. Utsikt- og 3D-illustrasjoner Saksnummer KLAGE-2023/15388 Side 7 av 7 "
}