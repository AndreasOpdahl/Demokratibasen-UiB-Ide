{
  "dokument_id": "6577bae9-357b-5ac2-8858-94885cbbb379",
  "doc_type": "meeting_agenda",
  "kommune": 5536,
  "tittel": "Innkalling - Formannskapet - 10.12.2024 (Hoveddokument)",
  "url": "https://innsyn.lyngen.kommune.no/wfdocument.aspx?journalpostid=2013058223&dokid=116264&versjon=1&variant=A&ct=RA-PDF",
  "tekst": " Lyngen kommune Innkalling Utvalg: Formannskapet M\u00f8tested: R\u00e5dhuset, kantina 2.etasje Dato: 10.12.2024 Tid: Kl. 10:00-12:00 Medlemmene innkalles med dette til m\u00f8tet. Medlemmer som m\u00e5tte ha gyldig forfall og/eller mulig inhabilitet, m\u00e5 muntlig melde fra om dette snarest, slik at varamedlem kan bli innkalt. De varamedlemmene som f\u00e5r tilsendt innkallingen, m\u00f8ter alts\u00e5 bare dersom de f\u00e5r s\u00e6rskilt innkalling. Egenmeldingsskjema finnes p\u00e5 v\u00e5r hjemmeside www.lyngen.kommune.no under politikk/sakspapirer. De sakene som ikke er unntatt offentlighet er i tida fram til m\u00f8tet utlagt med alle dokumenter til alminnelig ettersyn p\u00e5 Servicekontoret, kommunehuset. De medlemmene og eventuelle innkalte varamedlemmer som skal delta i behandlingen av saker som er unntatt offentlighet, kan f\u00e5 n\u00e6rmere innsyn i disse (dersom de ikke f\u00f8lger denne innkallingen) ved henvendelse til Servicekontoret. Sakliste Sak nr. Sakstittel PS 90/24 Delegerte saker PS 91/24 Foresp\u00f8rsel om kj\u00f8p av eiendom, Nord-Lenangen havneomr\u00e5de PS 92/24 Svar p\u00e5 h\u00f8ring - Bes\u00f8ksbidrag PS 93/24 98/1-3 - klage p\u00e5 vedtak - deling av grunneiendom - Elvejordsvatnet 351 - Kjell-Magne Stenhaug Lyngen kommune, den 03.12.2024 Eirik Larsen ordf\u00f8rer Johanne Larsen spesialkonsulent Lyngen kommune Arkiv: JournalpostID: 24/13506 Saksbehandler: Johanne Larsen Dato: 03.12.2024 Saksframlegg Saksnr. Utvalg M\u00f8tedato PS 90/24 Formannskapet 10.12.2024 Delegerte saker R\u00e5dmannens innstilling: De delegerte sakene tas til orientering. Underliggende saker: 121/24, 101/56 - Ferdigattest - Utslippstillatelse - Lyngsalpeveien 1460 - Jahn-Helge Flesvik og Cecilie Winther 122/24, 67/38 - Vedtak - Utslippstillatelse fra privat avl\u00f8psanlegg - Hovedveien 51 123/24, Vedtak ifm. s\u00f8knad om motorferdsel i utmark og vassdrag 119/24, Vedtak om tilknytning til nytt avl\u00f8psanlegg Stigen og p\u00e5legg om separering av kloakk og regnvann/ drensvann 120/24, 101/56 - Ferdigattest - riving av eldre bolig - Lyngsalpeveien 1460 - Cecilie Winther 125/24, 83/105 - Ferdigattest - bolig - Strandveien 103 - Isabelle Dahl Side 2 av 14 Lyngen kommune Arkiv: JournalpostID: 24/13141 Saksbehandler: Trond Arne Hoe Dato: 25.11.2024 Saksframlegg Saksnr. Utvalg M\u00f8tedato PS 91/24 Formannskapet 10.12.2024 PS Kommunestyret Foresp\u00f8rsel om kj\u00f8p av eiendom, Nord-Lenangen havneomr\u00e5de Henvisning til lovverk \uf0b7 Kommuneloven \uf0b7 Plan og bygningsloven \uf0b7 Lov om offentlige anskaffelser Saksopplysninger Generelle opplysninger om saken Denne saken gjelder areal p\u00e5 havneomr\u00e5det i Nord-Lenangen havn. Gjelder da et \u00f8nske om kj\u00f8p og leie av deler av dette arealet p\u00e5 eiendom gr.nr/br.nr 110/59 som Lyngen kommune eier. Det ble gjort et vedtak i kommunestyret gjeldende deler av denne s\u00f8knaden (og andre) i sak 89/21 \"Kj\u00f8p og salg av n\u00e6ringstomter i Lyngen\". Her \u00f8nsket LE \u00e5 kj\u00f8pe, men kommunestyret vedtok \u00e5 leie ut arealene. Det er etter det LE mener ikke en farbar vei for dem. Etter purringer fra Lyngen Elektriske AS (LE) ble det klart at vedtaket i sak 89/21 den 13.10.2021 i kommunestyret ikke var publisert ut til s\u00f8ker. Etter at s\u00f8ker ble gjort kjent med dette p\u00e5 h\u00f8sten i \u00e5r, ble det etter et par bes\u00f8k hos LE av b\u00e5de adm. og ordf\u00f8rer sendt en ny s\u00f8knad. Her ble det ene og minste arealet godkjent for salg i vedtak gjort i kommunestyret 28. nov. 2024. De andre arealene ( se nedenfor) ble ikke lagt frem for politisk behandling. Areal merket nr. 1 i kartet er tenkt til sliparbeid, og henger sammen med aktiviteten her i dag. Dette \u00f8nsker LE \u00e5 kj\u00f8pe for \u00e5 videreutvikle slippen, og det som foreg\u00e5r rundt den. Her er det et behov for \u00e5 sette fra seg b\u00e5ter p\u00e5 land, b\u00e5de for reparasjoner og vinterlagring. Det er ogs\u00e5 planlagt et innkj\u00f8p av en st\u00f8rre hydraulisk vogn for landsetting av b\u00e5ter. Areal merket nr. 2 i skissen nedenfor. LE \u00f8nsker n\u00e5 \u00e5 kj\u00f8pe opp eiendommen de leier i dag av Lyngen kommune. Her er det konkrete planer for utbygging av en lagerhall. Arealet er p\u00e5 ca 1600 m2, og er opparbeidet av LE og leies n\u00e5 ut av kommunen. LE's st\u00f8rste kunde er Ler\u00f8y Aurora, og de har som \u00f8nske \u00e5 f\u00e5 satt opp, og leie, et lagerbygg p\u00e5 1000 m2. Dette for \u00e5 vinterlagre utstyr som de er p\u00e5lagt ifm. beredskapshensyn. Det er viktig at de f\u00e5r dette til, ellers vil en kunne risikere \u00e5 miste denne kunden til en annen kommune. LE \u00f8nsker derfor \u00e5 kj\u00f8pe dette arealet, noe de p\u00e5st\u00e5r ogs\u00e5 ble lovet av kommunen da leieavtalen ble inng\u00e5tt. Side 3 av 14 Areal merket nr. 3 i skissen. Dette er et areal de \u00f8nsker \u00e5 opparbeide og leie av kommunen. Selv om det blir beygd en ny hall, er det fortsatt behov for en del utelagring av utstyr. I tillegg foretar LE kildesortering av st\u00e5l, tauverk, og plast fra havbruksn\u00e6ringen. Dette sendes videre i containere med bil, og krever mye areal. Det p\u00e5g\u00e5r en revisjon av reguleringsplan for omr\u00e5det, og det er uheldig med mange eiendomstransaksjoner av st\u00f8rre omfang f\u00f8r denne er ferdigstilt. Planlagt ferdigstilling for denne er juni 2025. Det er imidlertid viktig at n\u00e6ringsakt\u00f8rere ikke blir hindret i sin utvikling i p\u00e5vente av at en slik plan blir ferdigstilt. LE er med i planleggingen her, og var med i oppstartsm\u00f8tet. Det er ogs\u00e5 levert nn innspill til planen fra deres side som er sammefallende med det som tenkes her. Forhold til overordnet plan og \u00f8vrige vedtak Gjeldende reguleringsplan for Nord-Lenangen havneomr\u00e5de Side 4 av 14 Retningslinjer for salg av kommunale eiendommer og bygninger. \u00d8konomiske konsekvenser Salg og leie av kommunal eiendom. Risiko- og sikkerhetsmessige konsekvenser Ikke relevant i denne saken. Milj\u00f8konsekvenser Ikke relevant i denne saken. Folkehelse/friluftsliv Ikke relevant i denne saken. Vurdering av alternativer og konsekvenser Ikke relevant i denne saken. R\u00e5dmannens innstilling: 1. R\u00e5dmann innstilles positivet til salg av areal merket med nr. 1 i saken. Arelaet er p\u00e5 ca 3600 m2 2. R\u00e5dmann innstiller positivt til salg av areal merket med nr. 2 i saken. Arealet er p\u00e5 ca 1600 m2 3. R\u00e5dmann innstiler positivt p\u00e5 \u00e5 leie ut areal nr. 3 i saken. Arealet er p\u00e5 ca 1500 m2 4. Det lages en avtale med LE p\u00e5 salg og leie for hver av disse forholdene, og da med klausuler som er vedtatt av kommunstyret mht.: a. Kj\u00f8per kan ikke selge eiendommen i ubygd stand til en tredjeperson. Dersom kj\u00f8peren skal selge tomten f\u00f8r den er bebygd har kommunen rett til \u00e5 kj\u00f8pe tilbake tomten p\u00e5 samme vilk\u00e5r og til samme pris som i kontrakten. Dersom kommunen ikke benytter sin tilbakekj\u00f8psrett, har kj\u00f8per rett til \u00e5 selge tomten videre, men p\u00e5 samme vilk\u00e5r og til samme pris som er fastsett i denne kontrakten. b. Byggefrist for ubebygde tomter: Fra tomten er ervervet m\u00e5 det innen 2 \u00e5r v\u00e6re igangsatt byggearbeid med oppf\u00f8ring av n\u00e6ringsbygg. Ivaretas ikke dette kravet skal Lyngen kommune ha rett til \u00e5 kj\u00f8pe tilbake tomten for den summen som kj\u00f8peren har betalt i henhold til kontrakt. Alle kostnader med overskj\u00f8tingen tilbake til kommunen skal i slike tilfeller dekkes av selger. c. Kj\u00f8per er kjent med gjeldende reguleringsbestemmelser og oppfordres til \u00e5 ta kontakt med kommunen dersom noe er uklart. Kj\u00f8per tar over eiendommen som Side 5 av 14 den er, jf. Lov om avhending av fast eigedom. Kj\u00f8peren oppfordres til \u00e5 gj\u00f8re n\u00f8dvendige unders\u00f8kelser for \u00e5 f\u00e5 oversikt over eiendommens faktiske og rettslige tilstand. Kj\u00f8peren kan ikke gj\u00f8re gjeldende mangler som burde ha v\u00e6rt oppdaget ved unders\u00f8kelsen. 5. Kj\u00f8pesum settes til kr. 100 pr. m2 6. Leiesum for areal nr. 3 settes til samme arealpris som eksisternede avtale, men indeksregulert. 7. Kj\u00f8per betaler alle kostnader mht. eiendomsoverdragelsen. 8. Det gj\u00f8res her et unntak fra vedtatte krav om publisering f\u00f8r salg av kommunel eiendom. 9. F\u00f8lger ellers \"Retningslinjer for salg av kommunal eiendom og bolig i Lyngen kommune\" vedtatt i KS 05.12.2023 Vedlegg: Mail datert 15.10.24 Side 6 av 14 Lyngen kommune Arkiv: JournalpostID: 24/13359 Saksbehandler: Trond Arne Hoe Dato: 02.12.2024 Saksframlegg Saksnr. Utvalg M\u00f8tedato PS 92/24 Formannskapet 10.12.2024 PS Kommunestyret Svar p\u00e5 h\u00f8ring - Bes\u00f8ksbidrag Henvisning til lovverk \uf0b7 Forurensningsloven \uf0b7 Kommuneloven \uf0b7 Plan og bygningsloven \uf0b7 Lov om motorferdsel i utmark Saksopplysninger Generelle opplysninger om saken R\u00e5dmann viser her til vedlagte dokumenter. Denne problemstillingen, og et koordinert svar p\u00e5 h\u00f8ringen, er dr\u00f8ftet interkommunalt i m\u00f8te initiert av Visit Lyngefjord. R\u00e5dmann ber her om innspill ogs\u00e5 fra politisk holdt i kommunen. H\u00f8ringssvar sendes ut fra hver kommune. R\u00e5dmann f\u00f8rer dette i pennen. Gj\u00f8res digitalt. H\u00f8ringssvar avgis til N\u00e6rings- og fiskeridepartementet innen 3. januar 2025 p\u00e5 https://www.regjeringen.no/id3073098. Grunnet videre fremdrift i saken vil det ikke bli gitt utsatt h\u00f8ringsfrist Viktig tema som blant annet m\u00e5 sees i lys av det presset som kommunene opplever med \u00f8kt turisme og viktige tilrettelegginger for denne. Det er ogs\u00e5 viktig \u00e5 se dette i lys av generell beskating, og ogs\u00e5 bruk av adm. resursser til \u00e5 utf\u00f8re dette. Dette er etter det h\u00f8ringsdokuementene viser til f\u00f8rste fase av regjeringens bes\u00f8ksbidragsprosjekt. I denne fasen h\u00f8rer departementet et lovforslag som gir kommunene mulighet til \u00e5 kreve inn avgift fra overnattingstjenester. I tillegg \u00f8nsker departementet i h\u00f8ringen \u00e5 synliggj\u00f8re mulighetsrommet kommunene i dag har til \u00e5 kreve inn inntekter fra parkering og fra bes\u00f8kende cruiseskip. I fase to vil departementet utrede et bes\u00f8ksbidrag fra cruisevirksomhet, med m\u00e5l om \u00e5 innf\u00f8re dette For noen lokalsamfunn er det krevende n\u00e5r det kommer mange tilreisende i h\u00f8ysesongen. Reiselivsn\u00e6ringens fotavtrykk p\u00e5 naturen og klima er ikke uvesentlige. Side 7 av 14 Departementet foresl\u00e5r i denne h\u00f8ringen derfor \u00e5 gi kommunen et nytt virkemiddel for \u00e5 m\u00f8te disse utfordringene. Forslaget er ment \u00e5 \u00f8ke kommunenes handlingsrom til \u00e5 hente inn inntekter fra de som bes\u00f8ker kommunen for \u00e5 finansiere reiselivsrelaterte fellesgoder. Det finnes ulike m\u00e5ter \u00e5 hente inn inntekter fra bes\u00f8kende. Slike ordninger omtales ofte som bes\u00f8ksbidrag.Bes\u00f8ksbidrag kan for eksempel inneb\u00e6re at bes\u00f8kende m\u00e5 betale et p\u00e5slag p\u00e5 en eller flere tjenester som overnatting, servering og opplevelser eller at de p\u00e5legges \u00e5 betale en avgift knyttet til innreise til et geografisk avgrenset omr\u00e5de. Form\u00e5let med bes\u00f8ksbidrag kan v\u00e6re \u00e5 styre tilstr\u00f8mningen av turister og/eller \u00e5 finansiere reiselivsrelaterte fellesgoder. Forhold til overordnet plan og \u00f8vrige vedtak Ikke relevant. \u00d8konomiske konsekvenser Dette vil, med \"riktig\" administrering, v\u00e6re med p\u00e5 bygge opp en ramme rundt finansieringen av alle kommunale aktiviteter rettet mot dette feltet. Risiko- og sikkerhetsmessige konsekvenser Ikke relevant. Milj\u00f8konsekvenser Helt klart et poeng, da dette er et av feltene som er viktige \u00e5 f\u00e5 kontroll med. Blant annet s\u00f8ppelhandtering og toalettfasiliteter. Folkehelse/friluftsliv Ogs\u00e5 et felt som er ber\u00f8rt, og henger sammen med punktet \"milj\u00f8konsekvenser\". Vurdering av alternativer og konsekvenser Ikke relevant. R\u00e5dmannens innstilling: Saken legges frem med \u00e5pen innstilling. Vedlegg: H\u00f8ringsnotat - offentlig h\u00f8ring H\u00f8ringsbrev- h\u00f8ringsnotat om forslag til lov om Mailbekreftelse (2) Side 8 av 14 Lyngen kommune Arkiv: JournalpostID: 24/13450 Saksbehandler: Frode Hoang Dato: 03.12.2024 Saksframlegg Saksnr. Utvalg M\u00f8tedato PS 93/24 Formannskapet 10.12.2024 98/1-3 - klage p\u00e5 vedtak - deling av grunneiendom - Elvejordsvatnet 351 - Kjell-Magne Stenhaug Henvisning til lovverk \u00a7 19-2. Dispensasjonsvedtaket Kommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Ved dispensasjon fra loven og forskriften til loven skal det legges s\u00e6rlig vekt p\u00e5 dispensasjonens konsekvenser for helse, milj\u00f8, jordvern, sikkerhet og tilgjengelighet. Departementet kan i forskrift gi regler for omfanget av dispensasjoner og fastsette tidsfrist for behandling av dispensasjonssaker, herunder fastsette tidsfrist for andre myndigheters uttalelse i dispensasjonssaker og gi regler om beregning av frister, adgang til fristforlengelse og konsekvenser av fristoverskridelse. \u00a7 32. Rett til innl\u00f8ysing av festetomt til bustadhus og fritidshus Festaren kan krevje \u00e5 f\u00e5 innl\u00f8yse ei festetomt til bustadhus eller fritidshus n\u00e5r det er g\u00e5tt 30 \u00e5r av festetida \u2013 om ikkje kortare tid er avtalt \u2013 eller n\u00e5r festetida er ute. Etter at det er g\u00e5tt 30 \u00e5r av festetida, kan festaren ogs\u00e5 krevje \u00e5 f\u00e5 innl\u00f8yse ei festetomt til bustadhus kvar gong det er g\u00e5tt to nye \u00e5r, og ei festetomt til fritidshus kvar gong det er g\u00e5tt ti nye \u00e5r. N\u00e5r festetida er ute for ei slik tomt som er festa bort for festaren si livstid, kan desse krevje innl\u00f8ysing: a. festarens ektemake, b. livsarving til festaren, c. fosterbarn som st\u00e5r i same stilling som livsarving, d. nokon som dei siste to \u00e5ra har h\u00f8yrt til same husstand som festaren. Til innl\u00f8ysing av festetomter med hus som skjer etter paragrafen her eller med heimel i festeavtala, trengst det ikkje samtykke fr\u00e5 offentleg styresmakt dersom samtykke til bortfeste vart gjeve p\u00e5 bortfestingstida, eller ikkje trongst etter reglane p\u00e5 den tida Side 9 av 14 Saksopplysninger Generelle opplysninger om saken Statsforvalteren i Troms og Finnmark har sendt inn en klage p\u00e5 et vedtak fra Formannskapet 16.10.2024, PS 76/24. Brevet er datert 07.11.2024, se vedlegg: \"Statsforvalteren klager med dette p\u00e5 Lyngen kommunes vedtak i Formannskapet av 16.10.2024 i sak PS 76/24 om omgj\u00f8ring av festepunkt 98/1/3 til tomt for fritidsbolig \u2013 Elvejordsvatnet 351. Statsforvalteren mener hensynet bak landbruks- og reindriftsform\u00e5let blir vesentlig tilsidesatt gjennom dispensasjonen.\" Vedtak fra Formannskapet 16.10.2024, PS 76/24: \"VEDTAK: Formannskapet i Lyngen kommune tiltrer r\u00e5dmannens innstilling enstemmig. FS- 76/24 Vedtak: I medhold av plan- og bygningsloven \u00a7 19-2, innvilger Lyngen kommune dispensasjon fra kommuneplanens arealdel LNFR og hensynssone H110 - hensyn til drikkevannskilder, til \u00e5 omgj\u00f8re festepunkt til hyttetomt med areal 2 daa p\u00e5 eiendom gnr/bnr/fnr 98/1/3, p\u00e5 f\u00f8lgende vilk\u00e5r: \uf0b7 Hjemmelshaver av nyopprettet matrikkel skal f\u00f8lge bestemmelsene ang\u00e5ende hensynssonen til drikkevannskilder. \uf0b7 Aktivitet eller tiltak knyttet til hytta og tomta som kan medf\u00f8re \u00f8kt fare for forurensing av vannet/innsj\u00f8ene er forbudt.\" Saken gjelder omgj\u00f8ring av festepunkt til grunneiendom p\u00e5 gnr/bnr/fnr 98/1/3 ved Elvejordsvatnet - Kjell Magne Stenhaug. Se vedlegg for saksframlegget og h\u00f8ringssvarene. Vurdering av alternativer og konsekvenser Vedtaket fra Formannskapet 16.10.2024, PS 76/24 ble vedtatt med vilk\u00e5r som Mattilsynet mente m\u00e5tte v\u00e6re tilstede for \u00e5 ha hensyn til drikkevannet i omr\u00e5det. Omr\u00e5det er i et omr\u00e5de avsatt til LNFR- form\u00e5l, og nedslagsfelt H110 hvor det m\u00e5 tas hensyn til drikkevannskilder. Reinbeitedistriktet ble desverre ikke tatt med i h\u00f8ringen ved en glipp, men de har blitt informert om saken gjennom Statsforvalteren i Troms og Finnmark og sendt brev. Kjell Magne Stenhaug s\u00f8ker om \u00e5 omgj\u00f8re en fritidsbolig p\u00e5 punktfestet, til en grunneiendom p\u00e5 2 daa. Tiltaket er lokalisert p\u00e5 gnr/bnr/fnr 98/1/3, adresse Elvejordsvatnet 351, ved Elvejordsvatnett i Lyngen kommune. P\u00e5 punktfestet st\u00e5r det i dag en fritidsbolig med et mindre bygg tilknyttet (utedo). S\u00f8ker informerer om at hytta er en familiehytte, har ingen utleie, og er uten str\u00f8m og vann. De f\u00e5r str\u00f8m fra solcelle til lys, avtrekksvifte og TV. Vedovn og gass til koking og kj\u00f8leskap. Utedoen er avl\u00f8st av Cindarella urinal og gass. Festekontrakten for punktfestet er regnet fra 16.11.1992, festekontrakt signert 19.11.1992. Hytta ble bygd i 1994. Se vedlegg. Definisjon av et punktfeste - viser til relativt ny tolkningsuttalelse fra 2024 p\u00e5 www.regjering.no | Dato: 28.05.2024. Mottaker: Statsforvalteren i Oslo og Viken. Referanse: 24/562 - \u00a7 20-1 f\u00f8rste ledd bokstav m - Om s\u00f8knadsplikt for opprettelse av punktfeste, se vedlegg: Side 10 av 14 \"1. Opprettelse av festegrunn som punktfeste er et s\u00f8knadspliktig tiltak etter plan- og bygningsloven Ved opprettelse av festegrunn blir et areal p\u00e5 en eksisterende eiendom oppm\u00e5lt og gitt festenummer. Festegrunn kan etableres som et bestemt areal eller som punktfeste. Punktfeste inneb\u00e6rer at den som fester har rett til \u00e5 bygge et hus p\u00e5 et angitt sted, men uten noen klar tomteavgrensning. Videre er punktfeste registrert i matrikkelen med et festenummer under et g\u00e5rdsnummer og bruksnummer. Dette betyr at punktfeste per definisjon ikke har noen yttergrenser eller eget g\u00e5rds- og bruksnummer.\" Ot.prp. nr. 41 (2003-2004) - regjeringen.no I denne saken har det v\u00e6rt vurdert at innl\u00f8sing av festepunktet ikke medf\u00f8rer noen store endringer, hytta har st\u00e5tt der siden 1994, og fester har brukt hytta i 30 \u00e5r. Punktfestet har et eget g\u00e5rds-, bruks- og festenummer, og er synlig p\u00e5 kartet som et polygon rundt hytta. S\u00f8ker har ikke s\u00f8kt om noen andre tiltak, annet enn \u00e5 omgj\u00f8re punktfestet til grunneiendom p\u00e5 2 daa, og inngjerding av eiendommen slik at beitedyr ikke g\u00e5r inn p\u00e5 eiendommen. For kommunen i denne saken vil det ikke medf\u00f8re noen s\u00e6rlige endringer hvis punktfestet g\u00e5r fra et polygon til en firkant med et nytt g\u00e5rds- og bruksnummer, siden hytta har blitt brukt i 30 \u00e5r, og det ikke er s\u00f8kt om noe annet enn inngjerding. Hytta er ogs\u00e5 i et omr\u00e5de med ulendt terreng, og ikke egnet til landbruk. Fester i denne saken har rett til \u00e5 innl\u00f8sing av festetomten (punktfeste) hvert tiende \u00e5r, jf. tomtefesteloven \u00a732, siden festetiden har g\u00e5tt over 30 \u00e5r: \"\u00a7 32. Rett til innl\u00f8ysing av festetomt til bustadhus og fritidshus Festaren kan krevje \u00e5 f\u00e5 innl\u00f8yse ei festetomt til bustadhus eller fritidshus n\u00e5r det er g\u00e5tt 30 \u00e5r av festetida \u2013 om ikkje kortare tid er avtalt \u2013 eller n\u00e5r festetida er ute. Etter at det er g\u00e5tt 30 \u00e5r av festetida, kan festaren ogs\u00e5 krevje \u00e5 f\u00e5 innl\u00f8yse ei festetomt til bustadhus kvar gong det er g\u00e5tt to nye \u00e5r, og ei festetomt til fritidshus kvar gong det er g\u00e5tt ti nye \u00e5r. N\u00e5r festetida er ute for ei slik tomt som er festa bort for festaren si livstid, kan desse krevje innl\u00f8ysing: a. festarens ektemake, b. livsarving til festaren, c. fosterbarn som st\u00e5r i same stilling som livsarving, d. nokon som dei siste to \u00e5ra har h\u00f8yrt til same husstand som festaren. Til innl\u00f8ysing av festetomter med hus som skjer etter paragrafen her eller med heimel i festeavtala, trengst det ikkje samtykke fr\u00e5 offentleg styresmakt dersom samtykke til bortfeste vart gjeve p\u00e5 bortfestingstida, eller ikkje trongst etter reglane p\u00e5 den tida\" Viser til kjennelse 22. februar 2018 (sak HR-2018-345-U) hvor H\u00f8yesteretts kj\u00e6rem\u00e5lsutvalg har uttalt at det ved anvendelsen av tomtefestelova \u00a7 32 tredje ledd ikke spiller noen rolle om myndighetene har gitt eller ikke gitt tillatelse til \u00e5 f\u00f8re opp det huset som sto p\u00e5 tomta da innl\u00f8sningskravet ble fremsatt. Se vedlegg. I klagen fra Statsforvalteren i Troms og Finnmark st\u00e5r det: \"Statsforvalteren klager med dette p\u00e5 Lyngen kommunes vedtak i Formannskapet av 16.10.2024 i sak PS 76/24 om omgj\u00f8ring av festepunkt 98/1/3 til tomt for fritidsbolig \u2013 Elvejordsvatnet 351. Statsforvalteren mener hensynet bak landbruks- og reindriftsform\u00e5let blir vesentlig tilsidesatt gjennom dispensasjonen.\" Kommunen \u00f8nsker \u00e5 ha en pragmatisk tiln\u00e6rming denne saken, siden fester har rett til innl\u00f8sing av festetomten uten samtykke fra offentlig styresmakt jf. tomtefesteloven \u00a732. Siden hytta og punktfestet har eksistert i 30 \u00e5r, blitt brukt i 30 \u00e5r av festeren, bruken ikke endres, og det er gamle etablerte stier opp til hytta, s\u00e5 er det vanskelig \u00e5 se at hensynet til landbruks- og reindriftsform\u00e5let Side 11 av 14 blir vesentlig tilsidesatt. Kart over reinbeite viser at store deler av Lyngen er innenfor et omr\u00e5de med reinbeite, og det er generelt vanskelig med tiltak som ikke ligger innenfor et reinbeiteomr\u00e5de i Lyngen. Omgj\u00f8ringen til grunneiendom gj\u00f8r det slik at festeren kan kj\u00f8pe tomten og f\u00e5 et ryddig eierforhold over sin egen hytte. Det anbefales at klagen fra Statsforvalteren i Troms og Finnmark ikke tas til f\u00f8lge, og at vedtaket fra Formannskapet 16.1.2024 - PS 76/24 opprettholdes. Side 12 av 14 www.kilden.nibio.no - reinbeite Side 13 av 14 R\u00e5dmannens innstilling Lyngen kommune tar ikke klagen fra Statsforvalteren i Troms og Finnmark til f\u00f8lge. Klagen gjelder dispensasjon for omgj\u00f8ring av festepunkt til fritidsboligtomt - Lyngen 98/1/3 - Elvejordsvatnet 351. Lyngen kommune opprettholder vedtaket fra Formannskapet 16.10.2024 - PS 76/24: FS- 76/24 Vedtak: I medhold av plan- og bygningsloven \u00a7 19-2, innvilger Lyngen kommune dispensasjon fra kommuneplanens arealdel LNFR og hensynssone H110 - hensyn til drikkevannskilder, til \u00e5 omgj\u00f8re festepunkt til hyttetomt med areal 2 daa p\u00e5 eiendom gnr/bnr/fnr 98/1/3, p\u00e5 f\u00f8lgende vilk\u00e5r: \uf0b7 Hjemmelshaver av nyopprettet matrikkel skal f\u00f8lge bestemmelsene ang\u00e5ende hensynssonen til drikkevannskilder. \uf0b7 Aktivitet eller tiltak knyttet til hytta og tomta som kan medf\u00f8re \u00f8kt fare for forurensing av vannet/innsj\u00f8ene er forbudt. Vedlegg: 20230711-1992-14720-97-Hoveddokument red 93_1_3 - H\u00f8yringssvar til S\u00f8knad om dispensasjon - Omgj\u00f8ring av festepunkt til hyttetomt - Gnr 98 bnr 1 fnr 3 - Lyngen kommune (1) 98_1-3 - Kartutsnitt 98_1-3 S\u00f8knad om dispensasjon 98_1-3 - s\u00f8knad om dispensasjon fra LNFR og drikkevann 98_1_3 - til uttalelse - dispensasjon - Elvejordsvatnet 351- omgj\u00f8ring av festepunkt til hyttetomt 98_1_3 - NVEs uttalelse - H\u00f8ring - S\u00f8knad om dispensasjon for omgj\u00f8ring av festepunkt til hyttetomt 98_1_3 - S\u00f8knad om dispensasjon - Omgj\u00f8ring av festepunkt til hyttetomt 98_1_3 - omgj\u00f8ring festepunkt til hyttetomt - Elvejordsvatnet 351 - Kjell Magne Stenhaug 98_1_3 - Klage p\u00e5 vedtak dispensasjon for omgj\u00f8ring av festepunkt til fritidsboligtomt - Lyngen 98_1_3 - Elvejordsvatnet 351 regjeringen-no - 20-1 f\u00f8rste ledd bokstav m - Om s\u00f8knadsplikt for opprettelse av punktfeste hrsiv_avgjorelse_hr-2018-345-u Side 14 av 14 "
}