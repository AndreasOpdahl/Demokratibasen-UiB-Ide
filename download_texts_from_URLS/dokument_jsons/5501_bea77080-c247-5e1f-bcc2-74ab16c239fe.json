{
  "dokument_id": "bea77080-c247-5e1f-bcc2-74ab16c239fe",
  "doc_type": "case_attachment",
  "kommune": 5501,
  "tittel": "24_06235-9 Sametingets h\u00f8ringsuttalelse til planprogram for temaplan mot rasisme og diskriminering",
  "url": "https://innsyn.tromso.kommune.no/application/getMoteDokument?dokid=2001771707",
  "tekst": " S\u00e1mediggi + 47 78 47 40 00 \u00c1vjov\u00e1rgeaidnu 50 www.samediggi.no 9730 K\u00e1r\u00e1\u0161johka samediggi@samediggi.no Not\u00e1hta / Notat GEASA / TIL: Troms\u00f8 kommune GEAS / FRA; Sametinget MIN CUJ / V\u00c5R REF: BEAIVI / DATO: 24/3053 17.06.2024 H\u00f8ringsuttalelse til planprogram for temaplan mot rasisme og diskriminering Sametinget vil med dette gi f\u00f8lgende h\u00f8ringsuttalelse til planprogrammet for temaplan mot rasisme og diskriminering (saksnummer 24/06235) Innledning Sametinget vil ber\u00f8mme Troms\u00f8 kommune for at det utarbeides en temaplan mot rasisme og diskriminering, og samtidig takke for muligheten til \u00e5 avgi h\u00f8ringsuttalelse til temaplanens planprogram. Kunnskap Under overskriften Kunnskap vises det til at dokumenter fra relevante institusjoner vil legges til grunn for temaplanen. Sametinget og Sannhets- og forsoningskommisjonen nevnes som relevante institusjoner. Regjeringens handlingsplan mot rasisme og diskriminering - ny innsats 2024\u2013202711 og Sannhets- og forsoningskommisjonens rapport trekkes s\u00e6rlig frem. Dette er bra. Sametinget vil ogs\u00e5 trekke frem samarbeidsavtalen mellom Troms\u00f8 kommune og Sametinget, signert i 2021 som s\u00e6rlig relevant. Avtalen har som form\u00e5l blant annet \u00e5 \u00abfremme likeverd mellom mennesker og unng\u00e5 diskriminering\u00bb, og inneholder mange m\u00e5lsetninger som kan v\u00e6re relevante for temaplanen. Sametingets nye veileder for rapportering og anmeldelse av samehets, samehets.no, kan ogs\u00e5 v\u00e6re en relevant kilde til informasjon. Videre vil vi vise til sametingets egen handlingsplan mot samehets og regjeringens p\u00e5g\u00e5ende arbeid med en nasjonal handlingsplan mot hets og diskriminering av samer. Vern mot diskriminering Under overskriften Vern mot diskriminering trekkes det i planprogrammet frem b\u00e5de internasjonale avtaler og norske lovgivning som danner en ramme for temaplanen. I tillegg til bestemmelsene som allerede er nevnt i planprogrammet, vil sametinget trekke frem f\u00f8lgende som relevante: \uf0b7 FNs erkl\u00e6ring om urfolksrettigheter. Erkl\u00e6ringen gir uttrykk for folkerettslig sedvanerett, og utgj\u00f8r minstestandarder for overlevelsen av verdens urfolk, og deres verdighet og velferd. Urfolks vern mot diskriminering er nedfelt i artikkel 2 av erkl\u00e6ringen, og utdypes i en rekke andre artikler. Artikkel 15 sl\u00e5r fast at \u201cStatene skal, gjennom konsultasjoner og i 1 samarbeid med vedkommende urfolk, treffe effektive tiltak for \u00e5 bekjempe fordommer og eliminere diskriminering og fremme toleranse, forst\u00e5else og gode forbindelser mellom urfolk og de \u00f8vrige delene av samfunnet\u00bb \uf0b7 Grunnloven \u00a7 108. Bestemmelsen lyder slik: \u201cDet p\u00e5ligger statens myndigheter \u00e5 legge forholdene til rette for at det samiske folk, som urfolk, kan sikre og utvikle sitt spr\u00e5k, sin kultur og sitt samfunnsliv.\u201d Konsultasjoner Det er positivt at det i planprogrammet legges opp til medvirkning gjennom dialogm\u00f8ter og gjennom nedsettelse av en mangfoldig referansegruppe. Sametinget vil gj\u00f8re oppmerksom p\u00e5 kommunens plikt til \u00e5 konsultere representanter for ber\u00f8rte samiske interesser i saker om lokale forskrifter og andre beslutninger eller tiltak som vil kunne p\u00e5virke samiske interesser direkte (Samelovens \u00a7 4-4). Sametinget er av den oppfatning at arbeidet med temaplanen vil v\u00e6re konsultasjonspliktig. Dette betyr at kommunen m\u00e5 sette av tid i fremdriftsplanen til konsultasjoner med ber\u00f8rte samiske interesser. Sametinget viser for \u00f8vrig til Veileder for kommuner og fylkeskommuner om konsultasjoner med samiske interesser utgitt av Kommunal- og moderniseringsdepartementet for n\u00e6rmere informasjon om konsultasjonsplikten. I tillegg til Romssa S\u00e1mi Viessu/Samisk hus i Troms\u00f8 og Troms\u00f8 samisk foreldrenettverk som kommunen allerede har identifisert som relevante, vil vi ogs\u00e5 spille inn Romssa S\u00e1mi Searvi/Troms\u00f8 Sameforening, S\u00e1mi studeantasearvi Davvi-Norggas/Samisk studentforening i Nord-Norge og Romssa Noereh. 2 "
}