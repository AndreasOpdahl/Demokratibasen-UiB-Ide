{
  "dokument_id": "dbc6b487-23d4-50fa-a761-1ac935c92511",
  "doc_type": "case_attachment",
  "kommune": 4601,
  "tittel": "Fagnotat datert 17.03.2025",
  "url": "https://bergen.kommune.no/politikere-utvalg/api/fil/bk360/12343721/Fagnotat-datert-17-03-2025",
  "tekst": " Plan- og bygningsetaten Til Fagnotat BBU - Seksjon forvaltning og mobilitet V\u00e5r referanse: KLAGE-2025/11351-3 (Arbeidssted) Saksbehandler: Yngve L\u00f8tvedt Fra Dato: 17.03.2025 PBE Juss og tilsyn - Juridisk (Arbeidssted) KLAGE P\u00c5 VEDTAK: Gnr 166 bnr 479. Nedre Korskirkeallmenningen 12B. Rammetillatelse til bruksendring. Klager er nabo Dag Frode Hansen eier av gnr 166 bnr 196, Nedre Hvem klager? Korskirkeallmenningen 12. Klagen er mottatt 28.02.2025. Bruksendring av ca. 70,7 m2 BRA fra butikk til bar/pub (servering) i 1.etg. Avretting av gulv. Fasadeendring i form av ventilasjonsrister. Oppf\u00f8ring av Tiltaket markiser p\u00e5 fasade mot s\u00f8r-\u00f8st: 2 stk. markiser med bredde av 2,4 m og 3,1 m. Bygningstekniske installasjoner, herunder: ventilasjon, brannalarmanlegg, ledesystem og slukkeanlegg. Det er gitt rammetillatelse til oms\u00f8kte tiltak den 17.02.2025. Det er gitt Vedtaket dispensasjon fra reguleringsplan nr. ID 6900000 om arealform\u00e5l (Bolig/ Forretning/Kontor), jf. pbl \u00a7 19-2. KPA2018 viser eiendommen som 1130 - Sentrumsform\u00e5l Sentrumskjerne S1 og den ligger innenfor hensynssonene: Kulturmilj\u00f8: Historisk sentrum og Middelalder bykjernen. Bestemmelsesomr\u00e5de #4. Brannsmitte. Luftkvalitet - gul sone. I kommunedelplan for BERGENHUS. KPD SENTRUM er Planstatus eiendommen vist som annet byggeomr\u00e5de-Blandet sentrum. Plankartet 2: Bygninger som omfattes spesialomr\u00e5de bevaring. Bebyggelse i verneverdig kulturmilj\u00f8. Eiendommen omfattes av reguleringsplan ID 6900000, BERGENHUS. REGULERINGSPLAN FOR V\u00c5GSBUNNEN, ikrafttredelsesdato 27.09.1993 og er regulert til Bolig/Forretning/Kontor Klager anf\u00f8rer at tiltaket vil gi naboulemper i form av st\u00f8y og uro. Vilk\u00e5rene Klagegrunner for \u00e5 innvilge dispensasjon er ikke oppfylt. Behov for ytterligere Ingen saksbehandling ved eventuell omgj\u00f8ring Anbefalt vedtak Vedtak datert 17.02.2025 opprettholdes. Klagen tas ikke til f\u00f8lge. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med pbl \u00a7 21-3, og det er mottatt merknad fra eier av gnr 166 bnr 496, Dag Frode Hansen. Merknadene g\u00e5r i hovedsak p\u00e5 at vilk\u00e5rene for \u00e5 innvilge dispensasjon ikke er oppfylt. Tiltaket vil medf\u00f8re st\u00f8y og uro. Form\u00e5let med planbestemmelse er \u00e5 verne boliger mot st\u00f8y. Klager p\u00e5peker ulike typer ulemper. Det m\u00e5 settes vilk\u00e5r for driften. S\u00f8ker har ikke dekning for sin tolkning av reguleringsbestemmelser for omr\u00e5de. Markiser inneb\u00e6rer uteservering. Andre foretak i omr\u00e5det har relevans. Klager viser til at omr\u00e5det har v\u00e6rt sv\u00e6rt belastet og n\u00e5 fortjener fred. S\u00f8ker har gitt tilsvar. Tiltaket som oms\u00f8kes skal ha ett annet konsept enn andre foretak i omr\u00e5det. Tiltaket vil gj\u00f8re omr\u00e5det mer attraktivt. Nabomerknad og tilsvar er omfattende og det vises derfor til disse for fullstendig innhold. Byantikvaren har gitt uttalelse datert 16.01.2025 og vurderer at tiltaket ikke p\u00e5virker bygningen eller kulturmilj\u00f8et negativt. Byantikvaren har gitt uttalelse datert 07.01.2025 og har ingen merknad til tiltaket. Det oppfordres til at tiltaket utf\u00f8res i tr\u00e5d med de intensjoner som er beskrevet i s\u00f8knad n\u00e5r det gjelder materialkvaliteter, detaljering rundt innfestning (valg av markise) og farge (ventilasjonsrister) Brannvesenet har gitt uttalelse datert 07.01.2025. Tiltakene vil ikke begrense brannvesenets innsatsmulighet. Det er opplyst i s\u00f8knaden at kravene i kapittel 14, Energi, ikke kan forenes med bevaring av kulturminner og antikvariske verdier, men at de vil bli ivaretatt s\u00e5 langt de passer og innenfor hva som er tilr\u00e5delig med hensyn til \u00e5 beholde historiske kvaliteter, jf. byggteknisk forskrift \u00a7 14-1, 5. ledd. Bygningen er vist i kommunedelplanen som bygninger som omfattes av spesialomr\u00e5de bevaring og bebyggelse i verneverdig kulturmilj\u00f8. Det er ogs\u00e5 regulert til bevaringsomr\u00e5de i reguleringsplanen. 2. Om klagen Klager viser til at nabomerknader som klager sendte ikke f\u00f8rte fram. Merknader i brev datert 18.12.2024 er ikke referert i rammetillatelsen. Klager viser til at merknader er tilbakevist med at en viss grad av st\u00f8y er p\u00e5regnelig, men det er ikke sagt noe om hva grensen er for hvor mye som m\u00e5 t\u00e5les. Vedtaket burde bringe st\u00f8rre klarhet i hva kommunen setter av grenser for st\u00f8y fra tiltaket. Vurderingen er ikke synliggjort til tross for nabomerknadens momenter. Klager anf\u00f8rer at st\u00f8yproblemer, fra Dwell i Sparebankgaten 2 ble sanksjonert etter innmelding om dette. Bruksendring fra butikk til pub i 1. etasje Sparebankgaten 2 ble avsl\u00e5tt og begrunnet med at tiltaket ville f\u00f8re til mer st\u00f8y og uro s\u00e6rlig p\u00e5 kveldstid og i helger. Utestedet Folk og R\u00f8vere i Skostredet har ogs\u00e5 til tider h\u00f8y musikk til 03:00. Alle er eksempler p\u00e5 h\u00f8yt st\u00f8yniv\u00e5 og ulevelige forhold i omr\u00e5det. Dr\u00f8ftelsen i rammetillatelses punkt 3.7 av hensynet bak bestemmelsene i reguleringsplanen er summarisk der kun merknad og tilsvar er gjengitt. Det er ikke begrunnet hvorfor hensynet i forhold til st\u00f8y ikke vesentlig tilsidesettes. Klager viser til at bestemmelsene ikke \u00e5pner for etablering av pub/bar. Dette er for \u00e5 beskytte beboerne mot st\u00f8y og for \u00e5 sikre innslaget av boliger i omr\u00e5det. Etablering av bar/pub har en helt annen effekt enn forretninger og kontorer. Klager kan ikke se at det er relevant at bolig ikke vurderes Saksnummer KLAGE-2025/11351 Side 2 av 6 som et egnet arealform\u00e5l i det aktuelle lokalet. Dette gjelder ogs\u00e5 at det hevdes at ulempene vil v\u00e6re at bar/pub skal oppf\u00f8res i arealform\u00e5l som er avsatt til bolig/forretning/kontor. Momentene uthuler regelverket som gjelder for omr\u00e5det. Det som er ulempen, er faren for st\u00f8y som etablering av pub/bar utgj\u00f8r for beboere i omr\u00e5det, og dermed ogs\u00e5 for huseiere som har satset p\u00e5 utleie for boligform\u00e5l. Klager anf\u00f8rer at det ikke er begrunnet hvorfor fordelene ved \u00e5 gi dispensasjon er klart st\u00f8rre enn ulempene. Historien med det \u00e5pne rusomr\u00e5det er snarere et argument for \u00e5 ikke tillate bar/pub. Beboerne i omr\u00e5det har m\u00e5ttet t\u00e5le mye p\u00e5 grunn av russcenen. At kommunen har mulighet \u00e5 gi varig eller midlertidig dispensasjon, kan ikke brukes som et argument for at det skal gis dispensasjon. Dispensasjonen gir heller ikke forutsigbarhet for hvilken type virksomhet som kan etableres, og ivaretar heller ikke den beskyttelsen mot sjenanse for beboere i omr\u00e5det som reguleringsplanen legger opp til. Det vises til klagen i sin helhet. 3. Vurdering av klagen Tiltakets utforming og plassering. 3.1 Saksbehandling, krav til begrunnelse Klager viser til at nabomerknader som klager sendte ikke f\u00f8rte fram. Merknader i brev datert 18.12.2024 er ikke referert i rammetillatelsen. Vi viser til at merknaden kom inn f\u00f8r vedtaket ble fattet og s\u00e5ledes har v\u00e6rt en del av vurderingsgrunnlaget. Vi viser til at nabomerknader ellers er omfattende referert. 3.2 Dispensasjon fra reguleringsplan Det s\u00f8kes om bruksendring til bar/pub. Tiltaket kommer i strid med reguleringsplanen med hensyn til arealform\u00e5l som er vist som Bolig/Forretning/Kontor. Det er s\u00f8kt om dispensasjon fra arealform\u00e5let. Saksnummer KLAGE-2025/11351 Side 3 av 6 Det fremg\u00e5r av pbl \u00a7 19-2 at kommunen kan gi dispensasjon fra regler fastsatt i eller i medhold av plan- og bygningsloven. Fordi tiltaket er i strid med bestemmelser i og i medhold av pbl kan tiltaket bare tillates gjennom dispensasjon. Vilk\u00e5rene for \u00e5 gi dispensasjon som f\u00f8lger av pbl \u00a7 19-2 andre ledd, sier at; \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Det f\u00f8lger av rammetillatelsen punkt 3.7 at tiltaket kommer i strid med reguleringsplanen ID 6900000, BERGENHUS. REGULERINGSPLAN FOR V\u00c5GSBUNNEN, med hensyn til arealform\u00e5l (Bolig/Forretning/Kontor). Hovedhensynet bak det planfestede arealform\u00e5l er forutsigbarhet for hvilken type virksomhet som etableres innenfor planomr\u00e5det, og den p\u00e5virkning og eventuelt de ulemper dette kan bety for omgivelsene, blant annet trafikk, parkering, st\u00f8y m.m. Arealbruk skal prim\u00e6rt avklares gjennom kommuneplaner og reguleringsplaner. Dette vil blant annet sikre at lokalisering og utbyggingsomr\u00e5der skjer etter en samlet vurdering av konsekvenser for samfunn, naturressurser og milj\u00f8. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet og tas hensyn til barn og unges oppvekstmilj\u00f8 samt estetisk utforming av omgivelsene. Det f\u00f8lger av rammetillatelsens vurdering at; \u00abI denne konkrete saken konkrete saken \u00f8kes det om bruksendring fra butikk til bar/pub (servering) i 1.etg i reguleringsplanens arealform\u00e5l (Bolig/Forretning/Kontor), som er noe bestemmelsene til arealform\u00e5let ikke \u00e5pner for. Etter v\u00e5r vurdering vil oms\u00f8kt arealform\u00e5l bar/pub bidra til aktivitet p\u00e5 gateplan og v\u00e6re et tilbud til byen p\u00e5 samme m\u00e5te som en forretning eller et kontor. Bolig vurderes ikke som et egnet arealform\u00e5l i det aktuelle lokale gitt beliggenheten og den sv\u00e6rt eksponerte plasseringen mot offentlig gate/byrom. Videre vil bar/pub ikke medf\u00f8re ekstra belastning av trafikk og parkering sammenlignet med dagens bruksform\u00e5l (butikk). N\u00e5r det gjelder st\u00f8y og sjenanse for naboer, er vi av den oppfatningen at tiltaket ligger i sentrumsomr\u00e5de hvor det er p\u00e5regnelig med en viss grad av st\u00f8y. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra reguleringsplanens arealform\u00e5l vurderes if\u00f8lge s\u00f8ker at: Det er en \u00abklar\u00bb fordel at en dispensasjon fra arealform\u00e5let muliggj\u00f8r en leietakertilpasning som etter v\u00e5r oppfatning vil gi det oms\u00f8kte n\u00e6ringsarealet en mer publikumsattraktiv bruk, enn f.eks. ved bruk som butikk (dagens godkjente bruk). Dette med henvisning til at n\u00e6ringslokalet, med oms\u00f8kte bruk, vil ha lengre \u00e5pningstider og flere bes\u00f8kende (samtidighet av bes\u00f8kende). Som nevnt er omr\u00e5det, slik det fremst\u00e5r i dag \u2013 og spesielt rett utenfor det oms\u00f8kte lokalet \u2013 sv\u00e6rt tungt belastet med rusmisbrukere. Det er videre ikke hensiktsmessig eller forsvarlig \u00e5 \u00e5pne en ny butikk i lokalet per i dag, slik situasjonen i omr\u00e5det er per i dag. Det er ikke funnet en annen, b\u00e6rekraftig bruk av lokalet enn den oms\u00f8kte. Ny bruk av lokalet som bar/pub er vurdert som den klart mest hensiktsmessige bruken \u2013 og etter tiltakshavers syn den eneste m\u00e5ten man (med den risiko som foreligger) kan satse p\u00e5 ny n\u00e6ring i lokalet i dag. Saksnummer KLAGE-2025/11351 Side 4 av 6 Samtidig fremst\u00e5r det som en tungtveiende fordel at n\u00e6ringslokaler i dette omr\u00e5det er i aktiv bruk \u2013 og fortrinnsvis publikumsattraktiv bruk. En bar/pub antas at i st\u00f8rre grad vil trekke publikum til omr\u00e5det, enn annen bruk (bruk som f.eks. butikk), slik situasjonen er med rusmilj\u00f8et like utenfor. Det m\u00e5 ogs\u00e5 legges til grunn at en utvidet bruk av omr\u00e5det (mer publikum), av \u00abvanlig\u00bb publikum, trolig vil v\u00e6re den beste l\u00f8sningen for \u00e5 f\u00e5 til en bedring av den krevende situasjonen med rusmisbrukere som utspiller seg i omr\u00e5det i dag (med tanke p\u00e5 bruk av byggene i omr\u00e5det). Etter v\u00e5r oppfatning vil tiltaket, med en dispensasjon fra regulert arealform\u00e5l, derfor kunne bidra til en forbedring av situasjonen i n\u00e6rmilj\u00f8et rundt Nedre Korskirkeallmenningen, Hollendergaten og V\u00e5gsbunnen \u2013 og slik sett v\u00e6re et positivt tilskudd til omr\u00e5det. Alternativet vil kunne bli at lokalene blir st\u00e5ende tomme, til kommunen selv har l\u00f8st alle de utfordringer som utspiller seg i omr\u00e5det. Ulempene vil v\u00e6re at bar/pub skal oppf\u00f8res i arealform\u00e5l er avsatt til Bolig/Forretning/Kontor). Tiltaket vurderes til \u00e5 kunne gi noe sjenanse for boliger i tilst\u00f8tende/n\u00e6rliggende bygg, men ikke utover det som m\u00e5 kunne p\u00e5regnes i en sv\u00e6rt sentral del av bykjernen. Kommunen kan gi varig eller midlertidig dispensasjon fra bestemmelser fastsatt i eller i medhold av plan- og bygningsloven. Etter en samlet vurdering er vilk\u00e5rene for \u00e5 innvilge dispensasjon oppfylt: \u2022Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. \u2022Fordelene ved \u00e5 gi dispensasjon v\u00e6re klart st\u00f8rre enn ulempene. \u2022Kommunen har vurdert etter kan-vurderingen at dispensasjon kan gis\u00bb Vurderingene tiltres i klageomgang. Klager anf\u00f8rer at vedtaket ikke angir n\u00e6rmere hva som er rammene for hvilken st\u00f8y som regnes som p\u00e5regnelig i sentrumsstr\u00f8k. N\u00e5r det gjelder bykjernen i Bergen s\u00e5 er st\u00f8y i sentrumsomr\u00e5de knyttet opp mot det som er normalt \u00e5 foreligge i en bykjerne slik som st\u00f8y fra et mye st\u00f8rre antall mennesker enn for eksempel rene boligomr\u00e5der. Ulike typer n\u00e6ringer i omr\u00e5det vil videre medf\u00f8re st\u00f8y, s\u00e5 som biltrafikk, parkering, varelevering som er normalt i en bykjerne. Det foreligger ikke konkrete st\u00f8ykrav i forhold til st\u00f8y i sentrum og tettbygdstr\u00f8k p\u00e5 samme som st\u00f8ykrav som er satt i forhold til for eksempel veitrafikk og flyst\u00f8y. Vi legger likevel til grunn at det er politivedtekter som sette grenser for ulike aktiviteter p\u00e5 offentlige steder. Disse setter grenser som skal blant annet hindre st\u00f8y og annen adferd som forstyrrer. Vi legger til grunn at st\u00f8yproblemer i omr\u00e5det som har blitt sanksjonert har v\u00e6rt begrunnet i disse. Vi g\u00e5r likevel ikke n\u00e6rmere inn p\u00e5 sanksjonsniv\u00e5et fordi dette ikke er noe som Plan- og bygningsetaten har til oppgave \u00e5 h\u00e5ndheve. Vi kan ikke se at det framkommer anf\u00f8rsler i klagen som ikke er vurdert i tillatelsen. Vi viser til at rammetillatelsen vurderer i hvilken grad tiltaket avviker fra det som planen legger opp til. Det f\u00f8lger av vurderingen at avviket ikke vesentlig tilsidesetter hensynet. Selv om vurderingen er kort s\u00e5 viser den til sentrale momenter. Saksnummer KLAGE-2025/11351 Side 5 av 6 Vi kan heller ikke se at vurderingen av fordeler og ulemper ikke er vurdert. Vi viser til at vurderingen m\u00e5 sees i sammenheng med sentrale momenter som er referert og vist til fra s\u00f8knaden. Fordeler og ulemper er s\u00e5 veid mot hverandre. Vi fastholder at fordelene er klart st\u00f8rre enn ulempene. Vi viser i sin helhet til vurderingene i rammetillatelsen. 4. Konklusjon Vedtak datert 17.02.2025 opprettholdes. Klagen tas ikke til f\u00f8lge. Vedlegg: 1. Situasjonskart 2. Situasjonsplan 3. Flyfoto 4. Klage p\u00e5 vedtak 5. Rammetillatelse 6. Nabomerknad datert 18.12.2024 7. Brannvesenets uttalelse 8. Byantikvarens uttalelse 9. Rammetillatelse 10. Tegninger 11. Nabovarsel og nabomerknader 12. Tilsvar til nabomerknad Saksnummer KLAGE-2025/11351 Side 6 av 6 "
}