{
  "dokument_id": "f66270c9-4d1a-59f8-880e-6b588a513c5d",
  "doc_type": "case_presentation",
  "kommune": 4601,
  "tittel": "S\u00f8knad om samtykke til unntak fr\u00e5 byggje- og deleforbodet - \u00c5sane gnr 199 bnr 10 Skifte av kulvert under Breisteinsvegen",
  "url": "https://bergen.kommune.no/politikere-utvalg/api/fil/bk360/11679763/Framstilling-Soknad-om-samtykke-til-unntak-fra-byggje-og-deleforbodet-Asane-gnr-199-bnr-10-Skifte-av-kulvert-under-Breisteinsvegen",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/181738-8 S\u00f8knad om samtykke til unntak fr\u00e5 byggje- og deleforbodet - \u00c5sane gnr 199 bnr 10 Skifte av kulvert under Breisteinsvegen Kva saka gjeld: Saka gjeld s\u00f8knad om samtykke til unntak fr\u00e5 byggje- og deleforbodet for \u00e5 skifte ut kulvert under Breisteinsvegen. Ansvarleg s\u00f8kjar er Sweco AS p\u00e5 vegne av tiltakshavar Vestland fylkeskommune. Eigedomen er omfatta av reguleringsplan for \u00c5sane RV 1 (n\u00e5 E39) Steinest\u00f8vegen Hauk\u00e5s- Hylkje, vedteken 22.09.1997 (plan-id 9980000) og er regulert til k\u00f8yreveg og fortau. Ein mindre del av tiltaket ligg innanfor reguleringsplan for \u00c5sane gnr 170 og 199 Breistein/Hauk\u00e5s, travbane og barneskole (plan-id 6020000), vedteken 10.10.1982 og er regulert til samferdselsf\u00f8rem\u00e5l, og reguleringsplan for \u00c5sane gnr 199 m.fl Hauk\u00e5s n\u00e6ringspark, vedteken 24.03.2009 (plan-id 1670001), og er regulert til k\u00f8yreveg og fortau. KPA 2018 viser eigedomen som gr\u00f8nstruktur med omsynssonene raud vegst\u00f8y og naturmilj\u00f8-Hauk\u00e5svassdraget. Bergen bystyret vedtak i m\u00f8te 20.06.2019 eit mellombels byggje- og deleforbod etter plan- og bygningslova \u00a7 13-1 for omr\u00e5det som er omfatta av reguleringsplan for Hauk\u00e5s n\u00e6ringspark. Det mellombels forbodet vart seinare forlenga med 2 \u00e5r til 20.06.2025. Omr\u00e5deregulering innanfor dette omr\u00e5de er under arbeid, jf. reguleringsplan \u00c5sane gnr 199 bnr 10 m.fl Hauk\u00e5smyrane og Hauk\u00e5svassdrag (plan-id 66140000) S\u00f8knad: Ansvarleg s\u00f8kjar har opplyst at FV567 Breisteinsvegen kryssar Hauk\u00e5svassdraget gjennom ein eldre steinkulvert. Kulverten er underdimensjonert ved flaum og har delvis kollapsa. I tillegg er vegen starta \u00e5 kollapse slik at det naudsynt med snarleg utskifting. Det er ogs\u00e5 opplyst at det er oppdaga teikn til kollaps ved avk\u00f8yringa til Bergen travpark. Tiltaket gjeld fjerning av eksisterande kulvert med ei lengde p\u00e5 22,5 meter og etablere ein vingemur med innl\u00f8p til tre nye kulvertar under vegen. \u00c5rsaka til at det skal etablerast tre kulvertar og ikkje berre ein, er at det er VA-kablar i tiltaksomr\u00e5det som ikkje gjer det mogleg \u00e5 nytte enkelte kulvertar med god klimatilpassa dimensjon. For \u00e5 kompensere for dette, skal det nyttast 3 x 1400 mm kulvertar som vil ha dei same eigenskapane for flaumavrenning. Vassleidningar skal leggjast om og det skal etablerast ny permanent kum. Det er ogs\u00e5 registrert eit hol p\u00e5 privatveg som er skada av store mengder nedb\u00f8r. 1 Det vert opplyst at tiltaket er prosjektert i samr\u00e5d med Bymilj\u00f8etaten og akvatisk biolog i Sweco Bilete til venstre viser eksisterande kulvert. Det planlagde tiltaket er av stor viktigheit for elvemuslingen som byggje- og deleforbodet skal sikre, d\u00e5 ein eventuell kollaps av kulvert vil kunne f\u00f8re til store negative konsekvensar for vassdraget. Det vert elles vist til s\u00f8knad med vedlegg som ligg vedlagt saka. Fr\u00e5segner: Bymilj\u00f8etaten har i fr\u00e5segn datert 02.12.2024 vore positiv til at kulvert vert bytta ut, og viser til dialogen som har rundt l\u00f8ysinga. Dei nye kulvertane skal auke kapasitet ved flaum og i tillegg sikre fiskevandringa i vassdraget. Det vert vidare kommentert at det er umogleg \u00e5 unng\u00e5 partikkelavrenning i anleggsfasen d\u00e5 tiltaket ligg midt i vassdraget, men at ei kort anleggsperiode vil redusere den totale p\u00e5verknaden p\u00e5 elvemuslingen. Etaten vurderer at det hastar \u00e5 f\u00e5 utf\u00f8rt tiltaket sidan opphoping av vatn og utvasking av fundamentet til Breisteinsvegen kan ha fleire negative konsekvensar for bestanden av elvemuslingar. Statsforvaltar i Vestland har gjeve l\u00f8yve datert 12.11.2024 til fysiske tiltak i Hauk\u00e5svassdraget p\u00e5 f\u00f8lgjande vilk\u00e5r: \u00abMed hjemmel i \u00a7 2 i forskrift om fysiske tiltak og \u00a7 2 i forskrift om fangst av elvemusling, f\u00e5r SWECO Norge AS, p\u00e5 vegne av Vestland fylkeskommune, tillatelse til \u00e5 erstatte eksisterende kulvert med nye flom- og fiskevennlige kulverter, og til \u00e5 flytte elvemusling i Hauk\u00e5selva ved Fv. 567 i bydel \u00c5sane i Bergen kommune. Tillatelsen gjelder p\u00e5 f\u00f8lgende vilk\u00e5r: 1. De opplistede avb\u00f8tende tiltakene i s\u00f8knadsbrevet s. 11 skal f\u00f8lges. 2. Flytting av elvemusling skal ledes av fagpersonell med kompetanse p\u00e5 feltet, etter anbefalingene i Veileder for flytting av ferskvannsmuslinger i Norge med hovedvekt p\u00e5 Saksnummer BYGG-2024/18017 Side 9 av 12 elvemusling. De som skal utf\u00f8re arbeidet m\u00e5 ha kjennskap til denne veilederen, og spesielt kapittel 4.3 og 4.4. 3. Om forsvarlig, skal elvemuslingene legges tilbake der de ble funnet etter at tiltaket er gjennomf\u00f8rt. 4. Flytting av elvemusling skal skje p\u00e5 lav vannf\u00f8ring og aller helst p\u00e5 vanntemperaturer over 5-8 grader. 5. Elvemusling kan fanges ved h\u00e5ndplukking. 6. Flyttingen av elvemusling skal ikkje f\u00f8re til skade p\u00e5 elvemuslingene eller annet naturmangfold. 7. Elvemuslingene skal eksponeres minst mulig for luft, for \u00e5 unng\u00e5 un\u00f8dig stress. 2 8. Utstyr skal desinfiseres f\u00f8r og etter bruk. 9. Det skal utarbeides et notat for flyttinga av elvemusling, med bilde, dato, tall p\u00e5 individ, hvor de ble hentet fra og hvor de blir satt ut p\u00e5 et kart. Innlevering av notat til statsforvalteren skal skje innen tre uker etter at tiltaket et gjennomf\u00f8rt. 10. Flyttet elvemusling skal unders\u00f8kes/overv\u00e5kes to til fem dager og en m\u00e5ned etter flytting. Resultatene skal rapporteres i et notat til Statsforvalteren i Vestland innen tre uker etter at tiltaket er gjennomf\u00f8rt. 11. Bilder av ferdig tiltak skal sendes til statsforvalteren innen tre uker etter at tiltaket er ferdigstilt. 12. Tillatelsen skal v\u00e6re med under utf\u00f8relsen av arbeidet\u00bb Fagetaten si vurdering og tilr\u00e5ding: Fagetaten opplyser innleiingsvis at byggjes\u00f8knaden i tillegg til samtykke fr\u00e5 byggje- og deleforbodet, er avhengig av dispensasjon fr\u00e5 KPA 2018 \u00a7\u00a7 3.1 plankrav, \u00a7 6.3 byggjegrense mot vassdrag og 4.3.2 rekkef\u00f8lgjekrav vedkomande forbod mot reguleringspliktige tiltak f\u00f8r E39 er oppgradert. Fagetaten vil f\u00f8rebu byggjesaksbehandlinga, slik at denne kan behandlast etter at bystyret har behandla s\u00f8knad om samtykke fr\u00e5 byggje.- og deleforbodet. Dei stiller seg som utgangspunkt positive til dei dispensasjonane som er s\u00f8kt om p\u00e5 dei vilk\u00e5r som er stilt av Statsforvaltaren i deira vedtak. N\u00e5r det gjeld s\u00f8knad om samtykke fr\u00e5 byggje- og deleforbodet, er fagetaten positiv til at det vert gjeve slikt samtykke. Det vert vist til at den eksisterande situasjonen ved fylkesvegen er skadeleg for flora og fauna med utvasking av masser fr\u00e5 fylkesvegen og ut i Hauk\u00e5svassdraget. Det hastar med \u00e5 f\u00e5 utbetra den eksisterande kulverten, d\u00e5 opphoping av vatn og utvasking av fundament kan ha fleire uheldig konsekvens for elvemuslingsbestanden. Dei viser vidare til at \u00e5 ikkje gjere noko med kulverten kan vere betydelege for elvemuslingsbestanden nedstr\u00f8ms, jf. fr\u00e5segna fr\u00e5 Bymilj\u00f8etaten. Det vert vidare vist til vedtaket fr\u00e5 Statsforvaltar og til dei avb\u00f8tande tiltaka som ansvarleg s\u00f8kjar sj\u00f8lv har opplyst. Fagetaten viser til at fordeler med s\u00f8knaden er at tiltaket ikkje vil p\u00e5verke den p\u00e5g\u00e5ande planprosessen negativt, ein vil f\u00e5 stoppa den p\u00e5g\u00e5ande avrenninga til vassdraget samt at ein reduserer faren for at kloakkstasjonen i n\u00e6rleiken stoppar ved flaum. Dette kan skape skadelege utslepp i vassdraget. Sj\u00f8lv om anleggsfasen kan gje auka fare for forureining og utslepp, vurderer fagetaten at ulempene kan reduserast vesentleg med tiltak og vilk\u00e5r for arbeidet. Det vert elles vist til fagnotatet i sin heilskap. \u00d8konomiske konsekvensar: Ikkje aktuelt. Byr\u00e5det si vurdering og tilr\u00e5ding/konklusjon: Byr\u00e5det har vurdert s\u00f8knaden om samtykke til unntak fr\u00e5 byggje- og deleforbodet, og tilr\u00e5r at slik samtykke vert gjeve p\u00e5 visse vilk\u00e5r. Det m\u00e5 opplysast at det har vore dialog med fylkeskommunen sidan juli korleis saka kunne handterst. D\u00e5 vart dei opplyst om at utskifting av kulvert var eit s\u00f8knadspliktig tiltak, men dersom dette var det einaste naudsynte sikringstiltaket kunne det utf\u00f8rast med ein etterf\u00f8lgjande s\u00f8knad. Byr\u00e5det ser det som viktig at s\u00f8knaden vert raskt behandla p\u00e5 grunn av tiltaket si innverknad p\u00e5 vassdraget. Bergen bystyre vedtok 20.06.2019 byggje- og deleforbod for tiltak etter plan- og bygningslova \u00a7 13-1 for omr\u00e5det som er omfatta av reguleringsplanen for Hauk\u00e5s n\u00e6ringspark. I vedtak datert 31.05.2023 vart forbodet forlenga med 2 \u00e5r fram til 20.06.2025. 3 \u00c5 skifte ut eksisterande kulvert under Breisteinsvegen er eit s\u00f8knadspliktig tiltak etter plan- og bygningslova som er omfatta av forbodet etter \u00a7 13-1. Det f\u00f8lgjer likevel av \u00a7 13-1 tredje ledd at kommunen kan samtykke til tiltak, om tiltaket ikkje vanskeleggjer den p\u00e5g\u00e5ande planlegginga av omr\u00e5det. Etter byr\u00e5det si vurdering er det grunnlag for \u00e5 samtykke til unntak fr\u00e5 byggje- og deleforbodet i denne saka. \u00c5 skifte ut kulvert under Breisteinsvegen vil ikkje p\u00e5verke den planprosessen som er under arbeid p\u00e5 Hauk\u00e5s per i dag. Det er vidare kort tid til byggje- og deleforbodet g\u00e5r ut, i og med at det gjeld fram til juni 2025. Det avgjerande for byr\u00e5det er likevel at den eksisterande situasjonen for vassdraget ikkje er optimal for vassdraget. Det er pr i dag avrenning fr\u00e5 vegen til vassdraget, og som biletet til venstre viser er utrasing av massar fr\u00e5 fylkesvegen. Dette gjer at det skjer skadeleg p\u00e5verknad p\u00e5 vassdraget og elvemuslingane. Eit skifte av kulvert vil soleis bidra til at situasjonen p\u00e5 sikt vert betre i vassdraget. I tillegg er det planlagt med tre kulvertar som vil gje betre kapasitet og betre flaumsikring. Arbeidet med \u00e5 skifte ut kulverten vil kunne gje ytterlegare p\u00e5verknad p\u00e5 elvemuslingane, og det er etter byr\u00e5det si vurdering viktig \u00e5 sikre tiltak for \u00e5 reduserer p\u00e5verknaden p\u00e5 elvemuslingbestanden. Det vert difor stilt vilk\u00e5r om at Statsforvaltaren sine vilk\u00e5r vert ivareteke og gjennomf\u00f8rt. Grunngjeving for \u00e5 legge saka fram for bystyret: Bergen bystyre vedtok mellombels byggje- og deleforbod i m\u00f8te 20.06.2019, jf. sak 215/19. Forbodet vart forlenga med to \u00e5r ved vedtak i m\u00f8te 31.05.2023, jf. sak 185/23. Det er soleis bystyret som har myndigheit til \u00e5 gje samtykke til unntak fra byggje- og deleforbodet, jf. pbl \u00a7 13-1. Byr\u00e5det innstiller til bystyret \u00e5 fatte f\u00f8lgjande vedtak: 1. Med heimel i plan- og bygningslova \u00a7 13-1 tredje ledd vert det gjeve samtykke til unntak fr\u00e5 byggje- og deleforbodet til \u00e5 fjerne eksisterande kulvert og etablere nye kulvertar under Breisteinsvegen. Samtykke vert gjeve p\u00e5 f\u00f8lgjande vilk\u00e5r: a. Vilk\u00e5r sett i vedtak fr\u00e5 Statsforvaltar skal f\u00f8lgjast. 2. Det vert overlate til Plan- og bygningsetaten \u00e5 behandle s\u00f8knad om tiltaket etter plan- og bygningslova samt gjeldande forskrifter og arealplanar. Dato: 18. desember 2024 Christine B. Meyer Christine Kahrs Byr\u00e5dsleder Byr\u00e5d for byutvikling 4 Dokumentet er godkjent elektronisk. Vedlegg: Notat fr\u00e5 fagetaten datert 03.12.2024 med vedlegg: 1. Oversiktsfoto kulvert 2. Oversiktsfoto kulvert 3. Uttalelse fr\u00e5 Bymilj\u00f8etaten. 4. Rammes\u00f8knad 5. 2 Kart Situasjonsplan GH100 6. 11. KORR Andre redegjoerelser korrespondanse 7. 10 KORR Dispensasjonssoeknad 8. 9 KORR Folgebrev 9. 5 KORR annet 10. 6 TEGN TeikningNyttSnitt 11. 16 KORR RedegjoerelseAndreNaturMiljoeforhold 12. 8 TEGN TegningNyttSnitt GH300 13. 15 KORR AndreRedegjoerelser 14. 14 KORR AndreRedegjoerelser 15. 7 TEGN TegningNyttSnitt GH200. 5 "
}