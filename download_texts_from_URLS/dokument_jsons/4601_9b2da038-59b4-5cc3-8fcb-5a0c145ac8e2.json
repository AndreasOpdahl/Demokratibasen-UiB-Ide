{
  "dokument_id": "9b2da038-59b4-5cc3-8fcb-5a0c145ac8e2",
  "doc_type": "case_attachment",
  "kommune": 4601,
  "tittel": "Samarbeidsavtale DigiVestland fra 01.03.2025",
  "url": "https://bergen.kommune.no/politikere-utvalg/api/fil/bk360/11627746/Samarbeidsavtale-DigiVestland-fra-01-03-2025",
  "tekst": " Samarbeidsavtale DigiVestland Samarbeidsavtale om DigiVestland Bakgrunn DigiVestland er eit av digitaliseringsnettverka som er del av KS sin samstyringsstruktur for digitalisering av kommunane. Landstinget i KS vedtok i 2020 \u00e5 utvikle samordnings- og samstyringsstrukturen for digitalisering og smart bruk av teknologi vidare. Utviklingsarbeidet skal gjerast i samarbeid med regionale digitaliseringsnettverk. Denne m\u00e5lsetnaden vart ytterlegare konkretisert p\u00e5 landstinget i 2024. I \u00abFremtidens digitale Norge\u00bb, som er digitaliseringsstrategien til regjeringa mot 2030, st\u00e5r \u00f2g f\u00f8lgjande: \u00abKS har sammen med sine medlemmer etablert en rekke r\u00e5d og utvalg som skal bidra til \u00e5 koordinere og samordne digitaliseringsarbeidet i kommunesektoren. Den strategiske samordningen foreg\u00e5r i dag gjennom en samstyringsstruktur for digitalisering. KS\u2019 oppdrag skal l\u00f8ses i tett samarbeid med regionale digitaliseringsnettverk. Nettverkene eies og styres av kommunene, og har en viktig oppgave med \u00e5 bidra til kompetanseheving, erfaringsdeling og utbredelse av felles l\u00f8sninger. Digitaliseringsnettverkene har ogs\u00e5 en rolle i innf\u00f8ringen av nasjonale fellesl\u00f8sninger og -tjenester til bruk i kommunal sektor. Det b\u00f8r etableres modeller som bidrar til \u00f8kt gjennomf\u00f8ringskraft av digitalisering i kommunal sektor. Digitaliseringsnettverkene spiller en viktig rolle i dette arbeidet.\u00bb Om avtalen Avtalen regulerer samarbeidet om digitaliseringsnettverket \u00abDigiVestland\u00bb. Avtalen gjeld fr\u00e5 01.03.2025, eller fr\u00e5 den dagen den enkelte deltakarkommune har signert han. Denne avtalen byggjer p\u00e5 avtalen som gjekk ut 31.12.2024. Avtalen m\u00e5 vere vedtatt av kommunestyret f\u00f8r den er bindande for den aktuelle kommunen. I tr\u00e5d med kommunelova kapittel 20, er Bergen kommune vertskommune for DigiVestland. Det blir ikkje etablert ei eiga juridisk eining for samarbeidet. Som vertskommune har Bergen kommune \u00f8konomi- og personalansvar for dei tilsette i DigiVestland. Kommunar i Vestland fylke kan slutte seg til denne avtalen. Samarbeidet har h\u00f8ve til \u00e5 invitere observat\u00f8rar. Signerte avtalar blir lagt som vedlegg til avtalen og viser kven som er avtalepart. \u00c5rsmeldinga vil gi oversikt over partane som er med. Kommunelova \u00a7 20-2, f\u00f8rste leddet, avgrensar vedtaksmyndet til vertskommunen med ei delegasjonssperre. I saker med prinsipiell betydning kan ikkje vertskommunen fatte vedtak. Slike saker skal behandlast i kvar enkelt kommune. N\u00e5r samarbeidet er etablert har vertskommunen ansvar for \u00e5 informere statsforvaltaren. Form\u00e5l og oppg\u00e5ver Samarbeidet skal styrke og koordinere kapasiteten og kompetansen som kommunane har til \u00e5 digitalisere. Samarbeidet skal bidra til at kommunane tek del i digitalisering av offentleg sektor i tr\u00e5d med nasjonale strategiar. Samarbeidet skal ogs\u00e5 bidra til \u00e5 styrke den regionale delen av samstyringsstrukturen. Kommunane i Vestland etablerer DigiVestland for \u00e5 samarbeide aktivt om \u00e5 bruke samstyringsstrukturen som KS har for digitalisering. Samarbeidet skal bidra til \u00e5 utvikle tenestene som skal leverast av kommunane. Kommunane treng kompetanse om dei digitale \u00f8kosystema i offentleg sektor for \u00e5 kunne bidra til utviklingsarbeid og ta ut tenestene som blir levert. DigiVestland vil vere verkt\u00f8yet kommunane har for \u00e5 forst\u00e5 og nytte seg av dei digitale \u00f8kosystema, der til d\u00f8mes KS Digital, Norsk helsenett og Digitaliseringsdirektoratet inng\u00e5r. Side 1 av 3 Samarbeidsavtale DigiVestland DigiVestland skal bidra til at kommunane har nytte av kvarandre gjennom \u00e5 samarbeide innanfor dei tjenesteomr\u00e5da som er del av KS\u2019 samstyringsstruktur. Deltakarkommunane skal samarbeide om \u00e5 \u2022 styrke og dele den samla kompetansen \u2022 innf\u00f8re, bruke og ta ut gevinstar av l\u00f8ysingar og prosjekt \u2022 l\u00f8fte behov kommunane har for nye l\u00f8ysingar og tenester inn i samstyringsstrukturen Partane sine pliktar Vertskommunen Som vertskommune skal Bergen kommune s\u00f8rge for \u00e5 oppfylle avtalen innanfor gjeldande rammer i kommunelova og s\u00e6rlovar. Bergen kommune har ansvar for \u00e5 forvalte midlane som kommunane betaler i deltakarbidrag. Bergen kommune skal legge \u00e5rsmelding, rekneskap og budsjett fram for deltakarkommunane. Deltakarbidrag blir fakturert \u00e5rleg. Vertskommunen har arkivansvar for samarbeidet. Bergen kommune skal drifte eit sekretariat med tilstrekkelege ressursar og rett kompetanse. Sekretariatet skal ha ein leiar og tilgang p\u00e5 tilsette som kan utf\u00f8re oppg\u00e5vene. Innanfor budsjettramma, som omfattar grunnfinansiering og tilskot fr\u00e5 eksterne, er det opp til vertskommunen \u00e5 vurdere kor stort sekretariatet skal vere. Tilsettingar skjer etter l\u00f8ns- og avtalevilk\u00e5ra til Bergen kommune. N\u00e5r sekretariatet kj\u00f8per varer eller tenester, skal vertskommunen f\u00f8lgje lov og forskrift om offentlege anskaffingar. Kommunane Kommunane utgjer samarbeidet og bidrar til \u00e5 oppfylle avtalen. Det er kommunedirekt\u00f8r som forvaltar samarbeidet og avtalen. Kommunedirekt\u00f8r vel kven som skal vere deltakar fr\u00e5 kommunen i samarbeidet. To eller fleire kommunar kan velje \u00e5 g\u00e5 saman om \u00e5 delta i m\u00f8teplassar med \u00e9in felles representant. Dette gjeld m\u00f8teplassar der representantane ikkje er oppnemnd. Kommunane dekker eigne interne kostnadar som dei har for \u00e5 delta i samarbeidet. Styring N\u00e5r avtaleperioden startar, er samansetninga av grupper og styringsorgan lagt tett opptil korleis KS har organisert samstyringsstrukturen. Styringsgruppa vedtar endringar i strukturen til DigiVestland-samarbeidet, med mandat som h\u00f8yrer til. Kommunedirekt\u00f8rm\u00f8tet Kommunedirekt\u00f8rm\u00f8tet er \u00f8vste organet i samarbeidet. M\u00f8tet best\u00e5r av kommunedirekt\u00f8rane i kvar deltakande kommune. Leiaren av styringsgruppa leiar kommunedirekt\u00f8rm\u00f8tet. Kommunedirekt\u00f8r kan ikkje delegere deltaking i m\u00f8tet. Styringsgruppa f\u00f8rebur saker, og leiaren for sekretariatet er sekret\u00e6r. Kommunedirekt\u00f8rm\u00f8tet er \u00e5rsm\u00f8te for samarbeidet. Vertskommunen legg \u00e5rsmelding og rekneskap fram for dette m\u00f8tet. Kommunedirekt\u00f8rm\u00f8tet set den strategiske retninga for Side 2 av 3 Samarbeidsavtale DigiVestland samarbeidet. Kommunedirekt\u00f8rm\u00f8tet vedtar deltakarbetaling. Etter framlegg fr\u00e5 ei valnemnd, oppnemnar kommunedirekt\u00f8rm\u00f8tet representantar til styringsgruppa. Endringar i samarbeidsavtalen skal behandlast i kommunedirekt\u00f8rm\u00f8tet f\u00f8r eventuell politisk behandling i den enkelte kommune. Styringsgruppa Styringsgruppa for samarbeidet f\u00f8rebur saker til kommunedirekt\u00f8rm\u00f8tet, og f\u00f8lger opp strategiske avgjersler. Styringsgruppa vedtek budsjett og prosjektportef\u00f8lje. Det er styringsgruppa som vedtek mandat for dei ulike styringsorgana. Kommunane skal fortl\u00f8pande bli underretta om vedtaka til styringsgruppa. Finansiering DigiVestland-samarbeidet blir i hovudsak finansiert av deltakarbidrag fr\u00e5 kommunane. I tillegg kjem bidraget vertskommunen gir gjennom administrative tenester, kontorlokale, og tilsette som i tillegg til sekretariatet er med \u00e5 l\u00f8yse oppdraget i denne avtalen. Ytterlegare finansiering kan kome i form av tilskot til prosjekt fr\u00e5 statsforvaltaren, eller etter til d\u00f8mes oppdragsbrev fr\u00e5 KS. Deltakarbidrag for samarbeidet er ein kombinasjon av fast sum og sum per innbyggjar, med eit maksimumsbel\u00f8p. Bidraget blir justert fr\u00e5 tidlegare avtaleperiode, og fastsett av vertskommunen ved oppstart av ny periode. Deltakarbidraget kan endrast etter vedtak i kommunedirekt\u00f8rm\u00f8tet, f\u00f8rste gang i m\u00f8te i 2026, med verknad fr\u00e5 01.01.2027. Oppl\u00f8ysing og avslutning Vertskommunesamarbeidet kan avsluttast omg\u00e5ande dersom alle partar er samde om det. Kvar deltakar kan seie opp avtalen med eitt \u00e5rs oppseiingstid rekna fr\u00e5 1. januar, jf. kommunelova \u00a7 20-8. Avtalen er inng\u00e5tt mellom vertskommunen og deltakarkommunen: Dato Dato Tittel, Kommunedirekt\u00f8r/r\u00e5dmann, Bergen kommune kommune Side 3 av 3 "
}