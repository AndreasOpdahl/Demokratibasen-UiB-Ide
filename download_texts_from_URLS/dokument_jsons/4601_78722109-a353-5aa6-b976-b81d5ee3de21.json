{
  "dokument_id": "78722109-a353-5aa6-b976-b81d5ee3de21",
  "doc_type": "case_attachment",
  "kommune": 4601,
  "tittel": "Fagnotat fra Tverretatlig arbeidsgruppe, Bufdirs nasjonale tilskuddsordning, Tilskudd til inkludering av barn og unge 2024 (2024-2026)",
  "url": "https://bergen.kommune.no/politikere-utvalg/api/fil/bk360/9614761/Fagnotat-fra-Tverretatlig-arbeidsgruppe-Bufdirs-nasjonale-tilskuddsordning-Tilskudd-til-inkludering-av-barn-og-unge-2024-2024-2026-",
  "tekst": " Administrasjon - Etat for barn og familie Til Fagnotat BBSM - Seksjon for strategi og utredning - V\u00e5r referanse: 2023/245867-6 Velferd og bolig (Arbeidssted) Saksbehandler: Ann-Magrit Grip Dato: 28. desember 2023 Fra Administrasjon - Etat for barn og familie Fagnotat til byr\u00e5det fra Tverretatlig arbeidsgruppe, Bufdirs nasjonale tilskuddsordning, Tilskudd til inkludering av barn og unge 2024 (2024-2026) Hva saken gjelder: Nasjonal tilskuddsordning \u2013 tilskudd til inkludering av barn og unge F\u00f8rste bevilgning i statsbudsjettet i 2024 er 708,3 mill. kroner, hvor 378,3 mill. kroner av bevilgningen allerede er tildelt til fler\u00e5rige tilskudd i 2022-2024. Etter f\u00f8rste bevilgning er tilgjengelige midler for 2024 kroner 330 millioner. Det betyr at flere tilskuddsmottakere har f\u00e5tt tilskudd i 2022 og 2023 for p\u00e5g\u00e5ende prosjekter i 2022-2025. Organisasjoner som har s\u00f8kt Bufdir med aktivitet i Bergen har allerede f\u00e5tt innvilget 19 650 mill. kroner for 2024 \u2013 2025 etter tildeling i \u00e5rene 2022-2023. M\u00e5let med tilskuddsordningen er \u00e5 legge til rette for at alle barn og unge skal ha mulighet til mestring og samfunnsdeltakelse. Aktivitetene skal bidra til utvikling av \u00e5pne m\u00f8teplasser, deltakelse p\u00e5 ferie- og fritidsaktiviteter og fullf\u00f8ring av utdanningsl\u00f8p. M\u00e5lgruppen er barn og unge i alderen fra 0 - 24 \u00e5r som av ulike grunner st\u00e5r i fare for \u00e5 havne i utenforskap. Utenforskap handler om \u00e5 st\u00e5 utenfor ulike arenaer eller fellesskap i samfunnet. Hvem kan s\u00f8ke? B\u00e5de frivillige organisasjoner, private akt\u00f8rer og offentlige instanser kan s\u00f8ke midler til ulike aktivitetstyper. Kommuner skal i denne sak rangere s\u00f8knader fra andre akt\u00f8rer enn kommunen selv. Rangeringen av s\u00f8knader frivillige organisasjoner og private akt\u00f8rer skal forankres p\u00e5 besluttende politisk eller administrativt niv\u00e5 i kommunen. Ungdomsr\u00e5det skal gis anledning til uttale seg om rangeringen, og b\u00f8r leggesvekt p\u00e5. Det er ikke lengre et krav om \u00e5 skrive en vurdering av s\u00f8knadene. Kommunens rangering utgj\u00f8r en viktig del av Bufdirs beslutningsgrunnlag, fordi kommunen kjenner de lokale forhold best, men Bufdir gj\u00f8r ogs\u00e5 en selvstendig vurdering av hver s\u00f8knad opp mot kravene i forskriften. Ulike aktivitetstyper og hvem kan s\u00f8ke hva? Det kan s\u00f8kes om midler til ulike aktivitetstyper for inntil en tre\u00e5rsperiode (ett til tre \u00e5r). Under er en oversikt over hvem som kan s\u00f8ke om tilskudd denne ordningen og aktivitetstypene. Frivillig organisasjoner skal v\u00e6re registrert i Frivillighetsregisteret, og private akt\u00f8rer er virksomheter som er registrert i Enhetsregisteret, men de kvalifiserer ikke som frivillig organisasjon/offentlig virksomhet. Ulike aktivitetstyper \u00e5 s\u00f8ke p\u00e5 i tilskuddsordningen Hvem kan s\u00f8ke \u00a7 4-1 Kultur-, fritids- og ferieaktiviteter Kommuner, frivillige og private akt\u00f8rer \u00a7 4-2 Jobb tilbud og veiledning Kommuner, frivillige og private akt\u00f8rer \u00a7 4-3 Utstyrssentralen Kommuner, frivillige og private akt\u00f8rer \u00a7 4-4 Lokal fritidskasse Kommuner, frivillige og private akt\u00f8rer \u00a7 4-5 Kultur- og aktivitetskort Kommuner, frivillige og private akt\u00f8rer \u00a7 4-6 Aktivitetsguide Kommuner, frivillige og private akt\u00f8rer \u00a7 4-7 Los/Ungdomslos Kommuner og fylkeskommuner \u00a7 4-8 \u00c5pen m\u00f8teplass Kommuner, frivillige og private akt\u00f8rer \u00a7 4-9 Utpr\u00f8ving av arbeidsmodeller Kommuner, frivillige og private akt\u00f8rer \u00a7 4-10 Koordinering av lokalt arbeid for \u00e5 inkludere m\u00e5lgruppa Kommuner \u00a7 4-11 Annen lokal aktivitet, minste sum 200 000 Kommuner, frivillige og private akt\u00f8rer \u00a7 4-12 Sentralledd (nasjonalt ledd) i organisasjonen Sentralt ledd frivillig organisasjon Bufdir har krav til de enkelte aktivitetstyper og noen unntak knyttet til m\u00e5lgruppe, egenfinansiering, hvor mye midler dere kan s\u00f8ke om og hvem som kan s\u00f8ke. For eksempel aktivitetstypene \u00ablos/ungdomslos\u00bb og \u00ab\u00e5pne m\u00f8teplasser\u00bb er m\u00e5lgruppen mellom 10-24 \u00e5r. Unntakene er beskrevet i Bufdirs veileder. Aktiviteter som ikke dekkes av tilskuddsmidler Tilskuddsmidler kan ikke benyttes til aktivitet som; danner grunnlag for profitt for tilskuddsmottaker eller n\u00e6rst\u00e5ende part, dekker tjenester som allerede er p\u00e5lagt kommunen eller andre offentlige instanser ved lov eller, stiller krav om kunnskap, politisk st\u00e5sted eller religi\u00f8s bakgrunn for \u00e5 delta Bufdir har krav om egenfinansiering Offentlige og private akt\u00f8rer som s\u00f8ker om midler, m\u00e5 forplikte seg til \u00e5 stille med egenfinansiering lik 20 % av tilskuddsbel\u00f8pet. Frivillige organisasjoner forplikter seg til \u00e5 stille med egenfinansiering lik 5 % av tilskuddsbel\u00f8pet. Et unntak er aktivitetstypen 4.7 Los/ungdomslos, hvor egenfinansiering skal tilsvare bel\u00f8pet det s\u00f8kes om. Bufdir vurderingskriterier, prioriteringer og fordeling av midler \u2022 tar hensyn til antall barn og unge i kommunene, \u2022 bruker indikatorer for omfang av utenforskap blant barn og unge i kommunene, \u2022 s\u00f8rger for at midlene fordeles med god geografisk spredning, \u2022 s\u00f8rger for at midlene fordeles mellom de ulike aktivitetstypene og \u2022 s\u00f8rger for at midlene fordeles mellom offentlige instanser og akt\u00f8rer i sivilsamfunnet. \u2022 vurderer kvaliteten og forventet m\u00e5loppn\u00e5else, \u2022 vurderer s\u00f8knadsbel\u00f8p opp mot forventet m\u00e5loppn\u00e5else og \u2022 legger vekt p\u00e5 kommunens rangering \u2022 og at spesielt s\u00e5rbare grupper kan gis prioritet Oversikten over ideelle organisasjoner, private akt\u00f8rer og kommunale virksomheter som har p\u00e5g\u00e5ende prosjekter som tidligere har s\u00f8kt Bufdir om aktivitet i Bergen, sees i bilde under Krav til kommuner som s\u00f8ker Bergen kommune har gjort seg kjent med \u00abForskrift om tilskudd til inkludering av barn og unge\u00bb, \u00abVeileder til Forskrift om tilskudd til inkludering av barn og unge\u00bb og \u00abVeileder til kontaktperson i kommunen\u00bb. Kommunen har i bekreftelsesskjema bekreftet at kommunen skal oppfylle f\u00f8lgende krav: Ivareta knutepunktfunksjonen, forplikter seg til \u00e5 rangere s\u00f8knader fra andre akt\u00f8rer, kunngj\u00f8re tilskuddsordningen lokalt, og ha kontaktperson for tilskuddsordningen. Knutepunktsfunksjon skal koordinere det frivillige og offentlige arbeidet i kommunen rettet mot m\u00e5lgruppe. SLT-koordinatorene ivaretar knutepunktarbeidet. De har en bred kontaktflate gjennom ulike fokusgrupper, samarbeidsfora, de fire Lokale politir\u00e5d hvor enhetsledere i kommunens tjenester og representanter fra n\u00e6ringslivet i de fire byomr\u00e5der deltar. Videre benyttes en tverretatlig arbeidsgruppe med representantene fra tre byr\u00e5dsavdelinger og etater som sammen har god oversikt over lokale forhold, og mange kontaktpunkter. Dette for \u00e5 n\u00e5 ut med informasjon og for \u00e5 involvere flest mulig i inkluderingsarbeidet. \u27a2 I den tverretatlige arbeidsgruppen deltar en representant fra Byr\u00e5dsavdeling for barnehage og skole (BBS). To fra Byr\u00e5dsavdeling for n\u00e6ring, kultur og idrett (BNKI), en fra Kulturetaten og en fra Etat for idrett, en fra Byr\u00e5dsavdeling for barnevern, sosiale tjenester og mangfold (BBSM) samt to SLT koordinatorer fra Etat for barn og familie. \u27a2 BBSM har hovedansvaret for tilskuddsordningen, og skriver sak til byr\u00e5det. Etat for barn og familie skriver et fagnotat med utkast til rangering fra tverretatlige arbeidsgruppen som er i tr\u00e5d med regelverket. S\u00f8knadsprosessen 2024 a) Kontaktperson (SLT koordinator) sendte via Bufdirs s\u00f8knadsportal inn bekreftelsesskjemaet innen tidsfristen 5.10.23 b) Kommunen kunngjorde tilskuddsordningen i uke 42 p\u00e5 kommunens hjemmesider, sosiale media, i BA (Bergens avisen) og i BT (Bergens Tidende) p\u00e5 Kommunetorget. c) Det ble gjennomf\u00f8rt digitalt informasjonsm\u00f8te om ordningen den 24.10.23 om veileder, forskrifter og s\u00f8knadsprosedyrer. d) S\u00f8knadsfrist for s\u00f8kere var 3. november 2023, via Bufdirs s\u00f8knadsportal. e) Innspill fra Ungdomsr\u00e5det den 29.11.23 og Omr\u00e5desatsing den 19.12.23 f) Kommunen fikk tilgang 52 s\u00f8knader den 14.11.23, Etat for barn og familie oversender fagnotatet p\u00e5 vegne av tverretatlig arbeidsgruppen til byr\u00e5d i BBSM innen 16.1.23. g) Behandling i byr\u00e5dskonferanse og politisk forankring i byr\u00e5det som fatter vedtak 18.1, hvor det gjennomf\u00f8res en politisk rangering av innkomne s\u00f8knader som oversendes Bufdir. h) Innen 19.1 2024 skal kontaktperson overf\u00f8re byr\u00e5dets rangering og bekrefte at rangering av s\u00f8knader er forankret hos byr\u00e5det i Bergen, og at ungdomsr\u00e5det har f\u00e5tt mulighet \u00e5 uttale seg. Deretter sortere s\u00f8knadene i tr\u00e5d med kommunens rangering. Saksutredning: Bergen skal v\u00e6re en rettferdig og inkluderende by for alle, med sm\u00e5 forskjeller og like muligheter. Det skal v\u00e6re en by hvor det er godt \u00e5 bo for alle uavhengig av \u00f8konomi, sosial bakgrunn, kj\u00f8nn, funksjonsniv\u00e5, livssyn og religi\u00f8s tilh\u00f8righet. Bergen kommune har flere overordnede planer som kommunen styres etter, og flere av disse planene ber\u00f8rer og er relevant for m\u00e5lene i denne tilskuddsordningen. Bergen kommune har en handlingsplan mot fattigdom, egen plan for frivillighet som er styrende, og et eget frivillighetsutvalg. Kommuneplanene er kommunes overordna styringsdokument og tar stilling til langsiktige utfordringer, m\u00e5l og strategier for kommunen. 52 s\u00f8knader fra ideelle organisasjoner og private akt\u00f8rer i 2024 (for \u00e5rene 2024-2026) Tilskudd til inkludering av barn og unge er en tre\u00e5rig tilskuddsordning. Det betyr at man kan s\u00f8ke om \u00e5 f\u00e5 innvilget tilskudd for en periode p\u00e5 inntil tre \u00e5r av gangen. Bergen kommune har mottatt 52 s\u00f8knader fra ideelle organisasjoner og private akt\u00f8rer. Oms\u00f8kt bel\u00f8p for \u00e5rene 2024-2026 er kr. 44 726 467. I tillegg er det sendt inn 5 s\u00f8knader p\u00e5 to aktivitetstyper fra aktiviteter i Bergen kommune. De kommunale s\u00f8knadene skal Bufdir vurdere og h\u00e5ndtere f\u00f8rst, og i etterkant blir det overf\u00f8rt midler som kommunen da rangerer. Denne saken omhandler kun s\u00f8kerne fra ideelle organisasjoner og private akt\u00f8rer. Fagetatens vurdering: Tverrfagligarbeidsgruppe i Bergen kommune har lest og vurdert alle 52 innkomne s\u00f8knader. Konkurransen er stor for s\u00f8kerne for \u00e5 n\u00e5 opp. Den tverretatlige gruppen (med deltakere fra BBS, BKFI og BBSM) har gjennomf\u00f8rt et grundig arbeid for \u00e5 kunne komme med et utkast til rangering. De \u00f8verste treffer s\u00e6rlig godt p\u00e5 kriteriene for denne tilskuddsordning og en helhetsvurdering i forhold til m\u00e5loppn\u00e5else. Her er det sett p\u00e5 levek\u00e5rsoner, r\u00e5dene fra ungdomsr\u00e5det, om de utfyller et behov i et omr\u00e5de, ivaretar en variasjon i m\u00e5lgruppen, ikke stigmatiserer m\u00e5lgruppen og fordelingen mellom de ulike typer aktiviteter. I prioriteringsprosessen har regelverket og veilederen til Bufdir v\u00e6rt sentral om tilskuddsordningens m\u00e5lsettetinger og krav. Videre en helhetsvurdering, er s\u00f8knadene vurdert opp mot hvor treffsikre de er p\u00e5 \u00e5 n\u00e5 m\u00e5lgruppen uten \u00e5 stigmatisere, hvordan de rekruttere nye medlemmer, sett store organisasjoner og mindre/sm\u00e5 organisasjoner/akt\u00f8rer opp mot hverandre, nye organisasjoner/akt\u00f8rer versus de erfarne. Noen s\u00f8knader som er lengre ned p\u00e5 listen beskrives noe mer generelt, noe uklar p\u00e5 m\u00e5lgruppe, generell p\u00e5 hvordan de skal n\u00e5 m\u00e5lgruppen og hvem de samarbeider. Innspill fra Ungdomsr\u00e5det og Omr\u00e5desatsing i Bergen Omr\u00e5desatsting er opptatt av levek\u00e5rsomr\u00e5dene som Bergen kommune har en s\u00e6rlig satsing i, og de omr\u00e5dene det har v\u00e6rt satsing i. Viktig at det opprettholdes aktiviteter og tilbud i de omr\u00e5dene. Ungdomsr\u00e5det behandlet i m\u00f8te 29.11.23 sak 90/23 - Tilskuddsmidler til inkludering av barn og unge - rangering og prioritering, og kom med innspill: Rekruttering og promotering av tilbud kan med fordel gj\u00f8res via de unge selv. Tilbudene m\u00e5 dekke behov som barn og unge har, og n\u00e5 et visst antall deltakere, ogs\u00e5 eldre ungdom. De er opptatt av at ungdom skal kunne f\u00e5 seg jobb. Lavterskeltilbud og \u00e5pne m\u00f8teplasser (\u00abhengesteder\u00bb) som ikke krever p\u00e5melding er viktige supplement. Aktivitetene m\u00e5 v\u00e6re forsvarlig bemannet. M\u00e5lgruppen som omfattes av ordningen b\u00f8r prioriteres, men kan virke stigmatiserende. Det b\u00f8r legges vekt p\u00e5 bredde i tilbudene, der sosialisering prioriteres fremfor ferdigheter. Ferieaktiviteter, s\u00e6rlig om sommeren, er viktige tilbud da mange ikke har r\u00e5d til \u00e5 reise p\u00e5 ferie. Ungdomsr\u00e5det fremhever utl\u00e5nssentraler som viktige tilbud for \u00e5 minske \u00f8konomiske forskjeller. Hvordan tverretatlig arbeidsgruppe har jobbet og vurdert Bergen kommune har utviklet en matrise for \u00e5 lage en grunnscore for alle s\u00f8knader. Det dannet grunnlag for et utkast til videre vurdering. I den interne scoringen ble alle s\u00f8knader scoret i en matrise fra 0 til 3 poeng p\u00e5 de fem omr\u00e5dene under. \u2022 Bidrar aktiviteten til \u00e5 motvirke utenforskap? \u2022 Metode og konkret arbeid for \u00e5 n\u00e5 m\u00e5lgruppen (rekrutteringen)? \u2022 Hvilken mulighet gis deltakerne til medvirkning? Bidrar deltakerne med \u00e5 utvikle innholdet? \u2022 Kvalitet i eksisterende eller planlagt samarbeid? \u2022 Hvordan er omfanget av aktivitet? Videre er prioriteringen basert videre p\u00e5 en helhetsvurdering hvor det er sett p\u00e5 levek\u00e5rsoner, om de utfyller s\u00e6rlige behov i et omr\u00e5de, ivaretar en variasjon i m\u00e5lgruppen og type aktivitet. Rangeringen av s\u00f8knadene bygger p\u00e5 vurderinger i tverretatlig arbeidsgruppe, og er justert etter innspill fra Ungdomsr\u00e5det og omr\u00e5desatsing. Fagetatens anbefaling: Forslaget under for ulike aktivitetstyper, i prioritert rekkef\u00f8lge fra tverretatlig arbeidsgruppe. Med hilsen Administrasjon - Etat for barn og familie R\u00f8nnaug Helene Fr\u00f8iland Ann-Magrit Grip Etatsdirekt\u00f8r SLT koordinator Dokumentet er godkjent elektronisk. "
}