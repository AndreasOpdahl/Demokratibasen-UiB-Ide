{
  "dokument_id": "3511d3f7-23de-5b0b-90f2-baf3faef401f",
  "doc_type": "case_attachment",
  "kommune": 4601,
  "tittel": "Forslag til nytt reglement for valgstyret i Bergen",
  "url": "https://bergen.kommune.no/politikere-utvalg/api/fil/bk360/12618497/Forslag-til-nytt-reglement-for-valgstyret-i-Bergen",
  "tekst": "Forslag til nytt reglement for valgstyret i Bergen 8 VALGSTYRET OG SAMEVALGSTYRET \u2013 RETTSLIG GRUNNLAG, MEDLEMMER, ANSVARSOMR\u00c5DER OG OPPGAVER 8.1 Rettslig grunnlag Valgstyret og samevalgstyret er opprettet med hjemmel i valgloven \u00a7 4-5 og kommuneloven \u00a7 5-7 og forskrift om valg til Sametinget \u00a7 17 (1). 8.2 Oppnevning av medlemmer Valgstyret skal ha 13 medlemmer. S\u00e5 langt det er mulig skal alle partier i bystyret v\u00e6re representert. Valgstyret er ogs\u00e5 samevalgstyre. Bystyret velger i sitt konstituerende m\u00f8te medlemmer og varamedlemmer til valgstyret og samevalgstyret. Bystyret velger leder og nestleder. Leder skal v\u00e6re ordf\u00f8rer, nestleder skal fortrinnsvis v\u00e6re gruppeleder for det st\u00f8rste opposisjonspartiet. Valgene foreg\u00e5r som avtalevalg, med mindre minst ett bystyremedlem krever at det skal velges som forholdstallsvalg jfr. kommuneloven \u00a7 7-4. 8.3 Ansvarsomr\u00e5der og oppgaver Valgstyrets oppgaver og ansvar f\u00f8lger av kommuneloven, valgloven med forskrifter og egenbestemmelser vedtatt av bystyret. Samevalgstyrets oppgaver og ansvar f\u00f8lger av forskrift om valg til Sametinget. Valgstyret har det overordnede ansvar for den formelle og praktiske tilrettelegging og gjennomf\u00f8ring av stortingsvalg og kommunestyrevalg mv. Valgstyret tar i egen sak stilling til organiseringen og arbeidsdelingen mellom valgstyret, valgstyrets arbeidsutvalg og administrasjonen i valggjennomf\u00f8ringen. Valgstyret er delegert myndighet fra bystyret til \u00e5 bestemme inndelingen av stemmekretser i kommunen. Arbeidsgiveransvaret for stemmemottakere er delegert til bystyredirekt\u00f8ren. Valgstyret vedtar faste frister for innlevering av listeforslag, frist for \u00e5 s\u00f8ke fritak fra \u00e5 st\u00e5 p\u00e5 liste, frist for \u00e5 kreve eksemplar av manntallet og frist for \u00e5 kreve stemmesedler. Valgstyret tar stilling til risikovurderinger og forslag til sikkerhetstiltak i valggjennomf\u00f8ringen. Valgstyrets oppgaver og ansvar omfatter ellers: a) utlegging av manntallet til offentlig ettersyn b) f\u00f8ringer og rettinger i manntallet c) godkjenning av listeforslag ved kommunestyrevalg d) utlegging av godkjente listeforslag til offentlig ettersyn e) trykking av stemmesedler ved kommunevalg f) vedta antall stemmekretser kommunen skal deles inn i g) bestemme hvor og n\u00e5r stemmegivningen skal foreg\u00e5 ved forh\u00e5ndsstemmegivning og h) p\u00e5 valgdagen i) avgi h\u00f8ringsuttalelse etter vedtak i forretningsutvalget j) pr\u00f8ving og godkjenning av stemmegivninger k) foreta valgoppgj\u00f8r ved kommunestyrevalg, og fordele representantplassene til kandidatene p\u00e5 listen l) behandle klager p\u00e5 valggjennomf\u00f8ringen m) i tillegg til valgoppgavene beslutter valgstyret i alle k\u00e5ringer til bystyret ved fritak av n) bystyrerepresentanter. o) fastsette skriftlige rutiner for forsegling, oppbevaring og transport av valgmateriell i alle faser av valggjennomf\u00f8ringen i kommunen p) fastsette skriftlige rutiner for t\u00f8mming av urner i hele stemmeperioden q) beslutte om kommunen skal bruke et elektronisk manntall eller et papirmanntall p\u00e5 valgtinget r) bestemme hvor stemmesedlene skal telles opp s) bestemme om andre opptelling skal skje manuelt eller maskinelt Valgstyret avgir innstilling til bystyret i f\u00f8lgende saker: \uf02d Fastsetting av valgdag (er) \uf02d Godkjenning av kommunestyrevalget \uf02d H\u00f8ringer av prinsipiell karakter og av st\u00f8rre betydning for den praktiske valggjennomf\u00f8ringen \uf02d S\u00f8knader/ deltakelse i fors\u00f8k 8.4 Arbeidsutvalg Valgstyret velger et arbeidsutvalg p\u00e5 fem medlemmer og fem personlige varamedlemmer blant valgstyrets medlemmer og varamedlemmer. Arbeidsutvalget skal ivareta oppgaver knyttet til selve gjennomf\u00f8ringen av valget. Oppgavene er avgrenset til \u00e5 f\u00f8re oppsyn med forberedelser til telling, og telling av stemmesedlene valgnatten og p\u00e5f\u00f8lgende d\u00f8gn. "
}