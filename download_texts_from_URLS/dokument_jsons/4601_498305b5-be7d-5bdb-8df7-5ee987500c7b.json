{
  "dokument_id": "498305b5-be7d-5bdb-8df7-5ee987500c7b",
  "doc_type": "case_presentation",
  "kommune": 4601,
  "tittel": "Studietur v\u00e5ren 2024 - forberedelser",
  "url": "https://bergen.kommune.no/politikere-utvalg/api/fil/bk360/9841076/Framstilling-Studietur-varen-2024-forberedelser",
  "tekst": " Utvalg for helse og sosial Saksframstilling V\u00e5r referanse: 2023/254590-8 Saksbehandler: Ingeborg Strandberg Studietur v\u00e5ren 2024 - forberedelser Hva saken gjelder: Utvalg for helse og sosial vedtok i m\u00f8tet 6. desember 2023 at utvalget skal gjennomf\u00f8re en studiereise 27.-28. mai 2024. Arbeidsutvalget foresl\u00e5r at fokus for studiereisen skal v\u00e6re \u00abKvinnehelse\u00bb. Utvalgets medlemmer oppfordres til \u00e5 komme med innspill til tema innenfor kvinnehelse. Arbeidsutvalget foresl\u00e5r ogs\u00e5 at utvalg for helse og sosial gir arbeidsutvalget fullmakt til \u00e5 fullf\u00f8re planleggingen av studieturen. I \u00abReglement for Bergen bystyre og utvalgene 2023-2027\u00bb st\u00e5r det f\u00f8lgende under kapittel 9 \u00abRetningslinjer for reisevirksomhet i utvalgene og for enkeltrepresentanter\u00bb: \u00abI alle tjenestereiser/studiereiser hvor et utvalg, helt eller delvis, reiser som gruppe med tre eller flere medlemmer, fremlegges det sak for forretningsutvalget hvor det redegj\u00f8res for reisens form\u00e5l, program og kostnadsoverslag.\u00bb Arbeidsutvalget foresl\u00e5r at det blir fremmet en slik sak for forretningsutvalget i l\u00f8pet av mars, p\u00e5 bakgrunn av arbeidsutvalgets forslag til destinasjon og aktiviteter. Forslag til vedtak: 1. Utvalg for helse og sosial tar saken til orientering. 2. Utvalg for helse og sosial gir arbeidsutvalget fullmakt til \u00e5 fullf\u00f8re planleggingen av studieturen. 3. Utvalg for helse og sosial ber arbeidsutvalget forberede en sak til forretningsutvalget. Dato: 5. februar 2024 Trine Pettersen Gr\u00f8nbech - leder Ingeborg Strandberg - saksbehandler Dokumentet er godkjent elektronisk. 1 "
}