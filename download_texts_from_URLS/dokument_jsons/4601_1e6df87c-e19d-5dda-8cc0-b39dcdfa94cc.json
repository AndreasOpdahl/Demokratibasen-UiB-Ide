{
  "dokument_id": "1e6df87c-e19d-5dda-8cc0-b39dcdfa94cc",
  "doc_type": "case_attachment",
  "kommune": 4601,
  "tittel": "Svar p\u00e5 skriftleg sp\u00f8rsm\u00e5l nr. 72 fr\u00e5 Mailiss Solheim-\u00c5kerblom (R) om nedlegginga av Kulturetaten - Utvalg for finans, kultur og n\u00e6ring",
  "url": "https://bergen.kommune.no/politikere-utvalg/api/fil/bk360/11440481/Svar-pa-skriftleg-sporsmal-nr-72-fra-Mailiss-Solheim-Akerblom-R-om-nedlegginga-av-Kulturetaten-Utvalg-for-finans-kultur-og-naering",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/168184-3 Saksbehandler: Gerd Nilsen Fra Dato: 19. november 2024 Byr\u00e5d for n\u00e6ring, kultur og idrett Svar p\u00e5 skriftleg sp\u00f8rsm\u00e5l nr. 72 fr\u00e5 Mailiss Solheim-\u00c5kerblom (R) om nedlegginga av Kulturetaten - Utvalg for finans, kultur og n\u00e6ring Representanten Solheim-\u00c5kerblom (R) har den 04.11.24 endt inn f\u00f8lgende skriftlige sp\u00f8rsm\u00e5l: Skriftleg sp\u00f8rsm\u00e5l fr\u00e5 Mailiss Solheim-\u00c5kerblom (R) om nedlegginga av Kulturetaten. I sitt forslag til Handlings- og \u00f8konomiplan for 2025-2028 f\u00f8resl\u00e5r byr\u00e5det ein budsjettreduksjon p\u00e5 Kulturetaten p\u00e5 5 mill. kr. \u00e5rleg. Dette skal skje gjennom ei omorganisering av kommunen sitt kulturtilbod, der byr\u00e5det skal vurdere \u00e5 legge ned Kulturetaten og overf\u00f8re oppg\u00e5ver og ressursar til Bergen Offentlege bibliotek. Byr\u00e5det skriv at Kulturetaten driv med f\u00f8lgande oppg\u00e5ver i dag: \u2022 Kommunale kultur- og \u00f8vingslokale \u2022 Aktivitets- og kulturtilbod for barn og familiar, ungdom, personar med utviklingshemming og menneske med psykiske helseplager \u2022 Gir vegleiing til lokalt kulturliv \u2022 Samarbeider om aktivitet og arrangement \u2022 Marknadsf\u00f8ring av lokale tilbod \u2022 Gir lokale kulturprisar og Ungdomsprisen \u2022 Bergen Kulturskule \u2022 I tillegg til bibliotekets drift. Byr\u00e5det skriv at nokre av oppg\u00e5vene kan vere \u00abgode oppg\u00e5ver for lokalt kulturliv\u00bb, og at Amat\u00f8rkulturr\u00e5det t.d. kan overta ansvar for lokale kulturprisar. Byr\u00e5det skriv ogs\u00e5 at dei vil jobbe vidare med dei relevante etatane om innrettinga p\u00e5 kva for tenester som skal vidaref\u00f8rast og kva som faller bort. Det kjem ikkje fram av byr\u00e5dets framstilling om tillitsvalde eller tilsette i Kulturetaten og p\u00e5 Bergen Offentlege Bibliotek er r\u00e5df\u00f8rt om denne omorganiseringa, om byr\u00e5det har hatt dialog med Amat\u00f8rkulturr\u00e5det om det er aktuelt for dei \u00e5 overta oppg\u00e5ver med lokale kulturprisar, eller om byr\u00e5det har hatt kontakt med kulturlivet i Bergen generelt om den f\u00f8resl\u00e5tte nedlegginga av Kulturetaten og omorganiseringa. Sp\u00f8rsm\u00e5l til kulturbyr\u00e5den: 1) Har byr\u00e5det vore i kontakt med tillitsvalde og tilsette i Kulturetaten i forkant av framlegginga av handlings- og \u00f8konomiplanen? 2) Har byr\u00e5det vore i kontakt med tillitsvalde og tilsette ved Bergen Offentlege Bibliotek i forkant av framlegginga av handlings- og \u00f8konomiplanen? 3) Har byr\u00e5det vore i kontakt med kulturlivet i Bergen i forkant av framlegginga av handlings- og \u00f8konomiplanen? 4) Har byr\u00e5det vore i kontakt med Amat\u00f8rkulturr\u00e5det i forkant av framlegginga av handlings- og \u00f8konomiplanen? 5) Kven tenkjer byr\u00e5det skal ha ansvar for kommunale kultur- og \u00f8vingslokale om kulturetaten blir lagd ned? 6) Kva for oppg\u00e5ver ser byr\u00e5det for seg at vil bli nedprioritert om omorganiseringa blir gjennomf\u00f8rt? 7) Kva for oppg\u00e5ver tenkjer byr\u00e5det at er \u00abgode oppg\u00e5ver for lokalt kulturliv\u00bb \u00e5 overta? Vil ei overf\u00f8ring av ansvar for slike oppg\u00e5ver f\u00e5 f\u00f8lgje av auka tilskot til dei akt\u00f8rane som eventuelt overtar oppg\u00e5vene? 8) Korleis vil byr\u00e5det sikre at tilsette og tillitsvalde i Kulturetaten og ved BOB blir inkludert i det vidare arbeidet? 9) Korleis vil byr\u00e5det sikre at akt\u00f8rar i kulturlivet i Bergen blir h\u00f8yrd i den vidare Prosessen? Svar fra byr\u00e5den: Byr\u00e5det takkar for viktige sp\u00f8rsm\u00e5l i samanheng med framlegg til budsjett for perioden 2025- 2028. I budsjettframlegget foresl\u00e5r byr\u00e5det \u00e5 redusere kostnader gjennom mindre administrasjon og meir effektiv drift. Som ein del av l\u00f8ysinga er det foresl\u00e5tt \u00e5 leggje ned Kulturetaten og flytte tenester som no ligg der til Bergen offentlege bibliotek. Basert p\u00e5 framlegget i budsjettinnstillinga, vil byr\u00e5det involvere aktuelle partar i den vidare prosessen med \u00e5 jobbe fram ei l\u00f8ysing. Dei tilsette ved Kulturetaten og Bergen offentlege bibliotek vart informert om budsjettframlegget i forkant av framlegginga. Dei tillitsvalde vart informert same dag. Det vert gjennomf\u00f8rt samarbeidsm\u00f8te med tillitsvalde og arbeidsm\u00f8te mellom staben i Byr\u00e5dsavdeling for n\u00e6ring, kultur og idrett og leiinga ved Kulturetaten og Bergen offentlege bibliotek kvar veke. Det vert og gjennomf\u00f8rt st\u00f8rre m\u00f8te p\u00e5 tvers av kommunen med tilsette som jobbar med tenester retta mot ulike m\u00e5lgrupper, for \u00e5 sj\u00e5 korleis dei prioriterte m\u00e5lgruppene best kan verte ivaretatt. Det er ikkje konkludert om kva oppg\u00e5ver som vert vidaref\u00f8rt eller korleis oppg\u00e5vel\u00f8ysinga skal verte organisert. Dette er del av den vidare prosessen, i samarbeid med dei involverte partane. Dei overordna f\u00f8ringane byr\u00e5det legg for vidaref\u00f8ring av oppg\u00e5ver, er \u00e5 prioritere s\u00e5rbare grupper mellom born og unge og einsame eldre. Byr\u00e5den har jamlege m\u00f8te med b\u00e5de interne og eksterne akt\u00f8rar p\u00e5 kulturfeltet. Det har vore eigne m\u00f8te med etatsdirekt\u00f8rane og deira leiargrupper om den \u00f8konomiske situasjonen. All dialog med akt\u00f8rane inng\u00e5r i avgjerdsgrunnlaget, men det er avgrensa i kva grad konkrete budsjettforslag kan diskuterast i forkant av framlegginga. Byr\u00e5det har foresl\u00e5tt ein auke i driftsmidlar til Amat\u00f8rkulturr\u00e5det. Dei er ein paraplyorganisasjon for det frivillige amat\u00f8rkulturfeltet, og har mykje kompetanse p\u00e5, og kontakt med, feltet. Byr\u00e5det ser at det kan vere f\u00f8rem\u00e5lstenleg \u00e5 overf\u00f8re nokre oppg\u00e5ver til Amat\u00f8rkulturr\u00e5det. I budsjettinnstillinga vert det skissert at Amat\u00f8rkulturr\u00e5det kan f\u00e5 ansvar for arbeidet med lokale kulturprisar, i samarbeid med dei lokale kulturr\u00e5da. Andre oppg\u00e5ver kan verte foresl\u00e5tt i vidare prosess. Ei endeleg l\u00f8ysing m\u00e5 utarbeidast i samarbeid med dei involverte akt\u00f8rane. Byr\u00e5det har levert sitt budsjettframlegg. N\u00e5r bystyret har vedtatt budsjettet, vil byr\u00e5det setje i verk vedtaket. Det vil vere dialog med relevante etatar og akt\u00f8rar. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}