{
  "dokument_id": "854e7e0d-9c88-5e30-b85f-8b85f703d68b",
  "doc_type": "case_attachment",
  "kommune": 4601,
  "tittel": "Statsforvaltaren sitt vedtak datert 15.01.2024",
  "url": "https://bergen.kommune.no/politikere-utvalg/api/fil/bk360/10755961/Statsforvaltaren-sitt-vedtak-datert-15-01-2024",
  "tekst": " V\u00e5r dato: V\u00e5r ref: 15.01.2024 2023/6657 Deres dato: Deres ref: 12.10.203 ADVOKATFIRMAET TORSTRUP AS Saksbehandler, innvalgstelefon v/adv. Andreas Erdal Arnt Erik Nordheim, 5764 3191 Niels Juels gate 50 4008 STAVANGER Bergen kommune gnr. 44 bnr. 904, Klokkarlia 5A. Oppf\u00f8ring av bolig Vi viser til oversending fra Bergen kommune 03.11.2023, som gjelder klage p\u00e5 administrativt vedtak 21.09.2023. Klagen er framsatt innenfor fristen, og vilk\u00e5rene for \u00e5 behandle klagen er oppfylt. Vedtak Statsforvalteren i Vestland stadfester vedtaket fra Bergen kommune 21.09.2023, ref. KLAGE-2023/11414-33, om oppheving av rammetillatelse datert 17.02.2023. Sakens bakgrunn De faktiske sidene forutsettes kjent for partene i saken. Statsforvalteren gir derfor ikke noen fullstendig gjennomgang i dette brevet, men viser til saksdokumentene, og til f\u00f8lgende sammendrag: Din klient DS Eiendom AS s\u00f8kte den 16.09.2022 om oppf\u00f8ring av boligbygg p\u00e5 gbnr. 44/904, Klokkarlia 5A. Eiendommen gbnr. 44/904 er en tidligere ubebygd boligparsell p\u00e5 ca. 438 m2, som ble utskilt fra Klokkarlia 5B (gbnr. 44/180) i 2021. Eiendommen er uregulert, og kommunen kom til at tiltaket var i samsvar med kommuneplanens arealdel1. Videre fikk selskapet fritak fra krav om utarbeidelse av reguleringsplan, jf. KPA \u00a7 3.1 om plankrav og unntaksregelen i KPA \u00a7 3.3.2. Bergen kommune innvilget dermed s\u00f8knaden, og ga den 17.02.2023 rammetillatelse til \u00ab...nybygg enebolig med tilh\u00f8rende utomhusanlegg...\u00bb, som oms\u00f8kt med reviderte tegninger. Statsforvalteren viser til rammetillatelsen med begrunnelse.2 Nabo p\u00e5 Klokkarlia 5B klaget rettidig p\u00e5 rammetillatelsen. P\u00e5 dette tidspunktet var ogs\u00e5 igangsettingstillatelse gitt og grunnarbeidene p\u00e5begynt. Videre innkom det klage fra nabo fra Klokkarlia 3 og flere andre bekymringsmeldinger, bl.a. fra Klokkarlia 4. Disse protestene f\u00f8rte til at kommunen ogs\u00e5 \u00e5pnet tilsyn med terrengarbeidene. Tilsynet ble f\u00f8rst avsluttet etter innledende unders\u00f8kelser, men ble senere gjenopptatt i ny sak, som etterhvert ledet fram til p\u00e5legg om byggestopp.3 Denne siden av saken er ikke gjenstand for behandling her. 1 KPA2018; \u00d8vrig byggesone, og hensynssone Kulturmilj\u00f8 Sol\u00e5sen, jf. KPA \u00a7\u00a7 26.4, jf. 12 og 35.5 mfl. 2 BYGG-2022/26836-23. 3 ULOV-2023/13047-11, jf. TILSYN-2023/13673-5 (vedtak 12.06.2023). E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/7 Parallelt med at tilsynssaken verserte, p\u00e5gikk ogs\u00e5 behandlingen av naboklagene p\u00e5 rammetillatelsen.4 Klagene ble vurdert av kommunen som underinstans og oversendt hit den 28.04.2023, jf. forvaltningsloven \u00a7 33 fjerde ledd. P\u00e5 dette tidspunktet var kommunens syn, kort oppsummert, at tiltaket var i samsvar med b\u00e5de lov- og plangrunnlag, og at det hadde tilfredsstillende visuelle kvaliteter. Videre viste kommunen til at tomtens egnethet for bebyggelse var vurdert s\u00e5 nylig som i 2021, i og med delingstillatelsen for parsellen.5 P\u00e5 grunn av ordin\u00e6r behandlingsk\u00f8 ble klagesaken ikke avgjort herfra, f\u00f8r kommunen den 09.06.2023 anmodet om \u00e5 f\u00e5 saken i retur \u00ab...for n\u00e6rmere vurderinger...\u00bb. Statsforvalteren im\u00f8tekom dette, hvorp\u00e5 kommunen opphevet rammetillatelsen i vedtak 21.09.2023. Kommunen begrunnet opphevingen med at tiltaket (fyllingsfoten) var plassert n\u00e6rmere nabogrensen enn det som tidligere var forutsatt og godkjent: \u00ab... Det er i vedtaket [17.02.2023] lagt til grunn at plassering at plassering av tiltaket godkjennes som oms\u00f8kt med minimum 4 meter til nabogrense, jf. plan- og bygningsloven \u00a7 29-4. I forbindelse med klagesaken har kommunen blitt gjort oppmerksom p\u00e5 at fyllingsfoten var oms\u00f8kt etablert helt frem til eiendomsgrensen. Det fremgikk ikke tydelig av innsendte snittegninger hvor eiendomsgrensen var, men det er i forbindelse med klagene som er kommet inn klargjort at fyllingsfoten skulle plasseres helt frem til eiendomsgrensen hvor den m\u00f8ter eksisterende terreng. S\u00f8knaden inneholdt etter dette ikke tilstrekkelig med opplysninger for \u00e5 kunne behandles. ...\u00bb Videre viste kommunen til det var s\u00f8kerens ansvar for \u00e5 gi fullstendige opplysninger, og for \u00e5 klargj\u00f8re om tiltaket var avhengig av dispensasjon fra \u00a7 29-4, jf. plan- og bygningsloven \u00a7 21-2 f\u00f8rste ledd, jf. kap. 19. Tiltakshaveren hadde for \u00f8vrig sendt inn enkelte endringer i forbindelse med klagebehandlingen. Vi oppfatter at hensikten med dette var \u00e5 im\u00f8tekomme kommunen og/eller naboene med en subsidi\u00e6r l\u00f8sning. Til dette kommenterte kommunen at \u00ab... s\u00f8knaden med de nye endringene som er mottatt behandles p\u00e5 nytt i eget vedtak\u00bb. DS Eiendom AS p\u00e5klaget opphevingen den 12.10.2023, jf. ditt brev av samme dato. Selskapet anf\u00f8rer prinsipalt at vedtaket om rammetillatelse var riktig, og at tegningene var dekkende for s\u00f8knaden. Det er helt klart at fyllingsfoten var tegnet inn, og at tegningene fulgte med til kommunen som en del av s\u00f8knadsgrunnlaget h\u00f8sten 2022. Det er heller ikke tvil om at \u00abutomhusanlegg\u00bb ble behandlet og godkjent av kommunen, jf. ordlyden i tillatelsen og vedtaksbrevet. I tillegg hadde kommunen vurdert nabomerknadene n\u00f8ye, men uten \u00e5 ta de til f\u00f8lge. Videre skal kommunen ha veiledet tiltakshaveren om \u00e5 fremsette en endringss\u00f8knad, vi oppfatter om endring av utomhusarealet, og en n\u00f8dvendig dispensasjon for endringen. DS Eiendom AS v/ ansvarlig s\u00f8ker valgte \u00e5 gj\u00f8re dette i juni 2023.6 Langt p\u00e5 veg mener selskapet det er veiledningen som har f\u00f8rt til opphevingen, fordi kommunen i stedet har vurdert dispensasjon for den opprinnelige utf\u00f8relsen, og ikke for endringen. I endringss\u00f8knaden er tiltaket ogs\u00e5 trukket lenger unna nabogrensen. Dette f\u00f8rer n\u00f8dvendigvis til at fyllingsfoten blir brattere. Tiltakshaveren mener det er tydelig at kommunen enten ikke har reflektert over dette, eller direkte misforst\u00e5tt hva endringss\u00f8knaden gjaldt. Gitt de endringene som er oms\u00f8kt, er det begrenset hvilke muligheter 4 KLAGE-2023/11414. (Klokkarlia 3, 4 og 5B, og Sol\u00e5sen 24) 5 Jf. ogs\u00e5 vedtak i klagesak 19.03.2021, v\u00e5r ref. 2021/1197. 6 BYGG-2022/26836-46, med ettersending. Side: 3/7 tomtens beskaffenhet gir med tanke p\u00e5 terrengtilpassing og uteareal. Dette har ikke kommunen tatt innover seg. Vi viser ellers til klagen, hvor ogs\u00e5 det bes om at endringss\u00f8knadsvedtaket 21.09.20237 omgj\u00f8res, samtidig som opphevingen vurderes p\u00e5 nytt, og tiltaket innvilges tillatelse. Bergen kommune har vurdert klagen i oversendelsen hit, men har ikke funnet grunn til \u00e5 ta klagen til f\u00f8lge. Kommunen presiserer i oversendelsen at de vurderer klagen p\u00e5 opphevelsen, og klagen p\u00e5 endringsvedtaket i september 2023, hver for seg. Sistnevnte er sendt for politisk behandling og omfattes ikke her. Vi viser til klagevurderingen, der opphevingen ble opprettholdt. Saken ble deretter oversendt hit for endelig klagebehandling, jf. forvaltningsloven \u00a7 34. Regelverk Statsforvalteren i Vestland er delegert myndighet til \u00e5 avgj\u00f8re klager p\u00e5 enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven, jf. pbl. \u00a7 21-4 f\u00f8rste ledd. Tiltak i strid med plan etter bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. De rettslige vilk\u00e5rene for dispensasjon framg\u00e5r av plan- og bygningsloven \u00a7 19-2 andre ledd. Dersom vilk\u00e5rene er oppfylt, \u00abkan\u00bb kommunen velge \u00e5 innvilge dispensasjon, jf. f\u00f8rste ledd i samme bestemmelse. Dispensasjon krever grunngitt s\u00f8knad, jf. \u00a7 19-1. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Plassering Plan- og bygningsloven \u00a7 29-4 gir bestemmelser om plassering, h\u00f8yde og h\u00f8ydeplassering av byggverk og tiltak, jf. \u00a7 30-4. Utgangspunktet er at tiltak skal plasseres minst 4 meter fra nabogrense, med mindre annet er fastsatt i plan eller forskrift; eller det foreligger s\u00e6rskilt hjemmel for unntak i \u00a7 29-4 tredje ledd, alternativt ved dispensasjon etter pbl. kap. 19. N\u00e6rmere veiledning om plan- og bygningsloven \u00a7 29-4 er gitt i rundskriv H-8/15 fra Kommunal- og distriktsdepartementet. Statsforvalterens vurdering Hovedsp\u00f8rsm\u00e5let for Statsforvalteren er om opphevingsvedtaket 21.09.2023 er gyldig. Dette beror p\u00e5 om utomhusplanen med fyllingsfot n\u00e6r nabogrensen var oms\u00f8kt og godkjent i rammetillatelsen 17.02.2023, og om vilk\u00e5rene for en slik godkjenning var oppfylt. Dersom det forel\u00e5 saksbehandlingsfeil eller andre mangler p\u00e5 dette punktet, vil det bero p\u00e5 en n\u00e6rmere vurdering hvorvidt slike feil f\u00f8rer til at tillatelsen var ugyldig, jf. bl.a. fvl. \u00a7 35 bokstav c, prinsippet i fvl. \u00a7 41 og den ulovfestede forvaltningsrettslige ugyldighetsl\u00e6ren.8 Dersom vedtaket lider av innholdsmangler, 7 BYGG-2022/26836-61. 8 Jf. bl.a. SOM-2018-4232 (nr. 3) for eksempel p\u00e5 denne interesseavveiningen. Side: 4/7 som at det ikke var hjemmel for \u00e5 innvilge s\u00f8knaden, vil vedtaket som hovedregel m\u00e5tte oppheves som ugyldig. Statsforvalteren peker samtidig p\u00e5 at rammetillatelsen ogs\u00e5 var p\u00e5klaget av flere naboer med rettslig klageinteresse. Vedtaket kunne derfor endres eller oppheves i medhold av forvaltningsloven \u00a7 33 andre ledd, dersom kommunen mente at klagene var berettigede og burde f\u00f8re fram. Det er denne hjemmelen som er brukt i saken. Vi tar f\u00f8rst utgangspunkt i hva som ble godkjent. Hovedregelen m\u00e5 her v\u00e6re ordlyden i tillatelsen, vurdert i lys av hva DS Eiendom AS s\u00f8kte om, og grunnlagsmaterialet som fulgte denne s\u00f8knaden. Ut fra vedtaksteksten er det ikke tvil om at kommunen mente \u00e5 godkjenne \u00abtilh\u00f8rende utomhusanlegg\u00bb, slik selskapet hadde s\u00f8kt om. Det er heller ikke uenighet om dette. Hvorvidt de godkjente tegningene var uklare eller ikke, er det derimot noe ulike oppfatning om. Tegningene datert 31.08.2022 (rev. 06.02.2023) er m\u00e5lsatte og viser profiltegninger (snitt) av tiltaket og byggetomten i retningene \u00f8st-vest (A-A) og nord-s\u00f8r (B-B), med eksitererende og nytt, planert terreng. Snitt B-B nedenfor viser i tillegg nabohusene p\u00e5 Klokkarlia 3 og Klokkarlia 5B. Ut fra snittet er det \u00e5penbart n\u00f8dvendig med terrengarbeider, men det er ikke entydig n\u00f8yaktig hvor eiendomsgrensene g\u00e5r i forhold til dette arbeidet. I og med at tegningen var i m\u00e5lestokk 1:100 ville det v\u00e6rt mulig \u00e5 klarlegge dette ved n\u00e6rmere kontroll. Snitt A-A er utformet tilsvarende, med unntak av inntegnet gjerde lengst vest, som vi oppfatter er ca. grense mot Sol\u00e5sen 24 (bnr. 181). Tegningen med snitt A-A viser at fyllingen starter ved grensepunktet, og deretter har stigning 1:3,2 , opp til opparbeidet uteplass p\u00e5 kote +91,4. Tegningen viser etter v\u00e5rt syn klart og entydig hvor fyllingen starter, og gir et godt inntrykk av omfanget. Det var samtidig framlagt situasjonsplan, sett ovenfra. P\u00e5 situasjonsplanen 01.09.2022 er det p\u00e5f\u00f8rt linjesymboler for b\u00e5de \u00abtomtegrense\u00bb og \u00ab4-meter til nabogrense\u00bb, der selve bygningskroppen er plassert utenfor 4-metersgrensen. Denne framstillingen ha gitt kommunen inntrykk av at Side: 5/7 tiltakshaveren mente \u00e5 overholde kravet i \u00a7 29-4 andre ledd, for alle deler av tiltaket. Kommunen har like fullt erkjent at det \u2018kan tenkes\u2019 at avstandsproblematikken burde v\u00e6rt plukket opp under saksbehandlingen, og mer informasjon etterspurt, men at dette ikke kan bli avgj\u00f8rende. Statsforvalteren er enig i det siste. Som det f\u00f8lger av plan- og bygningsloven \u00a7 21-2 f\u00f8rste ledd er det s\u00f8kerens oppgave \u00e5 gi \u00ab...de opplysninger som er n\u00f8dvendige for at kommunen skal kunne gi tillatelse\u00bb. Av samme ledd siste setning er det et s\u00e6rskilt krav om \u00e5 synliggj\u00f8re \u00ab...om det s\u00f8kes om dispensasjon, jf. kapittel 19\u00bb. Dersom tiltaket er betinget av slik dispensasjon, men det ikke er s\u00f8kt s\u00e6rskilt om dette iht. \u00a7 19-1, kan ikke tillatelse gis under noen omstendigheter. Dette f\u00f8lger forutsetningsvis av \u00a7 21-4 f\u00f8rste setning. Videre er kommunens alminnelige saksopplysningsplikt kraftig modifisert i byggesaker, jf. bl.a. LG-2015-62576 (Engen Restaurantdrift AS). Bygningsmyndighetenes oppgave er \u00e5 kontrollere det mottatte materialet opp mot krav i eller i medhold av loven, og gi tiltalelse dersom vilk\u00e5rene er til stede, eller evt. ettersp\u00f8rre opplysninger som nevnt. Uklarheter eller mangler i s\u00f8knadsgrunnlaget er imidlertid s\u00f8kerens egen risiko. Etter plan- og bygningsloven av 2008 er det ikke tilstrekkelig at s\u00f8knadsgrunnlaget eller tegningene viser at en dispensasjon er n\u00f8dvendig. Kommunen kan heller ikke selv forutsette at s\u00f8keren presumptivt \u00f8nsker en slik behandling, dette m\u00e5 eksplisitt s\u00f8kes om, jf. pbl. \u00a7 19-1. Det er ikke strenge formkrav til utformingen eller til s\u00f8kerens egen begrunnelse i \u00a7 19-1, men dispensasjonss\u00f8knaden m\u00e5 v\u00e6re skriftlig, grunngis og nabovarsles, enten alene eller sammen med bygges\u00f8knaden for \u00f8vrig. Som kommunen har v\u00e6rt inne p\u00e5, er det sentralt at dispensasjonen nabovarsles. Det kan meget vel tenkes at naboer ikke bare har interesse i \u00e5 motsette seg det fysiske arbeidet, men ogs\u00e5 framsette rettslige innvendinger mot hjemmelsgrunnlaget for et slik avvik.9 Vi viser ogs\u00e5 til lovforarbeidene, jf. Ot.prp.nr. 45 (2007-2008) s. 317, om krav til s\u00f8knad om tillatelse:10 \u00ab...I [\u00a7 21-2] f\u00f8rste ledd f\u00f8rste punktum er det fastsatt at det skal framg\u00e5 av s\u00f8knaden dersom det s\u00f8kes om dispensasjon. Er et tiltak avhengig av dispensasjon m\u00e5 det s\u00f8kes s\u00e6rskilt om dette, jf. \u00a719-1, enten som en del av s\u00f8knaden om tillatelse til tiltak, eller ved s\u00e6rskilt s\u00f8knad f\u00f8r det sendes inn s\u00f8knad om tillatelse til tiltaket. [...] Det presiseres at kommunen ikke har noe ansvar for \u00e5 vurdere om vilk\u00e5rene for \u00e5 gi dispensasjon foreligger, dersom dispensasjon ikke er oms\u00f8kt. Det vil v\u00e6re avslagsgrunn dersom s\u00f8knaden om tillatelse til tiltaket forutsetter dispensasjon, og det ikke er s\u00f8kt om dette. Eventuelt kan kommunen avvise s\u00f8knaden ...\u00bb Etter dette fremst\u00e5r det som klart at tillatelsen ikke 17.02.2023 ikke kunne opprettholdes, selv om tegningene var ment \u00e5 vise hva det ble s\u00f8kt om. Det er ikke lovhjemmel for \u00e5 fravike kravet om s\u00e6rskilt, skriftlig s\u00f8knad etter kapittel 19, jf. \u00a7 19-2 andre ledd, siste setning. Det er ogs\u00e5 helt p\u00e5 det rene at saksbehandlings- og formkravene som gjelder for s\u00f8knader om dispensasjon, ogs\u00e5 er bindende for kommunen i deres vurdering og behandling av s\u00f8knaden. Framgangsm\u00e5ten er ikke fulgt, og tillatelsen 17.02.2023 var derfor ugyldig; N\u00e5r det gjelder sp\u00f8rsm\u00e5let om fyllingen i det hele tatt var i strid med plan- og bygningsloven \u00a7 29-4, viser vi kort til kommunens utfyllende redegj\u00f8relse i oversendelsen hit, og tiltrer i hovedtrekk denne. 9 Jf. SOM-2018-4012. 10 Merknad til \u00a7 21-2. Side: 6/7 Det at avstandsreglene \u00abpasser\u00bb for terrengarbeider, jf. \u00a7 30-4, er ogs\u00e5 forutsatt av Sivilombudet i en uttalelse datert 26.01.2018.11 Etter omstendighetene kan det v\u00e6re grunnlag for unntak ogs\u00e5 uten en formell dispensasjon, for eksempel retter reglene om \u00ablignende mindre tiltak\u00bb i \u00a7 29-4 tredje ledd bokstav b. I likhet med kommunen anser vi likevel ikke denne bestemmelsen som aktuell, ettersom fyllingen er utf\u00f8rt p\u00e5 en m\u00e5te som naturlig er del av et st\u00f8rre tiltak. I likhet med kommunen mener Statsforvalteren ogs\u00e5 det m\u00e5 skjelnes til h\u00f8ydebegrensningene inntatt i forskrift om byggesak (SAK10) \u00a7 4-1 bokstav f nr. 7. I alle tilfeller m\u00e5 det ogs\u00e5 kreves at kommunen, ved bruk av unntaket i \u00a7 29-4 tredje ledd bokstav b, har foretatt en konkret avveining av om skj\u00f8nnsmessig unntak skal gis.12 Det er ikke spor av en slik avveining i rammetillatelsen 17.02.2023, jf. vedtaksbrevet pkt. 2.2, hvor det i stedet er lagt til grunn at plasseringen er godkjent som oms\u00f8kt, \u00ab... med minimum 4 meter til nabogrense...\u00bb. Dette skj\u00f8nnet er gjort i medhold av \u00a7 29-4 f\u00f8rste ledd f\u00f8rste setning, der utgangspunktet i stedet er at utbyggerens \u00f8nske skal im\u00f8tekommes. Oppsummert var tiltaket avhengig av dispensasjon fra avstandsbestemmelsene i plan- og bygningsloven \u00a7 29-4 andre ledd. Det forel\u00e5 ikke s\u00e6rskilt s\u00f8knad om dispensasjon etter kapittel 19, og heller ikke nabosamtykke til utf\u00f8relsen. Det er heller ikke grunnlag for \u00e5 hevde at tiltaket er godkjent i medhold av s\u00e6rbestemmelsen i \u00a7 29-4 tredje ledd bokstav b. Vedtaket 17.02.2023 var derfor ugyldig, idet vilk\u00e5rene for utstedelse av rammetillatelse ikke var oppfylt. Klagen har ikke f\u00f8rt fram, slik at vi har stadfestet kommunens opphevingsvedtak 21.09.2023. Vedtaket p\u00e5 side 1 i dette brevet er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Anne-Kjersti Sande Arnt Erik Nordheim fagdirekt\u00f8r seniorr\u00e5dgiver Dokumentet er elektronisk godkjent Kopi til: DS EIENDOM AS Langelandsstien 4B 4103 J\u00d8RPELAND Rolf Bastian Langlo Klokkarlia 4 5223 Nesttun Vidar B\u00f8rresen Breivikdalen 63 5179 GODVIK Ronny Sivertsen Klokkarlia 5 B 5223 Nesttun Erik L\u00f8e Klokkarlia 3 5223 NESTTUN Camilla Urang Klokkarlia 5 B 5223 Nesttun Ragnhild Thorsnes Sagen V/Adv Paal-Henrich Berle, Postboks 2026 Nordnes 5817 Bergen Caroline Jakobsen Bruland Sol\u00e5sen 26 5223 Nesttun Antonio Cica Fimland Sol\u00e5sen 26 5223 Nesttun Bergen kommune Postboks 7700 5020 BERGEN PROSJEKTIL AS Gamle Forusveien 1 4031 STAVANGER 11 SOM-2017-839 (Haram kommune). 12 Rundskriv H-8/15 pkt. 4.3. Side: 7/7 "
}