{
  "dokument_id": "d9863e33-818f-5aa4-b7f8-6ca2c21a4faa",
  "doc_type": "case_attachment",
  "kommune": 4601,
  "tittel": "Fagnotat, sluttbehandling - Bergenhus, Gnr. 163, Bnr. 577 m. fl., M\u00f8llendalsveien 63,  Reguleringsplan",
  "url": "https://bergen.kommune.no/politikere-utvalg/api/fil/bk360/10698866/Fagnotat-sluttbehandling-Bergenhus-Gnr-163-Bnr-577-m-fl-Mollendalsveien-63-Reguleringsplan",
  "tekst": " Plan- og bygningsetaten Til Fagnotat BBU-Seksjon byutvikling V\u00e5r referanse: PLAN-2022/20491-79 Saksbehandler: H\u00e5kon F\u00e6r\u00f8 Dato: 25.06.2024 Fra Plan- og bygningsetaten Forslag til detaljregulering anbefales vedtatt. Bergenhus, gnr. 163, bnr. 577 mfl., M\u00f8llendalsveien 63. Arealplan-ID 64970000 Om planforslaget Opus Bergen AS foresl\u00e5r p\u00e5 vegne av M\u00f8llendal 63 AS detaljregulering for et omr\u00e5de i M\u00f8llendal, mellom M\u00f8llendalsveien og M\u00f8llendalselven. Planomr\u00e5det utgj\u00f8r ca. 6,9 daa. Figur 1. Oversiktskart. Figur 2. Skr\u00e5foto. I planforslaget legges det til rette for 38 boenheter i to nye blokker med inntil 6 etasjer. Planforslaget omfatter ogs\u00e5 eksisterende boligblokk i M\u00f8llendalsveien 65 (Sameiet M\u00f8lleg\u00e5rdene). I tillegg inng\u00e5r \u00abCementst\u00f8periet\u00bb. Dette er et bevaringsverdig bygg som er foresl\u00e5tt transformert til forretning/bevertning/tjenesteyting og kontor. I planforslaget foresl\u00e5s det \u00e5 flytte eksisterende overflateparkering for M\u00f8llendalsveien 65 inn i et nytt felles parkeringsanlegg med felles uteoppholdsareal p\u00e5 dekket over. Eksisterende overflateparkering forutsettes opparbeidet til uteoppholdsareal. Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planprosess og medvirkning Merknader og uttalelser ved offentlig ettersyn Planforslaget ble sendt p\u00e5 h\u00f8ring og lagt ut til offentlig ettersyn 04.08.2018. Det kom inn fire private merknader og ni uttalelser fra h\u00f8ringsinstanser. Disse er oppsummert og kommentert av forslagsstiller i merknads- og endringsskjemaet revidert 30.03.21. I uttalelsene og merknadene blir det i hovedtrekk pekt p\u00e5 f\u00f8lgende: H\u00f8ringsuttalelser: \u2022 Planlagt bebyggelse m\u00e5 nedskaleres. \u2022 Overgangen mellom planlagt nybygg og Cementst\u00f8periet m\u00e5 forbedres. \u2022 Solforholdene i byrommet m\u00e5 forbedres. \u2022 Kj\u00f8ring p\u00e5 gatetunet m\u00e5 begrenses. \u2022 Det m\u00e5 ikke tillates parkering p\u00e5 gatetunet. \u2022 Utformingen av elvekanten m\u00e5 avklares. Private merknader: \u2022 Planlagt bebyggelse m\u00e5 nedskaleres. \u2022 Planlagt bebyggelse vil medf\u00f8re tap av dagslys og utsikt, samt f\u00f8re til \u00f8kt innsyn. \u2022 \u00d8nsker \u00e5 opprettholde dagens overflateparkering. Endringer etter offentlig ettersyn Etter offentlig ettersyn er det skiftet b\u00e5de forslagsstiller og arkitekt. Det ble videre gjennomf\u00f8rt vesentlige endringer i planforslaget, blant annet: \u2022 Bebyggelsens volum og utnyttelsen av eiendommen er betydelig redusert. \u2022 Planlagt bebyggelse er delt opp i to bygg. \u2022 Antall boenheter er redusert fra 60 til 38. \u2022 Overflateparkeringen er fjernet. \u2022 Bedre tilpasning av nye tiltak til Cementst\u00f8periet. Begrenset h\u00f8ring Det reviderte plangrepet ble sendt p\u00e5 en begrenset h\u00f8ring i perioden 18.07.22 \u2013 12.09.22. Det kom inn 17 private merknader og 6 uttalelser fra h\u00f8ringsinstanser. Merknadene og uttalelsene er oppsummert og kommentert av plankonsulenten i merknads- og endringsskjema datert 20.02.23. H\u00f8ringsinstansene er i hovedsak positiv til de foresl\u00e5tte endringene. Sameiet M\u00f8lleg\u00e5rdene og flere av beboerne viser til sameiets vedtak om \u00e5 ikke inng\u00e5 samarbeid om garasjeanlegg og uteoppholdsarealer. De viser til at forslagsstiller m\u00e5 bygge p\u00e5 egen tomt. Det reviderte planforslaget med redusert bygningsvolum er stort sett ikke kommentert, men det pekes p\u00e5 at uteoppholdsarealet p\u00e5 dekket f\u00e5r lite sol og lett kan utvikle seg til et u\u00f8nsket lagringsomr\u00e5de med st\u00f8y og boss fra uvedkommende. I tillegg stilles det sp\u00f8rsm\u00e5l om fremkommelighet for utrykningskj\u00f8ret\u00f8y. Forslagsstiller har hatt en utstrakt dialog med Sameiet M\u00f8lleg\u00e5rdene med det form\u00e5l \u00e5 komme til enighet om fellesl\u00f8sninger for parkering og uteoppholdsarealer. Partene har imidlertid ikke kommet til enighet. Saksnummer PLAN-2022/20491 Side 2 av 12 Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst i plandokumentene. Vi slutter oss til hovedform\u00e5let og det planfaglige grepet i planforslaget. Etter v\u00e5r vurdering legger planforslaget opp til en helhetlig, \u00f8nsket byutvikling som f\u00f8lger opp den p\u00e5g\u00e5ende transformasjonen i M\u00f8llendal. Forslaget til detaljregulering anbefales vedtatt. Plan- og bygningsetaten understreker at gjennomf\u00f8ring av planen kan utl\u00f8se behov for et positivt ekspropriasjonsvedtak etter plan- og bygningslovens kapittel 16. Byggeform\u00e5l, grad av utnytting, byggeh\u00f8yder og arkitektur Planomr\u00e5det ligger i byfortettingssonen BY2 der KPA 2018 stiller krav om h\u00f8y tetthet og kvalitet, samt et variert og mangfoldig bygningsmilj\u00f8 basert p\u00e5 stedets s\u00e6rpreg. Sentrumskjernen S16 M\u00f8llendal grenser til planomr\u00e5det. I planforslaget legges det til rette for 38 nye boenheter i to blokker (felt BBB1), i inntil 6 etasjer, langs M\u00f8llendalselven. M\u00f8llendalsveien 65 (felt BKB2) reguleres i samsvar med eksisterende situasjon; 50 boenheter, inntil 8 etasjer, parkering i underetasjen og noe n\u00e6ring i de nederste etasjene. Cementst\u00f8periet (felt BKB1) er i planforslaget vist som bygg som skal bevares. Bygningen har verdi som representant for tidlig utbyggingsfase av industri og n\u00e6ringsrettet virksomhet langs elven og reguleres til forretning, tjenesteyting og kontor. Figur 3. Fasadeoppriss, sett fra M\u00f8llendalselven. Vi st\u00f8tter forslaget til byggeform\u00e5l. I felt BBB1 tillates det at maksimum 50 % av boenhetene kan ha bruksareal under 50 m2. Dette utgj\u00f8r et avvik fra KPA 2018 sitt maksimumkrav p\u00e5 20 %. Etter v\u00e5r vurdering kan avviket aksepteres. Sammen med eksisterende boenheter i M\u00f8llendalsveien 65 angir planforslaget en variert boligsammensetning. Utnyttelsen og byggeh\u00f8ydene er etter v\u00e5r vurdering godt tilpasset str\u00f8ket. Grepet tar hensyn til b\u00e5de beboerne i M\u00f8llendalsveien 65 og det bevaringsverdige Cementst\u00f8periet, samt kvalitetene i byrommet og langs M\u00f8llendalselven. En oppdelt bygningsmasse med saltak som trapper seg ned mot Cementst\u00f8periet representerer gode l\u00f8sninger. I tillegg setter forslaget til bestemmelser krav til tilpasset farge- og materialbruk. Cementst\u00f8periet utgj\u00f8r et historiefortellende og milj\u00f8skapende element og vil sammen med planlagt bebyggelse kunne gi identitet og karakter til omr\u00e5det. Saksnummer PLAN-2022/20491 Side 3 av 12 Uteoppholdsarealer I henhold til KPA 2018 skal nettverket av byrom og gr\u00f8nnstrukturer v\u00e6re varierte og sammenhengende. De skal utformes med vegetasjon og vann som grunnlag for rekreasjon og aktivitet. Figur 4. Illustrasjonsplan, r\u00f8d stiplet strek viser eksisterende eiendomsgrense. Gr\u00f8nne nr. angir uteoppholdsarealer. Fra planomr\u00e5det er det god tilgang til M\u00f8llendal allmenning som grenser til planomr\u00e5det. I tillegg er det flere offentlige parker under planlegging/opparbeidelse i n\u00e6romr\u00e5det; elveparken, strandparken, bystranden og Lungeg\u00e5rdsparken. I planforslaget reguleres derfor uterommene som fellesarealer. Figur 4 ovenfor viser f\u00f8lgende fellesarealer: 1) felles gatetun med kj\u00f8readkomst til innend\u00f8rs parkeringsanlegg, 2) uteoppholdsareal for Sameiet M\u00f8lleg\u00e5rdene, 3) nytt felles uteoppholdsareal p\u00e5 dekke over parkeringsanlegget, 4) lekeplass for planlagt bebyggelse, og 5) nytt uteoppholdsareal langs elven. Etter v\u00e5r vurdering representerer dette samlet sett gode l\u00f8sninger for b\u00e5de dagens beboere i Sameiet M\u00f8lleg\u00e5rdene og fremtidige beboere i den planlagte bebyggelsen. Arealene inviterer til opphold, aktivitet og samhandling, men gir samtidig rom for \u00e5 kunne skille mellom ulike typer aktiviteter og aldersgrupper. I tillegg vil nye tverrforbindelser gi allmenn tilgang til elvebredden. Saksnummer PLAN-2022/20491 Side 4 av 12 L\u00f8sningen er stort sett i samsvar med overordnede f\u00f8ringer, men n\u00e6rliggende offentlige arealer m\u00e5 medregnes for \u00e5 kunne tilfredsstille solkravet p\u00e5 4 t sol p\u00e5 halve arealet p\u00e5 bakkeplan, blant annet p\u00e5 grunn av de h\u00f8ye studentboligene i vest. Forslagsstiller og Sameiet M\u00f8lleg\u00e5rdene har ikke kommet til enighet om fellesl\u00f8sninger for uteoppholdsarealer og parkering. Forslagsstiller mangler derfor i skrivende stund de private rettene som er n\u00f8dvendig for \u00e5 kunne realisere prosjektet slik det kommer frem av planforslaget. Forslagsstiller har derfor foresl\u00e5tt en bestemmelse som \u00e5pner for en trinnvis utbygging, jf. figur 5 nedenfor. Figur 5. Forslagsstillers forslag til rekkef\u00f8lgebestemmelser I forslagsstiller sitt forslag til rekkef\u00f8lgebestemmelser legges det opp til at inng\u00e5else av en privatrettslig avtale med Sameie M\u00f8lleg\u00e5rdene skal gis et nytt fors\u00f8k etter planvedtak. Dersom dette viser seg \u00e5 ikke v\u00e6re mulig vil det bli \u00e5pnet for to utbyggingstrinn. Trinn 1 vil kun omfatte den planlagte bebyggelsen og uteoppholdsarealene merket 4) og 5) (se figur 6). St\u00f8rstedelen av byrommet mellom eksisterende og planlagt bebyggelse vil i dette f\u00f8rste utbyggingstrinnet forbli et trafikkomr\u00e5de/ parkeringsplass hvor kj\u00f8ring og rygging vil utgj\u00f8re en vesentlig fare. Foresl\u00e5tt trinnvis utbygging sikrer ikke at trinn 2, med opparbeiding av arealene 1) \u2013 3) vil finne sted. En slik l\u00f8sning er ikke i samsvar med overordnede f\u00f8ringer knyttet til blant annet mengde og kvalitet p\u00e5 uteoppholdsarealene, samt trafikksikring. Forslagsstiller sitt forslag til utbyggingstrinn kan ikke anbefales. Plan- og bygningsetaten forsl\u00e5r derfor at alle bestemmelsene knyttet til trinnvis utbygging, jf. figur 5, utg\u00e5r. Saksnummer PLAN-2022/20491 Side 5 av 12 Figur 6. Illustrasjonsplan, uten grunneiersamarbeid. R\u00f8de nr. angir uteoppholdsarealer Parkering I fortettings- og transformasjonsomr\u00e5der er det et m\u00e5l \u00e5 samle parkering i fellesanlegg i/under bygg. Dette frigj\u00f8r areal p\u00e5 bakkeniv\u00e5 som kan omdisponeres til uteoppholdsareal som igjen gir et mer trafikksikkert bomilj\u00f8. I foreliggende planforslag f\u00f8lges dette opp ved at dagens utend\u00f8rs parkering flyttes innend\u00f8rs i et nytt anlegg med felles uteoppholdsareal p\u00e5 dekket over. L\u00f8sningen frigj\u00f8r areal p\u00e5 bakkeniv\u00e5 samtidig som det etableres et nytt uteoppholdsareal p\u00e5 dekke over parkeringsanlegget. Plan- og bygningsetaten st\u00f8tter l\u00f8sningen som er i samsvar med overordnede f\u00f8ringer. Parkeringsl\u00f8sningen sikrer at Sameiet M\u00f8lleg\u00e5rdene f\u00e5r beholde alle sine godkjente parkeringsplasser (1,2 plasser per 100 m2 BRA bolig), selv om dette overstiger maksimalkravet i KPA 2018 (0,4 -1,0 plasser per 100 m2 BRA bolig). Parkeringsdekningen er meget h\u00f8y sett i forhold til at avstanden til Fl\u00f8en bybanestopp er vel 200 m. Den eneste endringen for sameiet er at plassene flyttes innend\u00f8rs. Det er utbygger som i henhold til rekkef\u00f8lgekravene i forslaget til bestemmelser f\u00e5r ansvaret for b\u00e5de kostnadene og opparbeidelsen av parkeringsanlegget og uteoppholdsarealene. Fellesl\u00f8sning, grunneiersamarbeid Eksisterende eiendomsgrenser er viktige og noe man alltid har med seg inn i planprosessene. Hvorvidt disse skal v\u00e6re styrende for utviklingen er imidlertid avhengig av situasjonen, men i utgangspunktet er byutvikling overordnet eiendomsforhold. Det b\u00f8r ogs\u00e5 Saksnummer PLAN-2022/20491 Side 6 av 12 legges vekt p\u00e5 at fremtidige eiere kan ha andre preferanser enn videref\u00f8ring av dagens situasjon. M\u00f8llendal er et sv\u00e6rt viktig fortettings- og transformasjonsomr\u00e5de med overordnede f\u00f8ringer p\u00e5 helhetlig byutvikling med h\u00f8y kvalitet. Etter v\u00e5r vurdering er dette ikke mulig \u00e5 oppn\u00e5 dersom eksisterende eiendomsgrenser skal legges til grunn, dette gjelder ogs\u00e5 ved en \u00abtrinnvis\u00bb utbygging. Det har skjedd store endringer i M\u00f8llendal de siste 20 \u00e5rene, og flere nye utbyggings- prosjekter er under utvikling. Etter v\u00e5r vurdering er det da b\u00e5de riktig og naturlig at ogs\u00e5 M\u00f8lleg\u00e5rdenes eiendom blir gjenstand for en ny vurdering gjennom den p\u00e5g\u00e5ende planprosessen, herunder en oppdatering til nye kvalitetskrav. I tillegg er det gjennom utbyggingsavtaler og offentlige bidrag investert, eller planlagt investert, betydelige midler i trafikksikring, gateopprustning, byrom, parkanlegg, badeanlegg, og opprydding av tidligere tiders forurensninger. Dette er goder som tilfaller alle grunneiere i M\u00f8llendal og som har f\u00f8rt til en betydelig \u00f8kning i eiendommenes verdi. Sameiet M\u00f8lleg\u00e5rdene \u00f8nsker imidlertid \u00e5 opprettholde dagens eiendomsgrense og har p\u00e5 ekstraordin\u00e6rt \u00e5rsm\u00f8te avvist forslagsstillers \u00f8nske om samarbeid. Forslagsstiller henvises til \u00e5 l\u00f8se utbyggingsprosjektet p\u00e5 egen eiendom. I tillegg kommer det frem i uttalelsene til begrenset h\u00f8ring at sameiet ikke ser noen fordeler ved fellesl\u00f8sningene og de frykter at et uteoppholdsareal p\u00e5 dekke vil bli et lite attraktivt omr\u00e5de; skyggefullt og med fare for st\u00f8y og boss fra uvedkommende. Etter plan- og bygningsetatens vurdering vil en utbygging i samsvar med planforslaget, herunder fellesl\u00f8sninger for parkering og uteoppholdsarealer, gi klart st\u00f8rre fordeler enn ulemper for sameiet. Sameiets eiendom og n\u00e6romr\u00e5de vil f\u00e5 en vesentlig oppgradering og \u00f8kt eiendomsverdi gjennom blant annet: \u2022 Nytt byrom og nye uteoppholdsarealer. \u2022 Trafikksikre uteomr\u00e5der. \u2022 Beholde eksisterende h\u00f8ye parkeringsdekning. \u2022 Dagens uteparkering flyttes inn under tak. \u2022 Nye tverrforbindelser. \u2022 Elvebredden gj\u00f8res tilgjengelig. \u2022 Cementst\u00f8periet bevares og rustes opp, publikumsrettede funksjoner etableres i deler av f\u00f8rsteetasje. \u2022 Moderat, oppdelt utbygging av nabotomten. \u2022 Nytt garasjedekket dimensjonert for brannvesenets h\u00f8yderedskap. Etter v\u00e5r vurdering vil uteoppholdsarealet p\u00e5 dekket bli et l\u00f8ft for omr\u00e5det. Et dekke med gr\u00f8nne innslag, gode forbindelser til elven og M\u00f8llendalsveien, utsikt og inngangspartier til nye boliger (sosial kontroll). Som det fremg\u00e5r av figur 8 vil omr\u00e5det ha akseptable solforhold, blant annet p\u00e5 kveldstid n\u00e5r de andre uterommene er skyggelagt. I tillegg blir alle godkjente parkeringsplasser flyttet innend\u00f8rs. Saksnummer PLAN-2022/20491 Side 7 av 12 Figur 7. Illustrasjonsbilde Figur 8. Solillustrasjoner Forslagsstiller har fremsatt en bekymring knyttet til en eventuell fjerning av den foresl\u00e5tte bestemmelsen som \u00e5pner for en trinnvis utbygging, jf. \u00a7 6.1.2; stor prosessrisiko og potensiale for en langvarig og kostbar rettslig konflikt. Plan- og bygningsetaten anerkjenner forslagsstillers bekymring, men kan ikke anbefale l\u00f8sningen med trinnvis utbygging. Det vil da v\u00e6re knyttet stor usikkerhet til en ferdigstillelse av planomr\u00e5det. Kostnadene knyttet til parkeringsanlegget og uteoppholdsarealene, som bekostes av utbygger ved en samlet utbygging, m\u00e5 da fordeles mellom eksisterende og fremtidige beboere, noe som i praksis blir krevende \u00e5 f\u00e5 til. Reguleringsplanen vil da ligge som et \u00abhefte\u00bb p\u00e5 eiendommene, og det sentrale byrommet mellom bygningene vil bli liggende som et trafikkomr\u00e5de/parkeringsplass hvor kj\u00f8ring og rygging vil utgj\u00f8re en vesentlig fare. I tillegg vil det ikke v\u00e6re tilfredsstillende l\u00f8sninger for felles uteoppholdsarealer, knyttet til mengde og kvalitet. Saksnummer PLAN-2022/20491 Side 8 av 12 Plan- og bygningsetaten vil, under forutsetning av at planforslaget vedtas, sterkt oppfordre partene til \u00e5 ta opp igjen dialogen. Vi er av den klare oppfatning at partene oppn\u00e5r mer gjennom en minnelig avtale. De positive konsekvensene av planen m\u00e5 komme bedre frem og sameiets bekymringer m\u00e5 tas p\u00e5 alvor og svares ut, herunder m\u00e5 eventuelt avb\u00f8tende tiltak sikres. Figur 9. Illustrasjonsbilde Dersom forhandlingene mellom forslagsstiller og Sameiet M\u00f8lleg\u00e5rdene igjen skulle havarere etter endelig planvedtak, kan kommunen etter plan- og bygningslovens \u00a7 16-2 gi grunneier samtykke til ekspropriasjon av fellesarealer for adkomst, parkering og uteoppholdsarealer for \u00e5 sikre en helhetlig, \u00f8nsket byutvikling i dette viktige fortettings- og transformasjonsomr\u00e5det. Alternativet der parkering og uteoppholdsarealer l\u00f8ses permanent p\u00e5 egen eiendom kan ikke anbefales. Dette vil kreve en ytterligere nedskalering som etter v\u00e5r vurdering er i strid med KPA 2018 sine krav om h\u00f8y tett og kvalitet i byfortettingssonen. If\u00f8lge forslagsstiller vil en slik nedskalering ogs\u00e5 gj\u00f8re at prosjektet ikke lenger er regningssvarende. I tillegg vil det sentrale byrommet bli liggende som et trafikkomr\u00e5de/parkeringsplass hvor kj\u00f8ring og rygging vil utgj\u00f8re en vesentlig fare. Klima Alle reguleringsplaner skal i henhold til KPA 2018 redegj\u00f8re for tiltak som kan minimere energibruken og klimagassutslipp, samt valg av energil\u00f8sninger og bygningsmaterialer. Det er utarbeidet klimagassrapport i forbindelse med planarbeidet. B\u00e6rekraft skal v\u00e6re et f\u00f8rende prinsipp for transport, energibruk og materialvalg, jf. \u00a71 i forslaget til bestemmelser, her fremkommer ogs\u00e5 en ambisjon om fossilfri byggeplass og gjenbruk av bygningsmaterialer. I tillegg skal alle nybygg og rehabiliterte bygg tilknyttes fjernvarmeanlegget, jf. \u00a7 2.8.1. Med takvinkler over 30 grader er planlagt bebyggelse ikke egnet for gr\u00f8nne tak. Det er imidlertid lagt til rette for solenergianlegg p\u00e5 deler av takflatene, jf. \u00a7 2.8.1. Saksnummer PLAN-2022/20491 Side 9 av 12 Videre er bildeleordning og korrekt opparbeiding av gr\u00f8ntanleggene, herunder bruk av tr\u00e6r/vegetasjon, viktige klimatiltak, jf. forslaget til bestemmelser. Naturmangfold Etter naturmangfoldloven (nml.) \u00a7 7 skal prinsippene i \u00a7\u00a7 8 til 12 legges til grunn som retningslinjer ved ut\u00f8ving av offentlig myndighet. Vurderingen skal komme fram av beslutningen. Planomr\u00e5det er i all hovedsak bebygd areal med opparbeidede flater og har lite gjenv\u00e6rende naturlig vegetasjon. Unntaket er de delene som ber\u00f8rer M\u00f8llendalselven med tilh\u00f8rende elvebredder. Dette arealet blir i stor grad ivaretatt i planforslaget. Det er videre sikret i bestemmelsene at det tillates opprydding av forurensning i elv, etablering av ny elvebunn med terskler og nye elvekanter for M\u00f8llendalselven. Stedegen vegetasjon skal reetableres langs elvebredden, og vil kunne gi skygge for fisk i elven. Nyere registreringer i n\u00e6romr\u00e5det er i all hovedsak av fugl, med hovedvekt p\u00e5 sj\u00f8fugl. Plan- og bygningsetaten vurderer at kunnskapsgrunnlaget er tilstrekkelig sett opp imot sakens karakter og risiko for skade p\u00e5 naturmangfoldet, jf. nml. \u00a78. F\u00f8lgelig gj\u00f8r ikke f\u00f8re- var-prinsippet i nml. \u00a79 seg gjeldende. Konsekvensene for naturmangfold er vurdert opp imot den samlede belastningen \u00f8kosystemet er eller vil bli utsatt for, jf. nml. \u00a710 og forslagsstillers planbeskrivelse delkapittel 8.7.3. Gjennomgangen av prinsippene i naturmangfoldlovens \u00a7\u00a7 8-12 viser her at planforslaget utl\u00f8ser behov for s\u00e6rskilte tiltak for \u00e5 hindre avrenning til M\u00f8llendalselven i anleggsfasen. Dette er sikret i forslaget til bestemmelser, jf. \u00a7 3.1.1.4. Det g\u00e5r videre frem av planbeskrivelsen at forslagsstiller er klar over at n\u00f8dvendige kostnader for \u00e5 hindre eller begrense skade p\u00e5 naturmangfoldet m\u00e5 dekkes av tiltakshaver, og krav til bruk av milj\u00f8forsvarlige teknikker og driftsmetoder, jf. nml. \u00a7\u00a711 - 12. Barn og unges interesser I planforslaget legges det til rette for et \u00abbilfritt\u00bb milj\u00f8 og trygge uteoppholdsarealer. Planomr\u00e5det inng\u00e5r i Haukeland skolekrets. I planforslaget legges det i hovedsak til rette for mindre boenheter. Det er derfor grunn til \u00e5 anta at planlagt utbygging ikke vil gi utfordringer n\u00e5r det gjelder skolekapasitet. Det er flere barnehager innen gangavstand fra planomr\u00e5det. Arealer for frivillighet, kultur og idrettsaktiviteter er vurdert dekket i andre deler av M\u00f8llendal. Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Bergenhus, gnr. 163, bnr. 577 mfl., M\u00f8llendalsveien 63, arealplan-ID 64970000 vist p\u00e5 plankart, sist datert 25.03.2024 b. Tilh\u00f8rende reguleringsbestemmelser, sist datert 14.06.2024, med f\u00f8lgende endring: muligheten for trinnvis utbygging fjernes og hele \u00a7 6 erstattes med f\u00f8lgende: Saksnummer PLAN-2022/20491 Side 10 av 12 2. Bystyret erkjenner ved vedtakelse av denne reguleringsplanen at utbygger vil kunne m\u00e5tte be om Byr\u00e5dets samtykke til ekspropriasjon for \u00e5 kunne gjennomf\u00f8re reguleringsplanen i dette viktige fortettings- og transformasjonsomr\u00e5det. Plan- og bygningsetaten Sunniva Sk\u00e5lnes Samdal Seksjonsleder Aslaug Aalen Avdelingsleder Dette dokumentet er godkjent elektronisk. Vedlegg: Plankart datert 25.03.2024 Reguleringsbestemmelser datert 14.06.2024 Planbeskrivelse datert 20.03.2024 Merknadsskjema, offentlig ettersyn, revidert 30.03.2021 Merknadsskjema, begrenset h\u00f8ring, datert 20.02.2023 Illustrasjonsplan datert 20.03.2024 Illustrasjonsplan \u2013 uten dekke datert 20.03.2024 Illustrasjonsbilder datert 18.03.2022 Uteoppholdsareal datert 18.03.2022 Saksnummer PLAN-2022/20491 Side 11 av 12 Snitt og oppriss datert 18.03.2022 Sol- og skyggeillustrasjoner datert 18.03.2022 ROS-analyse datert 24.01.2022 VA-rammeplan datert 08.11.2021 Kulturminnedokumentasjon datert 20.01.2016 Milj\u00f8teknisk grunnunders\u00f8kelse datert 08.03.2017 Flomvurdering datert 05.01.2022 Klimagassberegning datert 25.10.2021 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20491 Saksnummer PLAN-2022/20491 Side 12 av 12 "
}