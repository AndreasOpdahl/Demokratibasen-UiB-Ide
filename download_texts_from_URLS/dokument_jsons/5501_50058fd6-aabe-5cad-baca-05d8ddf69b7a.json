{
  "dokument_id": "50058fd6-aabe-5cad-baca-05d8ddf69b7a",
  "doc_type": "case_attachment",
  "kommune": 5501,
  "tittel": "Varsling planoppstart Meieriet - 1987",
  "url": "https://innsyn.tromso.kommune.no/application/getMoteDokument?dokid=2001933051",
  "tekst": "VARSEL OM OPPSTART AV PLANARBEID - DETALJREGULERING FOR MEIERIET, TROMS\u00d8 Plan-ID 1987 / Saksnummer 24/00654 Kunngj\u00f8ring fra 16.12.2024 Frist for uttalelse 27.01.2025 Varslet planomr\u00e5de I medhold av plan- og bygningsloven \u00a7 12-8, varsles oppstart av arbeider med detaljregulering for Gnr./Bnr. 119/1508, 119/1778, 119/1787 m.fl. p\u00e5 Meieritomta (Strandvegen 73 m.fl.) i Troms\u00f8. Deler av eksisterende reguleringsplan for omr\u00e5det vurderes opphevet som f\u00f8lge av planarbeidet. Varslet planomr\u00e5de er p\u00e5 ca. 50 daa. I tillegg til byggeomr\u00e5det inkluderer dette areal til infrastruktur, offentlig trafikkareal og atkomst. Det presiseres at eiendommene Gnr./Bnr. 119/423, 119/424 og 119/425 ikke vil v\u00e6re en del av planlagt byggeomr\u00e5de, men er medtatt av hensyn til infrastruktur, trafikkareal og atkomst til omr\u00e5det. Endelig planavgrensning vil bli fastsatt under reguleringsplanarbeidet. Form\u00e5let med planen er \u00e5 legge til rette for transformering av Meieritomta med tilliggende eiendommer fra et industriomr\u00e5de til et attraktivt byomr\u00e5de med hovedvekt p\u00e5 boliger og innslag av forretninger og sm\u00e5bedrifter. Planarbeidet er vurdert til ikke \u00e5 utl\u00f8se krav om konsekvensutredning. Dette etter en vurdering i henhold til forskrift om konsekvensutredning, samt at planomr\u00e5det er vurdert til \u00e5 v\u00e6re i tr\u00e5d med overordnet plan. (Politisk behandling av kommuneplan 2023-2034). Planforslaget utarbeides av Strand/L\u00f8ken Arkitekter AS p\u00e5 vegne av Meieriprosjektet AS med bakgrunn i skisseprosjekt utarbeidet av Filter arkitekter AS og Grindaker AS. Plandokumenter vil v\u00e6re tilgjengelig p\u00e5 kommunen sine nettsider under: \"Si din mening - H\u00f8ringer - Planer, utbyggingsavtaler og andre saker til h\u00f8ring og offentlig ettersyn\" I tillegg til at merknader kan sendes inn n\u00e5, vil det bli mulighet til \u00e5 komme med innspill n\u00e5r planforslaget legges ut til offentlig ettersyn. For n\u00e6rmere informasjon kontakt Strand / L\u00f8ken arkitekter AS ved Petter L\u00f8ken, e-post: petter@slad.no Innspill til varsel om oppstart merkes med PLAN-24/00654 og sendes til: Strand / L\u00f8ken arkitekter AS, petter@slad.no med kopi til postmottak@tromso.kommune.no Mottatte merknader blir ikke besvart personlig, men blir kommentert og behandlet i det videre planarbeidet. Frist for merknader settes til 6 uker, grunnet juleferie. FRIST FOR MERKNADER ER 27.01.2025. "
}