{
  "dokument_id": "25292ff5-48b8-5ef3-b77b-24cda847f00a",
  "doc_type": "case_minutes",
  "kommune": 4601,
  "tittel": "Saksprotokoll UMBY, 16012025, Sak 4/25, Laksev\u00e5g, Gnr. 122, Bnr. 605 m.fl., S\u00e6terdalen g\u00e5rd, Reguleringsplan. Arealplan-ID 70170000",
  "url": "https://bergen.kommune.no/politikere-utvalg/api/fil/bk360/11898767/Innstilling-vedtak-Laksevag-Gnr-122-Bnr-605-m-fl-Saeterdalen-gard-Reguleringsplan-Arealplan-ID-70170000",
  "tekst": "Laksev\u00e5g, Gnr. 122, Bnr. 605 m.fl., S\u00e6terdalen g\u00e5rd, Reguleringsplan. Arealplan-ID 70170000 Utvalg for milj\u00f8 og byutvikling behandlet saken i m\u00f8tet 16.01.2025 sak 4/25 og avga f\u00f8lgende innstilling: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: A. Laksev\u00e5g. Gnr 122, bnr 605 m.fl., S\u00e6terdalen g\u00e5rd, arealplan-ID 70170000 vist p\u00e5 plankart sist datert 11.09.2024. B. Tilh\u00f8rende bestemmelser sist datert 01.10.2024 med f\u00f8lgende endringer: i. \u00a7 2.8.3 suppleres: Matjord tilsvarende mengde foresl\u00e5tt i jordressursrapport, datert 16.12.2020 skal gjenbrukes innenfor planomr\u00e5det. ii. \u00a7 2.8.3 suppleres: Det skal settes av areal innenfor planomr\u00e5det for mellomlagring av matjord som skal gjenbrukes. iii. Ny bestemmelse \u00a7 2.5.2: Det tillates ikke anleggsarbeid i perioden april til juni av hensyn til hekkende fugl. iv. Ny bestemmelse 2.3.2: Byggenes formspr\u00e5k og detaljering skal ta utgangspunkt i tradisjonelle g\u00e5rdshus, representert ved eksisterende v\u00e5ningshus. Takm\u00f8ner og gesims skal ikke ha former eller brudd som avviker fra tradisjonelle saltak. v. Jordressursrapport datert 16.12.2020 listes opp under reguleringsbestemmelsenes dokumenter som er retningsgivende. vi. Tekstlige feil i reguleringsbestemmelsene slik p\u00e5pekt under byr\u00e5dets vurdering rettes opp. 2. Plandokumentene skal oppdateres i henhold til bystyrets vedtak f\u00f8r kunngj\u00f8ring av reguleringsplanen. Katrine Berg N\u00f8dtvedt (MDG) fremsatte p\u00e5 vegne av MDG og R f\u00f8lgende protokolltilf\u00f8rsel: Undertegnede partier mener planforslaget b\u00f8r avvises av hensyn til de negative konsekvensene for matjord. Matjord er en verdifull, ikke fornybar og begrenset ressurs, og som fyller en viktig beredskapsfunksjon. De samlede jordressursene innenfor planomr\u00e5det er vurdert til \u00e5 ha stor verdi, og utbyggingen er vurdert til \u00e5 ha betydelig milj\u00f8skade, da jordressursene vil bli \u00f8delagt ved gjennomf\u00f8ring av tiltaket. Flytting og gjenbruk av jordmassene regnes ikke som et fullverdig kompenserende tiltak, all den tid det er beheftet med usikkerhet i hvor stor grad jorden vil beholde sine kvaliteter. Utvalg for milj\u00f8 og byutviklings behandling F\u00f8lgende representanter tok ordet: Lise H\u00e6reid Rams\u00f8y (H), Geir Steinar Dale (A), Torstein Gya (SV), Katrine Berg N\u00f8dtvedt (MDG), Trond Tystad (BL), Mailiss Solheim-\u00c5kerblom (R). Forslag fremsatt i utvalget: Katrine Berg N\u00f8dtvedt (MDG) fremsatte p\u00e5 vegne av MDG og R f\u00f8lgende alternative forslag: Planforslaget Laksev\u00e5g, Gnr. 122, Bnr. 605 m.fl., S\u00e6terdalen g\u00e5rd, Reguleringsplan. Arealplan-ID 70170000 avvises. Torstein Gya (SV) fremsatte p\u00e5 vegne av SV f\u00f8lgende tilleggsforslag: 1. \u00a7 3.1.1.3.b Det skal etableres maksimum 1 parkeringsplass for bil per boenhet. I tillegg skal det settes av 2 p-plasser til HC-parkering, 1 plass som forbeholdes gjesteparkering og 4 parkeringsplasser utend\u00f8rs settes av til bildeling. 2. Ny Bestemmelse \u00a7 2.3.3 Nybyggene skal ha skifertak og kan suppleres med solceller p\u00e5 takene som er s\u00f8rvendt. Votering: Alternativt forslag fra MDG og R, fremsatt av Katrine Berg N\u00f8dtvedt (MDG) fikk 2 stemmer (MDG, R). Innstillingen punkt 1 innledning, punkt 1A, 1B, 1B i, ii, iii, v, vi og punkt 2 ble tiltr\u00e5dt med 15 stemmer (H, A, FrP, SV, BL, V, INP, Sp). Innstillingen punkt 1.B. iv. ble tiltr\u00e5dt med 11 stemmer (H, FrP, SV, BL, INP, Sp). Tilleggsforslag punkt 1 fra SV, fremsatt av Torstein Gya (SV) fikk 3 stemmer (SV, MDG). Tilleggsforslag punkt 2 fra SV, fremsatt av Torstein Gya (SV), fikk 4 stemmer (SV, BL, INP) Byr\u00e5det behandlet saken i m\u00f8tet 12.12.2024 sak 376/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}