{
  "dokument_id": "2db97f54-4f2b-51c0-95a5-cc23cc2b4150",
  "doc_type": "case_attachment",
  "kommune": 5501,
  "tittel": "Saksfremlegg - Tertialrapport 2_2024 Troms\u00f8 Havn KF",
  "url": "https://innsyn.tromso.kommune.no/application/getMoteDokument?dokid=2001859744",
  "tekst": "Arkivsaksnr. 24/16428-1 Saksbehandler Christian Rikardson Saksgang M\u00f8tedato Havnestyret 02.10.2024 Tertialrapport 2 - 2024 Havnedirekt\u00f8rens innstilling til vedtak: 1. Troms\u00f8 Havnestyret tar Tertialrapport 2 \u2013 2024 til orientering 2. Troms\u00f8 Havnestyret vedtar havnedirekt\u00f8rens forslag til: a. Regulering av driftsbudsjett for Troms\u00f8 Havn KF for 2024 jf. \u00a75-4 Bevilgningsoversikt drift b. Regulering av investeringsbudsjett for Troms\u00f8 Havn KF for 2024 jf. \u00a75-5 Bevilgningsskjema investering 3. Troms\u00f8 Havnestyret legger frem Tertialrapport 2 \u2013 2024 til orientering a. Troms\u00f8 Kommunestyre vedtar havnestyrets forslag til regulering av driftsbudsjett med totalramme p\u00e5 165 millioner kroner. Jf. \u00a75-4 Bevilgningsoversikt drift b. Troms\u00f8 kommunestyre vedtar havnestyrets forslag til investering med finansiering, med en totalramme p\u00e5 99,9 millioner kroner jf. \u00a75-5 Bevilgningsskjema med investering J\u00f8rn-Even Hanssen Havnedirekt\u00f8r 1 Hva saken gjelder Havnedirekt\u00f8ren legger med dette frem vedlagte Tertialrapport 2 for 2024 Vedlegg 2 TERTIALRAPPORT 2 \u2013 TROMS\u00d8 HAVN KF T2 - 2024 Tertialrapport 2 \u2013 2024 Troms\u00f8 Havn KF avslutter andre tertial 2024 med et resultat p\u00e5 11 128 000 kr og en omsetning p\u00e5 116 429 000 kr. Midten av 2024 har som starten av \u00e5ret v\u00e6rt preget av h\u00f8y aktivitet i havna. Det er generelt veldig stor ettersp\u00f8rsel etter kai, arealer og tjenester. Det har tidvis v\u00e6rt sprengt kapasitet p\u00e5 alle v\u00e5re kaiomr\u00e5der. Kai-rehabiliteringen i Breivika og sentrum, samt avstenging av kai i s\u00f8rhavna, har medf\u00f8rt at vi kan ta imot f\u00e6rre anl\u00f8p enn planlagt og f\u00f8lgelig har vi noe mindre inntekter enn budsjettert. Vi har hatt flere snuanl\u00f8p for cruise gjennom 2024 som, til tross for manglende fasiliteter, ble gjennomf\u00f8rt p\u00e5 profesjonell og ansvarlig m\u00e5te. I sommer har vi hatt to store snuanl\u00f8p. Disse krever mange forberedelser og god planlegging fra v\u00e5r side, og bidrar med gode inntekter for b\u00e5de havna og mange andre akt\u00f8rer i Troms\u00f8. Troms\u00f8 Havn var delaktig i gjennomf\u00f8ringen av festivalen Rakettnatt. Arrangementet ble arrangert p\u00e5 v\u00e5re arealer og kai 8 i sentrum som et bidrag til samfunnet. Det har v\u00e6rt utfordrende for havnedriften og leietakerne og krevd mye av organisasjonen. Cruise-trafikken utgj\u00f8r den st\u00f8rste veksten i omsetning. B\u00e5de anl\u00f8pene og tilh\u00f8rende tjenester er i god vekst, og i tr\u00e5d med strategiene v\u00e5re om \u00e5 tilby en helhetlig tjeneste for cruiseskipene. Men p\u00e5 grunn av den p\u00e5g\u00e5ende rehabiliteringen har utnyttelsesgraden p\u00e5 kaiene v\u00e5re g\u00e5tt ned i \u00e5r. Trafikken fra russiske fiskefart\u00f8y er ogs\u00e5 g\u00e5tt betraktelig ned fra de foreg\u00e5ende \u00e5rene. Liggetiden er ogs\u00e5 redusert betydelig. Resultatet av dette gir lavere omsetning enn tidligere. Spesielt to prosjekter i regi av Troms\u00f8 Havn KF har v\u00e6rt i media i 2024. TERTIALRAPPORT 2 \u2013 TROMS\u00d8 HAVN KF T2 - 2024 Sammen med Troms\u00f8 Kommune har Troms\u00f8 Havn KF etablert Gr\u00f8tsund Industripark AS som skal forest\u00e5 utviklingen av industriarealet i bakkant av det offentlige havneomr\u00e5det p\u00e5 Gr\u00f8tsund. Dette er et viktig grep for \u00e5 \u00f8ke verdien og aktiviteten til det offentlige havneomr\u00e5det. Troms\u00f8 Havn KF har vedtatt \u00e5 feste ut et av sine tomtearealer i bakkant av kaien p\u00e5 Prostneset. Festeavtalen er inng\u00e5tt med et selskap deleid av Troms\u00f8 Havn KF (gjennom sitt datterselskap TG N\u00e6ringseiendom AS) sammen med Nordic-gruppen. Prosjektet er i tr\u00e5d med utredning utf\u00f8rt av PWC i forbindelse med arbeidet med organiseringen av Troms\u00f8 Havn KF og er et strategisk grep for \u00e5 sikre maksimering av Havnas verdier og \u00f8ke v\u00e5r utviklingsmuskel. TERTIALRAPPORT 2 \u2013 TROMS\u00d8 HAVN KF T2 - 2024 \u00d8konomi drift De f\u00f8rste \u00e5tte m\u00e5nedene av \u00e5ret er preget av h\u00f8y ettersp\u00f8rsel og god aktivitet. Vi har nesten seks tusen anl\u00f8p fordelt p\u00e5 cruise, fiske, gods og andre type fart\u00f8y. Omsetningen p\u00e5 cruisetrafikken er i vekst sammenlignet med samme periode i fjor. Tjenesteformidlingen er ogs\u00e5 p\u00e5 et tilfredsstillende niv\u00e5, som bidrar til gode ringvirkninger for lokale bedrifter i Troms\u00f8. Leieinntektene er stabile og i henhold til budsjett. I Breivika har vi klart \u00e5 skape bedre resultater p\u00e5 leietakere som kan bidra p\u00e5 flere omr\u00e5der enn bare leieinntektene. Leietakere skaper aktivitet ogs\u00e5 p\u00e5 interne tjenester fra Troms\u00f8 Havn samt kaivederlag med tilh\u00f8rende eksterne tjenester. Dette er noe vi jobber aktivt med \u00e5 legge til rette for. Men vi ser ogs\u00e5 at driftskostnadene har \u00f8kt og forventes \u00f8ke gjennom siste del av 2024. \u00c5rsakene er sammensatt. Vi har flere forprosjekter og krav om \u00e5 gjennomf\u00f8re reguleringsprosesser, dette \u00f8ker konsulentbruken. I tillegg har vi hatt mer innleie av arbeidskraft. B\u00e5de for \u00e5 utnytte interne ressurser p\u00e5 andre oppgaver, og for \u00e5 ta unna for personalmangel. Vi har ogs\u00e5 v\u00e6rt igjennom en rettsak knyttet til byggingen av kai 28. Dette har medf\u00f8rt saksomkostninger utover budsjettert niv\u00e5. Troms\u00f8 Havn skal ogs\u00e5 inn p\u00e5 ny IT-avtale som vil p\u00e5virke kostnadsbasen. For \u00e5 sikre \u00f8konomisk b\u00e6rekraftig drift ogs\u00e5 i fremtiden m\u00e5 havna tilpasse seg nye behov hos v\u00e5re kunder og samarbeidspartnere. Dette betyr at vi m\u00e5 jobbe kontinuerlig med \u00e5 utvikle og fornye v\u00e5r maritime infrastruktur. Det p\u00e5g\u00e5r n\u00e5 flere st\u00f8rre utviklingsplaner i havna som har som form\u00e5l \u00e5 tydeliggj\u00f8re hvilke tiltak som b\u00f8r prioriteres de neste 10 \u00e5rene. De fire viktigste er: - Gr\u00f8tsund \u2013 Byggetrinn 2 av det offentlig havneomr\u00e5de - Breivika s\u00f8r \u2013 Industriomr\u00e5det fra Tverrforbindelse nordover mot rundkj\u00f8ringen ved Gimle. - S\u00f8ndre Havn \u2013 Mellom Prostneset Havneterminal og S\u00f8rsjeteen - Fortsette \u00e5 legge til rette for landstr\u00f8m for skip og vogntog. TERTIALRAPPORT 2 \u2013 TROMS\u00d8 HAVN KF T2 - 2024 Bevilgningsskjema \u00a7 5-4 Underliggende drift viser god aktivitet, men rehabilitering av flere kaier demper ytterligere aktivitet gjennom siste del av 2024. Dette er n\u00f8dvendige utbygging for \u00e5 sikre effektiv og forsvarlig havnedrift i fremtiden. TERTIALRAPPORT 2 \u2013 TROMS\u00d8 HAVN KF T2 - 2024 Bevilgningsskjema \u00a75-6 - Oversikt drift Oversikt drift viser at den underliggende driften g\u00e5r godt. Omsetningen forventes en liten nedgang fra budsjett p\u00e5 grunn av planlagt vedlikehold som g\u00e5r utover kaikapasiteten i sentrum og i Breivika. L\u00f8nnskostnadene justeres noe ned for 2024. Noen avganger som ikke er blitt erstattet i l\u00f8pet av 2024 er hovedgrunnen til dette. I l\u00f8pet av starten av 2025 forventes vi \u00e5 v\u00e6re fullt bemannet for \u00e5 h\u00e5ndtere aktiviteten. Kj\u00f8p av varer og tjenester har ogs\u00e5 \u00f8kt mer enn forventet. Dette er har sammenheng med flere uforutsette hendelser p\u00e5 driftssiden. Det er noen justeringer av budsjettet for 2024 som er n\u00f8dvendig \u00e5 foreta i forbindelse med Tertialrapport 2. Dette er omtalt over. Vi har v\u00e6rt preget av flere faktorer som demper den store resultateffekten for 2024. Det er fremdeles usikkerhet knyttet til fremtidig aktivitetsniv\u00e5 og fremdrift i igangsatte prosjekter. Troms\u00f8 Havn forventer \u00e5 styre mot et overskudd p\u00e5 ca. 4 millioner i 2024. TERTIALRAPPORT 2 \u2013 TROMS\u00d8 HAVN KF T2 - 2024 Grafikk Omsetningsmiks per 2. tertial 2024 Omsetning 2024 Resultat 2024 TERTIALRAPPORT 2 \u2013 TROMS\u00d8 HAVN KF T2 - 2024 Bevilgningsskjema \u00a75-5 Investering 2024 budsjetteres med et investeringsniv\u00e5 p\u00e5 i underkant av 100 millioner. De viktige tiltakene for innev\u00e6rende \u00e5r er investering i landstr\u00f8m, rehabilitering av kaier i Breivika samt utvidelse av flytebryggestrukturen i Indre Havn. Av endringer fra T1 kommer dommen fra rettsaken og noen tiltak blitt skj\u00f8vet til kommende \u00e5r. Finansieringen av \u00e5rets tiltak er foresl\u00e5tt gjennom l\u00e5neopptak, tilskudd fra Kystverket samt bruk av disposisjonsfondet. 2023 ble avsluttet med et udisponert bel\u00f8p p\u00e5 20,273 millioner som m\u00e5 dekkes inn innev\u00e6rende \u00e5r. Dette budsjetteres dekket inn over disposisjonsfondet. Troms\u00f8 Havn KF har \u00f8konomi til \u00e5 h\u00e5ndtere disse endringene uten \u00e5 belaste kommunekassen. Disposisjonsfondet var ved utgangen av 2023 p\u00e5 totalt 99,3 millioner og budsjetteres p\u00e5 et niv\u00e5 p\u00e5 ca 24 millioner ved utgangen av 2024. TERTIALRAPPORT 2 \u2013 TROMS\u00d8 HAVN KF T2 - 2024 Bevilgningsskjema \u00a75-5 TERTIALRAPPORT 2 \u2013 TROMS\u00d8 HAVN KF T2 - 2024 B\u00e6rekraft Troms\u00f8 Havn jobber med \u00e5 f\u00e5 enda bedre oversikt over v\u00e5r p\u00e5virkning p\u00e5 klima. Vi \u00f8nsker \u00e5 l\u00e6re mer om hvordan vi kan bidra til b\u00e6rekraftig utvikling internt og med tanke p\u00e5 maritime n\u00e6ringer. Troms\u00f8 Havn utarbeider \u00e5rlig sitt klimaregnskap og jobber kontinuerlig med \u00e5 forbedre datagrunnlaget for rapportering p\u00e5 Scope 1, samtidig som vi legger \u00f8kt vekt p\u00e5 Scope 3 (indirekte utslipp). For 2023 har vi oppn\u00e5dd en betydelig reduksjon i Scope 1-utslippene, fra 59,9 tonn CO2e i 2022 til 13,9 tonn CO2e. Denne nedgangen skyldes i stor grad overgangen til elbiler, som har redusert forbruket av fossilt drivstoff. For 2023 har Scope 2-utslippene hatt en stor \u00f8kning fra 2022. Dette skyldes i all hovedsak mer n\u00f8yaktig rapportering enn tidligere. For 2024 vil vi forh\u00e5pentligvis kunne se den faktiske utviklingen. Det totale utslippet har \u00f8kt, delvis som f\u00f8lge av mer n\u00f8yaktig rapportering, men ogs\u00e5 p\u00e5 grunn av \u00f8kt aktivitet. Scope 3, som omfatter utslipp knyttet til varer og tjenester Troms\u00f8 Havn kj\u00f8per, synliggj\u00f8r de indirekte utslippene virksomheten genererer. Ved \u00e5 forbedre rapporteringen, s\u00e6rlig innenfor Scope 3, f\u00e5r vi TERTIALRAPPORT 2 \u2013 TROMS\u00d8 HAVN KF T2 - 2024 et mer helhetlig bilde av v\u00e5re samlede utslipp. Dette \u00f8ker bevisstheten om v\u00e5rt klimafotavtrykk og gir oss mulighet til \u00e5 iverksette tiltak for \u00e5 redusere utslippene ytterlige. Troms\u00f8 Havn tilbyr et godt renovasjonstilbud til sine kunder gjennom avtaler med to lokale avfallsselskaper. P\u00e5 den m\u00e5ten legger vi til rette for at avfallet blir tatt h\u00e5nd om p\u00e5 best mulig m\u00e5te. Landstr\u00f8m er et marked i vekst, og Fjuel Troms\u00f8 AS har investert i et nytt landstr\u00f8msanlegg i sentrum, prim\u00e6rt for cruiseb\u00e5ter. Dette vil v\u00e6re et viktig bidrag til \u00e5 redusere sj\u00f8fartens utslipp samt st\u00f8yforurensningen i sentrum. TERTIALRAPPORT 2 \u2013 TROMS\u00d8 HAVN KF T2 - 2024 Personal og internkontroll \u00c5rsverksutvikling Per 31.08.2024 hadde Troms\u00f8 Havn KF 28 faste ansatte. P\u00e5 samme tidspunkt i 2023 var det 32 antall ansatte. Troms\u00f8 Havn er per 31.08.2024 i en rekrutteringsprosess der det er utlyst ni stillinger. Fem av disse stillingene er nyopprettet og fire av disse stillingene er vakante. Sykefrav\u00e6r Det totale sykefrav\u00e6ret per 31.08.2024 var p\u00e5 5,45 %. Av dette var det totale egenmeldte frav\u00e6ret p\u00e5 1,08 %, mens det legemeldte frav\u00e6ret over 16 dager var p\u00e5 3,80 %. Dette er noe over m\u00e5let som er 3 %. Vi ser av statistikken at vi, som en liten bedrift, f\u00e5r store utslag dersom \u00e9n ansatt er sykemeldt over tid. Det er gledelig \u00e5 se at det egenmeldte frav\u00e6ret holder seg p\u00e5 et stabilt og lavt niv\u00e5. Ansatte som er sykemeldt over en lenger periode f\u00f8lger vi opp gjennom regelmessig dialog, og jobber kontinuerlig for \u00e5 tilrettelegge der man kan, for \u00e5 f\u00e5 ansatte s\u00e5 raskt som mulig tilbake i arbeid. Internkontroll og avvik Troms\u00f8 Havn KF jobber systematisk med HMS-arbeid, internkontroll, sosiale tiltak og arbeidsmilj\u00f8. Det gjennomf\u00f8res kvartalsvis m\u00f8ter med tillitsvalgte og verneombud, og tillitsvalgte involveres i ulike prosesser fra et tidlig stadium. Det er etablert et arbeidsmilj\u00f8utvalg som gjennomf\u00f8rte sitt f\u00f8rste m\u00f8te i juni. Det er registrert 101 avvik hittil i \u00e5r, mot 115 p\u00e5 samme tid i fjor. Avvikene er fordelt p\u00e5 f\u00f8lgende kategorier: TERTIALRAPPORT 2 \u2013 TROMS\u00d8 HAVN KF T2 - 2024 Det er registrert 24 avvik relatert til ISPS. 8 av disse er ikke reelle ISPS-brudd, men avvik som kunne blitt det. Havnevakta er flinke til \u00e5 registrere avvik og ogs\u00e5 registrere hendelser med potensiell risiko. En del av avvikene skjer n\u00e5r Troms\u00f8 Havn har innleide ressurser fra vaktselskap p\u00e5 kveld/natt og i forbindelse med cruisevakthold. Disse avvikene er n\u00f8ye gjennomg\u00e5tt med leverand\u00f8ren i jevnlige m\u00f8ter. En annen gjeng\u00e5ende \u00e5rsak til avvik er feil p\u00e5 porter. En del av dette er p\u00e5 grunn av sn\u00f8 og is da utstyret ikke er laget for arktiske forhold. Vi har i perioden manglet en ressurs med teknisk kompetanse til \u00e5 jobbe forebyggende med disse tingene, og denne stillingen er n\u00e5 lyst ut. Str\u00f8marbeid g\u00e5r fortsatt dessverre igjen som en \u00e5rsak til avvik. Et viktig tiltak er et prosjekt som p\u00e5g\u00e5r med instruert personell. M\u00e5let er bedre kompetanse og rutiner for arbeidet relatert til str\u00f8m. Vi har ikke hatt hendelser med alvorlig personskade. Troms\u00f8 Havn ser ingen nye trender i hendelsesforl\u00f8pene eller hendelser som trenger s\u00e6rskilt oppf\u00f8lging. Antallet og fordelingen av avvikene viser at det er noks\u00e5 stabilt b\u00e5de med tanke p\u00e5 innrapportering, \u00e5rsaksfordeling og saksbehandling. Vi \u00f8nsker \u00e5 bli enda mer effektive i \u00e5 redusere og unng\u00e5 hendelser som g\u00e5r igjen, og som kan ha et st\u00f8rre skadepotensial eller som g\u00e5r ut over effektiviteten. De viktigste tingene er \u00e5 f\u00e5 bedre kontroll p\u00e5 adgangssystemet og portene (ISPS), f\u00e5 bedre kompetanse og praksis knyttet til str\u00f8m og bruk av landstr\u00f8msanlegg, samt bidra til \u00e5 forbedre kvalitet i inng\u00e5ende faktura fra leverand\u00f8rer. Vi i Troms\u00f8 Havn er fortsatt opptatte av \u00e5 bruke avvik og avviksh\u00e5ndtering til forbedring og forebygging av u\u00f8nskede hendelser i virksomheten, og er glade for \u00e5 se at det ikke har dukket opp vesentlige nye elementer som utfordrer driften eller sikkerheten til ansatte, kunder eller leverand\u00f8rer. TERTIALRAPPORT 2 \u2013 TROMS\u00d8 HAVN KF T2 - 2024 Finansiering- og disponeringer for 2024 Utbytte / overf\u00f8ringsvurdering 2024 Troms\u00f8 Kommune har i sin handlingsplan for perioden 2024 til 2027 lagt inn en \u00e5rlig overf\u00f8ring p\u00e5 24 millioner kroner fra Troms\u00f8 Havn KF. Dette bel\u00f8pet er tatt inn i Troms\u00f8 Kommunes budsjett for 2024, T1 og T2 rapport for 2024. Administrasjonen vil presisere at bel\u00f8pet er kommet inn uten at det har v\u00e6rt vurdert iht. Havne- og farvannsloven (HFL) \u00a732. Troms\u00f8 Kommune har videre anmodet om et ekstraordin\u00e6rt utbytte p\u00e5 ca. 15 millioner kroner. Totalt for 2024 er forventningen til Troms\u00f8 Havn KF et utbytte p\u00e5 n\u00e6rmere 40 millioner kroner. Et utbytte m\u00e5 vurderes opp mot HFLs bestemmelser som i \u00a7 32, tredje ledd, som lyder: \u201cDet kan deles ut verdier fra den kommunale havnevirksomheten dersom det er avsatt tilstrekkelige midler til drift og vedlikehold av havn, samt midler til investeringer som er direkte knyttet til tjenesteyting rettet mot fart\u00f8y, gods- og passasjerh\u00e5ndtering. Som utdeling regnes enhver overf\u00f8ring av verdier som direkte eller indirekte kommer eieren til gode\u201d. For \u00e5 sikre en s\u00e5 objektiv vurdering av utbyttekapasiteten som mulig, har Troms\u00f8 Havn KF bedt om bistand fra konsulentselskapet KPMG. I konklusjon fra denne rapporten, som er vedlagt dette saksfremlegget, fremkommer f\u00f8lgende: \u201cEventuelle utdelinger til eier for 2024 vil derfor p\u00e5virke havnas evne til \u00e5 gj\u00f8re investeringer i ny aktivitet, og det vil da kunne forventes at det vil p\u00e5virke havnas forventede inntekter, i tillegg til ringvirkningene investeringene m\u00e5tte ha for regionen havna opererer i.\u201d Administrasjonen har med ovennevnte som utgangspunkt grundig dr\u00f8ftet og prioritert kun helt n\u00f8dvendige rehabiliteringstiltak og investeringer i kommende planperiode. Med utgangspunkt i et dokumentert vedlikeholdsetterslep, behov for n\u00f8dvendig investeringer, finner ikke administrasjonen at det er rom for \u00e5 innstille p\u00e5 overf\u00f8ringer for \u00e5ret 2024. Administrasjonen finner heller ikke at det er mulig \u00e5 betale noe ekstraordin\u00e6rt utbytte da det vesentlig vil svekke v\u00e5r finansieringsevne i kommende handlingsplanperiode. Ytterligere l\u00e5neopptak, salg av eiendom eller anleggsmidler er etter administrasjonens vurdering ikke et forsvarlig grep for \u00e5 finansiere utbytte. Om havnestyret etter dr\u00f8ftinger i styrem\u00f8tet kommer til at de likevel vil betale et utbytte til kommunen, m\u00e5 man sammen se p\u00e5 ytterligere investeringskutt og n\u00f8ye dr\u00f8fte konsekvensene opp mot havne- og farvannslovens krav og gjeldende strategiplan for Troms\u00f8 Havn. Disponeringer 2024 Troms\u00f8 Havn KF har et udekket bel\u00f8p i investeringsregnskapet fra 2023 p\u00e5 20 millioner kroner som m\u00e5 dekkes inn av disposisjonsfondet for regnskaps\u00e5ret 2024 sammen med egenkapitalen til \u00e5rets investeringer. \u00c5rets l\u00e5neopptak p\u00e5 35,2 millioner kroner er videref\u00f8rt fra Budsjett og Tertialrapport 1. \u00c5rets resultat foresl\u00e5s disponert til disposisjonsfondet Notat \u2013 \u00abVurdering av overf\u00f8ringskapasitet for Troms\u00f8 Havn KF 2024\u00bb \u00a9 KPMG AS, a Norwegian limited liability company and a member firm of the KPMG global organization of independent 1 member firms affiliated with KPMG International Limited, a private English company limited by guarantee. All rights reserved. Document Classification - KPMG Confidential Innhold Form\u00e5l og avgrensninger .................................................................................................................. 3 Analyse og vurdering ........................................................................................................................ 4 Strategi og vedtekter ..................................................................................................................... 4 Prognose for 2024 ......................................................................................................................... 4 Investeringer 2024 ........................................................................................................................ 5 Overf\u00f8ringskapasitet i 2024........................................................................................................... 6 Konklusjon ........................................................................................................................................ 9 \u00a9 KPMG AS, a Norwegian limited liability company and a member firm of the KPMG global organization of independent 2 member firms affiliated with KPMG International Limited, a private English company limited by guarantee. All rights reserved. Document Classification - KPMG Confidential Form\u00e5l og avgrensninger Dette notatet har som form\u00e5l \u00e5 vurdere Troms\u00f8 Havn KF sin overf\u00f8ringskapasitet for 2024 i lys av vedtekter og gjeldende strategi. KPMG har benyttet tallgrunnlag utarbeidet av Troms\u00f8 Havn, samt annen informasjon tilgjengeliggjort av Troms\u00f8 Havn. KPMG har ikke gjort vurderinger av teoretisk mulig maksimal overf\u00f8ring fra Troms\u00f8 Havn. \u00a9 KPMG AS, a Norwegian limited liability company and a member firm of the KPMG global organization of independent 3 member firms affiliated with KPMG International Limited, a private English company limited by guarantee. All rights reserved. Document Classification - KPMG Confidential Analyse og vurdering Strategi og vedtekter Troms\u00f8 Havn styrer etter det strategiske styringsdokumentet for 2020 \u2013 2032 som ble vedtatt i november 2019. I strategien refereres det til f\u00f8lgende satsingsomr\u00e5der: \u2022 \u00c5 tilrettelegge for maritim n\u00e6ringsutvikling. \u2022 V\u00e6re en p\u00e5driver for det gr\u00f8nne maritime skiftet i nord. \u2022 V\u00e6re engasjert, endringsvillig og effektiv. Strategien refererer ogs\u00e5 til strategiske m\u00e5l for 2024: \u2022 Styrket fokus p\u00e5 godsoverf\u00f8ring fra vei til sj\u00f8 og oppf\u00f8lging av masterplan for Breivika. \u2022 Fortsette utvikling av Gr\u00f8tsund med etablering av industripark og videreutvikling av havnefunksjoner. \u2022 Fortsette arbeidet med \u00e5 legge til rette for gr\u00f8nn omstilling. \u2022 Starte arbeid med egne funksjoner i eget bygg for \u00e5 \u00f8ke gjennomf\u00f8ringskraft. Den overnevnte strategien og vedtektene p\u00e5virker overf\u00f8ringskapasiteten til Troms\u00f8 havn p\u00e5 ulike m\u00e5ter. Foretaket har flere omfattende satsingsomr\u00e5der og dekker flere viktige aspekter for utviklingen av havna, inkludert milj\u00f8- og utslippstiltak, modernisering av bygg og infrastruktur, organisasjonsutvikling og strategiske utviklingsaktiviteter. Omr\u00e5dene involverer komplekse prosesser som krever koordinering mellom ulike akt\u00f8rer, betydelige investeringer og kontinuerlig oppf\u00f8lging for \u00e5 sikre m\u00e5loppn\u00e5else. Det foreg\u00e5r naturlig nok flere parallelle prosesser som \u00f8ker den \u00f8konomiske risikoen foretaket er eksponert for. Prognose for 2024 Tallgrunnlaget eies av Troms\u00f8 Havn og er basert p\u00e5 tilgjengelig informasjon pr. 15.08.2024. Prognosen inkluderer utbetalinger for tapt rettstvist mot Vest-Betong AS. Saksomkostninger p\u00e5 2,3 MNOK er belastet driftskostnader og tapt sak i forbindelse med kontraktsarbeider p\u00e5 22,1 MNOK er belastet investeringsregnskapet. Troms\u00f8 Havn har utarbeidet en prognose p\u00e5 7,5 MNOK i netto driftsresultat for 2024, forutsatt en god august m\u00e5ned som i stor grad p\u00e5virker netto driftsresultat. Prognosen viser et resultat 2,4 MNOK svakere enn for 2023. Korrigert for 15 MNOK i ekstraordin\u00e6rt avdrag p\u00e5 gjeld til Troms\u00f8 kommune ville netto driftsresultat blitt 9,8 MNOK i 2023, se figur 1:. \u00a9 KPMG AS, a Norwegian limited liability company and a member firm of the KPMG global organization of independent 4 member firms affiliated with KPMG International Limited, a private English company limited by guarantee. All rights reserved. Document Classification - KPMG Confidential Revidert totalbudsjett pr. Totalbudsjett Tall i 1000 Prognose 2024 tertial 1 2024 2024 Omsetning 165 223 170 443 168 891 Varekostnad 20 911 24 570 19 070 L\u00f8nnskostnad 35 000 39 184 41 797 Driftskostnad 46 530 47 254 44 021 Netto finans 55 326 55 326 55 451 Netto driftsresultat 7 456 4 109 8 552 Figur 2: Prognose 2024 Investeringer 2024 Opprinnelig totalbudsjett for investeringer er 87,8 MNOK som finansieres med 35,2 MNOK i l\u00e5n og 52,6 MNOK i overf\u00f8ring fra drift ved bruk av disposisjonsfond (bevilgningsskjema \u00a75-5). Prognosen viser en \u00f8kning p\u00e5 12,1 MNOK til 99,9 MNOK for 2024. En del prosjekter er forsinket og det kompenserer delvis for utbetalingen p\u00e5 22,1 MNOK i Vest-Betong-saken som belastes investeringsregnskapet. Investeringer finansieres i hovedsak med overf\u00f8ring fra drift ved bruk av disposisjonsfond. I tillegg til disposisjonsfond finansieres 35 MNOK ved bruk av l\u00e5n og 5 MNOK i tilskudd fra Kystverket gjennom Havinor-prosjektet. \u00a9 KPMG AS, a Norwegian limited liability company and a member firm of the KPMG global organization of independent 5 member firms affiliated with KPMG International Limited, a private English company limited by guarantee. All rights reserved. Document Classification - KPMG Confidential Overf\u00f8ringskapasitet i 2024 Prognosen p\u00e5 7,4 MNOK i netto driftsresultat for 2024 fratrukket overf\u00f8ring til disposisjonsfond p\u00e5 20 \u2013 40 % danner grunnlaget for beregningen av overf\u00f8ringskapasiteten. Troms\u00f8 kommunes eierskapsmelding av desember 2021 legger til grunn et \u00e5rlig eieruttak fra Troms\u00f8 Havn sin forretningsmessige drift p\u00e5 mellom 60 og 80 % av \u00e5rsresultatet p\u00e5 lang sikt. Videre st\u00e5r det at eieruttak skal tilpasses foretakets behov for kapital innenfor den forretningsmessige delen av virksomheten. Det forutsettes ogs\u00e5 at styret vurderer grunnlaget for eieruttak utover det skisserte intervallet enten som f\u00f8lge av \u00e5r med ekstraordin\u00e6re inntekter eller at det over tid bygges opp en uhensiktsmessig h\u00f8y egenkapitalandel. N\u00e5r en legger til grunn eierskapsmeldingen fra desember 2021 og 60 \u2013 80 % eieruttak av \u00e5rsresultatet, s\u00e5 vil det basert p\u00e5 foretakets gjeldende prognose for 2024 v\u00e6re en nominell overf\u00f8ringskapasitet p\u00e5 mellom 2,6 og 4,7 MNOK. For \u00e5 vurdere reell overf\u00f8ringskapasitet, s\u00e5 m\u00e5 man ta hensyn til b\u00e5de dagens situasjon og fremtidige behov. Det inneb\u00e6rer en vurdering av n\u00f8dvendige investeringer, likviditetsbehov og risikoer som kan p\u00e5virke l\u00f8nnsomhet p\u00e5 lengre sikt. Eierskapsmeldingen presiserer at eieruttak ogs\u00e5 skal tilpasses foretakets behov for kapital. Kontantstr\u00f8m fra investeringsutgifter i 2024 belaster disposisjonsfondet med ca. 50 MNOK og reduserer fondet fra 100 MNOK pr. 31.12.2023 til ca. 50 MNOK pr. 31.12.2024. Sammenlignet med \u00f8konomiplan for perioden 2024 \u2013 2027, s\u00e5 er fond budsjettert til 74,4 MNOK pr. 31.12.2024 og 22,6 MNOK pr. 31.12.2027. Reduksjon av disposisjonsfondet med ca. 50 % i l\u00f8pet av 2024 er betydelig og vil kunne legge begrensninger p\u00e5 fremtidige investeringsplaner. Figur 3: Fond fra \u00d8konomiplan 2024 \u2013 2027 KPMG har sammenlignet soliditet i Troms\u00f8 Havn KF mot andre sammenlignbare havner i Norge. Dette i seg selv sier ikke noe om gjeldskapasitet i Troms\u00f8 Havn isolert sett, men siden det er krevende \u00e5 gj\u00f8re et skille mellom verdiskapning fra den offentlige delen av virksomheten og den \u00a9 KPMG AS, a Norwegian limited liability company and a member firm of the KPMG global organization of independent 6 member firms affiliated with KPMG International Limited, a private English company limited by guarantee. All rights reserved. Document Classification - KPMG Confidential forretningsmessige vil en sammenligning med andre foretak som har samme problemstilling v\u00e6re en god pekepinn p\u00e5 et normalisert niv\u00e5. Figur 3: Inntekt i forhold til gjeld sammenlignet mot peers Troms\u00f8 Havn har den h\u00f8yeste gjelden i forhold til inntekt av alle de ti sammenlignbare havnene i Norge i 2022. Vi har ogs\u00e5 sett p\u00e5 bel\u00e5ningsgrad, alts\u00e5 langsiktig gjeld i forhold til anleggsmidler: Figur 4: Bel\u00e5ningsgrad Troms\u00f8 havn mot peers Troms\u00f8 havn har den fjerde h\u00f8yeste bel\u00e5ningsgraden av de 10 sammenlignbare havnene i Norge. I f\u00f8lge \u00f8konomiplanen til Troms\u00f8 havn er det planlagt en \u00f8kning i gjeldsgrad de neste \u00e5rene siden \u00f8kning i l\u00e5neopptak forventes \u00e5 bli h\u00f8yere enn betaling av avdrag, se figur 6: \u00a9 KPMG AS, a Norwegian limited liability company and a member firm of the KPMG global organization of independent 7 member firms affiliated with KPMG International Limited, a private English company limited by guarantee. All rights reserved. Document Classification - KPMG Confidential Figur 5: L\u00e5neopptak og avdragsplan fra \u00d8konomiplan 2024 \u2013 2027 KPMG kjenner ikke til investeringsplanen i andre havner, men dette er en indikasjon p\u00e5 at Troms\u00f8 havn ogs\u00e5 i resterende del av planperioden kan forventes \u00e5 ha en gjeldseksponering som er i toppen blant sammenlignbare havner i Norge. Figur 6: Investeringsplan fra \u00d8konomiplan 2024 \u2013 2027 \u00a9 KPMG AS, a Norwegian limited liability company and a member firm of the KPMG global organization of independent 8 member firms affiliated with KPMG International Limited, a private English company limited by guarantee. All rights reserved. Document Classification - KPMG Confidential En st\u00f8rre del av investeringene som er lagt inn i \u00f8konomiplanen til virksomheten er knyttet til utvikling av arealer, leietakertilpasninger, og andre reinvesteringer i bygg og kaier. Dette er slik vi forst\u00e5r det investeringer som m\u00e5 gjennomf\u00f8res for \u00e5 sikre at en tilfredsstiller kravet om avsetning av tilstrekkelige midler i tr\u00e5d med Havne- og farvannslovens \u00a732. Disse vil i begrenset grad \u00f8ke aktiviteten til Troms\u00f8 Havn, og derfor ikke kunne forventes \u00e5 generere vesentlig h\u00f8yere inntekter til havna. Ut over dette er det planlagt investeringer i nye terminalbygg fra 2025 og ytterligere kapitalisering av landstr\u00f8msvirksomheten. Dette er investeringer vi anser som forretningsmessige, og vi forutsetter at disse investeringene er gjort for \u00e5 \u00f8ke aktiviteten, og dermed gi \u00f8kt avkastning til havna i fremtiden. Konklusjon Basert p\u00e5 prognoser for 2024 og Troms\u00f8 kommunes \u00f8nskede eierutdeling p\u00e5 60 \u2013 80 % av \u00e5rsresultat, vil overf\u00f8ringskapasiteten for 2024 kunne ligge mellom 2,6 og 4,7 MNOK. Siden Troms\u00f8 Havn er en blanding av ut\u00f8velse av oppgaver p\u00e5 vegne av det offentlige og en forretningsmessig virksomhet er det krevende \u00e5 isolere hvilke deler av \u00e5rsresultatet som til enhver tid er forsvarlig \u00e5 dele ut til eier. Troms\u00f8 Havn har omfattende satsingsomr\u00e5der som dekker flere aspekter i utviklingen av havna, inkludert rene utslippstiltak, modernisering av bygg, kaier, arealutvikling og strategiske investeringsaktivteter. Det er budsjettert med et investeringsniv\u00e5 i kommende periode som vil p\u00e5virke muligheten for kortsiktige eieruttak, og ethvert eieruttak vil p\u00e5virke foretakets investeringsevne i kommende perioder. En stor del av investeringene er enten reinvesteringer i driftsmidler som gir begrenset \u00f8kt aktivitet, eller langsiktige investeringer som ikke gir potensiale for eierutdeling p\u00e5 kort sikt. Ambisjonene til ytterligere investeringer blant annet p\u00e5 Gr\u00f8tsund er ikke kvantifisert, men er etter det vi kjenner til forankret hos eier. Vi mener derfor, basert p\u00e5 den informasjonen vi har tilgjengelig, at ethvert uttak fra virksomheten i praksis m\u00e5 redusere investeringsaktiviteten til havna. Deler av investeringene er direkte knyttet til reinvesteringer i driftsmidler som er n\u00f8dvendige for \u00e5 opprettholde havnas virksomhetsniv\u00e5, og er derfor ikke mulig \u00e5 velge bort uten \u00e5 komme i konflikt med krav om avsetning av tilstrekkelige midler i tr\u00e5d med Havne- og farvannslovens \u00a732. Eventuelle utdelinger til eier for 2024 vil derfor p\u00e5virke havnas evne til \u00e5 gj\u00f8re investeringer i ny aktivitet, og det vil da kunne forventes at det vil p\u00e5virke havnas forventede inntekter, i tillegg til ringvirkningene investeringene m\u00e5tte ha for regionen havna opererer i. Det er i eierskapsmeldingen fra Troms\u00f8 kommune presisert at eieruttak ogs\u00e5 skal tilpasses foretaket behov for kapital, og det vil derfor v\u00e6re naturlig \u00e5 vurdere hvilke strategiske investeringsaktiviteter som kan p\u00e5virkes om eier har en ambisjon om en eierutdeling p\u00e5 60 \u2013 80 % av \u00e5rsresultatet i 2024. \u00a9 KPMG AS, a Norwegian limited liability company and a member firm of the KPMG global organization of independent 9 member firms affiliated with KPMG International Limited, a private English company limited by guarantee. All rights reserved. Document Classification - KPMG Confidential "
}