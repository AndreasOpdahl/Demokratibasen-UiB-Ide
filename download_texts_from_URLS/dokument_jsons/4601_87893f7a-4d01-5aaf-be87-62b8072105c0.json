{
  "dokument_id": "87893f7a-4d01-5aaf-be87-62b8072105c0",
  "doc_type": "case_presentation",
  "kommune": 4601,
  "tittel": "Forslag til meddommere til Bergen tingrett, meddommere/lagrettemedlemmer til Gulating lagmannsrett, og jordskiftemeddommere til Hordaland jordskifterett for perioden 2025 - 2028.",
  "url": "https://bergen.kommune.no/politikere-utvalg/api/fil/bk360/10527600/Framstilling-Forslag-til-meddommere-til-Bergen-tingrett-meddommere-lagrettemedlemmer-til-Gulating-lagmannsrett-og-jordskiftemeddommere-til-Hordaland-jordskifterett-for-perioden-2025-2028-",
  "tekst": " Bergen bystyre Saksframstilling V\u00e5r referanse: 2024/21269-9 Saksbehandler: Bjarte K. Fr\u00f8nsdal Forslag til oppnevning av meddommere til Hordaland tingrett, meddommere/lagrettemedlemmer til Gulating lagmannsrett, og jordskiftemeddommere til Hordaland jordskifterett for perioden 2025 - 2028 Hva saken gjelder: I henhold til domstolsloven \u00a7 66 skal bystyret hvert 4. \u00e5r velge nye utvalg av meddommere til Hordaland tingrett, meddommer/lagrettemedlemmer til Gulating lagmannsrett og jordskiftemeddommere til Hordaland jordskifterett. Fristen for \u00e5 velge nye utvalg er 1. juli \u00e5ret etter hvert kommunestyrevalg (2024), og gjelder for fire \u00e5r fra 1. januar det p\u00e5f\u00f8lgende \u00e5r (2025). Generelle krav til oppnevning av meddommere Krav til den som skal velges som meddommer er nedfelt i domstollovens \u00a7 70-72, og krav til skj\u00f8nnsmedlemmer i skj\u00f8nnsprosessloven \u00a7 14. Det er kommunens ansvar \u00e5 kontrollere at ingen velges i strid med kravene i domstolsloven. Den som velges m\u00e5 ha tilstrekkelige norskkunnskaper, og for \u00f8vrig v\u00e6re personlig egnet til oppgaven. I tillegg m\u00e5 vedkommende: 1. v\u00e6re over 21 \u00e5r og under 70 \u00e5r ved valgperiodens start 2. ikke v\u00e6re frad\u00f8mt stemmeretten i offentlige anliggender 3. ikke v\u00e6re under offentlig gjeldsforhandling, konkursbehandling eller i konkurskarantene 4. st\u00e5 innf\u00f8rt i folkeregisteret som bosatt i kommunen p\u00e5 valgdagen 5. v\u00e6re statsborger i Norge eller et annet nordisk land, eller ha st\u00e5tt innf\u00f8rt i folkeregisteret som bosatt i riket de tre siste \u00e5r f\u00f8r valgdagen Innehavere av visse stillinger og verv kan ikke velges, jfr. domstolloven \u00a771. Kravene til vandel er strenge, og det er ikke bare straffens art, men ogs\u00e5 straffens lengde som er av betydning, jfr. domstolloven \u00a7 72. Det er kommunens ansvar \u00e5 kontrollere at ingen velges i strid med domstolloven \u00a7\u00a7 70-72. Rekrutteringsprosessen Domstolloven \u00a7 67 krever at utvalgene av meddommere skal ha \u00aben allsidig sammensetning, slik at de best mulig representerer alle deler av befolkningen. Kommunen skal oppfordre allmennheten til \u00e5 foresl\u00e5 kandidater til valget\u00bb. Domstolsadministrasjonen informerte i forkant av rekrutteringsprosessen om at kommunene i sammensetningen av utvalgene \u00abb\u00f8r 1 fokusere p\u00e5 arbeidet med \u00e5 sikre allsidig sammensetning av utvalgene. Dette inneb\u00e6rer blant annet rekruttering av flere yngre og flere med innvandrer- eller minoritetsbakgrunn, og fokus p\u00e5 at personer fra variert utdannings- og yrkesbakgrunn skal representeres.\u00bb Det ble annonsert etter nye meddommere i kommunetorget 6. og 13. april 2024 og p\u00e5 Bergen kommunes hjemmeside. Det er fra tingretten bedt om 473 kvinner og 473 menn, mens det er innmeldt 473 kvinner og 444 menn. Tilsvarende er det fra lagmannsretten bedt om 79 kvinner og 79 menn, ogs\u00e5 innmeldt. Dette er for lagmannsretten en halvering fra forrige valgperiode, men det oppgis fra Gulating lagmannsrett at dette f\u00f8rst og fremst skyldes en nedgang i antall saker. Det ble til jordskifteretten levert det antallet det ble bedt om; 15 kvinner og 15 menn. Det er p\u00e5 bakgrunn av dette derfor n\u00f8dvendig \u00e5 ha flere runder med annonsering for \u00e5 sikre en bedre kj\u00f8nnsbalanse for b\u00e5de tingrett og lagmannsrett. Vandelskontroll ble foretatt av politiet og Br\u00f8nn\u00f8ysundregistrene i mai 2024, og 4 personer ble som et resultat av dette tatt ut av registeret iht. domstollovens \u00a7 72. Fristen for oppnevning er 1. juli 2024. Kommunen skal deretter rapportere om utfallet av valget til domstolene i portal for meddommerutvalg innen 15. september 2024. Suppleringer av n\u00f8dvendig antall mannlige meddommere m\u00e5 f\u00f8lges opp i etterkant av bystyrets behandling. Erfaringsmessig er det en del kandidater som trekker seg i perioden fram til ny valgperiode starter. Det vil da ogs\u00e5 v\u00e6re behov for en del reserver slik at krav om antall meddommere fra Bergen kommune kan oppfylles. Det er derfor n\u00f8dvendig \u00e5 fortsette annonseringen gjennom sommeren for \u00e5 sikre en bedre kj\u00f8nnsbalanse, og skaffe til veie nok kandidater til meddommervervene. Annonseringen vil g\u00e5 via kommunetorget, Bergen kommunes nettsider og sosiale medier. Egne annonser vil ogs\u00e5 vurderes dersom man ikke f\u00e5r nok kandidater eller kandidater med riktig kompetanse/egenskaper. Forslag til oppnevning av meddommere. Vurderinger Det f\u00f8lger av domstolloven \u00a7 67 at meddommerutvalgene skal ha en allsidig sammensetning. Meddommerne skal derfor i st\u00f8rst mulig grad gjenspeile kommunens befolkning. Kommunen har p\u00e5 bakgrunn av dette tatt hensyn til alder, etnisk bakgrunn, yrke og utdanning. Det er ogs\u00e5 tilstrebet en god fordeling etter bydel. Det er som nevnt for f\u00e5 oppnevnte menn til tingretten; manko 29 kandidater. De kvinnelige kandidatene er i aldersgruppen 22 \u2013 69 (snitt 50 \u00e5r) for tingretten og 26 \u2013 60 (snitt 54 \u00e5r) for lagmannsretten. Menn er i aldersgruppen 21 \u2013 69 (snitt 52 \u00e5r) for tingretten og 28 \u2013 68 (snitt 54 \u00e5r) for lagmannsretten. For jordskifteretten er aldersgruppen 32 \u2013 60 for kvinner (snitt 49 \u00e5r) og 27 \u2013 69 (snitt 57 \u00e5r) for menn. Dette er en h\u00f8yere snittalder enn \u00f8nskelig, men erfaringsmessig representativt for de kandidatene som ofte melder seg til denne typen verv. S\u00f8kere med minoritetsbakgrunn er vektlagt, men det har v\u00e6rt sv\u00e6rt f\u00e5 s\u00f8kere blant denne gruppen. Alle kandidatene til meddommervervene m\u00e5 gi opplysninger om yrke og stilling. Kandidatene har bred bakgrunn totalt, innenfor helse, barnehage og skole og som pensjonister, studenter og uf\u00f8re. Det er ogs\u00e5 kandidater med bakgrunn som ingeni\u00f8r, l\u00e6rer, IKT-medarbeider, byggfag, \u00f8konomi/finans og HR/ledelse. B\u00e5de offentlig og privat sektor er representert. 2 De fleste som var meddommere/lagrettemedlemmer i forrige periode \u00f8nsket gjenvalg for ny periode, og enkelte meddommere med lang erfaring fra tingretten \u00f8nsket overf\u00f8ring til lagretten. S\u00e6rlig om jordskifteretten: N\u00e5r det gjelder jordskifteretten s\u00e5 stilles det krav til at meddommere m\u00e5 ha en tverrfaglig kompetanse innenfor juss, arealplan, verdisetting, jordbruk, skogbruk eller tekniske fag. Kandidatene som foresl\u00e5s oppnevnt oppfyller disse kravene. Alminnelig ettersyn Forslag til valg av meddommere skal iht. domstolloven \u00a7 68 legges ut til alminnelig ettersyn. I kunngj\u00f8ringen om dette oppfordres enhver som har noe \u00e5 innvende mot forslaget om \u00e5 melde det til kommunen innen en fastsatt frist. Dette kan medf\u00f8re endringer i kandidatforslagene i det enkelte utvalg. Oversikten med forslag til meddommere er offentliggjort p\u00e5 Bergen kommune sin nettside, med frist til 18. juni for eventuelle innvendinger. Forslag til innstilling til bystyret: 1. Bystyret oppnevner 917 meddommere (473 kvinner og 444 menn) til Hordaland tingrett for valgperioden 2025-2028, jfr. vedlegg 1. 2. Bystyret oppnevner 158 meddommere/ lagrettemedlemmer til Gulating lagmannsrett (79 kvinner og 79 kvinner for valgperioden 2025-2028), jfr. vedlegg 2. 3. Bystyret oppnevner 30 jordskiftemeddommere (15 kvinner og 15 menn) for valgperioden 2025-2028, jfr. vedlegg 3. 4. Suppleringsvalg av meddommere foretas av Bergen bystyre i september eller oktober 2024. Dato: 10. juni 2024 Trine P. Gr\u00f8nbech - bystyredirekt\u00f8r Bjarte K. Fr\u00f8nsdal - juridisk r\u00e5dgiver Dokumentet er godkjent elektronisk. Vedlegg: 1. Liste Hordaland tingrett 2. Liste Gulating lagmannsrett 3. Liste Hordaland jordskifterett 4. Gulating lagmannsrett - Val av meddommarar for perioden 01.01.2025 - 31.12.2028 5. Gulating lagmannsrett \u2013 Antall meddommere 6. Veiledning for valg av meddommere og skj\u00f8nnsmedlemmer 7. Domstolsadministrasjonen - Orientering til kommunene om domssogns- og lagd\u00f8mmeinndeling 3 "
}