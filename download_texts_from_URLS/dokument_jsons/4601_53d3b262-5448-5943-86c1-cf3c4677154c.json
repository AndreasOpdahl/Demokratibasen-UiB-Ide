{
  "dokument_id": "53d3b262-5448-5943-86c1-cf3c4677154c",
  "doc_type": "case_attachment",
  "kommune": 4601,
  "tittel": "Kommunalt r\u00e5d for personer med funksjonsnedsettelses innspill til tilleggsinnstilling til budsjett 2024",
  "url": "https://bergen.kommune.no/politikere-utvalg/api/fil/bk360/9527589/Kommunalt-rad-for-personer-med-funksjonsnedsettelses-innspill-til-tilleggsinnstilling-til-budsjett-2024",
  "tekst": " Kommunalt r\u00e5d for personer med funksjonsnedsettelse Til Intern korrespondanse Utvalg for finans, kultur og n\u00e6ring/Bystyret V\u00e5r referanse: 2023/01953-165 Saksbehandler: Ragnhild Hvoslef Kr\u00fcger Fra Dato: 12. desember 2023 Kommunalt r\u00e5d for personer med funksjonsnedsettelse Kommunalt r\u00e5d for personer med funksjonsnedsettelses innspill til tilleggsinnstilling til budsjett 2024 KRPF har lest byr\u00e5dets tilleggsinnstilling til budsjett 2024 og \u00f8nsker \u00e5 komme med et innspill til budsjettarbeidet. R\u00e5det har ikke hatt mulighet til \u00e5 behandle dette i et m\u00f8te, men hele r\u00e5det har hatt anledning til \u00e5 komme med innspill og har ogs\u00e5 lest det ferdige svaret f\u00f8r det ble sendt og hatt anledning til \u00e5 kommentere. I tilleggsinnstillingen st\u00e5r det f\u00f8lgende om BPA: Bergen kommune har i 2023 en stor \u00f8kning i utm\u00e5ling av timer til brukerstyrt personlig assistanse som f\u00f8lge av at flere personer s\u00f8ker og tildeles BPA. Det er forutsatt at utm\u00e5ling av tjenester til personer med BPA skal v\u00e6re lik utm\u00e5ling som gj\u00f8res n\u00e5r tjenesten gis som praktisk bistand gitt av kommunens hjemmetjenester. Personer som f\u00e5r tjenesten organisert som BPA har langvarige og store behov for tjenester og det er naturlig at det utm\u00e5les flere timer n\u00e5r bistandsbehovene er omfattende. Samtidig ser vi at det kan ha utviklet seg en ulik forst\u00e5else for hva som er rett \u00e5 utm\u00e5le av tjenesten, avhengig av om tjenesten er organisert som BPA eller ikke. Forventningene til hva som skal inng\u00e5 i en BPA ordning fra brukerrepresentanter er stor og det er klare forventninger om at dette skal v\u00e6re et likestillingsverkt\u00f8y som gj\u00f8r det mulig \u00e5 leve fullt og helt som funksjonsfriske i det daglige. Kommunen har en stor vekst i utgiftene innen helse- og omsorgstjenestene og s\u00e6rlig til BPA. Styrkingen som ble gitt til kommunene da ordningen ble innf\u00f8rt, dekker ikke lenger utgiftene vi ser ordningen n\u00e5 har og finansieringsprinsippet i kommunelovens \u00a7 2-2 er dermed ikke lenger ivaretatt. Det er samtidig mangel p\u00e5 helse- og omsorgspersonell og vi er bekymret for om vi med fortsatt \u00f8kt ettersp\u00f8rsel etter denne tjenesten p\u00e5 sikt kan f\u00e5 problemer med \u00e5 sikre kvaliteten p\u00e5 viktige helse- og omsorgstjenester. R\u00e5det stiller seg positiv til at en n\u00e5 \u00f8nsker en gjennomgang av dagens utm\u00e5lingspraksis. Vi legger til grunn at byr\u00e5det \u00f8nsker \u00e5 oppn\u00e5 st\u00f8rre treffsikkerhet p\u00e5 utm\u00e5lingene ut ifra lovens form\u00e5l. Vi legger til grunn at en slik gjennomgang ikke har som overordnet m\u00e5l \u00e5 redusere tilskuddet, men f\u00e5 en riktig bruk av midlene. En slik gjennomgang kan jo og f\u00f8re til at en avdekker at utm\u00e5lingspraksis er for streng og at budsjettmidlene m\u00e5 \u00f8kes, selv om vi ser at byr\u00e5det forventer reduserte utgifter p\u00e5 kr 10,9 mill. \u00e5rlig. R\u00e5det tenker at en b\u00f8r starte med \u00e5 vurdere dagens praksis ut ifra loven knyttet til skal tildeling ved behov over 25 t pr uke og videre se p\u00e5 den kan vurderingen en skal gj\u00f8re for de som har behov som vurderes som mindre enn 25 t. Det er sentralt for r\u00e5det at en gjennomgang av dagens utm\u00e5lingspraksis har brukermedvirkning for \u00e5 sikre at de med reell erfaring med BPA-ordningen blir h\u00f8rt. Dette ogs\u00e5 for \u00e5 sikre at en forst\u00e5r forskjellen p\u00e5 BPA som en ordning som bidrar til deltagelse i samfunnet, det vil si utenfor husets fire vegger og hjemmehjelpstjenester/ praktisk bistand i hjemmet som skjer kun innenfor husets fire vegger. Det er viktig \u00e5 presisere at bekymring for mangel p\u00e5 helse- og omsorgspersonell ikke sl\u00e5r inn i BPA-ordningen men tvert imot fordi personell som brukes til BPA-ordningen har som oftest annen type kompetanse. R\u00e5det ber om \u00e5 bli invitert inn i evalueringsprosessen av dagens utm\u00e5lingspraksis av BPA. R\u00e5det ber om at bystyret tar dette innspillet med i debatten om budsjett. Med hilsen Kommunalt r\u00e5d for personer med funksjonsnedsettelse Harald Berge Breistein - leder Ragnhild Hvoslef Kr\u00fcger - seniorr\u00e5dgiver/r\u00e5dssekretariatet Dokumentet er godkjent elektronisk. Kopi: Byr\u00e5d Christian Haugen "
}