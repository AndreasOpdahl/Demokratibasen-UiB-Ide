{
  "dokument_id": "542a8b39-5e0e-5ae1-9611-9b444df0e4d6",
  "doc_type": "case_attachment",
  "kommune": 4601,
  "tittel": "Klage fra Harris Advokatfirma AS",
  "url": "https://bergen.kommune.no/politikere-utvalg/api/fil/bk360/9479102/Klage-fra-Harris-Advokatfirma-AS",
  "tekst": "Bergen kommune Plan- og bygningsetaten Sendes per epost til postmottak.planogbygg@bergen.kommune.no V\u00e5r referanse: Ansvarlig advokat: Dato: 1126897501/2754022 Olav Pedersen 06. oktober 2023 KOMMUNENS REF. BYGG-2023/11664 \u2013 GNR 26 BNR 171 \u2013 J. L. MOWINCKELS VEI 104 \u2013 KLAGE P\u00c5 RAMMETILLATELSE 1. Innledning Harris Advokatfirma AS er kontaktet av Rigmor Hj\u00f8rnevik Gjerde og Bjarte Hj\u00f8rnevik Gjerde for bistand i anledning ovennevnte sak. V\u00e5re klienter er hjemmelshavere til eiendommen J. L. Mowinckels vei 106 (gnr 26 bnr 51) i Bergen kommune, som grenser til J. L. Mowinckels vei 104 (heretter omtalt som eiendommen) BYGG-2023/11664 gjelder s\u00f8knad om legalisering av tiltak p\u00e5 eiendommen. I vedtak av 25. september 2023 ble det gitt rammetillatelse til f\u00f8lgende tiltak p\u00e5 eiendommen: \u2022 Tilbygg p\u00e5 enebolig, soverom og altan, soverom 19 m2 BRA og altan ca. 50 m2 BRA. Ingen ny boenhet \u2022 Bruksendring i underetasje, tilleggsdel til hoveddel. Totalt endret 46,6 m2 BRA. Ingen ny boenhet \u2022 Underbygging, blindkjeller til entre og bod. 32,7 m2 BRA \u2022 Vesentlig terrenginngrep \u2022 Trapp og murer, ca. lengde p\u00e5 mur, 7,45 meter \u2022 Fasadeendring Det ble gitt dispensasjon fra kommuneplanens arealdel punkt \u00a7 3.1 om plankrav, jf. plan- og bygningsloven \u00a7 19-2. Videre ble det gitt dispensasjon fra avstandsbestemmelsene i plan- og bygningsloven \u00a7 29-4, for bygging av mur inntil 0,274 meter fra nabogrense mot g\u00e5rdsnummer 26, bruksnummer 51, jf. plan- og bygningsloven \u00a7 19-2. P\u00e5 vegne av v\u00e5re klienter p\u00e5klages f\u00f8lgende deler av vedtaket: \u2022 Vesentlig terrenginngrep \u2022 Trapp og murer, ca. lengde p\u00e5 mur, 7,45 meter Det anf\u00f8res at: \u2022 Vedtaket oppfyller ikke saksbehandlingskravene \u2022 Vilk\u00e5rene for dispensasjon ikke er oppfylt Harris Advokatfirma AS Dreggsallmenningen 10/12 Postboks 4115 Sandviken Den norske advokatforening 5003 Bergen 5835 Bergen Globaladvocaten NO 921 027 583 MVA Tlf.:55 30 27 00 1126897501/2754022 harris.no Side 1 av 11 Det bes om at kommunens vedtak av 25. september 2023 delvis omgj\u00f8res med hjemmel i forvaltningsloven \u00a7 33, slik at dispensasjon ikke gis og at tillatelse til tiltakene ikke gis. Klagefristen er 16. oktober 2023, og klagen er rettidig. 2. Innledende bemerkninger om s\u00f8knadsprosessen V\u00e5re klienter opplever at tiltakshaver har v\u00e6rt lite im\u00f8tekommende og at h\u00e5ndteringen av innsendte nabomerknader har v\u00e6rt lite god. I nabovarsel sendt den 24.01.23 innga v\u00e5re klienter en rekke merknader til tiltakene som ble nabovarslet, og det ble samtidig etterspurt informasjon om ulike punkter som v\u00e5re klienter opplevde som mangelfullt beskrevet i nabovarselet. V\u00e5re klienter opplyser at sp\u00f8rsm\u00e5lene ikke ble besvart, men at de den 23.02.23 mottok et ytterligere nabovarsel. V\u00e5re klienter innga p\u00e5 nytt en merknad til nabovarselet. Fra merknaden hitsettes: Nabovarsel mottatt 23. februar er tiln\u00e6rmet identisk med nabovarsel mottatt 24. januar, eneste endring er fasade mot J. L. Mowinckels vei 102. Vi vil med dette bemerke at tiltakshaver har hatt en (1) m\u00e5ned til \u00e5 svare ut merknader fra oss som han mottok til sitt nabovarsel fra 24. januar. Tiltakshaver har hatt god mulighet til \u00e5 b\u00e5de komme oss i m\u00f8te p\u00e5 v\u00e5re innsigelser, men ogs\u00e5 til \u00e5 komme med en oppklaring p\u00e5 alle punkter i nabovarselet som er utydelige og mangelfullt beskrevet. Vi finner det kritikkverdig at han ikke har benyttet den ekstra m\u00e5neden til dette og frykter at vi m\u00e5 gjennom denne karusellen igjen ved en senere anledning. Vi ser at v\u00e5re kommentarer til mangelfulle plantegninger, uforklarte endringer i fasade mot oss, v\u00e5re sp\u00f8rsm\u00e5l rundt endringer av mur mm, ikke gis noen forklaring i dette nabovarselet heller og gjennom denne og tidligere nabovarsler/byggesak/ulovlighetsoppf\u00f8ring har tiltakshaver ikke vist noen reell vilje til endring eller im\u00f8tekommelse p\u00e5 noen som helst punkter rundt forst\u00f8tningsmur, terrengsenking og ulemper dette p\u00e5f\u00f8rer naboer. Om innsendte endelige bygges\u00f8knad suppleres med tilleggsinformasjon som Plan og Bygningsetaten mener burde v\u00e6rt tillagt nabovarselet s\u00e5 ber vi om at vi f\u00e5r mulighet til \u00e5 vurdere eventuell ny informasjon og komme med merknader hvis det ber\u00f8rer oss. Nabomerknadene er riktignok kommentert i s\u00f8knaden som ble sendt til kommunen. Av hensyn til naboene som blir ber\u00f8rt av tiltakene hadde imidlertid v\u00e5re klienter forventet at sp\u00f8rsm\u00e5lene deres ble besvart av tiltakshaver i forkant av bygges\u00f8knaden. 3. Bemerkninger til tiltakshavers fremstilling av sakens faktiske forhold knyttet til terrengniv\u00e5 og terrenginngrep s\u00f8r p\u00e5 eiendommen i grensen mot J. L. Mowinckels vei 106 I s\u00f8knaden opplyser tiltakshaver at: Tiltaket som oms\u00f8kes er tiln\u00e6rmet p\u00e5 samme niv\u00e5 som eksisterende terreng, jf. bildet over, og innsynet etter v\u00e5r vurdering den samme som f\u00f8r. 1 1 Hentet fra f\u00f8lgebrev til s\u00f8knad angitt som \u00abvedlegg til s\u00f8knad\u00bb s. 3. 1126897501/2754022 harris.no Side 2 av 11 V\u00e5re klienter er av den oppfatning at dette ikke medf\u00f8rer riktighet. I tegningsgrunnlaget vedlagt s\u00f8knaden legges f\u00f8lgende terrengniv\u00e5 til grunn: Utklipp fra tegning fasader Terrengniv\u00e5et angitt som eksiterende terrengniv\u00e5 samsvarer imidlertid ikke med dagens faktiske terrengniv\u00e5, som ble endret av n\u00e5v\u00e6rende hjemmelshaver i perioden 2016-2019. If\u00f8lge forrige hjemmelshaver ble terrengniv\u00e5et heller aldri etablert slik niv\u00e5et var angitt i opprinnelige innsendte tegninger. Niv\u00e5forskjellen kan best illustreres slik: Bilde som illustrerer dagens situasjon 1126897501/2754022 harris.no Side 3 av 11 Illustrasjon av omr\u00e5det f\u00f8r oppf\u00f8ring av st\u00f8ttemur og terrengheving Terrenget bak st\u00f8ttemuren er hevet med over 1 meter. Tidligere var dette omr\u00e5det en lavere planert skr\u00e5ning uten mulighet for oppholdelse. Terrenghevingen (planeringen) p\u00e5 oppsiden av muren som tiltakshaver har etablert p\u00e5 eiendommen, har tilrettelagt for opphold og bruk helt inntil nabogrensen. Deler av tiltakene som n\u00e5 oms\u00f8kes er allerede utf\u00f8rt. Innsynet til v\u00e5re klienters eiendom kan best illustreres slik: Illustrasjon av terrengheving og planering bak st\u00f8ttemur 1126897501/2754022 harris.no Side 4 av 11 Illustrasjon av innsyn p\u00e5 terrasse Illustrasjon av innsyn til kj\u00f8kkenvindu Oms\u00f8kte terrenginngrep og etablering av trapp og murer vil resultere i at h\u00f8yden p\u00e5 tilkomsten n\u00e5 er \u00f8kt med omtrent 1 meter og flyttet 2-3 meter n\u00e6rmere grensen. Noe som igjen resulterer i en betydelig endring i innsyn p\u00e5 v\u00e5re klienters eiendom. 4. Mangler ved kommunens vurdering 4.1. Feil ved faktum avgj\u00f8relsen bygger p\u00e5 I vedtakets pkt. 3.4 omtales VA-ledningen tilh\u00f8rende eiendommen gnr 26 bnr 176, som delvis er plassert over tiltakshavers eiendom. Fra vedtaket s. 5 hitsettes: 1126897501/2754022 harris.no Side 5 av 11 Det er n\u00e5 dokumentert at oms\u00f8kt mur ikke er plassert over VA-ledning som er til h\u00f8rt naboeiendom gardsnummer 26, bruksnummer 176. Det er gjennomf\u00f8rt p\u00e5visning av VA- ledningen som viser plasseringen ikke er i samsvar med kommunens kart data. Det forutsetter at tiltaket ellers er i henhold til TEK17 \u00a715.8 I forlengelsen av dette vises det til f\u00f8lgende bilder: I brev av 14. mars 2023 ettersp\u00f8r kommunen tilleggsopplysninger fra tiltakshaver. Fra brevet hitsettes: For \u00e5 kunne avgj\u00f8re s\u00f8knaden, trenger vi ytterligere dokumentasjon. Vi trenger f\u00f8lgende tilleggsopplysninger: \u2022 Dokumentasjon p\u00e5 faktisk plassering av avl\u00f8psledning. P\u00e5vising av faktisk plassering av avl\u00f8psledningen. Minste avstand fra tiltaket og avl\u00f8psledning m\u00e5 vises p\u00e5 situasjonskart. Basiskartet som er innlimt i vedtaket (ogs\u00e5 inntatt i utklippet over) er identisk med basiskartet vedlagt s\u00f8knaden i mars 2023, og p\u00e5viser slik vi leser kartet ikke minste avstand fra tiltaket og avl\u00f8psledning. Kartskissen utarbeidet av VITEK er ikke et basiskart, og det fremg\u00e5r uttrykkelig at \u00abDette er kun en kartskisse, den er ikke innm\u00e5lt\u00bb. 2 2 Inntatt som dokument 10 i kommunens systemer. Oversendt kommunen den 30.05.23. 1126897501/2754022 harris.no Side 6 av 11 Utklipp av kartskisse utarbeidet av VITEK I epost av 25.05.23, fra Johan Tore Madsen til Trygve Berg, som er videresendt kommunen den 30.05.23, opplyses det at: Vedlagt finner du dokumentasjon ifm. Trases\u00f8k. Kartutsnitt med inntegnet trase, og bilder fra utf\u00f8relsen som viser plassering og dybde i felt. Traseen er i overensstemmelse med muntlig beskrivelse fra ledningseier og gammel tegning innhentet fra VA-etaten. Ergo slik vi har lagt til grunn i v\u00e5r s\u00f8knad. Det fremg\u00e5r uttrykkelig av kartskissen til VITEK at den ikke er innm\u00e5lt. Tegningen viser heller ikke plassering i forhold til oms\u00f8kte tiltak. I den nevnte epost er det vedlagt en rekke bilder. V\u00e5re klienter er av den oppfatning at bildene angitt som bilde 3 og 4 viser at oppgitt avstand til r\u00f8rene ikke er korrekt, og underbygger behovet for at ledningen m\u00e5 innm\u00e5les ift. tiltakene. Utklipp bilde 3 Utklipp bilde 4 1126897501/2754022 harris.no Side 7 av 11 Det stilles da sp\u00f8rsm\u00e5l ved hvordan man med sikkerhet kan sl\u00e5 fast at oms\u00f8kt mur ikke er plassert over VA-ledning. Etter v\u00e5re klienters syn er det ikke fremlagt tilstrekkelig dokumentasjon som underbygger dette. I vedtaket forutsettes det at tiltaket ellers er i henhold til TEK 17 \u00a7 15.8. Det har ikke blitt foretatt en vurdering av om tiltaket bryter med TEK 17 \u00a7 15.8. Det vises i den forbindelse til veiledningen til TEK 17 \u00a7 15.8 (4) bokstav b nr. 2 hvor det presiseres at: Dersom kommunen gir tillatelse til overbygging av eksisterende avl\u00f8psledninger, m\u00e5 det iverksettes kompenserende tiltak som inntrekking av r\u00f8r eller annet. Ved overbygging av mindre stikkledninger (spillvannsledninger med innvendig diameter inntil 100 mm) kan det v\u00e6re tilstrekkelig \u00e5 legge til rette for inntrekking av nye r\u00f8r. Det foreligger dermed en reell fare for at saken bygger p\u00e5 feil faktisk grunnlag, som utgj\u00f8r en tilblivelsesfeil som m\u00e5 lede til ugyldighet, jf. fvl. \u00a7 41. 4.2. Begrunnelsesplikten er ikke oppfylt Kommunens vurdering av om det skal dispenseres fra plan- og bygningsloven \u00a7 29-4 annet ledd er inntatt i vedtakets side 10. Fra vedtaket hitsettes: I denne konkrete saken vil mur, terrenginngrep og trapp ha s\u00e6rs liten konsekvens for tap av luft lys og utsikt. I forhold til innsikt, kan man ikke forvente at naboer f\u00e5r noe innsyn siden dette er etter relativt tettbebygd str\u00f8k. Tiltaket vil ikke f\u00f8re til brannspredning. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra pbl. \u00a729-4 vurderes til \u00e5 gi bedre uteoppholdsareal p\u00e5 tomten samt bedre tilrettelegging av tilkomstvei til boligen. Ulempene vil v\u00e6re at tiltaket kommer s\u00e6rs n\u00e6rt nabogrense og nabo kan f\u00f8le p\u00e5 mer innsyn. Begrunnelsesplikten inneb\u00e6rer at forvaltningen plikter \u00e5 foreta en selvstendig vurdering av hver konkret sak, og gjengi begrunnelsen i vedtaket, jf. fvl. \u00a7 25, jf. bl.a. SOM-2008-985. Slik begrunnelsen i tillatelsen er utformet skaper det tvil om hvorvidt kommunen har gjort en tilstrekkelig grundig vurdering av om vilk\u00e5rene i plan- og bygningsloven \u00a7 19-2 er oppfylt. Det anf\u00f8res av den grunn at begrunnelsesplikten ikke er oppfylt, jf. fvl. \u00a7 25. Saksbehandlingsfeil som manglende begrunnelse medf\u00f8rer ugyldighet, og f\u00f8lgelig opphevelse, s\u00e5fremt det er en \u00abikke fjerntliggende mulighet\u00bb for at feilen \u00abkan ha virket inn\u00bb p\u00e5 vedtakets innhold, jf. fvl. \u00a7 41, jf. Rt. 2009 s 661 (Husebyskogen). 5. Vilk\u00e5rene for \u00e5 innvilge dispensasjon fra pbl. \u00a7 29-4 er ikke oppfylt 5.1. Innledning For enkelte av de oms\u00f8kte tiltakene \u2013 mer spesifikt det vesentlige terrenginngrepet og etablering av trapp og mur \u2013 er man avhengig av dispensasjon fra avstandsbestemmelsen i plan- og bygningsloven \u00a7 29-4. Kommunen vurderer det dithen at vilk\u00e5rene for \u00e5 innvilge oms\u00f8kte dispensasjon er oppfylt. 1126897501/2754022 harris.no Side 8 av 11 Fra denne side anf\u00f8res det at vilk\u00e5rene for \u00e5 innvilge dispensasjon fra pbl. \u00a7 29-4 ikke er oppfylt for tiltakene. Vi skal i det f\u00f8lgende begrunne v\u00e5rt standpunkt. 5.2. Vilk\u00e5rene i plan- og bygningsloven \u00a7 19-2 annet ledd er ikke oppfylt Plan- og bygningsloven \u00a7 19-2 annet ledd oppstiller to kumulative vilk\u00e5r som m\u00e5 v\u00e6re oppfylt for at dispensasjon skal kunne gis. Tiltakshaver m\u00e5 p\u00e5vise at hverken hensynene bak bestemmelsen det dispenseres fra eller hensynene i lovens form\u00e5lsbestemmelse eller nasjonale eller regionale interesser blir \u00abvesentlig tilsidesatt\u00bb. I tillegg m\u00e5 det p\u00e5vises at fordelene er \u00abklart st\u00f8rre\u00bb enn ulempene. Hovedhensynet bak plan- og bygningsloven \u00a7 29-4 andre ledd er \u00e5 hindre brannspredning til andre byggverk og ivareta behovet for luft, lys, utsikt samt hindre innsyn. Innsyn til naboeiendom er angitt som et av hovedhensynene bak bestemmelsen. I rundskriv H-2015-8 s. 15 uttales det uttrykkelig at ettersom lovgiver ved vedtakelsen av 4- metersgrensen i pbl. \u00a7 29-4 allerede har foretatt en avveining mellom utbyggers og naboenes interesser m\u00e5 det utvises tilbakeholdenhet med \u00e5 dispensere fra avstandskravet. Det skal med andre ord en del til for \u00e5 oppfylle de relativt strenge kravene for dispensasjon fra avstandskravet. Videre p\u00e5 s. 16 uttales det at Ved vurderingen av om vilk\u00e5rene for dispensasjon kan gis, b\u00f8r det foretas en vurdering av om det finnes alternative plasseringsmuligheter, fortrinnsvis med en plassering i samsvar med kravet til 4 meter avstand til nabogrense. Se i den forbindelse boken Pedersen, Sandvik m.fl. Plan- og bygningsrett (Oslo 2011), side 214 der det blant annet uttales: \u00abHvis det tiltakshaveren \u00f8nsker kan oppn\u00e5s p\u00e5 en annen m\u00e5te som ikke n\u00f8dvendiggj\u00f8r dispensasjon, vil det v\u00e6re et sterkt moment som taler mot at dispensasjon gis\u00bb. P\u00e5 denne bakgrunn er det ikke tvilsomt at terskelen for \u00e5 innvilge dispensasjon er h\u00f8y. Det at tiltakene som oms\u00f8kes allerede er helt eller delvis utf\u00f8rt/etablert, er uten betydning i vurderingen av om vilk\u00e5rene for \u00e5 innvilge dispensasjon er oppfylt. Som redegjort for i punkt 3 vil tillatelse til oms\u00f8kt terrenginngrep og etablering av trapp og mur, medf\u00f8re en betydelig endring i innsyn til v\u00e5re klienters eiendom. Oms\u00f8kte tiltak vil resultere i fullt innsyn b\u00e5de mot uteplassen samt kj\u00f8kken og stue, jf. bildene inntatt over i punkt 3. Det understrekes at plassering av mur tillates oppf\u00f8rt 0,274 fra nabogrensen, noe som i realiteten er i nabogrensen. En m\u00e5 her ogs\u00e5 se hen til st\u00f8rrelsen og h\u00f8yden p\u00e5 oms\u00f8kte tiltak. Murens lengde er oppgitt til \u00e5 v\u00e6re ca. 7,45 som m\u00e5 anses for \u00e5 v\u00e6re betydelig. I rundskriv H-2015-8 fremheves det uttrykkelig at det b\u00f8r foretas en vurdering av om det finnes alternative plasseringsmuligheter for tiltaket. Alternative plasseringsmuligheter for tiltakene er ikke vurdert. Det burde eksempelvis v\u00e6rt vurdert hvorvidt trappen kunne ha v\u00e6rt etablert n\u00e6rmere husveggen for \u00e5 minimere innsynet til v\u00e5re klienters eiendom. 1126897501/2754022 harris.no Side 9 av 11 Det anf\u00f8res at oms\u00f8kte tiltak inneb\u00e6rer en vesentlig tilsidesettelse av hensynene bak plan- og bygningsloven \u00a7 29-4. Det kan da ikke dispenseres fra bestemmelsen. Fordelene ved \u00e5 dispensere fra avstandsbestemmelsen oppgis til at det oppn\u00e5s bedre uteoppholdsareal p\u00e5 tomten samt bedre tilrettelegging av tilkomst til boligen. Loven oppstiller et krav om p\u00e5viste fordeler m\u00e5 v\u00e6re klart st\u00f8rre enn ulempene. Som redegjort for i punkt 3 inneb\u00e6rer dispensasjonen en betydelig ulempe for v\u00e5re klienter ettersom det n\u00e5 tilrettelegges for fullt innsyn til v\u00e5re klienters uteomr\u00e5de og stue/kj\u00f8kken. I vedlegg til s\u00f8knad opplyses det at terrenginngrepet f\u00f8rer til omtrent 4 m2 rettere gressplen og at st\u00f8ttemuren gir en fordel for bruken av gressarealet til lek og andre aktiviteter. Til dette bemerkes det at eiendommen allerede har et stort areal som er egnet til lek og andre aktiviteter. Fordelen tiltakshaver oppn\u00e5r st\u00e5r i klart misforhold til de ulempene v\u00e5re klienter p\u00e5f\u00f8res. N\u00e5r det gjelder bedret tilkomst til boligen stilles det sp\u00f8rsm\u00e5l ved n\u00f8dvendigheten av dette ettersom det p\u00e5 nordsiden av huset allerede finnes en trapp opp til hagen. Trappen er markert med r\u00f8d sirkel p\u00e5 bildet nedenfor. Flyfoto av eiendommen \u2013 trapp avbildet Videre viser de nye plantegningene for boligens underetasje at det er tenkt etablert en ny entre i boligens underetasje. Gitt at det skal etableres ny hovedentre i underetasjen, og det faktum at det allerede finnes en trappadkomst opp til hagen, vurderer vi det dithen at fordelene ikke overstiger ulempene. 1126897501/2754022 harris.no Side 10 av 11 P\u00e5 denne bakgrunn anf\u00f8res det at vilk\u00e5rene om at fordelene klart m\u00e5 overstige ulempene ikke er oppfylt. 6. Avslutning Med grunnlag i det ovennevnte bes det om at fagetaten foretar en ny vurdering av saken. Det anf\u00f8res at det ikke er grunnlag for \u00e5 innvilge dispensasjon fra pbl. \u00a7 29-4, og at vedtaket b\u00f8r omgj\u00f8res til at tillatelse til oms\u00f8kte terrenginngrep og etablering av trapp og murer ikke innvilges, jf. fvl. \u00a7 33 andre ledd. Vennligst ta kontakt dersom det er sp\u00f8rsm\u00e5l. Med vennlig hilsen Harris Advokatfirma AS Silje Herheim Eriksen Advokat she@harris.no 48 25 62 11 1126897501/2754022 harris.no Side 11 av 11 "
}