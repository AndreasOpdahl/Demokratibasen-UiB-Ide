{
  "dokument_id": "cd6ccff7-8359-5c32-925b-92d90b71bbb0",
  "doc_type": "case_attachment",
  "kommune": 4601,
  "tittel": "Fagnotat, datert 28.11.24",
  "url": "https://bergen.kommune.no/politikere-utvalg/api/fil/bk360/11722011/Fagnotat-datert-28-11-24",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: BYGG-2024/15939-11 (Arbeidssted) Saksbehandler: Thea Lindseth Dato: 28.11.2024 Fra PBE Byggesak Nord (Arbeidssted) Fagnotat: 25/37/0/0 Jonstadveien 40, dispensasjonss\u00f8knad for nybygg garasje Sjur Michelsen og Janne Thunes Tiltakshaver S\u00f8knad om dispensasjon fra kommuneplanens arealdel for oppf\u00f8ring av garasje, Tiltaket ca. 67 m2 BRA, i LNF-omr\u00e5de innenfor Byfjellsgrensen. Garasjen vil ogs\u00e5 v\u00e6re i strid med arealform\u00e5l vei i reguleringsplanen. KPA \u00a7 35.2 Friluftsliv (530) Bystyrets behandling Innenfor byfjellsgrensene skal s\u00f8knad om dispensasjon fra kommuneplanens arealdel avgj\u00f8res av bystyret. Kommuneplanens arealdel (KPA2018), vedtatt i Bystyret 19.06.2019, viser eiendommen som LNF og den ligger innenfor hensynssonene H530_3 Byfjellsgrense \u2013 vest og H560_132 Naturmilj\u00f8 - viltomr\u00e5de. Eiendommen omfattes av reguleringsplan ID 11860002, FYLLINGSDALEN. Planstatus BOLIGFELT X,TOMTEAREAL H,ENDRING, ikrafttredelsesdato 02.04.1971 og er regulert til sm\u00e5hus/eksisterende hus. Reguleringsplan under arbeid: FYLLINGSDALEN. GNR 25 BNR 230 MFL., VESTLUNDVEIEN Plan ID 4601_71120000. Dispensasjoner Kommuneplanens arealdel \u00a7 31 Landbruks-, natur- og friluftsomr\u00e5der Dispensasjon fra kommuneplanens arealdel \u00a7 31 Landbruks-, natur- og Forslag til vedtak friluftsomr\u00e5der anbefales innvilget. Med hilsen Plan- og bygningsetaten Sylvi S\u00f8vik Wathne Avdelingssjef Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Eiendom gnr. 25 bnr. 37 ligger innenfor arealform\u00e5l Landbruks-, natur- og friluftsomr\u00e5der i KPA2018, og hensynssone H530_3 Byfjellsgrense \u2013 vest. Tiltakshaverne opplyser i sin s\u00f8knad om dispensasjon at de mener dette har skjedd ved saksbehandlingsfeil i tidligere vedtatte kommuneplaner. Utdrag fra dispensasjonss\u00f8knad: V\u00e5re unders\u00f8kelser har vist at feilen har sitt utspring i utredningen forut for godkjenning av Forvaltningsplan for Byfjellene Vest i 2005. I denne legges det til grunn feil reguleringsplan for omr\u00e5det og feilaktig at v\u00e5re to eiendommer 25/37 og 25/38 er ubebygde og uregulerte. Disse uriktige opplysningene har s\u00e5 blitt forelagt bystyret, som p\u00e5 den bakgrunn gjennom KPA 2006 har omgjort eiendommene v\u00e5re til friluftsform\u00e5l (LNF) og plassert disse innenfor byfjellsgrensen. Feilen har ikke blitt oppdaget, og f\u00f8lgelig ikke rettet gjennom etterf\u00f8lgende KPAer. Feilen har sv\u00e6rt negative konsekvenser for oss som eiere. Eiendommene blir gjennom den endrede statusen underlagt strenge restriksjoner relatert til eventuelle tiltak. Dispensasjonss\u00f8knader er b\u00e5de krevende og kostbare. Eiendommene vil ogs\u00e5 lide av et betydelig verditap. Utdrag fra dispensasjonss\u00f8knad: Undertegnede grunneiere Sjur Michelsen og Janne Thunes anmoder om at v\u00e5re eiendommer tilbakef\u00f8res til den status de hadde forut for de feil og vedtak som beskrevet, m.a.o. en tilbakef\u00f8ring i samsvar med reguleringsplan 11860002 beliggende utenfor Byfjellsgrensen og ikke avsatt til friluftsomr\u00e5de (LNF). Fagetaten vil opplyse om at i kartgrunnlaget til kommunen, som viser situasjonsplan, er det morplan som vises, alts\u00e5 plan id 11860000, hvor deler av eiendommen er vist som uregulert. Endring av planen, som er den gjeldene planen p\u00e5 eiendommen, plan id. 11860002, er lagt inn i kartgrunnlaget som endringspunkt. Her er hele eiendommen vist som regulert til boligform\u00e5l, datert 02.04.1971. Dette kan medf\u00f8re h\u00e5ndteringsfeil, da det lett kan se ut som eiendommen er delvis uregulert hvis man ikke g\u00e5r inn manuelt og henter inn plan 11860002 i situasjonsplanen. Etter tiltakshavers \u00f8nske, ytret gjennom e-post korrespondanse i byggesaken datert 02.12.24, inntas fire punkter i fagnotatet som tiltakshaver mener oppsummerer saken: 1. Begge eiendommene ble ved en feil lagt innenfor byfjellsgrensen og omgjort til LNF form\u00e5l gjennom KPA 2006. Vedtaket den gang bygget p\u00e5 feil fakta; At eiendommene var ubebygd og uregulert. Sitat fra J\u00f8rgen Alrek i mail 24.10.23: \"I KPA 2006 ble de uregulerte byggearealene avsatt til LNF 25/37 m.fl.\" Det fremg\u00e5r at man da la til grunn reguleringsplan 11860000 og ikke den gjeldende reguleringsplanen 11860002 som viste at eiendommene i sin helhet var regulert til boligform\u00e5l. Vedtaket hadde IKKE blitt fattet dersom feilen ikke hadde blitt gjort. Dette er bekreftet av planavdeling/byfjellsforvalter i mail av 28.4.23 ved Mette Iversen. Sitat: \"Byggesaken og eventuelt endring av reguleringsplan er nok ikke fanget opp her. Dersom det hadde v\u00e6rt kjent at det var gitt tillatelse til bygging ville byfjellsgrensen Saksnummer BYGG-2024/15939 Side 2 av 8 blitt trukket slik at bebygd eiendom ikke ble inkludert.\" Det kan for \u00f8vrig legges til at eiendommene de siste hundre \u00e5rene heller ikke har v\u00e6rt \u00e5pen for alminnelig ferdsel. 2. Til tross dets inngripende karakter har vi som grunneiere ikke blitt varslet verken f\u00f8r eller etter vedtaket ble fattet. If\u00f8lge professor Ingunn Myklebust skulle forvaltningslovens bestemmelser om enkeltvedtak v\u00e6rt anvendt, dersom prosessen skulle ha v\u00e6rt lovlig. (hun er professor i plan og bygningsrett samt i forvaltningsrett) (jfr. side 5 i s\u00f8knad, 5. avsnitt) 3. Etter vedtaket i 2006 har det ikke v\u00e6rt foretatt noen ny utredning eller vurdering relatert til eiendommene og heller ingen andre relevante opplysninger har tilkommet saken. Dette er bekreftet i mail fra J\u00f8rgen Alr\u00e6k 25.10.23. Sitat: \"Seksjonsleder for Kommuneplan i Plan- og bygningsetaten har bekreftet at dette skjedde i tilknytning til KPA 2006 og at det ikke har v\u00e6rt ny utredning eller nye vurderinger av disse eiendommene etter dette\". Med andre ord har feilen fra 2006 fulgt alle etterf\u00f8lgende KPA-er. 4. Bystyret har ikke p\u00e5 noe tidspunkt i \u00e5rene som har g\u00e5tt blitt gjort kjent med at det har blitt feilinformert og derav fattet et vedtak for v\u00e5re eiendommer basert p\u00e5 feil faktagrunnlag - og f\u00f8lgelig har bystyret heller aldri blitt gitt anledning til \u00e5 rette opp feilen. For utfyllende informasjon om dette vises det i sin helhet til vedleggene \u00abs\u00f8knad\u00bb, \u00abkorrespondanse med planavdelingen\u00bb og \u00abbehov for tilleggsopplysninger\u00bb (e-post), hvor tiltakshaverne retter seg til Bystyret direkte med anmodning om \u00e5 rette opp i feilen. 2. S\u00f8knaden Det s\u00f8kes om dispensasjon fra arealform\u00e5l Landbruks-, natur- og friluftsomr\u00e5der i KPA2018, for oppf\u00f8ring av en garasje p\u00e5 ca. 67 m2 BRA. Denne skal behandles av Bystyret da eiendommen ligger innenfor Byfjellsgrense vest, jf. KPA2018 \u00a7 35.2. I tillegg til nevnte dispensasjon er etablering av ny garasje p\u00e5 eiendommen avhengig av dispensasjon fra arealform\u00e5l vei i reguleringsplan 11860002, FYLLINGSDALEN. BOLIGFELT X,TOMTEAREAL H,ENDRING. Dette er en dispensasjon fagetaten behandler. Tiltak etter plan- og bygningsloven \u00a720-3 med et omfang og en p\u00e5virkning p\u00e5 omgivelsene som kan sammenlignes med tiltak etter plan- og bygningsloven \u00a720-4 kan unntas plankrav etter 3.2.1. St\u00f8rrelse og omfang m\u00e5 vurderes i forhold til om de har vesentlig negativ innvirkning p\u00e5 omgivelsene. Vi har i denne saken vurdert at tiltaket kan unntas plankravet. St\u00f8rrelse og plassering av garasjen ble omarbeidet etter uttale fra Bymilj\u00f8etaten. St\u00f8rrelsen ble redusert med 18,26 m2, og den ble flyttet noe, slik at behov for tilfylling ble mindre (se vedleggene datert 16.12.24). Tiltakshaver forklarer plassering med behov for snuplass. Det er begrenset hvor langt inn p\u00e5 eksisterende planert terreng det er mulig \u00e5 etablere garasjen uten at det vanskeliggj\u00f8r snuman\u00f8vre for st\u00f8rre biler. Saksnummer BYGG-2024/15939 Side 3 av 8 3. Fagetatens vurdering Nabovarsling Dispensasjonss\u00f8knaden er nabovarslet uten merknader. H\u00f8ringsuttaler Seksjon for n\u00e6ring og landbruk har kommet med uttale datert 06.11.24: Saksnummer BYGG-2024/15939 Side 4 av 8 Bymilj\u00f8etaten har kommet med uttale datert 20.11.24: Saksnummer BYGG-2024/15939 Side 5 av 8 S\u00f8knaden er sendt Statsforvalteren i Vestland og Vestland fylkeskommune. Det er ikke mottatt uttalelse. 4. Dispensasjon Det s\u00f8kes om dispensasjon fra kommuneplanen \u00a7 31.1 for oppf\u00f8ring av garasje. Tiltaket er ikke i tr\u00e5d med retningslinjene da den ligger innenfor relevante hensynssoner, H530_3 Byfjellsgrense \u2013 vest og H560_132 Naturmilj\u00f8 \u2013 viltomr\u00e5de, og er i strid med arealform\u00e5let i reguleringsplanen. Saksnummer BYGG-2024/15939 Side 6 av 8 I LNF-omr\u00e5dene er f\u00f8lgende tiltak tillatt: a. Tiltak som er n\u00f8dvendig for g\u00e5rdens n\u00e6ringsvirksomhet b. Enkel tilrettelegging for friluftsliv. c. N\u00f8dvendige transformatorer i distribusjonsnettet for str\u00f8m. Det s\u00f8kes om dispensasjon da tiltaket ikke omfattes av unntak som nevnt over. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. S\u00f8ker begrunner s\u00f8knad om dispensasjon med \u00e5 anf\u00f8re saksbehandlingsfeil gjort i tidligere vedtatte kommuneplaner (se vedlegg for utfyllende informasjon). Tiltakshaver beskriver her hvordan eiendommen aldri skulle v\u00e6rt omgjort til LNF-omr\u00e5de beliggende innenfor Byfjellsgrense \u2013 vest. I denne konkrete saken vurderer fagetaten at dispensasjon fra KPA \u00a7 31.1 kan innvilges. Bymilj\u00f8etaten har i sin uttale bedt om at garasjen trekkes nordvest for \u00e5 hindre behovet for terrengfyllinger. Dette for \u00e5 ivareta verdiene innenfor sv\u00e6rt viktig friluftsomr\u00e5de Damsg\u00e5rdsfjellet \u2013 Kanadaskogen. Tiltakshaver har omarbeidet tiltaket etter uttalen, og redusert garasjen i st\u00f8rrelse, samt endret plassering slik at behov for terrenginngrep blir mindre omfattende. Tiltaket er av mindre omfang, og en dispensasjon vil etter fagetatens syn ikke medf\u00f8re negative konsekvenser for bruk av Byfjellenes naturomr\u00e5der eller allmenn tilgjengelighet i omr\u00e5det. Oppf\u00f8ring av garasje antas heller ikke \u00e5 gi negative konsekvenser som \u00f8kt slitasje p\u00e5 naturomr\u00e5der, endret trafikkforhold, reduksjon av naturforhold eller skadelige effekter p\u00e5 natur, landskap eller de offentlige tilgjengelige omr\u00e5dene som omkranser eiendommen. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra bestemmelsen vurderes til at garasjen etableres p\u00e5 en bebygd eiendom og vil ikke privatisere naturomr\u00e5der mer enn slik situasjonen er i dag. Tiltakshaver f\u00e5r mulighet til \u00e5 utvikle tomten sin med en garasje, som etter tiltakshavers syn, har den mest hensiktsmessige plasseringen ift. adkomst og estetisk tilpasning. Fagetaten kan ikke se spesielle negative konsekvenser ved \u00e5 innvilge dispensasjon da tiltakshaver har omarbeidet tiltaket for \u00e5 im\u00f8tekomme Bymilj\u00f8etatens \u00f8nske i uttale datert 20.11.24. Etter en samlet vurdering vil fordelene v\u00e6re klart st\u00f8rre enn ulempene. Saksnummer BYGG-2024/15939 Side 7 av 8 5. Konklusjon Tiltaket er av mindre omfang, og en dispensasjon vil etter fagetatens syn ikke medf\u00f8re negative konsekvenser for bruk av Byfjellenes naturomr\u00e5der eller allmenn tilgjengelighet i omr\u00e5det. Vedlegg: 1. Oversiktskart som lokaliserer tiltaket i forhold til omgivelser 2. Oversiktsfoto som supplement til oversiktskart 3. Situasjonsplan 4. Relevant skriftlig dokumentasjon, herunder vedtak, klage og evt. tilsvar 5. Relevante tegninger Saksnummer BYGG-2024/15939 Side 8 av 8 "
}