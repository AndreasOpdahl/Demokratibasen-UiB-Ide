{
  "dokument_id": "02627b5e-fde1-5e6e-82d6-a757f78eb5e7",
  "doc_type": "case_attachment",
  "kommune": 4601,
  "tittel": "Uttale fra kommuneoverlegen til byr\u00e5dets forslag til handlings- og \u00f8konomiplan for 2025- 2028 Budsjett 2025",
  "url": "https://bergen.kommune.no/politikere-utvalg/api/fil/bk360/11627108/Uttale-fra-kommuneoverlegen-til-byradets-forslag-til-handlings-og-okonomiplan-for-2025-2028-Budsjett-2025",
  "tekst": " BEHO kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/44145-2 Margrethe Moss-Iversen Saksbehandler: Fra Lundeg\u00e5rd Byr\u00e5dsavdeling for eldre, helse og omsorg Dato: 3. desember 2024 Uttale fra kommuneoverlegen til byr\u00e5dets forslag til handlings- og \u00f8konomiplan for 2025- 2028 Budsjett 2025 Viser til sak 150/24 i m\u00f8te i Utvalg for helse og sosial 04.12.2024, vedlagt f\u00f8lger uttale fra kommuneoverlegen ang\u00e5ende forslag til Handlings- og \u00f8konomiplan for 2025-2028 Budsjett 2025. Grunnlag for oversendelse: Folkehelseloven \u00a727 \u00abKommunen skal ha n\u00f8dvendig samfunnsmedisinsk kompetanse for \u00e5 ivareta oppgaver etter loven her. Det skal ansettes en eller flere kommuneleger som medisinsk-faglig r\u00e5dgiver for kommunen for \u00e5 ivareta blant annet: a) samfunnsmedisinsk r\u00e5dgivning i kommunens folkehelsearbeid, jf. \u00a7\u00a7 4 til 7, herunder epidemiologiske analyser, jf. \u00a7 5 annet ledd\u00bb Kommuneoverlegen har \u00f8nsket \u00e5 bidra med vedlagte r\u00e5d og vi ber om at disse f\u00f8lger med behandling av budsjett for 2025 i bystyret. Byr\u00e5dens kommentar til uttalen: Som resten av landets kommuner st\u00e5r vi overfor en sv\u00e6rt krevende \u00f8konomisk situasjon. Det \u00f8konomiske handlingsrommet er betydelig svekket, og denne utfordringen vil vedvare i \u00e5rene som kommer. Byr\u00e5den deler den bekymring som kommuneoverlegen har spilt inn i forbindelse med \u00e5rets budsjett - forebygging er sv\u00e6rt viktig for p\u00e5 sikt \u00e5 redusere behov for helsehjelp. Den situasjonen vi st\u00e5r i n\u00e5 med mangel p\u00e5 helsepersonell, h\u00f8yt sykefrav\u00e6r og en sv\u00e6rt krevende kommune\u00f8konomi, er ikke unik for Bergen. Over hele landet rapporteres det om kommuner som ser seg n\u00f8dt til \u00e5 kutte i tjenestetilbudet til innbyggerne. Et svekket \u00f8konomisk handlingsrom gir utfordringer med \u00e5 prioritere helsefremmende og forebyggende tiltak. For kommunene er det krevende \u00e5 m\u00e5tte velge mellom forebygging og behandling. Forebygging er sv\u00e6rt viktig i det lange l\u00f8p, men innbyggerne som har behov for viktige helsetjenester her og n\u00e5, m\u00e5 v\u00e6re sikret forsvarlige tjenester. Byr\u00e5det har tross en krevende situasjon, kommet med et budsjettforslag som vil ha positiv innvirkning p\u00e5 befolkningens helse og livskvalitet i det lange l\u00f8p: Byr\u00e5det \u00f8ker budsjettene til barnehage og skole, som er et viktig innsatsomr\u00e5de i folkehelsearbeidet. Dette er en viktig arena for utjevning av sosiale helseforskjeller. Vi fortsetter det gode samarbeidet med frivilligheten, vi styrker eldreomsorgen og innsatsen p\u00e5 psykisk helse blant unge. Vi har en egen satsing p\u00e5 kommunikasjon mot den eldre delen av befolkningen hvor vi formidler viktig kunnskap og gode r\u00e5d som setter seniorer i stand til \u00e5 ta valg som reduserer risiko for sykdom og funksjonstap. Denne satsingen videref\u00f8res. Vi er n\u00f8dt til \u00e5 ta grep som over tid reduserer kommunens kostnader til et b\u00e6rekraftig niv\u00e5. Det er tvingende n\u00f8dvendig med strenge \u00f8konomiske prioriteringer i \u00e5rene som kommer. M\u00e5let er at Bergen kommune fortsatt skal levere gode tjenester til innbyggerne. God helse er viktig for den enkelte og den enkelte er en viktig ressurs for samfunnet. Som byr\u00e5d med ansvar for befolkningens helse og livskvalitet har jeg fortsatt ambisjoner for folkehelsearbeidet. Det er samfunns\u00f8konomisk smart \u00e5 forebygge. Derfor legger Byr\u00e5det ogs\u00e5 snart frem en strategi for kommunens folkehelsearbeid, med m\u00e5l om en helsefremmende og b\u00e6rekraftig samfunnsutvikling. Med hilsen Marte Joan Monstad \u2013 Byr\u00e5d for eldre, helse og omsorg Dokumentet er godkjent elektronisk. Vedlegg Uttale fra kommuneoverlegen til byr\u00e5dets forslag til handlings- og \u00f8konomiplan for 2025- 2028 Budsjett 2025 "
}