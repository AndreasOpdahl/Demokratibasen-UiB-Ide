{
  "dokument_id": "9534fbd9-c8a3-5d74-9679-0edc00fbf80c",
  "doc_type": "case_attachment",
  "kommune": 4601,
  "tittel": "H\u00f8ring NOU 2024 13 Lov og frihet ",
  "url": "https://bergen.kommune.no/politikere-utvalg/api/fil/bk360/10750812/Horing-NOU-2024-13-Lov-og-frihet-",
  "tekst": "I f\u00f8lge liste Deres ref V\u00e5r ref Dato 24/2430- 28. juni 2024 H\u00f8ring NOU 2024: 13 Lov og frihet \u2014 Negativ sosial kontroll, \u00e6resmotivert vold, tvangsekteskap, kj\u00f8nnslemlestelse, psykisk vold og ufrivillig utenlandsopphold \u2013 juridiske problemstillinger og forslag til regelverksendringer Arbeids- og inkluderingsdepartementet sender herved NOU 2024: 13 Lov og frihet \u2014 Negativ sosial kontroll, \u00e6resmotivert vold, tvangsekteskap, kj\u00f8nnslemlestelse, psykisk vold og ufrivillig utenlandsopphold \u2013 juridiske problemstillinger og forslag til regelverksendringer p\u00e5 offentlig h\u00f8ring. Regjeringen Solberg oppnevnte 3. september 2021 et lovutvalg for \u00e5 utrede de samlede juridiske problemstillingene i saker som gjelder negativ sosial kontroll, \u00e6resrelatert vold, tvangsekteskap, kj\u00f8nnslemlestelse og psykisk vold. Lovutvalget er en oppf\u00f8lging av tiltak 21 i handlingsplanen \u00abFrihet fra negativ sosial kontroll og \u00e6resrelatert vold (2021-2024)\u00bb. Lovutvalget skulle i henhold til mandatet s\u00e6rlig vurdere om barn og unge som er utsatt for slike handlinger har et godt nok rettsvern, eller om det er behov for endringer i lovgivningen. Lovutvalget skulle ogs\u00e5 vurdere om fenomenene er tilstrekkelig regulert i norsk lov og om Norge oppfyller sine menneskerettslige forpliktelser p\u00e5 omr\u00e5det. Lovutvalget la fram sin utredning den 24. juni 2024. Den er tilgjengelig p\u00e5 regjeringens nettside: NOU 2024: 13 - regjeringen.no Lovutvalget har blant annet lagt frem forslag innenfor f\u00f8lgende omr\u00e5der: Postadresse Kontoradresse Telefon* Avdeling Saksbehandler Postboks 8019 Dep Akersgata 64 22 24 90 90 Integreringsavdelingen Nikolaos 0030 Oslo Org.nr. Kratimenos postmottak@aid.dep.no www.aid.dep.no 983 887 457 22 24 88 83 \u2022 endringer i straffeloven, blant annet at bestemmelsene om mishandling i n\u00e6re relasjoner gj\u00f8res bedre tilpasset s\u00e6rtrekk i \u00e6resvoldssaker. Videre at tvangsekteskap og barneekteskap inntas som utnyttelsesform\u00e5l i bestemmelsen om menneskehandel (Hurdalsplattformen). Det foresl\u00e5s ogs\u00e5 en strengere og mer omfattende bestemmelse om barneekteskap og at \u00e6resmotiv synliggj\u00f8res som en straffeskjerpende omstendighet. \u2022 tiltak og reguleringer i barneloven og barnevernsloven, blant annet at det skal legges vekt p\u00e5 om barnets rett til medvirkning og selvbestemmelse er alvorlig krenket n\u00e5r det vurderes om det er grunn til \u00e5 tro at et barn blir utsatt for alvorlig omsorgssvikt. \u2022 tiltak f\u00f8r, under og etter et ufrivillig utenlandsopphold, blant annet reguleringer om utreiseforbud, oppholdstillatelse, fri rettshjelp og straff, og ettervern for risikoutsatte barn. Det foresl\u00e5s ogs\u00e5 \u00e5 synliggj\u00f8re at en yrkesut\u00f8ver plikter \u00e5 melde fra til barnevernstjenesten n\u00e5r det er grunn til \u00e5 tro at et barn blir eller vil bli utsatt for skadelig utenlandsopphold. Arbeids- og inkluderingsdepartementet inviterer h\u00f8ringsinstansene til \u00e5 vurdere lovutvalgets utredning. Alle kan avgi h\u00f8ringsuttalelser. Vi ber h\u00f8ringsinstansene vurdere om det er behov for \u00e5 forelegge utredningen for underliggende virksomheter eller andre som ikke er nevnt i h\u00f8ringslisten. Departementet ber om at det angis til hvilken del eller kapittel i NOUen h\u00f8ringsuttalelsen knytter seg. Fristen for \u00e5 sende inn h\u00f8ringssvar er 28. oktober 2024. Les og svar p\u00e5 h\u00f8ringen her: www.regjeringen.no/id3047331 Vi gj\u00f8r oppmerksom p\u00e5 at uttalelser er offentlige etter offentlighetsloven og blir publisert p\u00e5 regjeringens nettside. Vi ber om at h\u00f8ringssvar sendes inn digitalt ved \u00e5 bruke skjemaet for h\u00f8ringssvar p\u00e5 regjeringen.no. Med hilsen Toril Melander Stene (e.f.) avdelingsdirekt\u00f8r Lene Smith Walaas seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 2 "
}