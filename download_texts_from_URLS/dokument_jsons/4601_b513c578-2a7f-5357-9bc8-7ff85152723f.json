{
  "dokument_id": "b513c578-2a7f-5357-9bc8-7ff85152723f",
  "doc_type": "case_attachment",
  "kommune": 4601,
  "tittel": "Eldrer\u00e5dets innspill til detaljreguleringsplan for Frieda Fasmers minne",
  "url": "https://bergen.kommune.no/politikere-utvalg/api/fil/bk360/10543979/Eldreradets-innspill-til-detaljreguleringsplan-for-Frieda-Fasmers-minne",
  "tekst": " Eldrer\u00e5det Til Intern korrespondanse Utvalg for milj\u00f8 og byutvikling/Bystyret V\u00e5r referanse: 2024/00193-41 Saksbehandler: Ragnhild Hvoslef Kr\u00fcger Fra Dato: 31. mai 2024 Eldrer\u00e5det Eldrer\u00e5dets innspill til detaljreguleringsplan for Frieda Fasmers minne Eldrer\u00e5det behandlet saken i m\u00f8te 29. mai, sak 103/24. R\u00e5det har ingen konkrete forslag til saken, men noen innspill som vi ber om at tas med i det videre arbeidet. P\u00e5 s. 5 i saksfremlegget st\u00e5r det St\u00f8y Deler av planomr\u00e5det er omfattet av gul st\u00f8ysone som f\u00f8lge av vegtrafikkst\u00f8y. Beregninger viser at en liten del av byggets fasade vil ha et st\u00f8yniv\u00e5 som overskrider nedre grenseverdi, 55 dB, for gul st\u00f8ysone for boliger med 1-3 dB. Sykehjemsplasser blir ikke definert som en boenhet og st\u00f8ykravene vil derfor ikke v\u00e6re gjeldende. Byggteknisk forskrift stiller ikke krav til st\u00f8y for pleieinstitusjoner. PBE vurderer at st\u00f8yniv\u00e5et vil v\u00e6re akseptabelt. Eldrer\u00e5det er overrasket over at sykehjemsplasser ikke er underlagt de samme st\u00f8ykravene som andre boliger. Sykehjem er pr definisjon beboernes hjem. I tillegg er dette en gruppe som er i sitt hjem hele tiden, i motsetning til de fleste andre i befolkningen. Det vil si at st\u00f8y her vil v\u00e6re mer plagsomt enn for andre boliger. Med hilsen Eldrer\u00e5det Nils M\u00e6hle - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: BBU - Seksjon forvaltning og samhandling (Arbeidssted) "
}