{
  "dokument_id": "6fd79289-a68a-5a24-b1da-10dcb049cf89",
  "doc_type": "case_presentation",
  "kommune": 4601,
  "tittel": "Nedre Totland bofellesskap. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/10011615/Framstilling-Nedre-Totland-bofellesskap-Gjennomforingsvedtak",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2019/86211-2 Nedre Totland bofellesskap. Gjennomf\u00f8ringsvedtak Hva saken gjelder: \u00abBoligl\u00f8ftet Bergen \u2013 Riktig bolig til rett tid\u00bb, vedtatt i bystyret 19.06.2019, er et program for \u00e5 etablere flere boliger for personer med utviklingshemming. Det ble i saken besluttet at det skulle etableres 130 nye boliger tilpasset for ulike behov. I bystyrem\u00f8te den 31.01.2024 ble det vedtatt rullering av planen Et helt liv med mening, vekst og utvikling 2018 \u2013 2028, som er en videref\u00f8ring av programmet. Nedre Totland bofellesskap er et prosjekt under det overordnede programmet Boligl\u00f8ftet. Eiendommen er tidligere brukt til Riple skole, nedlagt i 2016. I Husbankens boligpolitiske m\u00e5lsetting er det blant annet et m\u00e5l at antall boenheter som samlokaliseres ikke skal v\u00e6re for h\u00f8yt. P\u00e5 Nedre Totland er det derfor planlagt 6 boliger for psykisk utviklingshemmede personer med utfordrende adferd. Denne saken gjelder endelig vedtak om gjennomf\u00f8ring av Nedre Totland bofellesskap. Fagetatens vurdering og anbefaling: Den gamle skoletomten og beliggenheten egner seg godt til nytt bofellesskap for denne beboergruppen, som drar nytte av rolige, skjermede omgivelser og gode turmuligheter. Prosjektbeskrivelse: Skoletomten omfatter eksisterende skolebygg, oppf\u00f8rt i 1983 (til h\u00f8yre i foto), samt et aktivitetsomr\u00e5de som nyttes av nabolaget (nederst i foto). 1 Skolebygget er tenkt ombygget til tjenestebase, mens boliger oppf\u00f8res som et nytt bygg som blir tilkoblet eksisterende bygningsmasse. Det er tenkt at aktivitetsplassen skal best\u00e5 og forbli tilgjengelig ogs\u00e5 for n\u00e6rmilj\u00f8et. Planomr\u00e5det omfatter ytterligere et bygg, tidligere brukt som l\u00e6rerbolig (r\u00f8d bolig \u00f8verst i foto). Bygget er i sv\u00e6rt d\u00e5rlig forfatning, det egner seg sv\u00e6rt d\u00e5rlig for ombygging, og er besluttet revet. Bofellesskapet omfatter 6 leiligheter (ca. 56 m2), og en tjenestebase for 9 ansatte. Tjenestebasen skal ogs\u00e5 romme en hybel for ansatte som kan benyttes til s\u00e5kalt medleverturnus (held\u00f8gnturnus) dersom beboer er et barn. Prosjektet omfatter totalrehabilitering og innvendig ombygging av skolebygget. Nybygget skal kobles p\u00e5 eksisterende bygg, og vil v\u00e6re arkitektonisk tilpasset skolen og topologien p\u00e5 tomten. Leilighetene inneholder ett soverom og \u00e5pen stue- og kj\u00f8kkenl\u00f8sning. Hver enhet f\u00e5r privat, s\u00f8rvendt hage eller balkong. Tjenestebase inneholder garderober tilpasset to skift, aktivitetsrom, rom for nattevakt, kontorer, m\u00f8terom, pauserom, medisinrom, samt kopirom og lager. Uteomr\u00e5det bevares i stor grad som det er. De st\u00f8rste tilpasningene vil gj\u00f8res i den nordligste delen av eiendommen, p\u00e5 tunet mellom byggene. Det etableres felles parkerings- plass p\u00e5 rivningstomten til tidligere l\u00e6rerbolig. Grunnet tomtens beliggenhet vil de ansatte i stor grad m\u00e5tte kj\u00f8re til jobb. I tillegg til sykkelparkering er det lagt opp til 1 parkeringsplass pr. ansatt, som gir 9 p-plasser. Det settes av ytterligere 4 plasser til bes\u00f8kende og felles bil for bofellesskapet. Parkeringsbehovet kan variere noe, og fordelingen vil kunne justeres deretter. Offentlige parkeringsplasser langs Totlandsvegen kan ogs\u00e5 benyttes. Det etableres parkering for elektrisk rullestol med lademulighet. Vurderingene er gjort i tett dialog med brukerrepresentanter. Ferdigstillelse er planlagt 3. kvartal 2026. \u00d8konomiske konsekvenser: Budsjettstatus: I gjeldende handlings- og \u00f8konomiplan (2024-27) er vedtatt brutto totalramme for prosjektet p\u00e5 kr 104,5 mill. Av disse er 12,4 mill. avsatt tidligere \u00e5r (t.o.m. 2023), mens resterende 92,1 mill. er budsjettert i \u00f8konomiplanperioden 2024-27. Prosjektet har tidligere v\u00e6rt finansiert fra budsjettpost BUD584 \u00abBoligl\u00f8ftet Bergen \u2013 nye 2 boliger\u00bb, en samlepott disponert av bestillende Byr\u00e5dsavdeling for eldre, helse og omsorg for alle tiltak som defineres som en del av Boligl\u00f8ftet. I budsjett for 2023 ble prosjektet skilt ut p\u00e5 egen budsjettpost og ansvar overf\u00f8rt til Etat for utbygging (EFU) som utf\u00f8rende enhet. Kalkyle og estimater for investeringsprosjektet: Det er utarbeidet en kostnadskalkyle p\u00e5 basis av gjennomf\u00f8rt forprosjekt. I tr\u00e5d med Etat for utbyggings rutiner for gjennomf\u00f8ring av investeringsprosjekter med kostnadsestimat over 50 mill. ble det gjennomf\u00f8rt en ekstern usikkerhetsanalyse i juni 2022. I usikkerhetsanalysen blir det utf\u00f8rt en grundig gjennomgang av prosjektets forutsetninger og risikomomenter, og kostnadskalkylen kvalitetssikres. Det gj\u00f8res kvalifiserte anslag p\u00e5 kostnad og sannsynlighet ved prosjektets usikkerheter av en bredt sammensatt gruppe, og disse analyseres ved hjelp av en matematisk modell. Som del av resultatet fremkommer prosjektets forventete kostnad (P50), samt dets anbefalte totale kostnadsramme (P85). Ved usikkerhetsniv\u00e5 P50 er det en sannsynlighet p\u00e5 50 % for at prosjektet kan gjennomf\u00f8res innenfor det angitte bel\u00f8pet. Ved budsjettering anbefales det benyttet bel\u00f8pet som i modellen betegnes som P85, dvs. der det er 85 % sannsynlig at prosjektets sluttkostnad vil havne innenfor rammen. Basert p\u00e5 resultatene fra usikkerhetsanalysen, prisjustering og kvalitetssikring av kalkylen er forventet prosjektkostnad (P50) p\u00e5 98 mill., mens anbefalt total kostnadsramme er beregnet til 104,5 mill. Prosjektet er utformet slik at det oppfyller krav til st\u00f8tte fra Husbanken for tilskudd til etablering av omsorgsboliger. Med satser for 2024 utgj\u00f8r dette 11,5 mill., noe som medf\u00f8rer at Bergen kommunes egenfinansiering av prosjektets totale investeringsramme reduseres til 93 mill. f\u00f8r fradrag for MVA-kompensasjon. Prosjektet har en relativ h\u00f8y pris pr. m2 sammenlignet med for eksempel Land\u00e5sveien 33 bofellesskap. Dette skyldes forhold som: \u2022 Etablering av f\u00e5 enheter, mht. det aktuelle tiltakets spesifikke brukergruppe. \u2022 Etablering av egen medlever-hybel, i tillegg til tjenestebase. \u2022 Ny infrastruktur som drikkevannsbr\u00f8nn, energibr\u00f8nner og nedgravde brannslukke- vanntanker, grunnet beliggenhet. \u2022 Generelle kostnader forbundet med byggeprosjekt som i liten grad p\u00e5virkes av antall enheter, som reguleringsplan, interessentmedvirkning, klima- og milj\u00f8krav mm. Areal per bruker (arealeffektiviteten) er ogs\u00e5 lavere enn et ved et nybygg da en skal bevare og transformere ett tidligere skolebygg som er noe st\u00f8rre enn arealbehovet. Hele bygnings- massen vil likevel m\u00e5tte oppgraderes. Eksisterende l\u00e6rerbolig skal rives. Kapitalkostnader: Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen over viser en sjablongmessig totaloversikt over kapitalkostnadene som vil belastes driftsbudsjett i nedbetalingsperioden. Man har i beregningen lagt til grunn at ikke hele bel\u00f8pet vil bli l\u00e5nefinansiert, fordi man vil motta noe i MVA-kompensasjon. MVA-kompensasjonen tar 3 utgangspunkt i et gjennomsnitt av den faktisk mottatte MVA-kompensasjonen de siste 3 \u00e5rene. Denne vil v\u00e6re lavere enn 25 % fordi en del kostnader ikke er kompensasjonsberettigede. I tillegg er det statlige Husbanktilskuddet hensyntatt. Tabellen baserer seg p\u00e5 de rentesatsene som ligger til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnadene vil bli. Driftskonsekvenser: Kalkulatoriske kostnader for investeringen er beregnet til 5,3 mill. per \u00e5r ved angitt kostnadsramme. Utgifter til FDVU hos byggeier er estimert \u00e5 utgj\u00f8re 0,4 mill. per \u00e5r. I tillegg kommer driftskostnader hos bruker av bygg, som er beregnet \u00e5 utgj\u00f8re 31,4 mill. per \u00e5r, herunder l\u00f8nnskostnader og andre driftskostnader. Totalt sett er driftskonsekvensene av investeringen dermed beregnet til 37,1 mill. per \u00e5r. Byr\u00e5dets vurdering og anbefaling/konklusjon: Boligl\u00f8ftet er et viktig boligprogram \u00e5 f\u00e5 gjennomf\u00f8rt. Byr\u00e5det vurderer at det beskrevne boligprosjektet p\u00e5 Totland er et godt og hensiktsmessig tilbud til denne beboergruppen, b\u00e5de med tanke p\u00e5 beliggenhet, med rolige, skjermede omgivelser, og at det er kort vei til gode turomr\u00e5der. Felles aktivitetsomr\u00e5de med n\u00e6rmilj\u00f8et vil ogs\u00e5 kunne ha en positiv virkning for fellesskapet i omr\u00e5det. Byr\u00e5det anbefaler at prosjektet gjennomf\u00f8res som beskrevet i saken. Begrunnelse for framleggelse til bystyret: Budsjettfullmaktenes pkt. 2.3, bokstav g) Gjennomf\u00f8ring av investeringsprosjekt over 50 mill. kroner vedtas i bystyret. Byr\u00e5det innstiller til bystyret \u00e5 fatte f\u00f8lgende vedtak: 1. Prosjektet Nedre Totland bofellesskap med en anbefalt total investeringsramme p\u00e5 104,5 millioner gjennomf\u00f8res. 2. Investeringsramme p\u00e5 104,5 mill. innarbeidet i vedtatt handlings- og \u00f8konomiplan bevilges til prosjektet. Budsjettavsetning fremg\u00e5r av f\u00f8lgende tabell: Dato: 19. mars 2024 Christine B. Meyer Byr\u00e5dsleder Dokumentet er godkjent elektronisk. Vedlegg: Fagnotat av 12. februar 2024 Kostnadsskjema F\u00f8lgeskjema til gjennomf\u00f8ringsvedtak 4 "
}