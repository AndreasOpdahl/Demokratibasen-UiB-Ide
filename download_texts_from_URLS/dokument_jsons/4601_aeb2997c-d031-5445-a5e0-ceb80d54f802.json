{
  "dokument_id": "aeb2997c-d031-5445-a5e0-ceb80d54f802",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 08052024, Sak 132/24, Gjennomf\u00f8ringsvedtak Holtavegen VA-anlegg",
  "url": "https://bergen.kommune.no/politikere-utvalg/api/fil/bk360/10446860/Innstilling-vedtak-Gjennomforingsvedtak-Holtavegen-VA-anlegg",
  "tekst": "Gjennomf\u00f8ringsvedtak Holtavegen VA-anlegg Bergen bystyre behandlet saken i m\u00f8tet 08.05.2024 sak 132/24 og fattet f\u00f8lgende vedtak: 1. Prosjektet for fornying av VA-ledninger ved Holtaveien VA-anlegg gjennomf\u00f8res med en kostnadsramme p\u00e5 73 mill. 2. Prosjektkostnaden dekkes over investeringsbudsjettet p\u00e5 f\u00f8lgende budsjettposter og tjenester: Tjeneste 34510 Distribusjon av vann: \u2022 Budsjettpost 822037 Holtaveien va-anlegg med 28,75 mill. \u2022 Budsjettpost 800400 Distribusjon av vann med 7,25 mill. Tjeneste 35310 Avl\u00f8psnett / innsamling av avl\u00f8psvann: \u2022 Budsjettpost 822037 Holtaveien va-anlegg med 28,75 mill. \u2022 Budsjettpost 900400 Avl\u00f8psnett / innsamling av avl\u00f8psvann med 8,25 mill. Bergen bystyres behandling Ingrid Nergaard Fjeldstad (V) ba om habilitetsvurdering p\u00e5 bakgrunn av at hennes foreldre bor i Holtavegen. Hennes far er ogs\u00e5 medlem av styret til R\u00e5 borettslag som Holtavegen tilh\u00f8rer. Bystyret legger til grunn at det foreligger partstatus etter forvaltningslovens \u00a7 2 f\u00f8rste ledd bokstav e, ved at vedtaket i saken pga. veiens lengde og antall ber\u00f8rte ellers \u00abdirekte gjelder\u00bb Fjeldstad sine foreldre. Det f\u00f8lger da av \u00a7 6 f\u00f8rste ledd bokstav b at en folkevalgt automatisk er inhabil n\u00e5r vedkommende er \u00abi slekt eller svogerskap med en part i opp- eller nedstigende linje eller i sidelinje s\u00e5 n\u00e6r som s\u00f8sken\u00bb. Slektninger i \u00aboppstigende linje\u00bb er foreldre, besteforeldre osv. P\u00e5 bakgrunn av dette kjente Bergen bystyre Fjeldstad inhabil til \u00e5 behandle sak 132/24. Grete Line Simonsen (V) m\u00f8tte. Joel Ysteb\u00f8 (KrF) ba om habilitetsvurdering til saken fordi hans farmor bor i Holtavegen. Det samme gj\u00f8r hans tante og onkel. Bystyret legger til grunn at det foreligger partstatus etter forvaltningslovens \u00a7 2 f\u00f8rste ledd bokstav e, ved at vedtaket i saken pga. veiens lengde og antall ber\u00f8rte ellers \u00abdirekte gjelder\u00bb Ysteb\u00f8 sin farmor, tante og onkel. Det f\u00f8lger av \u00a7 6 f\u00f8rste ledd bokstav b at en folkevalgt automatisk er inhabil n\u00e5r vedkommende er \u00abi slekt eller svogerskap med en part i opp- eller nedstigende linje eller i sidelinje s\u00e5 n\u00e6r som s\u00f8sken\u00bb. Slektninger i \u00aboppstigende linje\u00bb er foreldre, besteforeldre osv. Det er alts\u00e5 Ysteb\u00f8 sitt slektskap til sin farmor som medf\u00f8rer inhabilitet i denne saken. P\u00e5 bakgrunn av dette kjente Bergen bystyre Ysteb\u00f8 inhabil til \u00e5 behandle sak 132/24.Ingen representanter tok ordet. Ola Grytten (KrF) m\u00f8tte. Votering: Innstillingen punkt 1-2 ble vedtatt enstemmig. Utvalg for finans, kultur og n\u00e6ring behandlet saken i m\u00f8tet 24.04.2024 sak 57/24 og avga f\u00f8lgende innstilling: Utvalgets innstilling og bystyrets vedtak er likelydende. Utvalg for milj\u00f8 og byutvikling hadde saken til orientering i m\u00f8tet 25.04.2024 sak 130/24: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret. Byr\u00e5det behandlet saken i m\u00f8tet 04.04.2024 sak 97/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 2 "
}