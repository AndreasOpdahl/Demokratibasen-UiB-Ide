{
  "dokument_id": "8f78db02-1c67-5483-8eed-d4d60023a210",
  "doc_type": "case_presentation",
  "kommune": 4601,
  "tittel": "Rekkef\u00f8lgekrav Gneist Arena. Gjennomf\u00f8ringsvedtak ",
  "url": "https://bergen.kommune.no/politikere-utvalg/api/fil/bk360/10760556/Framstilling-Rekkefolgekrav-Gneist-Arena-Gjennomforingsvedtak-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/138506-6 Rekkef\u00f8lgekrav Gneist Arena. Gjennomf\u00f8ringsvedtak Hva saken gjelder: I Fana bydel bygges nytt friidrettsanlegg ved Fana stadion, kalt Gneist arena (GA), i privat regi. Anlegget skal st\u00e5 ferdig i mai 2025. Denne saken gjelder gjennomf\u00f8ringsvedtak for etablering av rekkef\u00f8lgekrav som er et vilk\u00e5r i rammetillatelsen for Gneist Arena. Rekkef\u00f8lgekravene er knyttet opp mot reguleringsplan for en del av Fana Stadion. Fagetatens vurdering og anbefaling: Prosjektbeskrivelse: Rekkef\u00f8lgekravene omhandler oppgradering av ca. 100 meter kommunal vei, Siljust\u00f8lsvegen, og ca. 300 meter fylkesveg, Grimseidsvegen, samt parkeringsplass. Rekkef\u00f8lgekravene m\u00e5 v\u00e6re ferdig opparbeidet f\u00f8r Gneist arena f\u00e5r brukstillatelse. 1 Tiltakene i prosjektet omfatter: \u2022 Siljust\u00f8lsvegen opparbeides med tilh\u00f8rende gang-sykkelveg/fortau inkludert kryss med Grimseidvegen. \u2022 Fortau p\u00e5 \u00f8stsiden av Grimseidvegen langs bygningene ved Fana stadion og s\u00f8r til innkj\u00f8rselen til stadion ved etablert buss-sl\u00f8yfe. \u2022 Utbedring av Grimseidvegen med separat fortau og sykkelveg fra buss-sl\u00f8yfe til enden av Fana stadion ved avkj\u00f8rsel. \u2022 Etablering av parkeringsplass p\u00e5 gnr./bnr. 119/35 s\u00f8rvest for Siljust\u00f8lsvegen/Gneist arena. \u2022 Nye st\u00f8ttemurer og flytting av lysmast ved Fana stadion grunnet breddeutvidelser p\u00e5 vei. Grunnerverv: Det er avdekket behov for permanent erverv mot tilst\u00f8tende eiendommer som blir ber\u00f8rt i forbindelse med breddeutvidelse og oppgraderinger av veien. Det vil bli utarbeidet arbeidsavtaler med ber\u00f8rte naboer. Faseplaner for gjennomf\u00f8ring av rekkef\u00f8lgekravene: Det er utarbeidet faseplaner for gjennomf\u00f8ring av prosjektet. Det ligger mye infrastruktur i grunnen som m\u00e5 hensyntas ved gjennomf\u00f8ring av prosjektet, herunder hovedledninger for fjernvarme og h\u00f8yspent. Fjernvarmer\u00f8r kan kun avdekkes i strekk p\u00e5 fem meter om gangen, og gravearbeider m\u00e5 skje etappevis. Det m\u00e5 etableres ny trase for h\u00f8yspent f\u00f8r eksisterende kabler kan kobles om. Arbeidene p\u00e5 og ved vei vil kreve midlertidig omlegging av gangveier og regulering av trafikk. I juli 2025 skal det arrangeres U23 EM i friidrett ved Fana stadion, og det er en forventning fra arrang\u00f8r og bestiller at det ikke skal v\u00e6re p\u00e5g\u00e5ende anleggsarbeider i omr\u00e5det ved gjennomf\u00f8ring av arrangementet. Gneist arena skal etter planen ferdigstilles mai 2025, og vil benyttes under U23 EM. Faseplanene er derfor utarbeidet for \u00e5 sikre n\u00f8dvendig infrastruktur til Gneist arena, n\u00f8dvendig opparbeiding av st\u00f8ttemurer og ferdigstilling av Siljust\u00f8lsvegen f\u00f8r planlagt stopp i juni 2025. Resterende arbeider i Grimseidvegen, inkludert resterende st\u00f8ttemurer og flytting av lysmast ved Fana stadion, er planlagt etter EM. For at Gneist arena skal f\u00e5 midlertidig brukstillatelse i mai 2025, er det behov for \u00e5 s\u00f8ke dispensasjon fra de rekkef\u00f8lgekravene som ikke er ferdigstilt f\u00f8r EM. Planlagt fremdrift blir da som f\u00f8lger: Utlysning konkurranse i markedet august 2024 \u2022 Kontraktsignering/oppstart november 2024 \u2022 Delfrist gjennomf\u00f8ring (fase 1 -3) mai 2025 \u2022 Planlagt opphold i arbeider juni 2025 2 \u2022 Ferdigstilling rest rekkef\u00f8lgekrav august 2025 - april 2026 (fase 4-6) \u00d8konomiske konsekvenser: Budsjettstatus: I gjeldende handlings- og \u00f8konomiplan (2024-27) er det vedtatt brutto totalramme for prosjektet p\u00e5 kr. 57 mill. Av disse er 1,2 mill. avsatt tidligere \u00e5r (t.o.m 2023), mens resterende 55,8 mill. er budsjettert i \u00f8konomiplanperioden 2024-27. Prosjektet bygger videre p\u00e5 et driftsprosjekt som gjaldt kostnadsestimering av rekkef\u00f8lgekravet. Prosjektet ble f\u00f8rst satt p\u00e5 investeringsprogrammet i 2023, vedtatt totalramme var da 6 mill. og omhandlet detaljprosjektering. I 2024 mottok EFU bestilling p\u00e5 utf\u00f8relse av rekkef\u00f8lgekravet med en tilh\u00f8rende investeringsramme p\u00e5 57 mill. Kalkyle og estimater for investeringsprosjektet: Det er utarbeidet en kostnadskalkyle p\u00e5 basis av gjennomf\u00f8rt detaljprosjektering. I tr\u00e5d med Etat for utbyggings rutiner for gjennomf\u00f8ring av investeringsprosjekter med kostnadsestimat over 50 mill. er det gjennomf\u00f8rt en ekstern usikkerhetsanalyse 27.05.2024. I usikkerhetsanalysen blir det utf\u00f8rt en grundig gjennomgang av prosjektets forutsetninger og risikomomenter, og kostnadskalkylen kvalitetssikres. Det gj\u00f8res kvalifiserte anslag p\u00e5 kostnad og sannsynlighet ved prosjektets usikkerheter av en bredt sammensatt gruppe, og disse analyseres ved hjelp av en matematisk modell. Som del av resultatet fremkommer prosjektets forventete kostnad (P50), samt dets anbefalte totale kostnadsramme (P85). Ved usikkerhetsniv\u00e5 P50 er det en sannsynlighet p\u00e5 50 % for at prosjektet kan gjennomf\u00f8res innenfor det angitte bel\u00f8pet. Ved budsjettering anbefales det benyttet bel\u00f8pet som i modellen betegnes som P85, dvs der det er 85 % sannsynlig at prosjektets sluttkostnad vil havne innenfor rammen. Rapport fra usikkerhetsanalyse angir en forventet prosjektkostnad (P50) p\u00e5 77,4 mill, mens anbefalt total kostnadsramme er beregnet til 87,5 mill. Den anbefalte kostnadsrammen p\u00e5 87,5 mill. avviker fra investeringsrammen i gjeldende Handlings- og \u00f8konomiplan med 30,5 mill. Dette har hovedsakelig bakgrunn i endringer i prosjektets omfang som har framkommet etter levert kostnadsestimat h\u00f8sten 2022. I tillegg er administrasjonskostnadene til gjennomf\u00f8ringen av prosjektet estimert mer detaljert, samt at det er lagt til forventet tillegg og usikkerhetsavsetning som framkom av ekstern usikkerhetsanalyse. Driftskonsekvenser: Det er ikke beregnet fremtidige utgifter til forvaltning, drift og vedlikehold ettersom arbeider skal overtas av Vestland fylkeskommune og Bymilj\u00f8etaten. Kapitalkostnader: Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen under viser en totaloversikt over kapitalkostnadene som vil belastes driftsbudsjett i nedbetalingsperioden. Man har i beregningen lagt til grunn at ikke hele bel\u00f8pet vil bli l\u00e5nefinansiert, fordi man vil motta noe i mva.-kompensasjon. Tabellen baserer seg p\u00e5 de rentesatsene som ligger til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnadene vil bli. 3 Byr\u00e5dets vurdering og anbefaling/konklusjon: Gneist Arena er en gave til Bergen by og vil gi et stort og viktig l\u00f8ft til friidrettsmilj\u00f8et i kommunen. Kommunens bidrag til dette l\u00f8ftet er \u00e5 legge til rette for at arenaen kan realiseres, ved at man gjennomf\u00f8rer de rekkef\u00f8lgekrav som er n\u00f8dvendig. Byr\u00e5det anbefaler at tiltakene gjennomf\u00f8res slik saken beskriver. Begrunnelse for framleggelse til bystyret: Budsjettfullmaktenes pkt. 2.3 bokstav g) om gjennomf\u00f8ringsvedtak sier at vedtak om gjennomf\u00f8ring av investeringsprosjekt over 50 mill. kroner fattes av bystyret. Byr\u00e5det innstiller til bystyret \u00e5 fatte f\u00f8lgende vedtak: 1. Prosjektet Gneist arena, rekkef\u00f8lgekrav med en anbefalt total investeringsramme p\u00e5 87,5 millioner gjennomf\u00f8res. Prosjektleders styringsm\u00e5l settes til 77,4 mill. 2. Investeringsramme p\u00e5 57 mill. innarbeidet i vedtatt handlings- og \u00f8konomiplan bevilges til prosjektet. Budsjettavsetning fremg\u00e5r av f\u00f8lgende tabell: 3. Udekket behov p\u00e5 30,5 mill. bevilges prosjektet. Midlene vil bli innarbeide ved rullering av handlings- og \u00f8konomiplan. Dato: 6. august 2024 Christine B. Meyer Jacob M\u00e6hle Byr\u00e5dsleder Byr\u00e5d for finans Dokumentet er godkjent elektronisk. Vedlegg: Fagnotat av 3. juli 2024 F\u00f8lgeskjema til gjennomf\u00f8ringsvedtak Kostnadsskjema 4 "
}