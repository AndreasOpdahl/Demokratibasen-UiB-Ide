{
  "dokument_id": "b6683be8-8c68-5ea8-b024-45602b94726c",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29042025, Sak 126/25, Innbyggerforslag - Nei til hotell i Strandgaten 223",
  "url": "https://bergen.kommune.no/politikere-utvalg/api/fil/bk360/12589648/Innstilling-vedtak-Innbyggerforslag-Nei-til-hotell-i-Strandgaten-223",
  "tekst": "Innbyggerforslag - Nei til hotell i Strandgaten 223 Bergen bystyre behandlet saken i m\u00f8tet 29.04.2025 sak 126/25 og fattet f\u00f8lgende vedtak: Innbyggerforslaget avvises. Chris J\u00f8rgen Knudsen R\u00f8dland (H) fremsatte p\u00e5 vegne av H, FrP, BL, INP, Sp og PP f\u00f8lgende protokolltilf\u00f8rsel: Viser til at det kommer en politisk klagesak som skal behandle tiltaket. Bergen bystyres behandling F\u00f8lgende representanter tok ordet: Geir Steinar Dale (A), Chris J\u00f8rgen Knudsen R\u00f8dland (H), Rune Bakervik (A), Andreas Madsen Berg (SV), Ingrid Nergaard Fjeldstad (V), Mailiss Solheim-\u00c5kerblom (R), Eira Vilde Martinsen Garrido (SV). Forslag fremsatt i bystyret: Geir Steinar Dale (A) fremsatte p\u00e5 vegne av A og R f\u00f8lgende alternative forslag: Bystyret st\u00f8tter innbyggerforslaget om \u00e5 si nei til etablering av hotell i Strandgaten 223, og ber byr\u00e5det legge dette til grunn for den p\u00e5g\u00e5ende klagebehandlingen i saken. Andreas Madsen Berg (SV) fremsatte p\u00e5 vegne av SV f\u00f8lgende tilleggsforslag: Bystyret ber byr\u00e5det legge frem en prinsippsak om korttidsutleie i Bergen der en belyser kommunen sitt handlingsrom for regulering av korttidsutleie og mulighet for sanksjonering. Merknader fremsatt i bystyret: Eira Vilde Martinsen Garrido (SV) fremsatte p\u00e5 vegne av SV f\u00f8lgende merknad: Bystyret st\u00f8tter intensjonen til innbyggerforslaget og vil oppfordre tiltakshaver ved Strandgaten 223 til \u00e5 ta dette til vurdering i prosessen med videre klagesaksbehandling. Votering: Alternativt forslag fra A og R fremsatt av Geir Steinar Dale (A), fikk 30 stemmer (A, SV, MDG, V, R), og var dermed falt. Innstillingen ble vedtatt med 36 stemmer (H, FrP, BL(4), INP, KrF, Sp, PP). Tilleggsforslag fra SV fremsatt av Andreas Madsen Berg (SV), fikk 32 stemmer (A, SV, MDG, V, R, KrF), og var dermed falt. Merknad fra SV fremsatt av Eira Vilde Martinsen Garrido (SV), fikk 27 stemmer (A, SV, MDG, R), og var dermed falt. Utvalg for milj\u00f8 og byutvikling behandlet saken i m\u00f8tet 10.04.2025 sak 90/25 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 27.03.2025 sak 68/25 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}