{
  "dokument_id": "179ece4d-f590-531b-b1ed-d9b23cad3ccb",
  "doc_type": "case_attachment",
  "kommune": 4601,
  "tittel": "Omgj\u00f8ringsvedtak datert 07.01.2025",
  "url": "https://bergen.kommune.no/politikere-utvalg/api/fil/bk360/12012606/Omgjoringsvedtak-datert-07-01-2025",
  "tekst": " Plan- og bygningsetaten Adresseinformasjon fylles inn ved ekspedering. V\u00e5r referanse: KLAGE-2024/16431-6 Se mottakerliste nedenfor. Saksbehandler: Daniel Holm\u00e5s Aalerud Dato: 07.01.2025 Omgj\u00f8ring av vedtak Eiendom : Gnr 43 Bnr 245 Adresse : Midtunvegen 28 Tiltakshaver : OPTIBO UTBYGGING AS Tiltaket : Nytt bygg - Boligform\u00e5l 1. Saken gjelder Det vises til klage datert 07.09.2024 med suppleringer datert 31.10.2024. 2. Vedtak - Vedtak datert 13.09.2024 omgj\u00f8res jf. fvl. \u00a7 33(2). - S\u00f8knad om oppf\u00f8ring av trapp mot eiendommens vestside avsl\u00e5s jf. pbl. \u00a7 29- 4. - H\u00f8ydeforskjellen skal l\u00f8ses med opparbeidet gangvei med fast dekke. Vedtak datert 13.09.2024 er ellers gyldig. Plan- og bygningsetaten vil sende ut et korrigert vedtak i saken. 3. Begrunnelse for vedtaket Vedtak av 13.09.2024 er p\u00e5klaget av naboer i Midtunvegen 36, Sura Mohammed Aziz og Omas Saad Mahmoud Hikmat, og Midtunvegen 40, Henning Andre Lien og Sikje Trengereid Lien. Klager er representert av Huseiernes Advokatkontor. Plan- og bygningsetaten vil \u00abforeta de unders\u00f8kelser klagen gir grunn til\u00bb. Vedtaket kan \u00aboppheves\u00bb eller \u00abendres\u00bb dersom klagen finnes begrunnet jf. fvl. \u00a7 33(2). 3.1. Om klagen Klage med suppleringer gjengis kortfattet her. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Klager fremmer at det ikke er gjort en tilstrekkelig konkret vurdering av dispensasjonss\u00f8knaden hva gjelder regulert parkeringsdekning, da det ikke framkommer hva som er hensynet bak reguleringsplanens parkeringskrav. Det fremmes ogs\u00e5 at bakdelene ved \u00e5 dispensere er st\u00f8rre enn fordelene da med henvisning til tilkomstveiens t\u00e5leevne og behovet for parkering for boligenes brukergruppe. Det fremmes at tiltaket gir innsynsulemper for nabo, videre at det ikke er gjort noen konkret vurdering av ulemper for nabo som f\u00f8lge av at de nye boligene f\u00e5r utsikt direkte mot klagers bolig. Det fremmes ogs\u00e5 at det er gitt tillatelse til en mur langs tomtegrensen, uten at det er innhentet n\u00f8dvendig nabosamtykke eller dispensasjon for denne plasseringen. Det fremmes ogs\u00e5 at kommunen burde vurdert om allmenne verneinteresser begrunner regulert utnyttelsesgrad slik at motstridsregelen i KPA2018 \u00a7 2.4.2 ikke kommer til anvendelse. Det fremmes at utearealer i tiltaket ikke er tilstrekkelig vurdert og at st\u00f8yulemper fra tiltaket skulle blitt utredet videre. Det er ogs\u00e5 fremmet tilleggsmerknader den 31.10.2024 som fremmer at tillatelse til riving av l\u00f8e ikke er tilstrekkelig grunngitt eller vurdert ut fra kulturminneinteresser knyttet til bygningen. 3.2. Fagetatens vurdering av klagen Det vesentlige momentet for utfallet av saken her har v\u00e6rt forholdet til plan- og bygningslovens \u00a7 29-4 og plasseringen av mur og trapp mot eiendommens vestside. Dette sp\u00f8rsm\u00e5let behandles f\u00f8rst. Hva gjelder anf\u00f8rsler knyttet til mur langs tomtegrense, samt trapp og tilst\u00f8tende vangemur, er dette forholdet nevnt i nabomerknadene som har kommet fram i tiltaket. I denne sammenheng har tiltakshaver gjort tilpasninger ved \u00e5 fristille muren fra de \u00f8vrige byggetiltakene slik at \u00abingen murer er h\u00f8yere enn 1 meter i firemetersbeltet fra nabogrense\u00bb1 samtidig som muren ikke har fysisk sammenheng med byggetiltakene for \u00f8vrig. Muren ligger langs en trapp. Ogs\u00e5 denne er innenfor 4-meters grensen. Trappen g\u00e5r fra terrengniv\u00e5, og ned i terrenget mot parkeringskjeller. H\u00f8ydeangivelser i situasjonsplanen viser at opprinnelig terrengs niv\u00e5 vil opprettholdes i etablert situasjon, slik at det ikke er snakk om \u00e5 etablere nye fyllinger innenfor 4-metersgrensen. Selve parkeringskjelleren blir liggende 4 meter fra nabogrense, under terreng. Det dreier seg da om en st\u00f8ttemur p\u00e5 inntil 1 meter i h\u00f8yde jf. SAK10 \u00a7 4-1, hvilket ikke kommer i strid med pbl. \u00a7 29-4 s\u00e5 lenge forutsetningene som s\u00f8knaden bygger p\u00e5, om at denne ikke blir bygningsmessig forbundet med andre tiltak, er oppfylt. Det er planlagt en trapp ved muren. Selv om trappen ligger under terrengniv\u00e5, vil avstandskravet etter pbl. \u00a7 29-4 fortsatt komme til anvendelse2. Dette gjelder s\u00e5fremt tiltaket er \u00abbygningsmessig forbundet\u00bb med tiltaket for \u00f8vrig. Dersom trappen ikke er bygningsmessig forbundet med resten av bygget, vil tillatelse til utplassering av trapp kunne gis etter pbl. \u00a7 29- 1 Fra s\u00f8kers kommentarer til nabomerknadene 2 Etter departementets uttalelser i sak 18/4685-5 Saksnummer KLAGE-2024/16431 Side 2 av 8 4(2) lit. b. 4-metersregelen kan ogs\u00e5 komme til anvendelse ved samtidig oppf\u00f8ring av flere mindre tiltak, som hver for seg ville v\u00e6re unntatt etter reglene i SAK10 \u00a7 4-1. Departementet fremmer at \u00abbygningsmessig forbundet\u00bb ikke er n\u00e6rmere definert i plan- og bygningsloven eller i byggesaksforskriften, i motsetning til begrepet \u00abfrittliggende bygning\u00bb. Departementet konkluderer med at \u00abHva som menes med bygningsmessig forbundet f\u00f8lger heller ikke entydig etter en alminnelig spr\u00e5klig forst\u00e5else. Departementet mener derfor at hva som anses som bygningsmessig forbundet er en vurdering som kommunen m\u00e5 foreta i det enkelte tilfellet.\u00bb3 I en tolkningsuttalelse til pbl. \u00a7 29-4 dr\u00f8fter departementet hva som kan omfattes av \u00ablignende mindre tiltak\u00bb jf. pbl. \u00a7 29-4 lit b. Som \u00abmindre tiltak\u00bb regnes bygninger som verken har samlet bruksareal eller bebygd areal over 50m2, og andre mindre tiltak som ikke er m\u00e5leverdige. Videre at: \u00abEtter deparementets vurdering oppfyller et nedsenket sv\u00f8mmebasseng som beskrevet, isolert sett definisjonen i TEK17 \u00a7 6-4 og kan defineres som \"lignende mindre tiltak\", etter pbl. \u00a7 29-4. En st\u00f8ttemur har for sin del ikke noe m\u00e5leverdig areal, men kan ogs\u00e5 v\u00e6re omfattet og m\u00e5 vurderes av kommunen i det enkelte tilfellet. For tiltak som ikke omfattes av reglene om unntak fra s\u00f8knadsplikt, f.eks. en mindre forst\u00f8tningsmur som plasseres n\u00e6rmere nabogrensen enn 1 meter, jf. SAK10 \u00a7 4-1 f\u00f8rste ledd bokstav e nr. 6, hvor det eksplisitt er tatt stilling til tiltakets omfang med hensyn til avstand til nabogrense, h\u00f8yde og lengde, vil bestemmelsen i pbl. \u00a7 29-4 komme til anvendelse. Vi bemerker at dersom det er fastsatt egne bestemmelser om tillatt avstand fra nabogrense i byggesaksforskriften (SAK10) \u00a7 4-1 (tiltak som ikke krever s\u00f8knad og tillatelse), gjelder ikke avstandskravet i pbl. \u00a7 29-4 andre ledd. N\u00e5r slike tiltak oppfyller kravene i SAK10 \u00a7 4-1 er det f\u00f8lgelig ikke n\u00f8dvendig med s\u00e6rskilt godkjenning fra kommunen.\u00bb Sp\u00f8rsm\u00e5let blir da om ogs\u00e5 trappen m\u00e5 anses \u00e5 v\u00e6re bygningsmessig forbundet med muren, eller andre deler av tiltaket. Om den er det, ville plasseringen av denne v\u00e6re avhengig av dispensasjon eller samtykke fra nabo jf. pbl. \u00a7 29-4 (2) lit a. Departementet har uttalt at kravet om at tiltaket m\u00e5 v\u00e6re helt \u00abfrittliggende\u00bb ikke kan forst\u00e5s som absolutt. Det vises da til at begrepet \u00abfrittliggende\u00bb i byggeteknisk forskrift er avgrenset til \u00e5 gjelde \u00abbygning\u00bb4. Videre f\u00f8lger det av samme tolkningsuttalelse at: 3 Tolkningsuttalelse i sak 18/2257-2 4 Tolkningsuttalelse i sak 21/3636-3 Saksnummer KLAGE-2024/16431 Side 3 av 8 \u00abKommunen kan etter pbl. \u00a7 29-4 tredje ledd godkjenne en n\u00e6rmere plassering enn avstandskravene i pbl. \u00a7 29-4 andre ledd forutsetter, uten at det er n\u00f8dvendig med dispensasjon etter pbl. \u00a7 19-2. Slik godkjenning kan enten gis n\u00e5r eier av naboeiendommen har gitt skriftlig samtykke (jf. bokstav a) eller ved oppf\u00f8ring av frittliggende garasje, uthus og lignende mindre tiltak (jf. bokstav b). Kommunens avgj\u00f8relse av om et tiltak skal plasseres n\u00e6rmere enn det som f\u00f8lger av andre ledd, er underlagt fritt skj\u00f8nn. Tiltakshaver har ikke rettskrav p\u00e5 \u00e5 f\u00e5 innvilget s\u00f8knaden. (...) Kommunen m\u00e5 foreta en konkret vurdering av tiltaket. Sivilombudet har p\u00e5pekt at det ved den konkrete vurderingen er relevant \u00e5 sammenlikne med tiltak som er unntatt etter SAK10 \u00a7 4-1. (...) Ordlyden \"frittliggende garasje, uthus og lignende mindre tiltak\" har tidligere v\u00e6rt tolket slik at tiltaket m\u00e5 v\u00e6re \"frittliggende\". Departementet har lagt dette til grunn i rundskriv H-8/15 punkt 4.5.3 og i flere tolkningsuttalelser. Departementet har ogs\u00e5 presisert at det er et \"absolutt krav\" at tiltaket er frittliggende. Etter forskriftsendring 1. mai 2021 er det imidlertid inntatt en definisjon av begrepet \"frittliggende bygning\" i byggteknisk forskrift (TEK17) \u00a7 6-5: \"En frittliggende bygning etter plan- og bygningsloven \u00a7 29-4 tredje ledd bokstav b skal plasseres minst 1,0 m fra andre bygninger p\u00e5 eiendommen. Avstanden m\u00e5les fra bygningens fasadeliv.\" Forskriftsendringen er ment \u00e5 avklare hvordan begrepet \"frittliggende\" i pbl. \u00a7 29-4 tredje ledd bokstav b skal forst\u00e5s, jf. h\u00f8ringsnotat av 12. juni 2020 s. 14: \"Fordi regelverket ikke inneholder en definisjon hva som ligger i begrepet \"frittliggende\", er det i stor grad overlatt til kommunens skj\u00f8nn \u00e5 vurdere dette sp\u00f8rsm\u00e5let. Dette gj\u00f8r regelverket vanskelig \u00e5 forst\u00e5, og kan ogs\u00e5 f\u00f8re til at det blir praktisert ulikt. [...] Departementet foresl\u00e5r \u00e5 forskriftsfeste at en bygning m\u00e5 ligge minst 1,0 meter fra andre bygninger p\u00e5 eiendommen for \u00e5 kunne anses som frittliggende etter plan- og bygningsloven \u00a7 29-4 tredje ledd bokstav b.\" Definisjonen er avgrenset til frittliggende \"bygning\". Form\u00e5let med forskriftsendringen har samtidig v\u00e6rt \u00e5 avklare hvordan begrepet \"frittliggende\" skal forst\u00e5s. Konsekvensen av forskriftsendringen er derfor etter departementet syn at vilk\u00e5ret \"frittliggende\" ikke lenger er et absolutt krav for \u00e5 kunne godkjenne levegger etter pbl. \u00a7 29-4 tredje ledd bokstav b. Vi finner ogs\u00e5 st\u00f8tte i ordlyden for en slik forst\u00e5else. Pbl. \u00a7 29-4 tredje ledd bokstav b er noe uklar, og kan forst\u00e5s som at det kun er \"garasje\" og \"uthus\", alts\u00e5 bygninger, som m\u00e5 v\u00e6re frittliggende, siden setningsleddet \"og\" skiller \"lignende mindre tiltak\" fra de to \u00f8vrige eksemplene. Hensynene bak bestemmelsen har ogs\u00e5 ulik relevans for de to tiltakstypene. Brannvern og luft mellom bygg er avgj\u00f8rende for bygninger, men i mindre grad for byggverk, som har annet omfang og bruk. En levegg kan etter dette godkjennes oppf\u00f8rt n\u00e6rmere nabogrensen etter pbl. \u00a7 29-4 tredje ledd bokstav b, ogs\u00e5 hvis leveggen er forbundet med en bygning. Saksnummer KLAGE-2024/16431 Side 4 av 8 Vi understreker likevel at leveggen m\u00e5 v\u00e6re et \"lignende mindre tiltak\" for at bestemmelsen skal komme til anvendelse, og at det er opp til kommunens skj\u00f8nn \u00e5 vurdere om leveggen kan godkjennes. Relevante momenter som kommunen kan vurdere ved behandling av s\u00f8knaden er om bebyggelsen sikres tilfredsstillende brannsikring og lysforhold, samt at trivsels- og milj\u00f8messige forhold ikke blir vesentlig skadelidende, herunder ogs\u00e5 at det finnes tilstrekkelig plass til de tiltak som er nevnt i pbl. \u00a728-7\u00bb Uttalelsen over gjelder levegger spesielt, men f\u00e5r ogs\u00e5 anvendelse for andre tiltak, herunder trapp, som likes\u00e5 kan anses som et \u00abmindre tiltak\u00bb som ikke er bygninger. Uavhengig av om trappen krever dispensasjon fra avstandskravet i pbl. \u00a7 29-4, eller om denne kan anses som et lliknende mindre tiltak jf. pbl. \u00a7 29-4 (2) lit b, er det p\u00e5 det rene at s\u00f8ker verken har bedt om \u00e5 f\u00e5 saken vurdert som et mindre tiltak, eller s\u00f8kt om dispensasjon for plasseringen. Dette forholdet er da en mangel ved vedtak av 13.09.2024. Det f\u00f8lger av forvaltningslovens \u00a7 41 at \u00abEr reglene om behandlingsm\u00e5ten i denne lov eller forskrifter gitt i medhold av loven ikke overholdt ved behandlingen av en sak som gjelder enkeltvedtak, er vedtaket likevel gyldig n\u00e5r det er grunn til \u00e5 regne med at feilen ikke kan ha virket bestemmende p\u00e5 vedtakets innhold\u00bb. Plasseringen av trappen vil ikke f\u00e5 virkning for brannsikkerhet, lysforhold eller i nevneverdig grad trivsels- og milj\u00f8messige forhold, etter fagetatens syn. Denne vil likevel ligge tett p\u00e5 naboeiendommen med den f\u00f8lge at gange styres forbi naboens vinduer. Hvilket i noen grad vil gi innsynsulemper. Det framst\u00e5r ogs\u00e5 som at det finnes alternative l\u00f8sninger for \u00e5 ta opp h\u00f8ydeforskjellen, som ikke ville kreve s\u00e6rskilt vedtak fra bygningsmyndighetene. En l\u00f8sning med gangvei framfor trapp ville ta opp den samme h\u00f8ydeforskjellen over noe st\u00f8rre distanse, og p\u00e5 den m\u00e5ten dempe preget av nedbygging innenfor 4-metersgrensen. Utbyggingen ville da ogs\u00e5 gi et mer forsiktig preg sett fra naboeiendommen. En slik l\u00f8sning framst\u00e5r da bedre sett ut fra hensynene bak avstandsregelen i pbl. \u00a7 29-4. Klagen har alts\u00e5 f\u00f8rt fram p\u00e5 det punkt som gjelder plassering av trapp mot eiendommens vestside. Dersom trappen faller bort, gjenst\u00e5r st\u00f8ttemuren p\u00e5 en meters h\u00f8yde. Denne kan da plasseres inntil 1 meter fra nabogrensen jf. SAK10 \u00a7 4-1 lit. f. nr. 6. De \u00f8vrige klagegrunnene har ikke f\u00f8rt fram, men gjennomg\u00e5s for ordens skyld under. Hva gjelder anf\u00f8rsler om at vilk\u00e5rene for \u00e5 dispensere fra regulert parkeringsdekning ikke er innfridd, kan vi ikke se grunnlag for \u00e5 ta klagen til f\u00f8lge. Det framg\u00e5r av reguleringsplanens \u00a7 2.3 at omr\u00e5de for boliger skal ha dekning for 1,2 biloppstillingsplasser per 100m2 BRA. Det framkommer av vedtak datert 13.09.2024 at hensynet bak bestemmelsen er at det avsettes tilstrekkelig parkering til boligenes brukergruppe. Videre framg\u00e5r det av KPA2018 at tiltak i byfortettingssone skal ha dekning p\u00e5 mellom 0,6 og 1,2 plasser per 100m2 BRA. S\u00f8knaden gjelder etablering av 0,85 plasser per 100m2 BRA. Etter pbl. \u00a7 19-2 kan dispensasjon ikke gis dersom \u00abhensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale Saksnummer KLAGE-2024/16431 Side 5 av 8 interesser, blir vesentlig tilsidesatt\u00bb videre m\u00e5 fordelene ved \u00e5 dispensere v\u00e6re kvalifisert st\u00f8rre enn ulempene. Fagetaten er positiv til en dispensasjon. Som det framg\u00e5r av vedtaket er de faktiske forholdene rundt eiendommens tilgjengelighet gjennom kollektivtrafikk endret siden reguleringsplanen ble vedtatt. Det g\u00e5r n\u00e5 Bybane fra Nesttun, en rekke l\u00f8sninger for sykkel- og kollektivreise er alt realisert, mens sykkelstamvei er under realisering forbi nesttunomr\u00e5det. Parkeringsbehovet for eiendommene er da etter kommunens syn mindre i dag en da planen ble vedtatt. Dette er ogs\u00e5 avklart gjennom at forholdet er vurdert p\u00e5 nytt gjennom overordnet plan hvor parkeringsdekning kan tillates ned til 0,6 biler per 100m2 BRA. En redusert bilbruk ligger i tr\u00e5d med overordnede f\u00f8ringer for by- og stedsutviklingen b\u00e5de p\u00e5 statlig og regionalt niv\u00e5. Dette hensynet harmonerer ogs\u00e5 med plan- og bygningslovens form\u00e5lsbestemmelse. Dispensasjonen vil da ikke i vesentlig grad tilsidesette hensynene bak bestemmelsen det dispenseres fra. Videre viser klager til ulemper ved dispensasjonen, da i form av ulemper for sm\u00e5barnsfamilier som kan m\u00e5tte klare seg uten bil, eller eldre som er avhengig av bes\u00f8k fra offentlige tjenester. Det fremmes ogs\u00e5 at dispensasjonen kan gi u\u00f8nsket villparkering. Da tiltaket f\u00e5r en dekning p\u00e5 0,85 parkeringsplasser per 100m2 BRA, er det vurdert at dekningen er tilstrekkelig for \u00e5 dekke behovet til en vid krets av brukergrupper. Det planlegges oppf\u00f8rt 10 enheter, og det kan forventes at kj\u00f8pergruppen ikke vil v\u00e6re helt homogen hva gjelder parkeringsbehov. Vi finner heller ikke at hensynet til trafikksikkerhet er utilstrekkelig vurdert. Muligheten for u\u00f8nsket parkering utenfor eiendommen, er noe som m\u00e5 l\u00f8ses gjennom parkeringsbestemmelser, det kan ikke antas at en tillatelse vil gi grobunn for et st\u00f8rre omfang av bruk enn hva som framkommer av denne. Parkeringsdekning er et forhold som vil v\u00e6re kjent for de framtidige kj\u00f8perne av boligene. Bakdelene som klager viser til, er da ikke ilagt vesentlig vekt. Det er fagetatens syn at hensynet til en effektiv arealutnyttelse i forrettingsomr\u00e5dene sammen med hensynet til klima og milj\u00f8, hvor redusert bilbruk og \u00f8kt kollektivandel veier tyngre enn muligheten for samtidig parkering for alle brukere av eiendommen. Sammenstilt med at behovet for parkering har sunket med utbedret kollektivtilbud, finner vi at fordelene ved \u00e5 dispensere er st\u00f8rre enn ulempene. Hva gjelder anf\u00f8rsler om \u00f8kt innsyn, er dette vurdert i vedtak av 13.09.2024. Eiendommen her er avsatt til utbygging b\u00e5de i reguleringsplan og kommuneplanens arealdel. Det m\u00e5 da v\u00e6re p\u00e5regnelig for naboer at det kommer bebyggelse p\u00e5 eiendommen. Klagers boliger ligger 10- 15 meter fra n\u00e6rmeste bygg p\u00e5 naboeiendom. Oppf\u00f8ringen er da ikke noe ekstraordin\u00e6rt ut fra hva som kan forventes av byggetiltak gitt den alminnelige 4-metersregelen for plassering av bygninger mot nabogrense. S\u00e5 lenge bygningsmyndighetene holder seg innenfor de begrensinger som f\u00f8lger av plan- og bygningsloven \u00a7 29-4 og eventuell plan, \u00abgir bestemmelsen anvisning p\u00e5 fritt skj\u00f8nn med tanke p\u00e5 plassering og h\u00f8yde\u00bb5. Kommunens vurdering av at tiltakets plassering under vedtakets pkt. 2.4 framst\u00e5r etter dette som forsvarlige. Hva gjelder anf\u00f8rsler om at kulturminneinteresser burde utredes n\u00e6rmere f\u00f8r riving tillates viser vi til at KPA2018 \u00a7 12.1 fremmer at kulturminneinteresser skal vurderes i plan- og 5 Det vises her til rundskriv H-8/15, pkt. 2.4 Saksnummer KLAGE-2024/16431 Side 6 av 8 byggesaker. Bestemmelsen kan ikke leses som en saksbehandlingsregel, da dette ikke kan inntas i planer. Videre er det ikke grunnlag for \u00e5 avsl\u00e5 riving med henvisning til verneverdier med mindre det er inntatt s\u00e6rlige bestemmelser om vern av objektet. Da det ikke er inntatt i bestemmelser i gjeldende planer som hindrer rivning, eller rivning p\u00e5 annen m\u00e5te strider mot plan- og bygningsloven har tiltakshaver har da krav p\u00e5 tillatelse jf. pbl. \u00a7 21-4. Hva gjelder merknader knyttet til regulert utnyttelsesgrad, viser fagetaten til at tillatt utnyttelse for eiendommen f\u00f8lger av KPA2018. Det er ikke registrert s\u00e6rlige verneinteresser i omr\u00e5det. Ogs\u00e5 den opprinnelige reguleringsplanen for eiendommen vil ha \u00e5pnet for riving av loven, og nedbygging av tomten. Det framst\u00e5r da ikke som at noen s\u00e6rlige vernehensyn gj\u00f8r seg gjeldende i retning av at tomten kan underligges noen mer restriktive bestemmelser for tomteutnyttelse enn de som f\u00f8lger av gjeldende kommuneplan. 3.3. Konklusjon Vedtaket omgj\u00f8res. Tillatelse til oppf\u00f8ring av trapp ved eiendommens vestside bortfaller. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Daniel Aalerud saksbehandler Vivian Meyer seksjonsleder Dette dokumentet er godkjent elektronisk. Mottakere SWECO ARCHITECTS Postboks 80 Sk\u00f8yen 0212 OSLO AS HUSEIERNES Dronningens gate 1B 7011 TRONDHEIM ADVOKATKONTOR AS Kopi til OPTIBO UTBYGGING Hatlestad terrasse 1 5227 NESTTUN AS Omar Saad Mahmoud Midtunvegen 36 5224 NESTTUN Hikmat Sura Mohammed Aziz 5224 NESTTUN Midtunvegen 36 Saksnummer KLAGE-2024/16431 Side 7 av 8 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften, og forvaltningsloven. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700,5020 BERGEN. E-post: postmottak.planogbygg@bergen.kommune.no Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer KLAGE-2024/16431 Side 8 av 8 "
}