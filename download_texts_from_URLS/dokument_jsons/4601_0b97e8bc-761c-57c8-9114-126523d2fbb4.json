{
  "dokument_id": "0b97e8bc-761c-57c8-9114-126523d2fbb4",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten, Natur- og milj\u00f8forvaltningsseksjonen",
  "url": "https://bergen.kommune.no/politikere-utvalg/api/fil/bk360/9085366/Uttalelse-fra-Bymiljoetaten-Natur-og-miljoforvaltningsseksjonen",
  "tekst": " Bymilj\u00f8etaten Til Intern korrespondanse PBE Byggesak S\u00f8r (Arbeidssted) v/Pia V\u00e5r referanse: 2023/149196-4 Christine Skurtveit Grung Saksbehandler: Ole Rugeldal Sandven Dato: 11. august 2023 Fra Bymilj\u00f8etaten Uttalelse fra Bymilj\u00f8etaten. Fana, gnr. 48 bnr. 308 m.fl. Sm\u00f8r\u00e5sveien - Nybygg bolig Saken gjelder Bymilj\u00f8etaten viser til sak mottatt av Plan- og bygningsetaten 12. juni 2023 vedr. nybygg bolig (BYGG-2023/13784). Saksbehandler hos PBE har kontaktet Bymilj\u00f8etaten for \u00e5 f\u00e5 en uttalelse fra Natur- og milj\u00f8forvaltningsseksjonen. Grunnlag Eiendommene er ikke regulert. Kommuneplanens arealdel (KPA2018), vedtatt i Bystyret 19.06.2019, viser eiendommene som bebyggelse og anlegg \u2013 \u00f8vrig byggesone. Tiltaksomr\u00e5det ligger sv\u00e6rt tett p\u00e5 hensynssone H530_4 byfjellsgrense \u2013 s\u00f8r, og hensynssone H560_86 naturmilj\u00f8 \u2013 naturtyper og av den grunn \u00f8nskes det uttalelse fra Bymilj\u00f8etaten. Det er registrert flere r\u00f8dlistede fuglearter p\u00e5 tilgrensende eiendom. Vurdering Natur- og milj\u00f8forvaltningsseksjon har vurdert tiltakets konsekvenser for interesser knyttet til natur, biologisk mangfold, landskap og friluftsliv. Forholdet til forvaltningsplan for byfjellene (byfjellene s\u00f8r) I forvaltningsplanen er omr\u00e5det delt inn i soner. Inndeling i soner er et hjelpemiddel for \u00e5 kunne tilpasse forvaltningen til ulike utfordringer som en st\u00e5r overfor i ulike deler av omr\u00e5det. Tiltaket ber\u00f8rer hensynssone H530 og hensynssone H560_86 naturmilj\u00f8 \u2013 naturtyper i KPA. Det vises til bestemmelser og retningslinjer til KPA 2018 \u00a7 35, \u00abSoner med s\u00e6rlige hensyn\u00bb. \u00a7 35.2 Friluftsliv (H530): Innenfor byfjellsgrensene skal naturkvaliteter og omr\u00e5dets verdi for friluftsliv, naturmangfold, kulturminner, landbruk og drikkevannsforsyning ivaretas. De respektive forvaltningsplanene, sammen med kommuneplanens LNF-status for arealene, skal legges til grunn for arealforvaltning. Tiltaket ber\u00f8rer ogs\u00e5 Hensynssone H560. I Naturbase er dette omtalt som naturtypen \u00abRik sumpskog\u00bb og vurdert som verdi viktig. Naturtypen er sv\u00e6rt s\u00e5rbar for ytre p\u00e5virkning og tilrettelegging/ferdsel. I forvaltningsplan er hensynssone H560 i tillegg definert som \u00abvernesone\u00bb. pkt. 11.4. I vernesonen legges f\u00f8lgende forvaltningsm\u00e5l til grunn: \u00abOmr\u00e5denes ur\u00f8rte natur- og landskapspreg opprettholdes p\u00e5 lang sikt. Ved forvaltningens vurdering av hvorvidt et tiltak kan tilr\u00e5s eller ikke, skal hensynet til natur, landskap og andre milj\u00f8goder tillegges stor vekt.\u00bb Bymilj\u00f8etaten vurderer at tiltaket vil bli dominerende og stort tatt i betraktning at det omfatter tre boliger. Murene og fyllingene som planlegges i prosjektet vil bli dominerende i landskapet og vil trolig medf\u00f8re negativ p\u00e5virkning av hensynssonen og naturmangfoldet. Bymilj\u00f8etatens anbefaling Bymilj\u00f8etaten kan ikke se at tiltaket i seg selv krever dispensasjoner fra KPA 2018. Bymilj\u00f8etaten mener imidlertid at tiltaket vil f\u00e5 for store negative konsekvenser for landskapet, byfjellsgrensen og hensynssone for naturmangfold. Bymilj\u00f8etaten vil basert p\u00e5 ovenforst\u00e5ende vurderinger frar\u00e5 at det gis tillatelse til oms\u00f8kte tiltak. Med hilsen Bymilj\u00f8etaten Kristin Madsen Klokkeide - seksjonsleder Ole Rugeldal Sandven - saksbehandler Dokumentet er godkjent elektronisk. "
}