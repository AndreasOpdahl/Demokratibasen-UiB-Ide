{
  "dokument_id": "640fb4f5-c61e-57bd-bf50-4d33044e647f",
  "doc_type": "case_history",
  "kommune": 5501,
  "tittel": "0010/24, Kommunestyret, 14.02.2024",
  "url": "https://innsyn.tromso.kommune.no/application/getMoteDokument?dokid=2001628093",
  "tekst": " Saksprotokoll Utvalg: Kommunestyret Arkivsaknr. 20/05373 Saksbehandler Ingrid Berthinussen Behandlet av M\u00f8tedato Saknr 1 Milj\u00f8-, idrett-, kultur- og 24.01.2024 9/24 samfunnsutviklingsutvalget 2 Kommune- og byutviklingsutvalget 25.01.2024 6/24 3 Kommunestyret 14.02.2024 10/24 PLAN 0143 Kystsoneplan for Troms\u00f8regionen - vedtak av endringsforslag Kommunestyret har behandlet saken i m\u00f8te 14.02.2024 sak 10/24 M\u00f8tebehandling Kristian Wilsg\u00e5rd stilte sp\u00f8rsm\u00e5l om sin habilitet p\u00e5 grunnalg av at han har eierandeler i selskaper som har virksomhet innefor planen og har gitt innspill til planen. Administrasjonens anbefaling: Det m\u00e5 tas stilling til om Wilsg\u00e5rd Sea Service er part i saken, alts\u00e5 om vedtaket retter seg mot selskapet, eller om vedtaket ellers gjelder selskapet. Dersom dette er tilfellet er du automatisk inhabil. Slik vedtaket lyder er det ikke mulig \u00e5 sl\u00e5 fast dette. Dersom selskapet ikke er part i saken m\u00e5 habilitetsvurdering gj\u00f8res etter fvl \u00a7 6 andre ledd hvor vurderingstemaet er hvorvidt det foreligger \"s\u00e6regne forhold\" som er egnet til \u00e5 svekke tilliten til din upartiskhet. Det skal bl.a. legges vekt p\u00e5 hvorvidt avgj\u00f8relsen i saken kan inneb\u00e6re s\u00e6rlig fordel, tap eller ulempe for deg selv eller noen du har n\u00e6rt personlig forhold til. Da vil det v\u00e6re sentralt \u00e5 gj\u00f8re en vurdering av hvorvidt avgj\u00f8relse i saken kan inneb\u00e6re s\u00e6rlig fordel, tap eller ulempe for deg. Dersom de aktuelle selskapene blir ber\u00f8rt av vedtaket er det n\u00e6rliggende \u00e5 legge til grunn at du er inhabil. Dette m\u00e5 avgj\u00f8res konkret ut fra dine egne opplysninger. Det er dernest opp til kommunestyret \u00e5 stemme over dette. Wilsg\u00e5rd anf\u00f8rte at han selv vurderte seg som innhabil i saken. Wilsg\u00e5rd ble enstmmig funnet inhabil og fratr\u00e5dte under behandling av saken. Arnulf Kaspersen tiltr\u00e5dte. Gunnar Wilhelmsen ba om \u00e5 f\u00e5 sin habilitet vurdert p\u00e5 grunnlag av at hans kone er eier i selskap som driver med tang- og tareoppdrett. Administrasjonens vurdering: Wilhelmsen har ved tidligere behandling blitt funnet innhabil ved behandling av Kystsoneplanen. Men denne saken gjelder kun en revidering av planen og din kones selskap blir ikke ber\u00f8rt av endringen som foresl\u00e5s i denne saken. P\u00e5 dette grunnlaget anbefales det at du erkl\u00e6res habil i denne saken. Wilhelmsen ble enstemmig erkl\u00e6rt habil. Votering 1 Voteringspunkt Innstilling Flertallet voterte for: 41 (Ap, ByLa, FrP, H, KrF, MDG, NBT, R\u00f8dt, Sp, SV, V) og 2 (INP) stemte mot Kommunestyrets vedtak Endringer i bestemmelser og planbeskrivelse til Plan 0143 Kystsoneplanen for Troms\u00f8regionen (2023 - 2033) inntatt i vedlegg 1 Bestemmelser og retningslinjer til Kystsoneplanen for Troms\u00f8regionen (2023-2033) 08.12.2023 og vedlegg 4 Planbeskrivelse til Kystsoneplanen for Troms\u00f8regionen (2023-2033) 08.12.2023 vedtas. Dette gjelder likevel ikke bestemmelse 3.12. Denne oppheves ikke, og skal v\u00e6re gjeldende i henhold til kommunestyrets vedtak av 23.11.2022, sak 151/22, og slik den fremg\u00e5r av vedlegg 3. Vedtaket er hjemlet i plan- og bygningsloven \u00a7 11-15. 2 "
}