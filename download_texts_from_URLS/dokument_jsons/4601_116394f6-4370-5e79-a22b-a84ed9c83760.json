{
  "dokument_id": "116394f6-4370-5e79-a22b-a84ed9c83760",
  "doc_type": "case_minutes",
  "kommune": 4601,
  "tittel": "Saksprotokoll , 12032024, Sak 37/24, Offentlig ettersyn. Fana. Gnr 7. Indre S\u00e6dal. Idrettshall. Reguleringsplan ID 70470000.",
  "url": "https://bergen.kommune.no/politikere-utvalg/api/fil/bk360/10143530/Innstilling-vedtak-Offentlig-ettersyn-Fana-Gnr-7-Indre-Saedal-Idrettshall-Reguleringsplan-ID-70470000-",
  "tekst": "Offentlig ettersyn. Fana. Gnr 7. Indre S\u00e6dal. Idrettshall. Reguleringsplan ID 70470000. Kommunalt r\u00e5d for personer med funksjonsnedsettelse behandlet saken i m\u00f8tet 12.03.2024 sak 37/24 og fattet f\u00f8lgende vedtak: F\u00f8lgende brev sendes til byr\u00e5dsavdeling for byutvikling KRPF er i utgangspunktet positiv til at det bygges en idrettshall i S\u00e6dalen, men er sv\u00e6rt skeptisk til \u00e5 bygge en slik hall uten \u00e5 utvide parkeringsmulighetene n\u00e5r parkeringsplasser allerede er mangelvare. I denne sammenhengen savner KRPF ogs\u00e5 en bedre beskrivelse av hvordan parkeringsmulighetene er i dag, spesielt i forhold til HC-parkering. Vil det kunne etableres HC-parkeringsplasser i n\u00e6rheten av idrettshallen, 11-banen eller n\u00e6rmilj\u00f8anlegget? Bergen har allerede mange idrettshaller som ikke kan brukes til paraidrett p\u00e5 grunn av manglende eller for f\u00e5 HC parkeringer. N\u00e5r man n\u00e5 bygger en ny idrettshall b\u00f8r hensynet til paraidretten ogs\u00e5 tas med i vurderingen. Adkomsten i omr\u00e5det er d\u00e5rlig og veien blir lett oversv\u00f8mmet dersom det kommer mye regn. Veistandarden m\u00e5 oppgraderes dersom det skal komme mer trafikk i omr\u00e5det. Veien er ogs\u00e5 skolevei og det er viktig med god sikring for elever p\u00e5 vei til skolen. "
}