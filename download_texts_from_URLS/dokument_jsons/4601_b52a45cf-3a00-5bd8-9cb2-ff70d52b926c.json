{
  "dokument_id": "b52a45cf-3a00-5bd8-9cb2-ff70d52b926c",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 33 om reguleringsendring fra Ingrid Nergaard Fjeldstad (V) om fellesprosjekt Arna-Stanghelle - Ut",
  "url": "https://bergen.kommune.no/politikere-utvalg/api/fil/bk360/9850686/Svar-pa-skriftlig-sporsmal-nr-33-om-reguleringsendring-fra-Ingrid-Nergaard-Fjeldstad-V-om-fellesprosjekt-Arna-Stanghelle-Ut",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/18709-3 Saksbehandler: Malene Nesse Gr\u00f8nningen Fra Dato: 6. februar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 33 om reguleringsendring fra Ingrid Nergaard Fjeldstad (V) om fellesprosjekt Arna-Stanghelle - Utvalg for milj\u00f8 og byutvikling Byr\u00e5det behandlet h\u00f8ringsuttalelse til reguleringsendring, fellesprosjekt Arna-Stanghelle. I forkant av h\u00f8ringsuttalelsen er det innhentet innspill fra PBE. Likevel har ikke byr\u00e5det valgt \u00e5 ta med alle innspillene fra PBE videre til staten. https://www.bergen.kommune.no/politikere-utvalg/api/fil/bk360/9654685/Innspill-fra-Plan-og- bygningsetaten-datert-08-01-2024-Fellesprosjektet-Arna-Stanghelle-Horing-av- reguleringsendring PBE er betenkt over det store volumet av ikke-fornybar ressurs som planlegges dumpet i sj\u00f8 og som gj\u00f8res permanent utilgjengelig som bygger\u00e5stoff. Opprinnelig l\u00f8sning for dumping av stein i den opprinnelige reguleringsplanen inneholder flytende kaianlegg som gir en fleksibilitet til omlastning av sprengstein til lekter for sj\u00f8transport for samfunnsnyttig bruk av overskuddsmasser til bygger\u00e5stoff. I den nye l\u00f8sningen er ikke kaianlegg en del av l\u00f8sningen for masseh\u00e5ndtering. Sp\u00f8rsm\u00e5l til byr\u00e5den: Mitt sp\u00f8rsm\u00e5l til byr\u00e5den er hvorfor en ikke har tatt med disse innvendingene til PBE inn i h\u00f8ringsinnspillet til staten? Svar fra byr\u00e5den: Fagnotatet fra PBE ligger i sin helhet ved byr\u00e5dssaken om h\u00f8ring av endring av reguleringsplan. Byr\u00e5dsavdelingen har i dialog med fellesprosjektet i etterkant av byr\u00e5dets vedtak informert om kommunens nettsider hvor vedtak, saksframstilling og vedlegg, herunder fagnotatet fra Plan- og bygningsetaten, kan leses i sin helhet \u00abs\u00e5 dere kan se hele konteksten for byr\u00e5dets vurdering og h\u00f8ringsuttalelse\u00bb. Byr\u00e5dsavdelingen har ogs\u00e5 presisert overfor fellesprosjektet at byr\u00e5det forutsetter at Plan- og bygningsetaten f\u00e5r en styrket rolle i det videre planarbeidet. Fellesprosjektet kan p\u00e5 denne m\u00e5ten forberede seg p\u00e5 hva de kan forvente at kommunens fagetat er mest opptatt av og har behov for mer informasjon om. N\u00e5r det gjelder Plan- og bygningsetatens vurderinger av steinkvalitet, er dette noe som byr\u00e5dsavdelingen konkret har tatt opp med fellesprosjektet p\u00e5 bakgrunn av etatens innspill. Byr\u00e5dets vurdering av deponistein springer til dels ut av disse samtalene. Fellesprosjektet presiserer at det er stor variasjon i kvalitet p\u00e5 massene i prosjektet. Masser av god kvalitet (og verdi) vil fortrinnsvis gjenbrukes i prosjektet, og leveres til akt\u00f8rer som det er gjort intensjonsavtale med. Det er samme mengde stein som s\u00f8kes deponert ved reguleringsendring som i gjeldende plan. Det foreligger som kjent tillatelse av 19.06.2023 fra Statsforvalter for sj\u00f8deponiene som det n\u00e5 \u00f8nskes \u00e5 gi en bedret plassering (b\u00e5de for \u00f8konomi- og milj\u00f8hensyn). Samferdselsministeren forbereder for \u00f8vrig et mer detaljert svar p\u00e5 sp\u00f8rsm\u00e5l fra Venstre og Sveinung Rotevatn, dokument nr. 15:1084 (2023-2024), om l\u00f8sninger for h\u00e5ndtering av masseoverskudd i fellesprosjektet. Christine Kahrs - Byr\u00e5d for byutvikling Dokumentet er godkjent elektronisk. "
}