{
  "dokument_id": "629143f9-58a5-5d58-8492-6e8e62f88031",
  "doc_type": "case_presentation",
  "kommune": 4601,
  "tittel": "Fana. Gnr. 40, Bnr. 71 m. fl., M\u00e5rdalen 33,  Reguleringsplan",
  "url": "https://bergen.kommune.no/politikere-utvalg/api/fil/bk360/11124875/Framstilling-Fana-Gnr-40-Bnr-71-m-fl-Mardalen-33-Reguleringsplan",
  "tekst": " R\u00e5det for byforming og arkitektur (RBA) 43-20 Saksframstilling V\u00e5r referanse: 2022/56766-60 Saksbehandler: \u00c5ge Vallestad Fana. Gnr. 40, Bnr. 71 m. fl., M\u00e5rdalen 33, Reguleringsplan Hva saken gjelder: Saken gjelder forslag til reguleringsplan nr. 71100000 Fana. Gnr. 40, Bnr. 71 m. fl., M\u00e5rdalen 33 som legges ut til offentlig ettersyn i forbindelse med 1. gangs behandling. Forslagstiller: Multiconsult er foresalgsstiller p\u00e5 vegene av Peab Eiendomsutvikling AS. Planomr\u00e5de: Planomr\u00e5det ligger i Fana bydel med adresse M\u00e5rdalen 33 og er lokalisert ca. 11 km s\u00f8r for Bergen sentrum og ca. 8 km \u00f8st for Bergen Lufthavn (Flesland). Omr\u00e5det har n\u00e6r beliggenhet til dagligvarebutikk, rekreasjonsomr\u00e5der, og ligger i g\u00e5avstand til bybanestoppene M\u00e5rdalen mot nord\u00f8st og Skjold i s\u00f8rvest. Det er gode gang- og sykkelforbindelser til og fra planomr\u00e5det i alle retninger. Planomr\u00e5det har sentral beliggenhet i forhold til flere barneskoler, barnehager og ungdomsskole. Planomr\u00e5det er lokalisert ca. 1 km unna Laguneparken og 1,5 km unna Nesttun sentrum. Planstatus: I kommuneplanens arealdel (KPA2018) ligger planomr\u00e5det innenfor byfortettingssone. Planomr\u00e5det omfattes av veist\u00f8y \u2013 gul og r\u00f8d sone. I vest inng\u00e5r er en liten del av planomr\u00e5det av hensynssone H570 historiske jernbanetras\u00e9er; Osbanetraseen. Deler av planomr\u00e5det omfattes av reguleringsplanene Fana. Gnr. 40. Bnr. 964, Skjold arealplan-ID: 3110000, vedtatt 1972, Fana/Ytrebygda. Bybane i bergen og fremkommelighetstiltak for buss p\u00e5 strekningen Nesttun \u2013 R\u00e5dal arealplan-ID 19170000, vedtatt 2008, og Fana. Gnr 40 bnr 1714 mfl., Osbanen og Fanavegen, sykkelstamveg Bergen, delstrekning 2 Arealplan-ID: 62870000, vedtatt 2018. Form\u00e5l: Planens hovedform\u00e5l er \u00e5 fortette en branntomt hvor det tidligere stod en enebolig med 12 boenheter fordelt p\u00e5 to boligblokker. Planen regulerer boliger, i form av leiligheter, samt n\u00f8dvendig infrastruktur og uteareal. Det er ikke vurdert behov for at denne plansaken skal avsette areal til frivillighet, kultur og idrettsaktiviteter. 1 Merknader til kunngj\u00f8ring og varsel om oppstart: Merknader til kunngj\u00f8ring og varsling av oppstart Til varsel om oppstart ble det mottatt 3 private merknader og 9 uttalelser fra h\u00f8ringsinstanser. Disse er oppsummert og kommentert av forslagsstiller i merknadsskjema datert 04.01.2024. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Samferdsel: Nabo bekymret for fremmedparkering, maks 0,6 p-plasser pr enhet, rekkef\u00f8lgekrav for trafikksikkerhetstiltak, st\u00f8tte til foresl\u00e5tt adkomstvei, konsekvenser av \u00f8kt trafikk m\u00e5 utredes, anbefaler andre trafikksikringstiltak enn gatetun, m\u00e5 tilrettelegge for \u00f8kt bruk av sykkel. Naboer \u00f8nsker ikke \u00f8kt trafikk eller endring p\u00e5 adkomstveien. \u2022 Renovasjon: Avfallsl\u00f8sning b\u00f8r vurderes samlet for et st\u00f8rre omr\u00e5de, lift-o-mat anbefales. \u2022 Plangrense: Plangrense overlapper plan for sykkelstamveg. Utbygging m\u00e5 skje p\u00e5 \u00f8vre niv\u00e5 slik at ikke sykkelstamveg blir ber\u00f8rt. \u2022 Kulturmilj\u00f8: omfattes av hensynssone H570 for bevaring av kulturmilj\u00f8, historisk jernbane, m\u00e5 se konsekvensene av tiltaket for et samlet kulturmilj\u00f8. \u2022 Natur: Naturkartlegging for \u00e5 unders\u00f8ke bevaringsverdige tr\u00e6r, naboer og offentlig h\u00f8ringsinstanser \u00f8nsker bevaring av eksisterende vegetasjon, sikre god terrengtilpassing. \u2022 Plangrep: M\u00e5 utformes slik at prosjektet bindes sammen med eksisterende boligomr\u00e5de, fokus p\u00e5 sosial b\u00e6rekraft, variert st\u00f8rrelse p\u00e5 boliger. Naboer ber om at byggeh\u00f8yde er maks 3 etasjer. Gangveier, lekeplasser, gr\u00f8ntomr\u00e5der og parkeringsplasser p\u00e5 borettslagets eiendom er forbehold borettslaget. Byplans vurdering av planforslaget: Utforming Tomten som skal bebygges er kupert og terrengformen har v\u00e6rt f\u00f8rende for hvordan bebyggelsen har blitt tilpasset tomten. I s\u00f8r er det en kolle med vegetasjon. Prosjektet bygger seg delvis inn i den, og ivaretar tomtens h\u00f8ydeforskjeller. I innledende stedsanalyse var bebyggelsen planlagt som ett volum. Etter tilbakemeldinger fra PBE og byarkitekten foresl\u00e5s bebyggelsen delt i to volumer. Volumene er planlagt med ulik h\u00f8yde, og imellom dem skal det etableres felles uteoppholdsareal. Nye gangforbindelser skissert i den innledende stedsanalysen er ivaretatt i det foreliggende planforslaget. Figur 2: Illustrasjon av bebyggelsen sett fra nord Skr\u00e5foto av M\u00e5rdalen I bestemmelsene er det sikret en rekke kvaliteter i prosjektet. Det er utarbeidet en arkitektonisk redegj\u00f8relse, som er retningsgivende for utforming og materialvalg. Material- og fargebruk skal sikre variasjon, og at volumene fremst\u00e5r som enkeltbygg som omkring- liggende eneboliger. Bebyggelsen skal hovedsakelig best\u00e5 av tre med innslag av platekledning i tilknytning til fasadefelt, mens sokkelen i bygget i vest, skal utformes i mur. Deler av sokler skal v\u00e6re inntrukket for \u00e5 skape tydelige kantsoner mellom felles og privat uteareal. Det er illustrert inntrukne ballkonger, men bestemmelsene \u00e5pner opp for at disse kan krages ut av bygningskroppen. 2 PBE vurderer at bebyggelsen er godt tilpasset omkringliggende omgivelser. Det er sikret mange gode kvaliteter i bestemmelsene. Vi \u00f8nsker imidlertid at prosjektet sikrer bedre gr\u00f8nne kvaliteter, herunder vegetasjon p\u00e5 tak, vegetasjon langs nabo i nord og langs det \u00f8stlige byggets sokkeletasje. I det videre arbeidet m\u00e5 ogs\u00e5 omfanget av platekledning defineres tydeligere i bestemmelsene. N\u00e5r det gjelder balkonger vurderer vi at utformingen m\u00e5 forholde seg til planens illustrasjoner, det m\u00e5 sikres at det kun tillates inntrukne balkonger. Det \u00f8stlige byggets fasade mot M\u00e5rdalen fremst\u00e5r noe monoton sammenlignet med resten av prosjektet. Den rette fasaden mot gaten st\u00e5r i stil til det arkitektoniske uttrykket til blokkene i Skjold borettslag. Bestemmelse 3.1.2.e legger opp til noe variasjon i fasadene: \u00abFasadenes helhetsuttrykk skal utformes med noe variasjon for \u00e5 unng\u00e5 et monotont fasadeuttrykk\u00bb. Vi \u00f8nsker innspill p\u00e5 om denne fasaden burde gis mer spill enn det som er sikret i planen, eller om man skal holde p\u00e5 uttrykket som er tilpasset \u00f8vrig blokkbebyggelse i omr\u00e5det. Byggeh\u00f8yder Bygg A, i \u00f8st, som henvender seg mot Skjold borettslag planlegges i fire etasjer, hvor underetasjen er felles parkeringsanlegg. Planforslaget har tatt tilf\u00f8lge byarkitekten og PBE sitt innspill om inntrukket fjerde etasje i nord p\u00e5 bygg A. Dette er gjort for \u00e5 redusere h\u00f8ydevirkning, samt for \u00e5 tilpasse seg sm\u00e5husbebyggelsen i nord. Fra gateplan vil bygg A oppleves som tre og en halv etasje. Bygg B, i vest, som henvender seg mot vegetasjon og sm\u00e5husbebyggelse, planlegges i tre etasjer. Fra g\u00e5rdsrommet mellom bebyggelsen vil bygget oppleves som to etasjer. Figur 3: Snitt vist fra \u00f8st-vest I plankartet er byggeh\u00f8yden til bygg A regulert til kote + 77 og + 73,5 hvor det er inntrukket etasje. Bygg B reguleres til byggeh\u00f8yde kote + 74 og + 70,5. Gaten M\u00e5rdalen ligger p\u00e5 kote + 63. Planomr\u00e5det ligger utenfor stedsanalysen til Skjold. I KPA2018 er det ikke stilt krav om maks byggeh\u00f8yde i byfortettingssonen, men den skal tilpasses lokale forhold og stedets s\u00e6rpreg. PBE vurderer at prosjektet er tilpasset terrenget og nabobebyggelsen p\u00e5 en god m\u00e5te. I plankartet og annet planmateriale, er det satt maks byggeh\u00f8yder (BH). PBE har tidligere hatt praksis for bruk av byggeh\u00f8yder. BH er ikke i henhold til veileder Grad av utnytting. Maks gesims- og m\u00f8neh\u00f8yde m\u00e5 derfor benyttes. Til 2.gangsbehandling m\u00e5 planmaterialet oppdateres i henhold til dette. 3 Utnyttelse Etter KPA skal grad av utnytting i byfortettingssonen gis ut fra krav til byromstruktur, byggeh\u00f8yde og uteareal. Planforslaget regulerer en utnyttelse p\u00e5 % BRA =92 %. PBE vurderer at planens utnyttelsesgrad er i henhold til overordnede f\u00f8ringer. I bestemmelsene st\u00e5r det at planens hensikt er \u00e5 regulere til ca. 12 boenheter, til andre gangs behandling m\u00e5 det sikres at dette er maks antall tillatt boenheter. Byggegrenser I plankartet er det noe fleksibilitet n\u00e5r det kommer til plassering av bebyggelse, se forslag til byggegrense og regulert h\u00f8yde i figur 4. En sentral problemstilling gjennom planprosessen har v\u00e6rt ivaretakelse av deler av kollen i s\u00f8r og en naturlig overgang mellom terreng og bygg. Dette er ikke tilstrekkelig ivaretatt i planforslaget slik byggegrensen er foresl\u00e5tt. For \u00e5 im\u00f8tekomme v\u00e5r tidligere anbefaling m\u00e5 byggegrensen justeres slik at den samsvarer med \u00abregulert h\u00f8yde\u00bb (planlagt bygg i \u00f8st) i plankartet. Vi \u00f8nsker ogs\u00e5 at det ses p\u00e5 muligheter for \u00e5 flytte bygget i \u00f8st lenger nord, sammenfallende med byggegrensen. I bestemmelsene m\u00e5 det sikres at det ikke tillates inngrep i resterende del av kollen som ikke inng\u00e5r i byggegrensen. Videre m\u00e5 det sikres at det ikke tillates synlige skj\u00e6ringer etter byggegrop, og at overgangen mellom terreng og bygg skal v\u00e6re naturlig. Figur 4: Utsnitt av plankart. Byggegrense er markert med lange stiplede linjer, og bebyggelsen med korte stiplede linjer. 4 Uteoppholdsareal I byfortettingssonen er det i KPA krav om minst 40 m2 uteoppholdsareal per boenhet, hvor maks 50% kan legges p\u00e5 tak/altan og minimum 50% skal utformes som felles areal. Arealkravet til KPA er sikret i bestemmelsene, samt at alle boenheter skal ha noe privat uteareal. Viser til kap. 5.5 uteoppholdsareal i planbeskrivelsen, her g\u00e5r det frem at planforslaget kan overg\u00e5 minste arealkravet i KPA. N\u00e5r det gjelder utforming er det sikret i bestemmelsene at fellesarealet skal ha fokus p\u00e5 \u00e5 skape et variert og bredt tilbud for alle aldersgrupper og at 100m2 skal settes av til sm\u00e5barnslekeplass. PBE vurderer det positivt at planen har sikret privat uteoppholdsareal til alle boenhetene, selv om det ikke kreves i KPA. Med bakgrunn i tomtens frodige preg, b\u00f8r det vurderes om lekeplassen skal utformes som en naturlekeplass, hvor det naturlige terrenget ivaretas. Det m\u00e5 sikres i bestemmelsene at det ikke tillates fallunderlag i gummi/plast. Privat uteareal for boenheter p\u00e5 bakkeplan m\u00e5 hovedsakelig skjermes med vegetasjon, og dette m\u00e5 sikres i bestemmelsene. Det er utf\u00f8rt en st\u00f8ykartlegging i planarbeidet. Rapporten viser at noen av balkongene i bygget i vest f\u00e5r st\u00f8y tilsvarende gul sone. Det vises ogs\u00e5 til arkitektonisk redegj\u00f8relse for dette. Det fremkommer ikke tydelig hvor mye av privat areal som eventuelt kommer i st\u00f8ysonen. Til andre gangs behandling m\u00e5 det tydeliggj\u00f8res at st\u00f8ykrav til uteoppholdsareal er tilfredsstilt. Gangforbindelser S\u00f8r for tomten, er det i dag en snarvei/gangforbindelse. Den g\u00e5r fra M\u00e5rdalen til Skjoldst\u00f8len, og gir planomr\u00e5det en raskere kobling til knutepunktet Skjold, hvor det i dag er blant annet bybanestopp, skole og kirke. Snarveien reguleres i plankartet som f_GG. I illustrasjonsplan er det vist gangareal p\u00e5 motsatt side av renovasjonspunktet, som ikke er sikret i planen. Vi ber om at denne sikres i bestemmelsene. Det m\u00e5 bli et tydelig skille mellom myke og harde trafikanter. Vi mener det er tilstrekkelig at den blir opparbeidet med et annet dekke. Utformingen av denne kan diskuteres i det videre planarbeidet. 5 Naturmangfold Tomten som skal fortettes er ubebygd og best\u00e5r av vegetasjon. I KPA2018 er det registrert \u00f8kologisk korridor \u00f8st for planomr\u00e5det (ca.80 m unna). Det er utarbeidet en naturmangfoldsrapport til planforslaget. Den viser at den bratte skr\u00e5ningen i vest inneholder stedegen natur, inkludert den r\u00f8dlistede arten ask (EN-sterkt truet), hvor flere tr\u00e6r trolig er rammet av askesyke, samt en hul eik som er beskyttet av forskrift. P\u00e5 befaring er det registrert flere fremmede skadelige arter. Det ble ogs\u00e5 observert fersk hjorteekskrement, samt en del vanlige fuglearter i planomr\u00e5det. Klimaavtrykk Planforslagets klimagassberegning viser at det er transport i drift som er den st\u00f8rste utslippsfaktoren. Rapporten konkluderer at prosjektet oppn\u00e5r 16% utslippsreduksjon, sammenlignet med Direktoratet for forvaltning og \u00f8konomistyring sine referanseverdier for boligblokk. I klimanorm er det kategoriene \u00abmaterialer\u00bb og \u00abenergi\u00bb som f\u00e5r d\u00e5rligst score. Vi vurderer at prosjektet har sikret bestemmelser som bidrar til \u00e5 begrense utslipp, blant annet ved lav parkeringsdekning og ved bruk av tre som hovedmateriale for utforming av bebyggelsen. Vi \u00f8nsker likevel at prosjektet sikrer flere gr\u00f8nne kvaliteter, se avsnitt \u00abutforming\u00bb. Vi oppfordrer ogs\u00e5 at det vurderes ytterligere tiltak, som solenergianlegg p\u00e5 tak og utslippsfri anleggsplass. Kulturmilj\u00f8/kulturminner Planomr\u00e5dets vestredel omfattes av hensynssone H570 \u2013 historiske jernbanetras\u00e9er (Osbanetras\u00e9en). I dag er tras\u00e9en gang- og sykkelvei mellom Nesttun og Kalandsvatnet. Utbyggingsomr\u00e5det ligger p\u00e5 et plat\u00e5 over tras\u00e9en, og vil derfor ikke ber\u00f8re hensynssonen. Figur 6: Til venstre: Utklipp av plankart - jernbanetras\u00e9en markert med hensynssone til venstre for planomr\u00e5det. Til h\u00f8yre: Rester av enebolig p\u00e5 tomten. 6 Byarkitektens konklusjon: Det har v\u00e6rt avholdt r\u00e5dginingsm\u00f8ter med Byarkitekten i prosessen. Bygningstypologisk ligger planomr\u00e5det ligger i en overgangssone mellom blokkene i Skjold borettslag og et mer sammensatt eneboligomr\u00e5de med enkeltst\u00e5ende bygningsvolum. \u2022 Det \u00f8nskes innspill p\u00e5 hvordan bebyggelsen i planforslaget forholder seg til denne situasjonen. Byplan skriver at \u00abDet \u00f8stlige byggets fasade mot M\u00e5rdalen fremst\u00e5r noe monoton sammenlignet med resten av prosjektet. Den rette fasaden mot gaten st\u00e5r i stil til det arkitektoniske uttrykket til blokkene i Skjold borettslag\u00bb. \u2022 Det \u00f8nskes innspill p\u00e5 i hvilken grad byggets fasade mot M\u00e5rdalen burde gis mer spill enn det som er sikret i planen, eller om man skal holde p\u00e5 uttrykket som er tilpasset \u00f8vrig blokkbebyggelse i omr\u00e5det. Planforslaget har tatt tilf\u00f8lge Byarkitekten og PBE sine innspill om inntrukket fjerde etasje i nord p\u00e5 bygg A. Dette er gjort for \u00e5 redusere h\u00f8ydevirkning, samt for \u00e5 tilpasse seg sm\u00e5husbebyggelsen i nord. Fra gateplan vil bygg A oppleves som tre og en halv etasje. Bygg B, i vest, som henvender seg mot vegetasjon og sm\u00e5husbebyggelse, planlegges i tre etasjer. Fra g\u00e5rdsrommet mellom bebyggelsen vil bygget oppleves som to etasjer. \u2022 Det \u00f8nskes innspill p\u00e5 planforslagets volumoppbygning og terrengtilpasning. Det vises ogs\u00e5 til Arkitektur + sine prinsipper om f\u00f8lgende tema: \u2022 01 Helhetlig utforming, der det oppfordres til \u00e5 v\u00e6re bevissthet p\u00e5 omgivelsene, og det anbefales at prosjektet b\u00f8r utvikles i samspill med omgivelsene n\u00e5r det gjelder terreng, volum, skala, materialitet og takutforming. \u2022 02 Estetisk opplevelse, der det oppfordres til \u00e5 skape rom som stimulerer, inspirerer og beriker v\u00e5re sanselige og romlige opplevelser \u2022 03 Samspill mellom by og natur, der det oppfordres til \u00e5 styrke koblingen mellom bebyggelse og landskap, og bruk vegetasjon og vann som en ressurs \u2022 06 Sosialt b\u00e6rekraftig nabolag, der det oppfordres til \u00e5 skape bygg og byrom som gir alle mulighet til \u00e5 v\u00e6re aktive deltakere i fellesskapet, og som stimulerer til sambruk Forslag til vedtak: Legges frem i m\u00f8tet. Dato: 13. september 2024 \u00c5ge Vallestad - utvalgssekret\u00e6r 7 "
}