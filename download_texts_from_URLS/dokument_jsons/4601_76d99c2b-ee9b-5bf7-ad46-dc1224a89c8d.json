{
  "dokument_id": "76d99c2b-ee9b-5bf7-ad46-dc1224a89c8d",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 85 fra Katrine N\u00f8dtvedt (MDG) til byutviklingsbyr\u00e5den ang\u00e5ende rullering av KPS og KPA - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/10404153/Svar-pa-skriftlig-sporsmal-nr-85-fra-Katrine-Nodtvedt-MDG-til-byutviklingsbyraden-angaende-rullering-av-KPS-og-KPA-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/69925-4 Saksbehandler: Malene Nesse Gr\u00f8nningen Fra Dato: 7. mai 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 85 fra Katrine N\u00f8dtvedt (MDG) til byutviklingsbyr\u00e5den ang\u00e5ende rullering av KPS og KPA - Utvalg for milj\u00f8 og byutvikling Byr\u00e5det er i gang med \u00e5 rullere KPS og KPA, representanten viser til saken \u201cByr\u00e5dets arbeid med ny kommuneplan og kommunal planstrategi\u201d. I denne kommer det frem at KPS og KPA skal behandles hurtig for \u00e5 n\u00e5 de politiske ambisjonene til byr\u00e5det. If\u00f8lge saken har byr\u00e5det i Bergen to politiske ambisjoner: \u201cKlosterhagen-erkl\u00e6ringen uttrykker f\u00f8lgende politiske ambisjoner for byr\u00e5det: \u2022 Byr\u00e5det vil rullere kommuneplanens samfunnsdel (KPS) og arealdel (KPA), med m\u00e5l om \u00e5 legge til rette for flere boliger og en mindre detaljert kommuneplan. \u2022 Byr\u00e5det vil ogs\u00e5 at saksbehandling og planprosesser skal bli vesentlig raskere og mer effektiv.\u201d Det er overraskende at et tidlig arbeid for rullering av KPS er helt fritt for ambisjoner innenfor klima, milj\u00f8, samferdsel, kultur, n\u00e6ring, vann og avl\u00f8p, mangfold, skole, eldreomsorg, barnehage m.m. Ingen andre spesifikke politiske omr\u00e5der enn plan- og byggesak (med m\u00e5l om bygge flere boliger) er omtalt i den 14-siders lange saken (deres referanse: 2024/05109-1). Sp\u00f8rsm\u00e5l til byr\u00e5den: Hva mener byr\u00e5den om at arbeidet med ny planstrategi, KPS og KPA s\u00e5 langt er uten ambisjoner for ambisjoner p\u00e5 feltene klima, bymilj\u00f8, kulturmilj\u00f8, arkitektur, vann og avl\u00f8p, samt brannvern? Tror byr\u00e5den det blir mer eller mindre ungdomskriminalitet hvis det bygges masse boliger uten at det planlegges tilstrekkelig sosial infrastruktur, samt at samfunnsutviklingen har en balansert tiln\u00e6rming til forhold som boligbygging, n\u00e6rnatur og n\u00e6ringseiendom? Hvilke rolle har PBE og byr\u00e5dsavdelingen BBU i arbeidet med ny kommuneplan p\u00e5 n\u00e5v\u00e6rende tidspunkt? Svar fra byr\u00e5den: Sp\u00f8rsm\u00e5lsstiller viser til byr\u00e5dssak 1063/24 Byr\u00e5dets arbeid med ny kommuneplan og kommunal planstrategi. Byr\u00e5dssaken klargj\u00f8r byr\u00e5dets videre arbeid med kommuneplanens samfunnsdel (KPS), kommuneplanens arealdel (KPA) og kommunal planstrategi for valgperioden 2023\u20132027. Dette inkluderer innretningen av sentrale dokumenter i kommuneplanarbeidet, innretning av kommuneplanprosessen og tentativ fremdriftsplan for det videre arbeidet. Saken har imidlertid ikke som form\u00e5l \u00e5 trekke frem ulike tema som skal vektlegges i det videre arbeidet. Byr\u00e5det skal snarlig behandle sak om h\u00f8ring av planstrategi for Bergen kommune 2023-2027 med planprogram for kommuneplanens samfunnsdel. Gjennom behandling av saken legges ogs\u00e5 kunnskapsgrunnlaget for planstrategi og kommuneplanens samfunnsdel frem. Etter h\u00f8ring blir saken fremmet for bystyret. Byr\u00e5den er selvsagt opptatt av at vi skal bygge byen og folks n\u00e6rmilj\u00f8er med kvalitet og innhold som bidrar til god livskvalitet. Arbeidet med planstrategi for perioden, og ny KPS for Bergen, ledes av Byr\u00e5dsleders avdeling. Byr\u00e5det beskriver n\u00e6rmere involvering og medvirkning i saken om h\u00f8ring av planstrategi og planprogram for KPS. Byr\u00e5den jobber n\u00e5 med \u00e5 klargj\u00f8re arbeidet med KPA, byr\u00e5det skal i f\u00f8rste omgang dr\u00f8fte omfang og organisering av arbeidet f\u00f8r byr\u00e5det skal behandle sak om formell oppstart og h\u00f8ring av planprogram. Etter h\u00f8ring og offentlig ettersyn av planprogram for arbeidet med ny KPA vil Bystyret motta egen sak om vedtak av planprogrammet. I denne saken vil byr\u00e5det redegj\u00f8re for omfang og tema for rulleringen, organisering av planarbeidet og \u00f8nsket fremdrift. Christine Kahrs \u2013 Byr\u00e5d for byutvikling Dokumentet er godkjent elektronisk. "
}