{
  "dokument_id": "15963ee7-fd58-521a-b196-64b049e7cb28",
  "doc_type": "case_presentation",
  "kommune": 5501,
  "tittel": "\u00d8konomirapport - februar 2024",
  "url": "https://innsyn.tromso.kommune.no/application/getMoteDokument?dokid=2001702282",
  "tekst": "Arkivsaksnr. 24/07631-1 Saksbehandler Asle Tjeldfl\u00e5t Saksgang M\u00f8tedato Formannskapet 23.04.2024 \u00d8konomirapport - februar 2024 Kommunedirekt\u00f8rens innstilling til vedtak: 1. \u00d8konomirapport pr. februar 2024 tas til orientering. Stig Tore Johnsen Geir Andersen Kommunedirekt\u00f8r Direkt\u00f8r \u00f8konomi og finans 1 Hva saken gjelder \u00d8konomirapport utarbeidet etter utgangen av februar med \u00e5rsprognose for driften i 2024. Saksutredning Kommunedirekt\u00f8ren legger frem \u00e5rets f\u00f8rste \u00f8konomirapport og \u00e5rsprognose for Troms\u00f8 kommunes drift som viser et negativt korrigert netto driftsresultat i 2024 p\u00e5 180,8 millioner kroner. \u00c5rsprognosen tar utgangspunkt i regnskap pr. februar og forventet utvikling resten av \u00e5ret. Avviket p\u00e5 kommunens driftsrammer foruten Sentralt budsjettomr\u00e5de er 115 millioner kroner. \u00c5rsprognosen viser at vi har med oss den negative tendensen fra 2023 inn i 2024. Merforbruket i Troms\u00f8 kommunes drift, som \u00e5rsregnskapet for 2023 viste, skyldes en rekke forhold som ogs\u00e5 p\u00e5virker kommunen inn i 2024. Det presiseres at den fremlagte prognosen i liten grad tar hensyn til den p\u00e5g\u00e5ende prosessen for \u00e5 bringe kommunens \u00f8konomi i balanse. Dersom denne \u00e5rsprognosen skulle bli resultatet for 2024, vil det medf\u00f8re at kommunen vil ha t\u00f8mt sitt disposisjonsfond, og dra med seg et underskudd for 2024 til inndekning i kommende \u00e5r. \u00c5rsaker: \u2022 H\u00f8y prisvekst gjennom 2023 og inn i 2024. Deler av prisveksten i ulike sektorer ligger langt h\u00f8yere enn det som er kompensert over statsbudsjettet. \u2022 H\u00f8ye rentekostnader som ser ut til \u00e5 vedvare \u2022 H\u00f8yere kostnader til energi \u2022 Demografiske endringer som har bidratt til h\u00f8y ettersp\u00f8rsel etter kommunale tjenester, spesielt i eldreomsorgen, som antas \u00e5 fortsatt v\u00e6re \u00f8kende \u2022 Krevende tider for innbyggerne, som gj\u00f8r at behov for hjelp fra kommunen er \u00f8kende \u2022 Rekrutteringsutfordringer i flere sektorer gir h\u00f8ye kostnader til vikarbruk Det er for 2024 budsjettert med avsetning til disposisjonsfond p\u00e5 27,4 millioner kroner. I \u00e5rsprognosen i denne rapporten er denne satt til 0. Det forventes videre at resterende disposisjonsfond pr. 31.12.2023 p\u00e5 71,9 millioner kroner vil g\u00e5 til \u00e5 redusere merforbruket, jf. reglene om avslutning av \u00e5rsregnskapet og bruk av disposisjonsfond i budsjett- og regnskapsforskriften. Kommunen ligger dermed i 2024 an til \u00e5 komme i en situasjon med negativt netto driftsresultat uten at det er midler p\u00e5 disposisjonsfond til \u00e5 finansiere dette. Det ligger ut fra dette an til et regnskapsmessig merforbruk p\u00e5 108,9 millioner kroner i 2024, eller 1,4 prosent av budsjetterte brutto driftsinntekter i 2024. For n\u00e6rmere saksutredning vises det til kommunedirekt\u00f8rens oppsummering i rapporten og rapporten i sin helhet. Konklusjon \u00d8konomirapporten tas til orientering. Vedtakskompetanse Formannskapet 2 Vedlegg \u00d8konomirapport februar 2024 \u00d8konomirapport februar 2024 3 "
}