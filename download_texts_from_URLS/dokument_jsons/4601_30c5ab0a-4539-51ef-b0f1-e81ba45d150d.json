{
  "dokument_id": "30c5ab0a-4539-51ef-b0f1-e81ba45d150d",
  "doc_type": "case_attachment",
  "kommune": 4601,
  "tittel": "~ PLAN-2024_12233-20 Anmodning om oppstart av reguleringsplan for Lilletvedt g\u00e5rd gnr. 47 bnr. 1 1384003_1_1",
  "url": "https://bergen.kommune.no/politikere-utvalg/api/fil/bk360/10699522/-PLAN-2024-12233-20-Anmodning-om-oppstart-av-reguleringsplan-for-Lilletvedt-gard-gnr-47-bnr-1-1384003-1-1",
  "tekst": "Dato: 21.06.2024 Anmodning om oppstart av reguleringsplan for Lilletvedt g\u00e5rd gnr. 47, bnr. 148 mfl. Saksnr. PLAN 2024/12233 Form\u00e5l Form\u00e5let med denne anmodningen er \u00e5 f\u00e5 et prinsippvedtak p\u00e5 utviklingsretningen for Lilletvedt g\u00e5rd, gnr. 47, bnr. 148 mfl. Prinsippvedtaket vil v\u00e6re en veiledende ramme for videre detaljplanlegging, gi klarhet i hvilke utviklingsmuligheter som kan forf\u00f8lges, og sikre at utviklingen av Lilletvedt skjer i tr\u00e5d med overordnede planer og m\u00e5lsettinger for Bergen kommune, i henhold til PBL \u00a7 12-8. Anmodning om politisk vedtak av oppstart av reguleringsplan f\u00f8lger i vedlegg 1. Bakgrunn Lilletvedt g\u00e5rd, gnr. 47, bnr. 148 mfl., ligger i Fana bydel i Bergen kommune. Omr\u00e5det har blitt vurdert for ulike typer utvikling over flere \u00e5r. Tiltakshaver, Lilletvedt g\u00e5rd AS, \u00f8nsker \u00e5 fremme et planinitiativ for oppf\u00f8ring av 5-7 nye tomannsboliger (10-14 boenheter) med tilh\u00f8rende infrastruktur. Plan- og bygningsetaten (PBE) har besluttet at planinitiativet stoppes p\u00e5 grunn av strid med overordnede planer, statlige og regionale rammer og m\u00e5l, samt kommunale f\u00f8ringer for arealplanlegging. Tiltakshaver er uenig i denne beslutningen og s\u00f8ker n\u00e5 politisk avklaring. F\u00f8ringer for reguleringsplanen B\u00e6rekraftig utvikling: Sikre at all utbygging skjer p\u00e5 en milj\u00f8messig b\u00e6rekraftig m\u00e5te, med vekt p\u00e5 gr\u00f8nn infrastruktur og energieffektive l\u00f8sninger. Omr\u00e5det skal ivareta verdifulle naturressurser og minimere inngrep i terrenget. Dette er i tr\u00e5d med PBL \u00a7 3-1 og KPA 2018 \u00a7 1 om gr\u00f8nn, b\u00e6rekraftig og kliman\u00f8ytral byutvikling. Trafikkl\u00f8sninger: Utvikle trafikkl\u00f8sninger som ivaretar b\u00e5de fotgjengere, syklister, kollektiv og biltrafikk. Tilrettelegging for myke trafikanter skal v\u00e6re en prioritet, og det skal vurderes l\u00f8sninger for redusert parkeringsdekning i tr\u00e5d med b\u00e6rekraftsm\u00e5l, jf. PBL \u00a7 3-1 og KPA 2018 \u00a7 16.1. Boforhold: Fremme varierte boligtyper som kan dekke ulike behov og bidra til et sosialt mangfoldig bomilj\u00f8, med fokus p\u00e5 barnefamilier. En nedskalert utbygging skal s\u00f8rge for god tilpasning til eksisterende boligstruktur og naturforhold, jf. PBL \u00a7 12-7 nr. 4, KPA 2018 \u00a7\u00a7 8.1 og 13. Rekreasjonsomr\u00e5der: Bevare og utvikle gr\u00f8nne lunger og rekreasjonsomr\u00e5der som er tilgjengelige for allmennheten. Turstier og friluftsomr\u00e5der skal oppgraderes og gj\u00f8res mer tilgjengelige, i tr\u00e5d med PBL \u00a7 12-7 nr. 4 og KPA 2018 \u00a7 11.2. Oppfordring Vi oppfordrer til \u00e5 vedta foresl\u00e5tte prinsipp (vedlegg 1) for utviklingen av Lilletvedt g\u00e5rd, gnr. 47, bnr. 148 mfl., og gi administrasjonen mandat til \u00e5 utarbeide detaljplaner i samsvar med disse. Tiltakshaver har gjennomf\u00f8rt innledende kartlegging av naturmangfold og terrengforhold, og er forberedt p\u00e5 \u00e5 tilpasse prosjektet for \u00e5 m\u00f8te b\u00e6rekraftskrav og hensyn til jordvern og friluftsliv. Vedlagt f\u00f8lger tidligere korrespondanse og dokumentasjon som underbygger behovet for en politisk avklaring og det videre arbeidet med planprosessen. Vi h\u00e5per p\u00e5 et positivt vedtak og takker for deres oppmerksomhet og engasjement i denne saken. Med vennlig hilsen, Nadia Storetvedt Khateeb nadia@opus.no Vedlegg: Vedlegg 1: Anmodning om politisk prinsippvedtak Vedlegg 2: Beslutning om at planinitiativet stoppes 2 "
}