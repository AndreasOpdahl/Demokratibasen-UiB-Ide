{
  "dokument_id": "6bb87cca-6bab-5e0b-b2da-c4f05b723bc9",
  "doc_type": "case_attachment",
  "kommune": 5536,
  "tittel": "Newton Nord-Troms(Vedlegg, 1MB)",
  "url": "https://innsyn.lyngen.kommune.no/wfdocument.aspx?journalpostid=2013049033&dokid=96113&versjon=1&variant=A&",
  "tekst": "Newton Nord-Troms, ansvar 2150 2021 2022 2023 Ant. \u00e5rsverk 0,7 1 1 Ant. elevbes\u00f8k 1340 1550 1490 +/- 55,3 % 15,6 % -3,9 % Budsjett Regnskap Regnskap \u00d8konomi 707042 -42841 10979 Fokusomr\u00e5der FIRST LEGO LEAGUE 2023 FLL Nord-Troms i tall: - 29 lag fordelt p\u00e5 20 i Challenge (10-16 \u00e5r) og 9 i Explore (6-9 \u00e5r) - 300 deltagende elever - 46 veiledere - 9 skoler - 30 dommer - Ca. 90 frivillige - Ca. 1000 dugnadstimer i forbindelse med turneringen - 800 personer innom idrettshallen p\u00e5 konkurransedagen Sammen med prosjektleder og maritim n\u00e6ringsutvikler i kommunen, har prosjektgruppa best\u00e5tt av frivillige til opp- og nedrigging, samt at 10. trinn ved Skjerv\u00f8y ungdomsskole (elever og foreldre) har driftet kaf\u00e9 i tillegg til vakthold og rydding i forbindelse med arrangementet. Vil trekke fram viktigheten av \u00e5 inkludere ungdommene ogs\u00e5 p\u00e5 arrangementsdagen. Elever og foreldre p\u00e5 10. trinn har gjort en meget god jobb for \u00e5 skape gode rammer for alle deltagere. Finansiering av FLL Nord-Troms 2023 er et samarbeid mellom Skjerv\u00f8y kommune, Troms fylkeskommune, Arn\u00f8y Laks, Ler\u00f8y Aurora, Tekna, Samfunnsl\u00f8ftet, Ymber. I tillegg vil vi trekke fram velvilligheten fra lokale entrepren\u00f8rer for kompetanse og praktisk bistand for \u00e5 komme i havn. Rekruttering av lag, veiledere, kontakt med skoler, skolebes\u00f8k, oppl\u00e6ring og kursing gjennom hele \u00e5ret er en forutsetning for \u00e5 gi barn og unge i Nord-Troms god forutsetning for \u00e5 kunne jobbe med innovasjon og teknologi gjennom FLL. Mange skoler i regionen har deltatt begge \u00e5rene og tilbakemeldingen er meget gode p\u00e5 arrangementet. Prosjektet passer meget godt inn i skolene, og med videre godt arbeid vil p\u00e5 sikt kunne v\u00e6re med \u00e5 p\u00e5virke barn og unge i Nord-Troms til \u00e5 skape innovative l\u00f8sninger og teknologisk forst\u00e5else, som er en forutsetning for framtidige arbeidsliv. Men kanskje aller viktigst er l\u00e6rdommen om at vi SAMMEN skaper de beste l\u00f8sningene. Vi er alle avhengige av hverandre. Gjennom arbeidet med FLL 8 uker p\u00e5 h\u00f8sten hvert \u00e5r bidrar vi med tusenvis av timer med nyttig l\u00e6rdom. Rokit (Skjerv\u00f8y ungdomsskole) og Lego MINIONS (Straumfjordnes skole) gikk videre til Skandinavisk Finale p\u00e5 Mo i Rana 2. desember, sammen med ca. 50 andre lag. I tillegg m\u00e5 det nevnes at Road Snack fra Skjerv\u00f8y deltok p\u00e5 verdensfinalen i Houston, USA i april. Derfra har de med seg kontakter og opplevelser for livet. NEWTON Newton Nord-Troms har i l\u00f8pet av 2023 hatt n\u00e6rmere 1500 elevbes\u00f8k i undervisning. Aktivitetsniv\u00e5et har v\u00e6rt stort og tilbakemeldingene vi g\u00e5r fra l\u00e6rere og elever i forbindelse med undervisning er meget god (tall hentet fra skriftlig evaluering): - 100 % av l\u00e6rerne vil anbefale \u00e5 delta p\u00e5 en Newton-modul - 100 % av l\u00e6rerne mener undervisning i en Newton-modul bidrar til at elevene n\u00e5r l\u00e6replanm\u00e5lene - Vi opplevde tilbudet fra Newton Nord-Troms som viktig i undervisningssammenheng. Det \u00e5 f\u00e5 jobbe med realfag p\u00e5 en spennende m\u00e5te setta b\u00e5de store og sm\u00e5 pris p\u00e5. (Fagl\u00e6rer p\u00e5 undervisningsbes\u00f8k) - 92,5 % av alle elevene anbefaler Newton-modulen de har deltatt p\u00e5 til andre elever. - 75 % av elevene gir Newton-opplegget karakteren 5 eller 6 der 6 er best (skala 1-6). - Morsom m\u00e5te og l\u00e6re p\u00e5 og var veldig flink til \u00e5 gj\u00f8re den lille teorien vi hadde g\u00f8y. (Elev 9. trinn) Vi har i l\u00f8pet av \u00e5ret arrangert 6 kurs i programmering for elever/l\u00e6rere. Foruten oppf\u00f8lging og gjennomf\u00f8ring av bes\u00f8ksplaner og avtaler, har Newton Nord-Troms bidratt som m\u00f8teplass for private bedrifter og m\u00f8teplass i kommunal regi. Vi har ogs\u00e5 deltatt p\u00e5 Forskningsdagene og barnehagedagen. 2023 v\u00e6rt et \u00e5r der vi for f\u00f8rste gang har hatt et \u00abnormalt\u00bb drifts\u00e5r. Alle elever fra 1-10 trinn i Skjerv\u00f8y kommune har v\u00e6rt innom p\u00e5 undervisning i Newton-rommet. Vi hadde undervisning i seks ulike Newton-moduler fra 3. til 9. trinn. I l\u00f8pet av fjor\u00e5ret fikk vi p\u00e5 plass avtaler med de andre Nord-Troms-kommunene om bruk av rommet. Disse er forlenget og vil fortsette som f\u00f8r. Dette har v\u00e6rt et viktig arbeid for forankringen i regionen. Det er etablert avsug i Newton-rommet og et ledd i \u00e5 ut utvikle Newton-rommet videre. Utviklingsarbeid: Newton og FLL m\u00e5 ses p\u00e5 som helhet. Newton Nord-Troms drifter FLL. I l\u00f8pet av \u00e5ret har vi m\u00e5nedlige m\u00f8ter med henholdsvis FLL, Newton sentralt og driftsgruppa i Newton Nord-Troms. I tillegg kommer 4 fysiske m\u00f8ter. Utviklingsarbeidet de siste \u00e5rene har v\u00e6rt etablering av FLL-turnering og utvikling av ny Newton-modul. Dette arbeidet fortsetter ogs\u00e5 i 2024. Utfordringer framover Undervisningen i Newton-moduler er godt etablert og vi f\u00f8lger faste planer for gjennomf\u00f8ring av disse. Vi er s\u00e6rdeles godt forn\u00f8yde med tilbakemeldinger fra l\u00e6rere og elever. Etableringen av FLL-turnering, og hvordan dette kan forankres p\u00e5 skolene, er vi s\u00e5 vidt kommet under huden p\u00e5. Mulighetsrommet i skolen er enormt. Dette vil ogs\u00e5 v\u00e6re en stor del av utviklingsarbeidet i Newton-rommet kommende \u00e5r. Vi jobber ogs\u00e5 videre med utvikling av en ny Newton-modul. Finansiering og \u00f8konomi er alltid en faktor. Mye av aktiviteten er finansiert med prosjektmidler, der det m\u00e5 s\u00f8kes midler fra \u00e5r til \u00e5r. En st\u00f8rre forutsigbarhet hadde v\u00e6rt \u00f8nskelig. Vi ser fram mot et nytt spennende FLL og Newton-\u00e5r \u2013 med engasjerende realfagsundervisning! Newton Nord-Troms , Odin Svisdal "
}