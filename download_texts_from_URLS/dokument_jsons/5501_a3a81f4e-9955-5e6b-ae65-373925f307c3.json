{
  "dokument_id": "a3a81f4e-9955-5e6b-ae65-373925f307c3",
  "doc_type": "case_presentation",
  "kommune": 5501,
  "tittel": "Begj\u00e6ring om omgj\u00f8ring av vedtak i klagesak - - avslag p\u00e5 s\u00f8knad om ny avkj\u00f8rsel - Losvegen 4, gnr./bnr. 117/316",
  "url": "https://innsyn.tromso.kommune.no/application/getMoteDokument?dokid=2001577882",
  "tekst": "Arkivsaksnr. 23/13710-9 Saksbehandler Bj\u00f8rn Hagen Saksgang M\u00f8tedato Klageutvalget Begj\u00e6ring om omgj\u00f8ring av vedtak i klagesak - - avslag p\u00e5 s\u00f8knad om ny avkj\u00f8rsel - Losvegen 4, gnr./bnr. 117/316 Innstilling til vedtak: Omgj\u00f8ringsbegj\u00e6ring datert 11.3.2020 tas ikke til f\u00f8lge. Klageutvalget opprettholder sitt avslag p\u00e5 s\u00f8knad om ny avkj\u00f8ring i sak 44/23. Klageutvalget slutter seg til den begrunnelsen som fremg\u00e5r av saksfremleggets avsnitt \u00abKlageutvalgets sekretariat \u2013 vurdering og begrunnelse\u00bb. Nina Wihuri Bj\u00f8rn Hagen Fagleder R\u00e5dgiver- sekretariatet for klageutvalget 1 Hva saken gjelder Klageutvalget har i m\u00f8te av 2.11.2023 stadfestet underinstansens vedtak vedr\u00f8rende klagesak knyttet til avkj\u00f8ring fra kommunal veg for Losvegen 4. Klagers advokat sendte 22.11.2023 anmodning om ny vurdering av klagesaken. Bakgrunnen for anmodningen om ny vurdering er at en anf\u00f8rsel om forskjellsbehandling ikke er vurdert i saken. Anf\u00f8rselen om forskjellsbehandling knytter seg til at naboen har avkj\u00f8rsel fra B\u00e5tsmannsvegen, tilsvarende slik Meknas har s\u00f8kt om. Saksutredning Klagers advokat sendte 21.9.2023 epost til Troms\u00f8 kommune vedr\u00f8rende klagesaken, anf\u00f8rslene i eposten var som f\u00f8lger: \u00abEtter det jeg kan se er ikke Losvegen 6a sin avkj\u00f8rsel vurdert i forbindelse med klagebehandlingen. Khaled Meknas har p\u00e5pekt at naboen (boligene er bygd sammen) har avkj\u00f8rsel, tilsvarende slik Meknas s\u00f8ker om. Jeg har ikke lykkes \u00e5 finne godkjenningen p\u00e5 denne avkj\u00f8rselen. Jeg vet ikke om kommunen har vurdert om avkj\u00f8rselen til Losvegen 6a er godkjent da dette forholdet ikke er omtalt i underinstansbehandlingen. I klagen er det ikke p\u00e5pekt forskjellsbehandling hva gjelder nr. 6a ettersom vi ikke hadde funnet om avkj\u00f8rselen er godkjent. Klager hadde imidlertid forventet at kommunen unders\u00f8kte dette n\u00e6rmere da det tross alt er samme tiltak i hans eiendomsgrense, samt at de faktiske forholdene anses for \u00e5 v\u00e6re tiln\u00e6rmet helt like. P\u00e5 denne bakgrunn ber jeg om at dette forholdet blir avklart i forbindelse med klagebehandlingen, herunder at eventuell forskjellsbehandling vurderes dersom Losvegen 6a sin avkj\u00f8rsel er godkjent i tidligere vedtak. Anf\u00f8rselen vedr\u00f8rende forskjellsbehandling i forhold til nabo i Losvegen 6a ble ikke direkte omtalt i oversendelsesbrevet til klageutvalget, og er derfor ikke en del av klageutvalgets begrunnelse\u00bb. Klagers advokat sendte 22.11.2023 en anmodning om ny vurdering av klagesaken. Bakgrunnen for anmodningen var som f\u00f8lger: \u00abI forbindelse med at klagen ble oversendt til klageinstansen oppdaget jeg at klagerens anf\u00f8rsel om forskjellsbehandling i forhold til boligen som er bygd fast i Meknas sin bolig har avkj\u00f8rsel fra B\u00e5tsmannsvegen. Dette var ikke kommentert i forbindelse med underinstansbehandlingen. Jeg la derfor ved dette som tilleggsopplysning til klageinstansen. Dette kan jeg ikke se er vurdert av klageinstansen ettersom det vises til underinstansens vurdering som ikke foreligger\u00bb. Klageutvalgets sekretariat har oversendt anmodningen til underinstansen for \u00e5 innhente eventuelle opplysninger og vurderinger. Underinstansen har oversendt f\u00f8lgende merknader i e- post av 23.11.2023: \u00abI forbindelse med underinstansbehandlingen av klagen, s\u00e5 ble det slik vi oppfattet det, stilt sp\u00f8rsm\u00e5l ved lovligheten av nabo sin avkj\u00f8rsel (eiendom 117/183), ref. advokat skriver i klage at de ikke finner godkjenning av denne. Det ble derfor opprettet en ulovlighetssak p\u00e5 bakgrunn av dette. Dette inneb\u00e6rer at de som jobber med ulovligheter hos oss vil unders\u00f8ke dette forholde n\u00e6rmere gjennom en egen ulovlighetsoppf\u00f8lging. Hvis det skulle vise seg at avkj\u00f8rselen p\u00e5 eiendom 117/183 er godkjent, s\u00e5 er vi p\u00e5 byggesak uansett av den vurdering at dette ikke medf\u00f8rer at klager har et rettskrav p\u00e5 \u00e5 f\u00e5 sin s\u00f8knad innvilget. Sist det var gitt en tillatelse tilknyttet denne eiendommen 2 (117/183) var tidlig \u00e5r 2007. Vi har endret praksis siden den tid hva gjelder avkj\u00f8rsler, og vi er dermed ikke bundet av dette i vurdering av nye saker. Det vil for alle tilfeller uansett ikke v\u00e6re tilstrekkelig for \u00e5 konstanser usaklig forskjellsbehandling at det foreligger enkelte avgj\u00f8relser hvor utfallet er blitt et annet enn i den saken som er gjenstand for pr\u00f8ving\u00bb. Klageutvalgets sekretariat \u2013 vurdering og begrunnelse Et forvaltningsorgan, her klageutvalget, kan omgj\u00f8re sitt eget vedtak, uten at det p\u00e5klaget, dersom det m\u00e5 anses ugyldig, jf. forvaltningsloven \u00a7 35 f\u00f8rste ledd bokstav c). Hvorvidt et vedtak er ugyldig vil blant annet bero p\u00e5 om det faktiske eller rettslige grunnlaget for forvaltningens avgj\u00f8relse er uriktig, eller at det har oppst\u00e5tt nye forhold som gj\u00f8r at grunnlaget for avgj\u00f8relsen har endret seg. Det m\u00e5 legges til grunn at klageutvalgets vedtak i sak 44/23 er ugyldig dersom manglende vurdering av klagers anf\u00f8rsler ville medf\u00f8rt et annet resultat. Det som ikke ble vurdert i denne saken tidligere er hvorvidt det er usaklig forskjellsbehandling at naboen har to avkj\u00f8ringer til sin eiendom, mens klager har f\u00e5tt avslag p\u00e5 sin s\u00f8knad. Troms\u00f8 kommune har opprettet ulovlighetssak p\u00e5 bakgrunn av henvendelsen fra klagers advokat. Dette betyr at de unders\u00f8ker om avkj\u00f8ringene er lovlige og innvilget av Troms\u00f8 kommune. Underinstansen viser videre til at dersom avkj\u00f8ringen til naboen er godkjente, s\u00e5 er de godkjente f\u00f8r 2007. Troms\u00f8 kommune har innf\u00f8rt en strengere praksis de senere \u00e5r, s\u00e5 selv om avkj\u00f8ringene tidligere er godkjente vil det ikke sikkert at de ville blitt godkjente etter dagens innskjerpede regelverk. Etter sekretariatets vurdering kan vi ikke se at det er kommet nye opplysninger i saken som endrer vurderingene i vedtak i sak 44/23. Dersom naboens avkj\u00f8ringer ikke er godkjente gir ikke dette klager en utvidet rett til \u00e5 f\u00e5 sin nye avkj\u00f8ring godkjent. Dersom naboens avkj\u00f8ring er godkjent for over 15 \u00e5r siden vil det ikke n\u00f8dvendigvis v\u00e6re usaklig forskjellsbehandling \u00e5 ikke godkjenne dagens s\u00f8knad, da Troms\u00f8 kommune har strammet inn sin praksis etter 2007. Boligen har alt en avkj\u00f8ring, og praksis i Troms\u00f8 kommune tilsier derfor ikke at det innvilges ytterligere avkj\u00f8ringer Selv om det i den opprinnelige behandlingen av klagesaken ikke ble tatt stilling til anf\u00f8rselen om forskjellsbehandling i forhold til denne anf\u00f8rselen, kan sekretariatet med bakgrunn i det ovenst\u00e5ende likevel ikke se at dette har hatt innvirkning p\u00e5 vedtakets utfall, jfr. forvaltningsloven \u00a7 41. Klageutvalgets sekretariat anbefaler derfor at omgj\u00f8ringsbegj\u00e6ring ikke tas til f\u00f8lge. Vedtakskompetanse Klageutvalget Vedlegg 3 "
}