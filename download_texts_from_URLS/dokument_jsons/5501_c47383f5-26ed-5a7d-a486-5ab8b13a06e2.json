{
  "dokument_id": "c47383f5-26ed-5a7d-a486-5ab8b13a06e2",
  "doc_type": "case_presentation",
  "kommune": 5501,
  "tittel": "Forskrift om skriftspr\u00e5k i undervisningen ved kommunale grunnskoler, Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001669965",
  "tekst": "Arkivsaksnr. 24/05657-1 Saksbehandler Camilla Kristoffersen Saksgang M\u00f8tedato Oppvekst- og utdanningsutvalget 07.06.2024 Kommunestyret 18.06.2024 Forskrift om skriftspr\u00e5k i undervisningen ved kommunale grunnskoler, Troms\u00f8 kommune Kommunedirekt\u00f8rens innstilling til vedtak: \u2022 Forskrift om skriftspr\u00e5k i undervisningen ved kommunale grunnskoler vedtas. \u2022 Forskriften er gjeldende fra og med 01.08.2024 Stig Tore Johnsen Kari Henriksen Kommunedirekt\u00f8r Direkt\u00f8r for avdeling oppvekst, utdanning og kultur 1 1. Hva saken gjelder Ny oppl\u00e6ringslov (lov 09.06.2023 nr. 30 om grunnskoleoppl\u00e6ringa og den vidareg\u00e5ande oppl\u00e6ringa (oppl\u00e6ringsloven 2023) trer i kraft 01.08.2024. Oppl\u00e6ringsloven fra 1998 oppheves n\u00e5r oppl\u00e6ringsloven 2023 trer i kraft. Den nye oppl\u00e6ringsloven gir Troms\u00f8 kommune en plikt til \u00e5 fastsette forskrift om hovedm\u00e5l ved den enkelte skole, jf. oppl\u00e6ringsloven 2023 \u00a7 15-2. Troms\u00f8 kommune m\u00e5 derfor vedta slik forskrift innen ikrafttredelse av ny lov. I saksutredningen blir dagens regelverk f\u00f8rst gjennomg\u00e5tt. Deretter redegj\u00f8res det for bestemmelsen i ny oppl\u00e6ringslov, h\u00f8ring og h\u00f8ringsinnspill samt forslag til forskrift. 2. Saksutredning 2.1 Dagens regelverk If\u00f8lge oppl\u00e6ringsloven (1998) \u00a7 2-5 f\u00f8rste ledd skal kommunene fastsette i forskrift hvilket skriftspr\u00e5k som skal v\u00e6re hovedm\u00e5l ved skolene. Bokm\u00e5l er i dag hovedm\u00e5l ved de kommunale skolene i Troms\u00f8 Kommune. 2.2 Ny oppl\u00e6ringslov Det f\u00f8lger av ny oppl\u00e6ringslov \u00a7 15-2 f\u00f8rste avsnitt: \u00abKommunen og fylkeskommunen gir forskrift om kva skriftspr\u00e5k som skal vere hovudm\u00e5let p\u00e5 kvar skole, anten bokm\u00e5l eller nynorsk. Skolen skal bruke hovudm\u00e5let i den skriftlege oppl\u00e6ringa og i den skriftlege kommunikasjonen med elevane og foreldra.\u00bb Ny oppl\u00e6ringslov gir kommunen plikt til \u00e5 vedta forskrift om hva som skal v\u00e6re hovedskriftspr\u00e5ket p\u00e5 den enkelte skole. Ny lov stiller krav om at forskriften h\u00f8res, vedtas og kunngj\u00f8res i tr\u00e5d med forvaltningsloven kapittel VII. Forskriften vil ikke p\u00e5virke skolenes mulighet eller plikt til \u00e5 ivareta elevenes s\u00e6rskilte spr\u00e5krettigheter. Se forarbeidene til loven for n\u00e6rmere om dette: \u00abDepartementet understrekar at regelen regulerer valet mellom dei to norske skriftspr\u00e5ka bokm\u00e5l og nynorsk. Regelen er ikkje til hinder for at skolen kan velje at han i den munnlege og skriftlege oppl\u00e6ringa bruker samisk eller norsk teiknspr\u00e5k\u00bb 2.3 H\u00f8ring og h\u00f8ringsinnspill Forslag til forskrift om skriftspr\u00e5k i undervisningen ved kommunale grunnskoler ble sendt ut p\u00e5 h\u00f8ring 26.03.2024. Fristen for \u00e5 komme med innspill var 07.05.2024. Se vedlegg for opplisting av mottakerne av h\u00f8ringen. Ett h\u00f8ringsinnspill er mottatt fra L\u00f8vemammaene Nord, hvor det ble kommentert at de st\u00f8tter forslaget i sin helhet. 2.4 Forslag til forskrift 2 Det foresl\u00e5s at Troms\u00f8 kommune vedtar forskrift om skriftspr\u00e5k i undervisningen ved kommunale grunnskoler med hjemmel i oppl\u00e6ringsloven (2023) \u00a7 15-2. I forskriften fastsettes hva som er hovedm\u00e5let p\u00e5 grunnskoler i Troms\u00f8 kommune. Det foresl\u00e5s at bokm\u00e5l videref\u00f8res som hovedm\u00e5l i ny forskrift. Det inneb\u00e6rer at skolene skal bruke bokm\u00e5l i den skriftlige oppl\u00e6ringen og i den skriftlige kommunikasjonen med elevene og foreldrene. Se vedlagt forskrift hvor foresl\u00e5tte bestemmelser fremg\u00e5r. 3. Konklusjon Troms\u00f8 kommune fastsetter forskrift om skriftspr\u00e5k i undervisningen ved kommunale grunnskoler i tr\u00e5d med ny oppl\u00e6ringslov \u00a7 15-2. Forskriften medf\u00f8rer ingen \u00f8konomiske konsekvenser. 4. Vedtakskompetanse Kommunestyret. Vedlegg H\u00f8ringsbrev - Forskrift om skriftspr\u00e5k i undervisningen ved kommunale grunnskoler, Troms\u00f8 Kommune Forslag til forskrift om skriftspr\u00e5k i undervisningen ved kommunale grunnskoler, Troms\u00f8 kommune 24-05657 H\u00f8ringsuttalelse forskrift om skriftspr\u00e5k i undervisningen ved kommunale grunnskoler, Troms\u00f8 kommune. Invitasjon til h\u00f8ring av lokale forskrifter til ny oppl\u00e6ringslov_ 3 "
}