{
  "dokument_id": "d72daf9e-d623-533b-8a00-6c5c589eefd8",
  "doc_type": "case_attachment",
  "kommune": 4601,
  "tittel": "Fagnotat 04.12.2023",
  "url": "https://bergen.kommune.no/politikere-utvalg/api/fil/bk360/10469912/Fagnotat-04-12-2023",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/16861-4 (Arbeidssted) Saksbehandler: Silje Fed\u00f8y Dato: 04.12.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 165/363/0/0 C. Sundts gate 65. Klage p\u00e5 avslag. Nybygg bolig - Bygg 1 Advokatfirmaet Landsvik & Larsen AS klager for Nagelg\u00e5rden AS i brev Hvem klager? datert 26.10.2023, og i supplerende brev datert 27.11.2023. Tiltaket Nybygg med 1 boenhet p\u00e5 78 m 2 BRA. Avslag datert 05.10.2023. S\u00f8knad avsl\u00e5tt p\u00e5 grunn av byggegrense mot vei i regulert omr\u00e5de, arealform\u00e5l i reguleringsplanen, pbl. \u00a7 29-4 om Vedtaket avstand til nabogrense og kommuneplanens arealdel (KPA2018) \u00a7 3.1 om plankrav. KPA2018 viser eiendommen som byfortettingssone BY1 med flere hensynssoner/faresoner som kulturmilj\u00f8, brannsmitteomr\u00e5de, luftkvalitet Planstatus og veist\u00f8y. Kommunedelplan for sentrum viser eiendommen som Boligomr\u00e5de. Reguleringsplan ID 5250000 viser eiendommen som spesialomr\u00e5de bevaring. Klagegrunner Vilk\u00e5rene for \u00e5 gi dispensasjon fra aktuelle bestemmelser er oppfylt. Behov for ytterligere saksbehandling ved Nei. eventuell omgj\u00f8ring Anbefalt vedtak Vedtak av 05.10.2023 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Vi mottok s\u00f8knad 19.04.2023 og tilleggsdokumentasjon 21.08.2023 og 02.10.2023. Vi sendte ut avslagsvedtak 05.10.2023. Landsvik & Larsen klaget p\u00e5 vegne av tiltakshaver i brev datert 26.10.2023 og i supplerende klage datert 27.11.2023. 1.2. Opplysninger av vesentlig betydning for behandling av klagen 1.2.1 Bygg 1 og Bygg 2 Nagelg\u00e5rden har s\u00f8kt om \u00e5 bygge to nybygg i C. Sundts gate 65. Disse to nybyggene er behandlet hver for seg, og begge s\u00f8knadene ble gitt avslag som er p\u00e5klaget av Landsvik & Larsen. KLAGE-2023/16861 m\u00e5 derfor sees i sammenheng med KLAGE-2023/16862. 1.2.2 Nabovarsling Flere naboer har sendt inn merknader etter nabovarsling om de to eneboligene. Giselda di Giovanni \u2013 165/534 Nabo p\u00e5peker at tomten ikke er regulert til bebyggelse. Uttrykker bekymring for hybelifisering, og at det vil bli bygget h\u00f8yere/st\u00f8rre enn oppgitt. Det vil bli tap av sol, lys og utsyn, samt sjenerende innsyn. Peker ogs\u00e5 p\u00e5 at nybyggene vil inneb\u00e6re \u00f8kt risiko for brann, og at nybyggene vil vanskeliggj\u00f8re slukkingsarbeid for brannvesenet. Oddgeir W\u00e5ge M\u00f8gster \u2013 165/535 Nabo viser til fare for brannsikkerhet, og at det er \u00f8nskelig at den gr\u00f8nne lungen p\u00e5 tomten m\u00e5 beholdes. Det er ogs\u00e5 viktig \u00e5 beholde det helhetlige arkitektoniske uttrykket i omliggende bomilj\u00f8. Lister Forvaltning AS v/ Paal Kulien \u2013 165/532 For denne naboen er det viktig at veien ikke blir stengt under bygging, og at veien ikke blir gjort mindre enn den allerede er. Arnstein Gjerde - 165/543 Nybygget vil p\u00e5virke hans eiendom negativt, og p\u00e5 grunn av bygging tett opp mot nabogrensen p\u00e5 0.7 meter, vil dette vanskeliggj\u00f8re vedlikehold av fasaden. N\u00e6rhet opp mot nabogrense \u00f8ker ogs\u00e5 fare for brann, og nabo kan ikke se at det er hensiktsmessig \u00e5 bygge et hus med slik plassering. Vi viser til naboklagene i sin helhet. 1.2.3 Uttalelser fra andre myndigheter S\u00f8knaden har v\u00e6rt p\u00e5 h\u00f8ring hos Byantikvaren, Riksantikvaren, Vestland fylkeskommune, Bergen Brannvesen, Bymilj\u00f8etaten, BIR, Statsforvalteren i Vestland og Statens vegvesen for uttale. De to sistnevnte har ikke gitt tilbakemelding om sitt syn p\u00e5 s\u00f8knaden. Saksnummer KLAGE-2023/16861 Side 2 av 7 Byantikvaren skriver i sin uttale at de stiller seg positive til to mindre nybygg, men dette under forutsetning av at bygningene som et minimum skal oppf\u00f8res etter vilk\u00e5r som opplistet i deres brev datert 29.07.2023. Riksantikvaren skriver at tiltaket p\u00e5virker et automatisk fredet kulturminne, og at det derfor er n\u00f8dvendig med tillatelse for tiltaket etter kulturminneloven \u00a7 2. Slik tillatelse skal bli gitt av Riksantikvaren. Vestland fylkeskommune skriver at nybyggene griper inn i et kulturmilj\u00f8 som fremdeles har helhetlige trekk bevart, selv om omr\u00e5det har v\u00e6rt redusert p\u00e5 grunn av flyangrep i 1940, eksplosjonen i V\u00e5gen i 1944 og senere rivninger. Et slikt sj\u00f8husmilj\u00f8 i Bergen har stort sett g\u00e5tt tapt i moderne tid, og omr\u00e5det har derfor regional kulturmilj\u00f8interesse. Fylkeskommunen peker ogs\u00e5 p\u00e5 at nybyggene er foresl\u00e5tt bygget sv\u00e6rt n\u00e6r to eldre bygninger, hvorav den ene (165/534) er vedtaksfredet og det andre (165/543) er et SEFRAK-merket bygg. Det er derfor viktig at det fortsetter \u00e5 v\u00e6re rimelig god tilkomst for vedlikehold av disse byggene. Nybyggene m\u00e5 ikke plasseres slik at bygging av stillas blir umulig. Bergen Brannvesen har ogs\u00e5 uttalt seg i saken. Boligene s\u00f8kes oppf\u00f8rt i et brannsmitteomr\u00e5de, og med avstand p\u00e5 mindre enn 8 meter fra nabobygg. Det er derfor viktig at det blir iverksatt tiltak som hindrer brannspredning mellom de ulike bygningene. Brannvesenet skriver at det b\u00f8r gj\u00f8res en vurdering p\u00e5 om tiltakene vil medf\u00f8re \u00f8kt fare for brannspredning. Videre m\u00e5 nybyggene ikke v\u00e6re til hinder for evakuering av nabobygg. Bymilj\u00f8etaten har uttalt seg i saken. Som vegmyndighet er Bymilj\u00f8etaten negativ til bygging av nybygg n\u00e6rmere enn 12,5 meter fra eksisterende veimidte. Byggene er plassert i omr\u00e5de som er regulert for gangvei/fortau. Tiltaket kommer i konflikt som hindrer b\u00e5de vedlikehold av eksisterende vei og byggene vil ogs\u00e5 v\u00e6re til hinder for fremtidig arealbehov for veiutbedring/fortau. Fordi tiltakene er n\u00e6rme vei og veimur, f\u00e5r ikke Bymilj\u00f8etaten tilstrekkelig areal til \u00e5 drifte og vedlikeholde veimuren. Bymilj\u00f8etaten anbefaler derfor at reguleringsform\u00e5let opprettholdes og at det ikke blir gitt dispensasjon for nybyggene. BIR har ogs\u00e5 gitt en uttale i saken. De viser til plan- og bygningsloven \u00a7 12-7 punkt 10, om at det m\u00e5 settes vilk\u00e5r om p\u00e5kobling og finansiering av p\u00e5kobling p\u00e5 bossnettet. 2. Om klagen I supplerende klage av 27.11.2023, mener klager at kommunen feilaktig har lagt til grunn at nybygget har negative konsekvenser for kulturmilj\u00f8et og for mulighetene for vedlikehold av offentlig vei. Klager mener at kommunens vurdering m\u00e5 legge mer vekt p\u00e5 at s\u00f8knaden gjelder gjenoppbygging av historisk bebyggelse i Nagelg\u00e5rden. Hensynet til gjenoppbygging av det historiske bygningsmilj\u00f8et m\u00e5 veie tyngre enn ulempene knyttet til forvansket vedlikehold av kommunal vei og nabobebyggelse. Klager mener videre at kommunen har vektlagt irrelevante argument i vurdering av om dispensasjon kan bli gitt fra reguleringsplanens arealform\u00e5l. Saksnummer KLAGE-2023/16861 Side 3 av 7 Klager viser ogs\u00e5 til gjenoppbyggingshensynet som et hensyn som b\u00f8r ha vekt i dispensasjonsvurderingene, og at det er etablert forvaltningspraksis at kommunen skal legge vesentlig vekt p\u00e5 dette hensynet ved gjenoppbyggelse av eiendom etter brann eller annen uopprettelig skade. Det vises her til en uttalelse fra Sivilombudet. 1 3. Vurdering av klagen 3.1 Gjenoppbyggingshensynet Klager viser til gjenoppbyggingshensynet og en uttalelse fra Sivilombudet. Vi \u00f8nsker \u00e5 gj\u00f8re oppmerksom p\u00e5 at dette er et hensyn og en uttalelse som dreier seg om andre forhold, b\u00e5de rettslig og faktisk, enn det vi m\u00e5 forholde oss til i v\u00e5r sak. For det f\u00f8rste handler uttalelsen seg om vilk\u00e5ret \u00abs\u00e6rlige grunner\u00bb i \u00a7 7 i den gamle bygningsloven av 1985. Dette vilk\u00e5ret er \u00aberstattet med en mer detaljert angivelse som klargj\u00f8r og strammer inn dispensasjonsadgangen\u00bb 2 (v\u00e5r kursivering). Med andre ord bygger klagers anf\u00f8rsel seg p\u00e5 en rettslig utdatert uttalelse fra Sivilombudet. Uttalelsen kan likevel ha en overf\u00f8ringsverdi til dagens regelverk, men da m\u00e5 vi ogs\u00e5 se p\u00e5 faktum som uttalelsen bygger seg p\u00e5. Uttalelsen ble gitt i en sak der eier hadde gjenoppbygget sj\u00f8boden sin etter at en h\u00f8ststorm hadde totalskadet bygget. Hensynet som Sivilombudet peker p\u00e5 gjennom gjenoppbyggingshensynet handler om rimelighetshensyn for eier. Dette gj\u00f8r seg p\u00e5 ingen m\u00e5te gjeldende i v\u00e5r sak der det s\u00f8kes om \u00e5 bygge p\u00e5 en eiendom en mannsalder etter en brann. Det er ikke her snakk om privatpersoner som mulig har mistet en bolig som f\u00f8lge av brann eller naturkatastrofe. Vi kan heller si motsatt at bygging av eneboliger her vil ha store negative konsekvenser for naboer som allerede bor i omr\u00e5det, noe som taler enda mindre for at gjenoppbyggingshensynet kan trekkes inn i v\u00e5r sak. Argumentasjonen til klager knyttet til gjenoppbyggingshensynet gj\u00f8r seg ikke gjeldende i v\u00e5r sak som et argument vi kan legge vekt p\u00e5 i dispensasjonsvurderingene. 3.2 Avslag p\u00e5 grunn av regulert byggegrense mot kommunal vei Klager anf\u00f8rer at gjenoppbygging av historisk bygningsmilj\u00f8 m\u00e5 veie tyngre enn forvansket vedlikehold av kommunal vei. Dette er en anf\u00f8rsel som etter v\u00e5r vurdering ikke kan n\u00e5 frem. Det er helt klart at en dispensasjon vil medf\u00f8re at aktuelle hensyn bak byggegrense mot kommunal vei vil bli vesentlig tilsidesatt. Bare fordi det for over 80 \u00e5r siden var boliger, gj\u00f8r ikke det tilsidesettelsen av hensyn knyttet til vedlikehold av eksisterende vei mindre vesentlig. Det f\u00f8rste rettslige vilk\u00e5ret som m\u00e5 v\u00e6re oppfylt for at kommunen i det hele tatt kan vurdere om den \u00f8nsker \u00e5 gi dispensasjon, er derfor ikke oppfylt. Fordi det f\u00f8rste dispensasjonsvilk\u00e5ret ikke er oppfylt, er det derfor strengt tatt ikke n\u00f8dvendig \u00e5 ta stilling til om fordelene med en dispensasjon er klart st\u00f8rre enn ulempene. Vi vil likevel gj\u00f8re denne vurderingen ogs\u00e5. Slik vi forst\u00e5r klagen, er det anf\u00f8rt et argument om at gjenoppbygging av byggene som brann ned under 2. verdenskrig er en klart st\u00f8rre fordel enn ulempene som dispensasjon vil 1 Sivilombudets \u00e5rsmelding 1990 s. 165 2 Ot.prp.nr.32 (2007-2008) \u2013 6.19 Dispensasjon, \u00abMerknader til \u00a7 19-2 Dispensasjonsvedtaket\u00bb. Saksnummer KLAGE-2023/16861 Side 4 av 7 medf\u00f8re. Men som klager selv skriver, og som ogs\u00e5 bli p\u00e5pekt av Byantikvaren, er det ikke mulig \u00e5 gjenoppbygge, gjenreise eller tilbakef\u00f8re byggene til slik de s\u00e5 ut f\u00f8r brannen. Det er alts\u00e5 her snakk om \u00e5 bygge noe nytt og annerledes p\u00e5 en tomt som for 80 \u00e5r siden var bebygd. Denne tomten har st\u00e5tt tom i en mannsalder, og den byplanleggingen som har skjedd i tiden etter krigen har f\u00f8rt til at det her skal v\u00e6re vei og fortau, og hvor vedlikehold av eksisterende vei og veimur vil bli sv\u00e6rt vanskeliggjort dersom det blir gitt dispensasjon. Dette er helt klart en stor ulempe som m\u00e5 bli ilagt vekt i dispensasjonsvurderingen. Nybygg, som ikke er kopi, gjenoppreisning eller tilbakef\u00f8ring av kulturverneverdige bygg, b\u00f8r derfor ikke bli tillatt p\u00e5 bekostning av vedlikehold av vei og veimur i omr\u00e5det. Vi kan derfor ikke se at klagen kommer med nye momenter som endrer v\u00e5r vekting av fordeler og ulemper ved en dispensasjon i saken, og vi viser derfor til vedtakets begrunnelse og anbefaler at denne blir opprettholdt. 3.3 Avslag p\u00e5 grunn av regulert arealform\u00e5l gangvei/fortau Klager mener at gjenoppbyggingshensynet ogs\u00e5 m\u00e5 gj\u00f8re seg gjeldende for dispensasjon fra reguleringsplanens arealform\u00e5l. Vi viser her til avsnitt 3.1 om dette. Klager mener videre at kommunen har vektlagt irrelevante hensyn i vurderingen om dispensasjon kan bli gitt fra reguleringsplanens arealform\u00e5l. Etter gjennomgang av vedtaket, kan vi ikke se at det er vektlagt irrelevante hensyn som har f\u00e5tt avgj\u00f8rende innvirkning p\u00e5 utfallet i dispensasjonsvurderingen. Vurderingen tar utgangspunkt i forholdene slik de er n\u00e5, og ikke slik Bergen by s\u00e5 ut for 80 \u00e5r siden. Omr\u00e5det har i dag verdi som gr\u00f8ntomr\u00e5de, og arealform\u00e5let sier at dette er et omr\u00e5de som skal v\u00e6re tilgjengelig for alle. Slik omr\u00e5det fremst\u00e5r i dag, er det et pent opparbeidet uteareal som b\u00e5de er tilgjengelig og ogs\u00e5 brukes av allmennheten. Det er mye g\u00e5trafikk i omr\u00e5det, b\u00e5de av byens beboere og turister. Dette s\u00e6rlig p\u00e5 grunn av de mange attraksjonene som er i n\u00e6rheten slik som Akvariet, Nordnesparken, og \u00abskjulte\u00bb perler som Bergens korteste gate \u00abBekketomten\u00bb som ligger rett bak den \u00e5pne plassen der det n\u00e5 s\u00f8kes oppf\u00f8rt to nye eneboliger. Det er derfor klart at det \u00e5 bygge igjen dette \u00e5pne omr\u00e5det til fordel for to nye eneboliger vil vesentlig tilsidesette arealform\u00e5lets hensyn. Bergen by har endret seg mye siden 2. verdenskrig, og str\u00f8ket har endret og tilpasset seg i tiden etter brannen p\u00e5 40-tallet. Det er derfor rent faktisk ikke mulig \u00e5 gjenoppbygge det som gikk tapt i brannen under krigen. Det er derfor, slik vi ser det, ingen relevante fordeler vi kan vektlegge som er \u00abklart st\u00f8rre\u00bb enn ulempene som en dispensasjon fra arealform\u00e5let vil f\u00f8re med seg. Vi viser derfor til vedtakets begrunnelse for at det ikke blir gitt dispensasjon fra arealform\u00e5let. 3.4 Avslag p\u00e5 grunn av plankrav Vi kan ikke se at klagen inneholder nye opplysninger som p\u00e5virker v\u00e5r vurdering av om det kan dispenseres fra plankravet. Vi ser at klager skriver at eiendommen har v\u00e6rt ubebygd etter byggene brant ned, og at dette m\u00e5 tale for at det m\u00e5 kunne dispenseres fra plankravet. Vi anser dette som et for snevert syn p\u00e5 de faktiske forholdene og utviklingen av omr\u00e5det som har skjedd de siste \u00e5tte ti\u00e5rene. Vi kan ikke bare se p\u00e5 eiendommen isolert n\u00e5r dispensasjon fra plankravet vurderes. Vi m\u00e5 ogs\u00e5 gj\u00f8re vurderingen sett i sammenheng med n\u00e6romr\u00e5det og forholdene slik de er i dag. Saksnummer KLAGE-2023/16861 Side 5 av 7 Det er i dag opparbeidet et fint uteomr\u00e5de som skaper et luftig rom der det n\u00e5 s\u00f8kes om \u00e5 bygge to nye bygg. N\u00e6romr\u00e5det har ogs\u00e5 endret seg mye siden krigen og etterkrigs\u00e5rene. Det at det ikke er bygget p\u00e5 eiendommen igjen etter brannen, er ikke et argument som tilsier at vi derfor 80 \u00e5r seinere skal se bort fra dagens situasjon og krav til plan. Den manglende utnyttelsen av tomten etter brannen, kan tilsi at det ikke har v\u00e6rt et behov eller et \u00f8nske om \u00e5 ha to eneboliger p\u00e5 denne tomten, og at dette derfor m\u00e5 avklares gjennom planarbeid. Det er viktige avklaringer som blir gjort i et planarbeid som vi ikke kan klare \u00e5 gj\u00f8re i en byggesak. Slike avklaringer er s\u00e6rlig viktige og n\u00f8dvendige n\u00e5r det er sp\u00f8rsm\u00e5l om \u00e5 dispensere fra plankravet i et sentrumsomr\u00e5de i Bergen med kulturminneverdige bygg som vil bli p\u00e5virket av oms\u00f8kt tiltak. Det er ogs\u00e5 et moment hvor n\u00e6rt og tett det s\u00f8kes bygget her, noe som aktiverer sp\u00f8rsm\u00e5l knyttet til sikkerhet og risiko for brannspredning i et historisk bygningsmilj\u00f8. Det er videre i gjeldende reguleringsplan tegnet inn at omr\u00e5det er tilgjengelig for allmennheten, og nabovarselet har f\u00f8rt til engasjement fra naboer som ikke \u00f8nsker to nye eneboliger bygget her. Videre er tiltaket i strid med byggegrense langs vei, noe som tilsier at hensyn og interesser knyttet til trafikk, fremkomst og trafikksikkerhet ogs\u00e5 b\u00f8r avklares gjennom en plan. Det er med andre ord mange interesser som kommer inn i bildet her, og som tilsier at det ikke kan v\u00e6re kurant \u00e5 gi dispensasjon fra plankravet i denne saken. Vi kan ikke se at klagen inneholder nye opplysninger som endrer v\u00e5r dispensasjonsvurdering fro plankravet, og viser derfor til vedtakets vurdering og opprettholder denne. 3.5 Avslag p\u00e5 grunn av plan- og bygningsloven \u00a7 29-4 Klager mener at det er tilstrekkelig avstand for \u00e5 ivareta mulighet for vedlikehold, og at bygging av en enebolig der det tidligere har st\u00e5tt en bolig m\u00e5 f\u00f8re til at hensynet bak avstandskravet ikke blir vesentlig tilsidesatt med en dispensasjon. Vi kan ikke se at det er nye momenter i klagen som endrer p\u00e5 v\u00e5r dispensasjonsvurdering. Slik vi vurderer saken, er det ikke mulig \u00e5 gi dispensasjon uten at dette samtidig vesentlig tilsidesetter de relevante hensynene som ligger bak avstandskravet i \u00a7 29-4. Det p\u00e5beropte hensynet fra klager om gjenoppbygging, er ikke noe som \u00ablemper\u00bb p\u00e5 den tilsidesettelsen som vil skje ved en dispensasjon. Vi viser igjen til \u00a7 3.1 i dette dokumentet om hvordan gjenoppbyggingshensynet ikke gj\u00f8r seg gjeldende i denne saken. I denne saken er bevaring av eksisterende kulturminner og verneverdige bygg av overordnet betydning, og hvor avstandskravet spiller en viktig rolle b\u00e5de for mulighet for vedlikehold og for brannsikkerheten. Slik vi ser det, s\u00f8kes det om \u00e5 bygge noe nytt. Det foreligger heller ikke en konkret og tydelig plan for brannsikkerhet, og med tanke p\u00e5 hvor tett det her s\u00f8kes bygget opp mot verneverdige bygg, har vi ikke noen forutsetning for \u00e5 si at hensyn til brannsikkerhet ikke blir vesentlig tilsidesatt med en dispensasjon. V\u00e5r oppfatning er derfor at en dispensasjon fra avstandskravet i plan- og bygningsloven \u00a7 29-4 vil vesentlig tilsidesette hensynene til bestemmelsen. For sp\u00f8rsm\u00e5let om hvorvidt fordelene er klart st\u00f8rre enn ulempene, kan vi heller ikke her se at klagen kommer med nye momenter av betydning. Som nevnt i vedtaket, vil oppbygging av ny enmannsbolig lukke igjen et luftig rom som per i dag viser og f\u00e5r frem de vakre og historiske trehusene for forbipasserende. Slik dette rommet fremst\u00e5r i dag, har dette en viktig historiefortellende funksjon, hvor vi f\u00e5r se et utsnitt av eldre bebyggelse med minne om det som brant ned under krigen. Denne historien og innblikket i hva som har skjedd i Bergen Saksnummer KLAGE-2023/16861 Side 6 av 7 under krigen, vil bli visket bort ved oppf\u00f8ring av nybygg her, og som ogs\u00e5 m\u00e5 anses for \u00e5 v\u00e6re en ulempe av betydning. Vi viser derfor til og opprettholder vedtakets begrunnelse for avslag. 4. Konklusjon Vedtak av 05.10.2023 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Skr\u00e5foto 4. Situasjonsplan 5. Klage datert 26.10.23 og supplerende klage datert 27.11.2023 6. Avslag datert 05.10.2023 7. Uttalelser fra andre myndigheter 8. Tegninger 9. Nabomerknader 10. S\u00f8knad datert 19.04.2023 Saksnummer KLAGE-2023/16861 Side 7 av 7 "
}