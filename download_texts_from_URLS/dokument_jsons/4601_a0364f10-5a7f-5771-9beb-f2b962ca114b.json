{
  "dokument_id": "a0364f10-5a7f-5771-9beb-f2b962ca114b",
  "doc_type": "case_attachment",
  "kommune": 4601,
  "tittel": "S\u00f8knad",
  "url": "https://bergen.kommune.no/politikere-utvalg/api/fil/bk360/10243851/Soknad",
  "tekst": "Bergen kommune Plan- og bygningsetaten Byggesaksavdelingen Postboks 7700 5020 BERGEN Os, den 30.06.2023 F\u00d8LGESKRIV REVIDERT PROSJEKT Vedlegg F16 S\u00d8KNAD OM RAMMEL\u00d8YVE, GNR 90/BNR. 6 \u2013 S\u00d8RE TITLESTAD 95 \u2013 TILLEGGSOPLYSNINGER \u2013 REDUSERT PROSJEKT DERES SAKSNR. BYGG-2022/25713-5 Adresse/Eiendom: S\u00f8re Titlestad 95, gnr. 90/bnr. 6 Tiltak: Ny enebolig Ansvarlig s\u00f8ker: ABO Plan & Arkitektur AS Tiltakshaver: Birger Morst\u00f8l Bygg og Snekkermester AS Orientering: Viser til innsendt rammes\u00f8knad, datert 07.07.2022, bekreftet mottatt fra Bergen kommune, 10.08.2022. Viser ogs\u00e5 til mottatt skriv fra Bergen kommune, datert 07.10.2022, behov for tilleggsopplysninger Viser til revidert s\u00f8knad, datert 15.03.2023 Viser ogs\u00e5 til mottatt skriv fra Bergen kommune, datert 27.03.2023, behov for tilleggsopplysninger -2 1. Terrengtilpasning ikke l\u00f8st, s\u00e6rlig p\u00e5 boligens fasade mot s\u00f8r, og utskutt terrasse som er overhengende terreng. Svar: Ny oms\u00f8kt bolig er i store trekk plassert p\u00e5 allerede planert flate der tidligere bolig var plassert. Den s\u00f8r-\u00f8stlige delen av oms\u00f8kt bolig er plassert inn i terrenget og frittst\u00e5ende carport er plassert i en eksisterende utskutt \u00ablomme\u00bb i terrenget i bakkant. Langs fasaden mot s\u00f8r-vest har vi redusert terrassene med utkraging, vesentlig, slik at avstand til opprinnelig terreng ogs\u00e5 er redusert. Mellom undersider terrasser og eksisterende terreng foresl\u00e5r vi at det plastres med natursteinsmurer. Se vedlagte illustrasjoner, fasader og snitt. 2. Boligen fremst\u00e5r uheldig plassert. Byggesak viser til at tidligere bolig p\u00e5 eiendommen var av tilsvarende st\u00f8rrelse og utforming som oms\u00f8kt bolig, men at valg av en mer tilbaketrukket plassering, gav langt bedre terrengtilpasning F:\\Prosjekt\\S\u00f8re Titlestad 95 - 202008200\\7 Offentlig byggesaksbehandling\\73 S\u00f8knad rammel\u00f8yve\\Revidert s\u00f8knad - supplering\\F\u00f8lgeskriv.docx Svar: Tidligere bolig var plassert p\u00e5 eksisterende planert flate. Atkomsten var en bratt, smal, bakke som kom opp i front av boligen. Vi ser at det var plass til 1 bil og mulig snuareal p\u00e5 flaten foran boligen. Ved \u00e5 plassere nytt bygg p\u00e5 samme sted som tidligere bolig vil det ikke bli plass til 3 biler og snuareal p\u00e5 egen eiendom. \u00abTrafikkarealet\u00bb ville ogs\u00e5 ta det meste av krav til kvalitetsmessig uteoppholdsareal, 100 m2 pr boenhet iflg. KPA. Ny oms\u00f8kt bolig er i store trekk plassert p\u00e5 allerede planert flate der tidligere bolig var plassert. For \u00e5 kunne benytte den nordvestlige delen av planert flate til parkering, sikkert trafikkareal med snuareal p\u00e5 egen eiendom og kvalitetsmessig uteoppholdsareal, er ny oms\u00f8kt bolig er flyttet noe mot s\u00f8r/\u00f8st. I tillegg er s\u00f8kes det om ny atkomstveg for \u00e5 komme inn p\u00e5 eiendommen i riktig \u00abh\u00f8yde\u00bb. Vi har dermed ogs\u00e5 f\u00e5tt en mer sikker og oversiktlig utkj\u00f8rsel til S\u00f8re Titlestad. Vi unng\u00e5r bruk av eksisterende utkj\u00f8rsel som vi anser som trafikkfarlig. 3. Nabovarsle endringer Svar: Endringene ble nabovarslet, 14.06.2023, se vedlegg C2 Etter merknadsfristen utl\u00f8p er det mottatt 2 merknader. Se vedlegg C3 4. Redegj\u00f8re for uteareal Svar: Ih.t. KPA er krav 100 m2 pr. boenhet I oms\u00f8kte revidert prosjekt har vi et uteoppholdsareal p\u00e5 100 m2 p\u00e5 den nordvestlige delen av eksistrende planert omr\u00e5de som tilfredsstiller gjeldende kvalitetskrav. I tillegg er det terrasser, takterrasse (2. etasje) og oppholdsareal p\u00e5 tak carport som blir bearbeidet mot kollen. 5. Redegj\u00f8re for parkering Svar: Ih.t. KPA er minimum krav til parkering 0,8 pr. 100 m2, men det kreves minimum 1 plass pr boenhet. Revidert prosjekt har et boligareal p\u00e5 339 m2, noe som avrundet gir et krav p\u00e5 totalt 3 plasser. Prosjektet har 2 plasser i oms\u00f8kt frittst\u00e5ende carport og 1 plass p\u00e5 terreng. I tillegg er det vist sykkelparkering i h.t. gjeldende krav. 2 6. Inkludere VA-anlegget. Svar: Berntsen VVA har sendt inn s\u00f8knad og har dialog med Bergen kommune VA. Som dokumentasjon p\u00e5 rettigheter er det ogs\u00e5 oversendt tinglyste dokumenter. 7. Innhente samtykke til plassering evt. s\u00f8ke om dispensasjon Titlestad Huseierforening har ved signert erkl\u00e6ring godkjent ny innkj\u00f8rsel til eiendommen og godkjent at frittliggende carport kommer 1 meter fra felles grense. Se vedlegg Q21 og Q22 8. Redegj\u00f8re for tiltakets eventuelle p\u00e5virkning p\u00e5 utvalgte naturtyper Se vedlegg Q23 9. Vedlegg Nye reviderte tegninger erstatter tidligere innsendte tegninger Med vennlig hilsen ABO Plan & Arkitektur AS \u00d8yvind Bugge 3 Bergen kommune www.abo-ark.no Etat for private planer og byggesaker post@abo-ark.no Seksjon for bygge- og delesaker Postboks 7700 Avdeling Os Org.nr. 879 951 542 Hamnevegen 53, 5020 BERGEN PB. 291, 5203 Os Tlf: 56 57 00 70 Avdeling Stord Org.nr. 917 495 637 Torgbakken 9 Os\u00f8yro, 04.12.23 PB. 667, 5404 Stord Tlf: 53 40 37 80 S\u00d8KNAD OM DISPENSASJON FRA REGULERT BYGGEGRENSE S\u00d8RE TITLESTAD 95 Adresse/Eiendom: S\u00f8re Titlestad 95, gnr. 90 bnr. 6 Gjeldende reguleringsplaner: FANA. GNR 90 BNR 6 OG GNR 96 BNR 74, S\u00d8RE TITLESTAD 1. Innledning P\u00e5 vegne av hjemmelshaver, s\u00f8kes det i medhold av pbl \u00a7 19-1 om dispensasjon fra: Regulert byggegrense i detaljreguleringsplan for FANA. GNR 90 BNR 6 OG GNR 96 BNR 74, S\u00d8RE TITLESTAD for oppf\u00f8ring av carport. 2. Bakgrunn P\u00e5 vegne av hjemmelshaver har ABO Plan & Arkitektur sendt inn s\u00f8knad om rammel\u00f8yve for oppf\u00f8ring av enebolig med tilh\u00f8rende carport p\u00e5 p\u00e5 gnr/bnr 90/6, adresse S\u00f8re Titlestad 95. Det er sendt inn samtykke fra nabo p\u00e5 oppf\u00f8ring av carport n\u00e6rmere eiendomsgrensen enn fire meter. Etter innsending av s\u00f8knad har saksbehandler meldt tilbake at det til tross for samtykke m\u00e5 s\u00f8kes om dispensasjon fra regulert byggegrense for oppf\u00f8ring av carport. 3. Plangrunnlag Eiendommen er avsatt til byggeform\u00e5l i gjeldende reguleringsplan for FANA. GNR 90 BNR 6 OG GNR 96 BNR 74, S\u00d8RE TITLESTAD. Den generelle firemetersgrensen fra plan- og bygningsloven er gjort bindende i plankartet. Boligform\u00e5let grenser mot veiform\u00e5l i vest og form\u00e5l friomr\u00e5de i nord\u00f8st. Figur 1. Utklipp fra gjeldende reguleringsplan. Omr\u00e5de for oms\u00f8kte tiltak er vist med r\u00f8dt. 4. Dagens situasjon Areal for oms\u00f8kt tiltak ligger i et allerede etablert boligomr\u00e5de p\u00e5 S\u00f8re Titlestad. P\u00e5 eiendommen stod det tidligere en enebolig som brant ned. Tilkomst er fra privat vei S\u00f8re Titlestad. Det er n\u00e5 \u00f8nske om \u00e5 f\u00f8re opp en ny bolig. Mot vest grenser eiendommen mot privat vei, mot nord\u00f8st og s\u00f8rvest ligger eneboliger. Mot \u00f8st ligger et gr\u00f8nt fellesomr\u00e5de. Figur 2. Omr\u00e5det ligger i tilknytning til et etablert boligomr\u00e5det prim\u00e6rt best\u00e5ende av eneboliger og annen sm\u00e5husbebyggelse. 2 5. Beskrivelse av oms\u00f8kte tiltak og dispensasjoner Oms\u00f8kt tiltak inneb\u00e6rer flytting av eksisterende avkj\u00f8rsel og oppf\u00f8ring av en enebolig med tilh\u00f8rende carport som vist her: Figur 3. Situasjonsplan for oms\u00f8kt tiltak. Dispensasjonen er knyttet til behov for \u00e5 plassere carport utenfor regulert byggegrense. I tillegg til selve carporten er det en trapp for tilkomst til terrassetak p\u00e5 carporten som vil ligge utenfor byggegrensen. Carport er plassert i en eksisterende utskutt \u00ablomme\u00bb i terrenget i bakkant. Begge deler er godkjent med erkl\u00e6ring fra Titlestadparken huseierforening, som eier naboarealet. Figur 4. Gr\u00f8nn linje viser regulert byggegrense. Carport med trapp ligger utenfor. Terrenget er allerede utskutt fra da det tidligere l\u00e5 et hus p\u00e5 eiendommen. 3 Figur 5. Carport med trapp ligger 1 meter fra nabogrense mot nor\u00f8st. Gjeldende byggegrense er fastsatt i reguleringsplankartet, og det er ikke gitt unntak som \u00e5pner for tiltak utenfor byggegrensen. Selv om det er gitt erkl\u00e6ring fra nabo, er det behov for dispensasjon fra gjeldende reguleringsplan. 6. Dispensasjonsadgang i plan- og bygningsloven Kapittel 19 i plan- og bygningsloven beskriver adgang til dispensasjon fra bestemmelser gitt i eller i medhold loven. Vurderingsgrunnlaget for dispensasjoner er utdypet i \u00a7 19-2: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler\u00bb. 7. Vurdering av vilk\u00e5r i pbl \u00a7 19-2 Som vist over viser plan- og bygningsloven at det er fire vilk\u00e5r som m\u00e5 v\u00e6re oppfylt for at kommunen skal ha hjemmel til \u00e5 innvilge dispensasjon. Under f\u00f8lger en vurdering av oms\u00f8kt dispensasjon opp mot disse vilk\u00e5rene. 7.1 Vurdering av dispensasjon fra regulert byggegrense Gjeldende reguleringsplan har inntegnede byggegrenser som samsvarer med plan- og bygningsloven sin generelle regel om 4 meter mot naboeiendom. Det kan ikke leses ut fra plandokumentene at det er spesielle hensyn som skal ivaretas ved \u00e5 legge byggegrensen fire 4 meter fra naboeiendom. Det er derfor vurdert at fire meter mot bebygde naboeiendommer er lagt inn som en generell grense i samsvar med pbl, og ikke fordi det er spesielle hensyn som m\u00e5 ivaretas spesifikt. Dette underst\u00f8ttes av at alle byggefeltene innenfor planomr\u00e5det har fire meter innenfor avsatt byggeform\u00e5l mot tilgrensende form\u00e5l. I reguleringsplaner kan byggegrenser tegnes inn i kart for \u00e5 ivareta hensyn til brannsikring, lys, utsikt, terrengforhold, viktige siktkorridorer, trafikksikkerhet og lignende. Det er ikke informasjon i planen eller forhold p\u00e5 stedet som gj\u00f8r det tydelig at det er ett eller flere spesielle hensyn som er s\u00f8kt ivaretatt ved fastsettelse av byggegrense. I eldre reguleringsplaner var det ikke uvanlig at man videref\u00f8rte avstandskravet i plan- og bygningsloven uten \u00e5 gj\u00f8re en konkret vurdering av om dette var n\u00f8dvendig p\u00e5 grunn av spesielle hensyn p\u00e5 stedet. \u00c5 plassere carport med trapp slik som oms\u00f8kt, er ikke vurdert \u00e5 tilsidesette noen spesielle hensyn mot tilgrensende eiendom. Naboarealet er eid av Titlestadparken huseierforening og er i reguleringsplanen avsatt til fellesareal. Det er ca. 18 meter fra den n\u00e6rmeste delen av oms\u00f8kt tiltak til n\u00e6rmeste nabohus. P\u00e5 bakgrunn av dette er det ikke vurdert som problematisk av hensyn til nabobebyggelse \u00e5 plassere carport og trapp en meter fra eiendomsgrensen. Det er heller ikke vurdert som problematisk av hensyn til det regulerte fellerarealet som 90/6 grenser direkte til. Her er det regulert for en tilkomst til fellesarealet og omr\u00e5det skal ikke bebygges. Figur 6. Passasjen som g\u00e5r fra kj\u00f8revei mot \u00f8st, mellom de to boligtomtene er regulert tilkomst til fellesareal. Carport og trapp er ikke vurdert \u00e5 v\u00e6re til hinder for etablering av denne passasjen. Den er i dag ikke etablert/opparbeidet. P\u00e5 grunn av terrengforholdene p\u00e5 stedet er det ikke vurdert som hensiktsmessig \u00e5 skyve bolig og carport lengre mot s\u00f8r for at tiltak skal havne innenfor plangrensen. Dette ville krevd st\u00f8rre 5 terrenginngrep og h\u00f8yere st\u00f8ttemurer i framkant av boligen fordi terrenget skr\u00e5ner ned mot 90/174 og 90/173. Figur 7. Dette snittet viser at \u00e5 flytte bebyggelsen lengre i motsatt retning ville gitt d\u00e5rligere terrengtilpasning og h\u00f8yere og mer dominerende st\u00f8ttemur mot naboeiendommer i s\u00f8rvest. S\u00f8ker vurderer at det ikke er oppgitt spesielle hensyn i planen som byggegrensene er ment \u00e5 ivareta. P\u00e5 bakgrunn av dette og overst\u00e5ende vurdering mener s\u00f8ker at hensynet bak fastsatt byggegrense i plankartet ikke blir vesentlig tilsidesatt av \u00e5 plassere carport med trapp en meter fra nabogrense. 7.2 Vurdering av hensynene bak lovens form\u00e5lsbestemmelse For at kommunen skal kunne innvilge en dispensasjon fra oms\u00f8kte forhold, m\u00e5 dispensasjonen ikke f\u00f8re til at hensynet bak lovens form\u00e5lsparagraf blir vesentlig tilsidesatt. Lovens form\u00e5lsparagraf sier dette: \u00abLoven skal fremme b\u00e6rekraftig utvikling til beste for den enkelte, samfunnet og framtidige generasjoner. Planlegging etter loven skal bidra til \u00e5 samordne statlige, regionale og kommunale oppgaver og gi grunnlag for vedtak om bruk og vern av ressurser. Byggesaksbehandling etter loven skal sikre at tiltak blir i samsvar med lov, forskrift og planvedtak. Det enkelte tiltak skal utf\u00f8res forsvarlig. Planlegging og vedtak skal sikre \u00e5penhet, forutsigbarhet og medvirkning for alle ber\u00f8rte interesser og myndigheter. Det skal legges vekt p\u00e5 langsiktige l\u00f8sninger, og konsekvenser for milj\u00f8 og samfunn skal beskrives. Prinsippet om universell utforming skal ivaretas i planleggingen og kravene til det enkelte byggetiltak. Det samme gjelder hensynet til barn og unges oppvekstvilk\u00e5r og estetisk utforming 6 av omgivelsene. For boliger skal prinsippet om universell utforming ivaretas gjennom krav til tilgjengelighet.\u00bb Det f\u00f8lger av form\u00e5lsbestemmelsene i plan- og bygningsloven \u00a7 1-1 at plan og vedtak skal sikre \u00e5penhet, v\u00e6re forutsigbar og sikre medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unge sitt oppvekstmilj\u00f8 samt estetisk utforming av omgivelsene. Naboer og andre ber\u00f8rte, samt aktuelle overordnede myndigheter vil f\u00e5 dispensasjonss\u00f8knaden til uttale, slik at interessenter i saken vil f\u00e5 anledning til \u00e5 uttale seg. Et vedtak vil gjennom saksbehandlingen sikre \u00e5penhet og medvirkning. Tiltaket sitt omfang tilsier at en bredere og mer omfattende medvirkningsprosess ikke vil v\u00e6re n\u00f8dvendig i denne saken. Tiltaket er ikke vurdert \u00e5 forringe eller v\u00e6re i konflikt med areal som brukes av barn og unge i dag. Plassering av tiltak utenfor fastsatt byggegrense vil heller ikke i negativ grad p\u00e5virke utforming av omgivelsene. Oms\u00f8kte dispensasjoner er ikke vurdert \u00e5 vesentlig tilsidesette loven sin form\u00e5lsparagraf. 7.3 Vurdering av hensynene bak nasjonale eller regionale interesser Det er ikke vurdert at s\u00e6rskilte nasjonale eller regionale interesser blir vesentlig tilsidesatt ved at det innvilges dispensasjon fra fastsatt byggegrense for oppf\u00f8ring av carport og trapp. 7.4 Vurdering av om dispensasjonen har \u00abklart st\u00f8rre fordeler enn ulemper\u00bb Oms\u00f8kte dispensasjoner vil etter ovenst\u00e5ende vurderinger gi en l\u00f8sning som i st\u00f8rre grad sikrer en god terrengtilpasning av bebyggelsen. Det er ikke vurdert at det er nevneverdige ulemper ved dispensasjon fra regulert byggegrense. Det foreligger i tillegg erkl\u00e6ring fra nabo der plassering av tiltak aksepteres. P\u00e5 bakgrunn av dette er det vurdert at dispensasjonen vil ha klart st\u00f8rre fordeler enn ulemper. 8. Konklusjon En dispensasjon i denne saken inneb\u00e6rer \u00abklart st\u00f8rre\u00bb fordeler enn ulemper etter pbl \u00a7 19-2, andre ledd, fordi den gir bedre terrengtilpasning. Dispensasjonen setter ikke hensynene bak lovens form\u00e5lsparagraf vesentlig til side, og ingen regionale eller nasjonale interesser er vurdert \u00e5 v\u00e6re ber\u00f8rt. Alle vilk\u00e5rene i pbl \u00a7 19-2 er etter dette vurdert \u00e5 v\u00e6re oppfylt. Med vennlig hilsen ABO Plan & Arkitektur AS Mathilde Johnsen 7 "
}