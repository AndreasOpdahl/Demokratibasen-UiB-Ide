{
  "dokument_id": "91a3e418-8f16-589b-961c-05862701d1ac",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 27112024, Sak 459/24, Tilstandsrapport for bergensskolen skole\u00e5ret 2023/2024",
  "url": "https://bergen.kommune.no/politikere-utvalg/api/fil/bk360/11630694/Innstilling-vedtak-Tilstandsrapport-for-bergensskolen-skolearet-2023-2024",
  "tekst": "Tilstandsrapport for bergensskolen skole\u00e5ret 2023/2024 Bergen bystyre behandlet saken i m\u00f8tet 27.11.2024 sak 459/24 og fattet f\u00f8lgende vedtak: 1. Bystyret tar \u00abTilstandsrapport for bergensskolen skole\u00e5ret 2023/24\u00bb til orientering. 2. Bystyret ber byr\u00e5det legge frem sak i l\u00f8pet av 2025 om hvordan skoleresultatene i bergensskolen skal styrkes. Merknad Bystyret ber byr\u00e5det legge til rette for gode metoder for deling mellom skolene i Bergen n\u00e5r det gjelder skoler som utmerker seg innen trivsel og gode faglige resultater. Bergen bystyres behandling F\u00f8lgende representanter tok ordet: Camilla N\u00f8ttveit (H), Linn Kristin Langley-Rasmussen Eng\u00f8 (A), Kuberan Thurairajah (SV), Thor Haakon Bakke (MDG), Marte Stadheim Teigen (R), Caroline Sandven Taule (H). Merknader fremsatt i bystyret: Camilla N\u00f8ttveit (H) fremsatte p\u00e5 vegne av H, FrP og Sp f\u00f8lgende merknad: Bystyret ber byr\u00e5det legge til rette for gode metoder for deling mellom skolene i Bergen n\u00e5r det gjelder skoler som utmerker seg innen trivsel og gode faglige resultater. Linn Kristin Langley-Rasmussen Eng\u00f8 (A) fremsatte p\u00e5 vegne av A f\u00f8lgende merknad: Tilstandsrapporten skal ogs\u00e5 rapportere p\u00e5 andelen i Bergen kommune som fullf\u00f8rer videreg\u00e5ende oppl\u00e6ring. Thor Haakon Bakke (MDG) fremsatte p\u00e5 vegne av MDG f\u00f8lgende merknader: Merknad 1 Tilstandsrapporten m\u00e5 f\u00f8lges opp av en tilstandsrapport om spesialundervisning. Merknad 2 Skolene m\u00e5 p\u00e5legges \u00e5 rapportere p\u00e5 hvor mange timer som faktisk er gitt i spesialundervisning, utfra det vedtaket den enkelte elev har p\u00e5 dette. Merknad 3 Tilstandsrapporten m\u00e5 f\u00f8lges opp av en tilstandsrapport om universell utforming av skolebygg. Etat for bygg og eiendom startet en gjennomgang av universell utforming av skolebygg i 2018, men r\u00e5det kjenner ikke til om denne har endt opp med en tilstandsrapport. Merknad 4 Bystyret \u00f8nsker informasjon om hvordan tiltakene mot mobbing som er satt i verk konkret ser ut. Og hvordan tiltakene evalueres for \u00e5 se om tiltakene er de rette for \u00e5 redusere mobbing. Votering: Innstillingen punkt 1 og 2 ble vedtatt enstemmig. Innstillingen punkt 3 og 5-7 fikk 32 stemmer (A, SV, MDG, V, R, KrF), og var dermed falt. Innstillingen punkt 4 fikk 29 stemmer (A, SV, MDG, R, KrF), og var dermed falt. Merknad 1 og 2 fra innstillingen fikk 32 stemmer (A, SV, MDG, V, R, KrF), og var dermed falt. Merknad fra H, FrP og Sp, fremsatt av Camilla N\u00f8ttveit (H), ble vedtatt enstemmig. Merknad fra A, fremsatt av Linn Kristin Langley-Rasmussen Eng\u00f8 (A), fikk 28 stemmer (A, SV, V, R, KrF,), og var dermed falt. Merknad 1, 3 og 4 fra MDG, fremsatt av Thor Haakon Bakke (MDG), fikk 32 stemmer (A, SV, MDG, V, R, KrF), og var dermed falt. Merknad 2 fra MDG, fremsatt av Thor Haakon Bakke (MDG), fikk 11 stemmer (SV, MDG), og var dermed falt. Utvalg for barnehage, skole og idrett behandlet saken i m\u00f8tet 12.11.2024 sak 101/24 og avga f\u00f8lgende innstilling: 1. Bystyret tar \u00abTilstandsrapport for bergensskolen skole\u00e5ret 2023/24\u00bb til orientering. 2. Bystyret ber byr\u00e5det legge frem sak i l\u00f8pet av 2025 om hvordan skoleresultatene i bergensskolen skal styrkes. 3. Bystyret ber byr\u00e5det komme tilbake til bystyret med en sak som vurderer hvorfor mobbetallene p\u00e5 10. trinn i bergensskolen er h\u00f8yere enn landet for \u00f8vrig og identifiserer aktuelle tiltak for \u00e5 motvirke den negative utviklingen. 4. Bystyret ber byr\u00e5det avlyse verbalpunkt i Handlings- og \u00f8konomiplan 2025-2028 hvor de vil g\u00e5 i dialog med nasjonale myndigheter om innretningen p\u00e5 l\u00e6rernormen, slik at den gjelder p\u00e5 kommuneniv\u00e5. Bystyret mener god l\u00e6rertetthet er avgj\u00f8rende for \u00e5 sikre bergenslevene l\u00e6ring og et godt psykososialt milj\u00f8. 5. Bystyret ber byr\u00e5det legge frem en tilstandsrapport for spesialundervisning. Rapporten skal legges frem senest h\u00f8sten 2025. 6. Bystyret ber byr\u00e5det legge frem en tilstandsrapport for universell utforming av skolebygg. Rapporten skal legges frem senest h\u00f8sten 2025. 7. Det skal utarbeides en egen temaplan for forebygging av mobbing i ungdomskolen. Merknad 1 Bystyret ber byr\u00e5det merke seg at enkelte skoler har vedvarende lave resultater p\u00e5 nasjonale pr\u00f8ver. \u00c5rsakene til dette m\u00e5 identifiseres og ressurser tilf\u00f8res de aktuelle skolene. Merknad 2 Bystyret uttrykker bekymring over den \u00f8kende vektleggingen av testing og m\u00e5ling i grunnskolen og mener at resultater fra nasjonale pr\u00f8ver alene ikke b\u00f8r v\u00e6re m\u00e5lestokken for skolens kvalitet. Bystyret anbefaler at dagens nasjonale pr\u00f8ver erstattes med nye, l\u00e6ringsst\u00f8ttende pr\u00f8ver som i st\u00f8rre grad gir relevant informasjon og st\u00f8tte til l\u00e6rernes faglige og pedagogiske arbeid. 2 Byr\u00e5det behandlet saken i m\u00f8tet 31.10.2024 sak 332/24 Byr\u00e5det innstiller til bystyret \u00e5 fatte f\u00f8lgende vedtak: 1. Bystyret tar \u00abTilstandsrapport for bergensskolen skole\u00e5ret 2023/24\u00bb til orientering. 2. Bystyret ber byr\u00e5det legge frem sak i l\u00f8pet av 2025 om hvordan skoleresultatene i bergensskolen skal styrkes. 3 "
}