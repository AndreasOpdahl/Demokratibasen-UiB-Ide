{
  "dokument_id": "1d1e2647-829d-58e5-94d9-ab2512425153",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 80 fra Christian Haugen (FrP) om studenter sin sikkerhet i fadderuken og ved skolestart - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/11096226/Svar-pa-skriftlig-sporsmal-nr-80-fra-Christian-Haugen-FrP-om-studenter-sin-sikkerhet-i-fadderuken-og-ved-skolestart-Utvalg-for-helse-og-sosial-2024",
  "tekst": " Bystyrets kontor Til Intern korrespondanse Bystyrets kontor V\u00e5r referanse: 2024/130197-3 Margrethe Moss-Iversen Saksbehandler: Fra Lundeg\u00e5rd Byr\u00e5d for eldre, helse og omsorg Dato: 6. september 2024 Svar p\u00e5 skriftlig sp\u00f8rsm\u00e5l nr. 80 fra Christian Haugen (FrP) om studenter sin sikkerhet i fadderuken og ved skolestart - Utvalg for helse og sosial 2024 Representanten Christian Haugen (FrP) har den 23. august 2024 sendt inn f\u00f8lgende skriftlige sp\u00f8rsm\u00e5l: August er m\u00e5neden vi s\u00e5 stolt tar imot mange nye studenter til Norges beste studentby, Bergen. I VG 16. august kunne vi dog lese at mange studenter gruer seg til fadderuke og skolestart. NSO (Norsk studentorganisasjon) sier at de er sv\u00e6rt bekymret: https://www.vg.no/nyheter/innenriks/i/1MoBOB/etterlyser-tiltak-mot-overgrep-i-fadderuken- studenter-foeler-seg-utrygge Overgrepsmottak i de store byene Oslo, Bergen og Trondheim ser \u00f8kning i antall henvendelser hvert \u00e5r under fadderukene i august. NSO har s\u00e6rlig bedt utdanningsinstitusjonene ta mer ansvar og v\u00e6re mer til stede. B\u00e5de i fjor og i \u00e5r er det meldt om stor p\u00e5gang p\u00e5 legevakt ifm fadderuke b\u00e5de mtp skader, seksuelt overf\u00f8rbare sykdommer, angst, overdoser og seksuelle overgrep. https://www.ba.no/venter-stor-pagang-etter-fadderuken-kan-ha-hissig-infeksjon-uten- symptomer/s/5-8-2704706 https://www.ba.no/massivt-trokk-pa-legevakten-under-fadderuken/s/5-8-2349246 Som Norges beste studentby b\u00f8r vi ogs\u00e5 v\u00e6re best p\u00e5 \u00e5 ivareta studentene sin trygghet og helse. Sp\u00f8rsm\u00e5l: 1. Hvordan samarbeider Bergen kommune opp mot utdanningsinstitusjonene i Bergen for \u00e5 ivareta studenter sin trygghet og helse? 2. Hvilke tiltak har Bergen kommune iverksatt selv for \u00e5 bedre/motvirke utryggheten til studentene? Svar fra byr\u00e5den: Takk for viktige sp\u00f8rsm\u00e5l. For byr\u00e5det er det viktig at Bergen er en trygg studentby og en god by \u00e5 bo i for alle. Svar p\u00e5 sp\u00f8rsm\u00e5l 1: Bergen kommune har et godt samarbeid med utdanningsinstitusjonene i Bergen. I forbindelse med velkomstuken deltar Bergen kommune hvert \u00e5r p\u00e5 Forum for velkomstuken som \u00abUtdanning i Bergen\u00bb arrangerer. \u00abForum for velkomstuken\u00bb er en arena for diskusjon og erfaringsutveksling, med m\u00e5l om \u00e5 bidra til en bedre oppstart for alle nye studenter i Bergen. Alle som jobber med planlegging og gjennomf\u00f8ring av velkomstuken blir inviterte. M\u00f8tet er et initiativ for \u00e5 samkj\u00f8re alle gode tiltak som kommer fra faddere, studiestedene, studentsamskipnaden og kommunen. Bergen kommune tilbyr gratis helsestasjonstilbud til studenter opp til 26 \u00e5r. Dette f\u00e5r vi til som f\u00f8lge av et langvarig og godt samarbeid med Studentsamskipnaden \u00abSammen\u00bb, representert ved direkt\u00f8r for \u00abSammen R\u00e5d & Helse\u00bb. Samarbeidet startet i 2006, og var da knyttet til helsemyndighetenes satsing p\u00e5 \u00e5 forebygge u\u00f8nskede svangerskap, abort og seksuelt overf\u00f8rbare infeksjoner i aldersgruppen 20-24 \u00e5r. Studentsamskipnaden \u00abSammen\u00bb bidrar med kr 200.000 pr. \u00e5r til Helsestasjon for ungdom og studenter i Bergen kommune. Det er jevnlige samarbeidsm\u00f8ter mellom kommunen og \u00abSammen\u00bb for \u00e5 tilpasse tjenestetilbud ut fra lokale behov. P\u00e5 samarbeidsm\u00f8te i juni 2024 deltok smittevernoverlegen i Bergen kommune. Som f\u00f8lge av den nasjonale gonor\u00e9epidemien er det stort fokus p\u00e5 \u00f8kt tilgang til testing og tiltak for \u00e5 \u00f8ke kondombruk blant grupper i befolkningen som er s\u00e6rlig utsatt, deriblant unge i alderen 20-29 \u00e5r. Helsestasjon for ungdom og studenter har i samarbeid med Medisinernes seksualopplysning i Bergen (Velkommen til MSO Bergen | MSO Bergen (uib.no)) arrangert egne \u00abTest dager\u00bb ved UIB og NHH, studie\u00e5ret 2023/2024. Det planlegges flere slike dager dette studie\u00e5ret. Svar p\u00e5 sp\u00f8rsm\u00e5l 2: Grunnet stor \u00f8kning i bes\u00f8kstall ved helsestasjon for ungdom og studenter i Bergenhus/\u00c5rstad byomr\u00e5de de siste \u00e5rene, er bemanningen \u00f8kt med en 100 % stilling fra h\u00f8sten 2024. Helsestasjonen er n\u00e5 \u00e5pen mandag, tirsdag og onsdag fra kl. 12.30-17.00. Det er ogs\u00e5 muligheter for timebestilling for innsetting av spiral og P-stav fra kl. 08.30-11.30. Bestilling gj\u00f8res p\u00e5 telefon eller via Helsenorge. Helsestasjon for ungdom i de tre andre byomr\u00e5dene tar imot ungdom opp til 23 \u00e5r. P\u00e5 helsestasjon for ungdom m\u00f8ter studentene helsesykepleier og lege. Her kan de ta opp ulike tema som prevensjon, seksuelt overf\u00f8rbare infeksjoner, graviditet, abort, spisevansker, rus, vold, overgrep og mobbing. Bergen kommune har i 2024 blitt tildelt kr 400 000 fra Helsedirektoratet for \u00e5 kunne \u00f8ke testkapasiteten for seksuelt overf\u00f8rbare infeksjoner og \u00e5 bidra til \u00f8kt kondombruk for aldersgruppen 19-25 \u00e5r. Informasjon om det kommunale helsestasjonstilbudet for studenter er tilgjengelig digitalt p\u00e5 \u00abSammen\u00bb sine informasjonssider til studenter: Helsestasjon i Bergen (sammen.no) Fra og med 1. januar 2024 ble det ved helsestasjonen i Bergenhus/\u00c5rstad byomr\u00e5de tatt i bruk et nytt k\u00f8-system, der k\u00f8 sorteres ut ifra hva ungdommen \u00f8nsker hjelp til. Sortering gj\u00f8r at man f\u00e5r kortere ventetid enn n\u00e5r alle stiller i samme k\u00f8. Tjenesten kan n\u00e5 i st\u00f8rre grad styre bemanning ut fra hvor det er st\u00f8rst trykk, som ofte er p\u00e5 testing av seksuelt overf\u00f8rbare infeksjoner. Det arbeides kontinuerlig med \u00e5 utnytte k\u00f8systemet enda bedre. Studentene har ogs\u00e5 tilgang p\u00e5 legetjenester fra Strandsiden legesenter, legene p\u00e5 Strandsiden Legesenter har ekstra god kompetanse p\u00e5 studentrelaterte problemer og utfordringer. De har reservert et begrenset antall legetimer til studenter som ikke har fastlege i Bergen, men som har behov for legehjelp som ikke kan vente: Lege i Bergen (sammen.no) Trygghet er viktig for helse og trivsel. I \u00e5r deltok flere av byr\u00e5dene p\u00e5 Faddervaktordningen som studentsamskipnaden arrangerer (https://www.ba.no/byradene-patruljerte-gatene- under-fadderuken/s/5-8-2711499). Form\u00e5let med denne faddervaktordningen er \u00e5 bidra til \u00f8kt trygghet for studenter som ferdes i sentrum under velkomstuken. Bergen kommune har i flere \u00e5r bidratt med \u00f8konomisk tilskudd til faddervaktordningen, og det samme gjorde vi i 2024. (https://www.bergen.kommune.no/politikk/saker/253978). Brannsikkerhet er en grunnleggende forutsetning for studenters helse og trygghet. P\u00e5 Bergen kommune sine nettsider kan studenter finne gode r\u00e5d for en brannsikker hverdag: Bergen kommune - Ny student i Bergen? Sjekk brannsikkerheten der du skal bo Marte Joan Monstad - Byr\u00e5d for eldre, helse og omsorg Dokumentet er godkjent elektronisk. "
}