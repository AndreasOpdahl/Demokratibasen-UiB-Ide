{
  "dokument_id": "fb864831-60f6-508a-b601-f29673f62748",
  "doc_type": "case_presentation",
  "kommune": 4601,
  "tittel": "H\u00f8ring om Bj\u00f8rnsonsgate 4 - forberedelser",
  "url": "https://bergen.kommune.no/politikere-utvalg/api/fil/bk360/9654846/Framstilling-Horing-om-Bjornsonsgate-4-forberedelser",
  "tekst": " Utvalg for helse og sosial Saksframstilling V\u00e5r referanse: 2024/03287-1 Saksbehandler: Ingeborg Strandberg H\u00f8ring om Bj\u00f8rnsonsgate 4 - forberedelser Hva saken gjelder: Utvalg for helse og sosial gjorde f\u00f8lgende vedtak i m\u00f8tet 6. desember 2023: \u00abUtvalg for helse og sosial skal etter nytt\u00e5r 2024 gjennomf\u00f8re en h\u00f8ring om det kommunale botiltaket i Bj\u00f8rnsonsgate 4, hvor d\u00f8dsfall ogs\u00e5 har forekommet. Bygget er av en s\u00e5nn karakter at det er uforsvarlig slik det fremst\u00e5r i dag if\u00f8lge hovedverneombud. I lys av TV2s gravearbeid som har avdekket en rekke kritiske forhold, \u00f8nsker utvalget s\u00e6rlig til \u00e5 komme til bunns iblant annet f\u00f8lgende: \u2022 F\u00e5 full klarhet i dagens driftsmodell og samspill med helse- og sosiale tjenester \u2022 Hvem har bestemt at 33 leiligheter er forsvarlig, n\u00e5r og p\u00e5 hvilket grunnlag \u2022 Gjennomgang av d\u00f8dsfallene p\u00e5 adressen \u2022 Hvordan risikovurderinger er bearbeidet og fulgt opp \u2022 Hvordan kommunen kartlegger og behandler behovene for hjelp b\u00e5de n\u00e5r det gjelder psykiske lidelser og rusutfordringer til beboerne \u2022 Huset i Bj\u00f8rnsonsgate 4 var tidligere et midlertidig botilbud drevet av Frelsesarmeen. Hva er lovlighet i endring til dagens bruk - byggesak \u2022 Hvilken type leiekontrakt er knyttet til beboernes leieforhold, gjennomgang av utvisningspraksis, grunnlaget for bes\u00f8ksforbud \u2022 F\u00e5 en beskrivelse av prosjektgruppens arbeid, og innhold i forbedringsarbeidet, hva er den \"struktur og plan for \u00e5 sikre kvalitet i drift av alle tilbudene i etat for sosiale tjenester\" ang\u00e5ende Bj\u00f8rnsonsgate 4 slik det fremg\u00e5r i svar p\u00e5 skriftlig sp\u00f8rsm\u00e5l 30.08.2023 https://www.bergen.kommune.no/politikere-utvalg/api/fil/bk360/8896088/Svar-Utvalg- forhelse-og-sosial-2019-2023-2023-08-30 \u2022 Er det utf\u00f8rt bruker-til-bruker unders\u00f8kelse blant beboere \u2022 Hvem flytter inn og hvem flytter ut \u2022 Blir man sementert uten en vei ut; hva skjer med plassen i den kommunale boligk\u00f8en og hvorfor Arbeidsutvalget (eller: det nedsettes en arbeidsgruppe som) igangsetter arbeidet med \u00e5 planlegge h\u00f8ringen og utvalgets medlemmer er invitert til \u00e5 komme med innspill i planleggingen.\u00bb I arbeidsutvalget sitt m\u00f8te 5. januar 2024 ble f\u00f8lgende diskutert: \u2022 Dato for h\u00f8ringen blir satt til 13. mars. \u2022 Det blir satt ned en arbeidsgruppe best\u00e5ende av arbeidsutvalget og et annet medlem i utvalget \u2022 Arbeidsgruppen f\u00e5r fullmakt til \u00e5 planlegge h\u00f8ringen \u2022 Utvalgets medlemmer blir bedt om \u00e5 komme med innspill i m\u00f8tet 17. januar 2024. 1 Forslag til vedtak: 1. H\u00f8ring om Bj\u00f8rnsonsgate 4 blir avholdt 13. mars. 2. Utvalg for helse og sosial velger en arbeidsgruppe med f\u00f8lgende medlemmer: a. Christian Haugen (Frp) b. Kjersti Pettersen (H) c. Elin Brandt \u00c5dlandsvik (INP) d. Diane Alexandra Berbain (SV) e. ....................................... 3. Arbeidsgruppen f\u00e5r fullmakt til \u00e5 planlegge h\u00f8ringen. 4. Utvalg for helse og sosial har f\u00f8lgende innspill til planleggingen av h\u00f8ringen: Dato: 8. januar 2024 Trine Pettersen Gr\u00f8nbech - bystyredirekt\u00f8r Ingeborg Strandberg - r\u00e5dgiver Dokumentet er godkjent elektronisk. 2 "
}