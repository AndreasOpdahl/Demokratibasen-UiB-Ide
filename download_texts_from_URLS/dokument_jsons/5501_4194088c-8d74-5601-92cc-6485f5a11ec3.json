{
  "dokument_id": "4194088c-8d74-5601-92cc-6485f5a11ec3",
  "doc_type": "case_history",
  "kommune": 5501,
  "tittel": "0055/25, Kommunestyret, 21.05.2025",
  "url": "https://innsyn.tromso.kommune.no/application/getMoteDokument?dokid=2002097558",
  "tekst": " Saksprotokoll Utvalg: Kommunestyret Arkivsaknr. 25/09254 Saksbehandler Espen Henriksen Harper Behandlet av M\u00f8tedato Saknr 1 Kommunestyret 21.05.2025 55/25 Forslag til uttalelse fra kommunestyret 21.05.2025 - Solidaritet med v\u00e5r vennskapsby Nuuk Kommunestyret har behandlet saken i m\u00f8te 21.05.2025 sak 55/25 M\u00f8tebehandling Votering Uttalelse om Nuuk tas til behandling vedtatt med 36 stemmer Ap, ByLa, H, INP, KrF, MDG, NBT, R\u00f8dt, Sp, SV, V mot FrP. Uttalelse fremmet av Peder Gunnar Moe Joakimsen (R\u00f8dt) p\u00e5 vegne av R\u00f8dt Solidaritet med v\u00e5r vennskapsby Nuuk vedtatt med 34 stemmer Ap, ByLa, 7H (Frid Einarsdotter Fossbakk, Hans Petter Kvaal, Kasandra Mariell Hunstad, Line Fusdahl, Markus Halftan Akselbo, Sebastian Hansen Henriksen, Tormod Ingebrigtsen), INP, MDG, NBT, R\u00f8dt, Sp, SV, V mot FrP, 1H (Rolleiv Lind), KrF: Kommunestyrets vedtak Det har den siste tiden hersket stor uro rundt framtida til Gr\u00f8nland. Dette skyldes USA-president Trumps gjentatte uttalelser om en mulig amerikansk annektering av Gr\u00f8nland, og forsterket av visepresident J.D. Vances omstridte bes\u00f8k. I et intervju med nyhetskanalen NBC vektlegger Trump at han vil ha Gr\u00f8nland, og er hundre prosent sikker p\u00e5 at dette vil skje, og han utelukker ikke at dette kan skje med milit\u00e6re midler. Det foreg\u00e5r en eskalering av retorikk og trusler som ogs\u00e5 Troms\u00f8 kommune ser p\u00e5 med stor bekymring, i likhet med selvstyremyndighetene p\u00e5 Gr\u00f8nland og den norske regjeringa. USA er en av v\u00e5re viktigste allierte i b\u00e5de handels \u2013 og sikkerhetspolitikk, men den n\u00e5v\u00e6rende situasjonen er av en slik alvorlighetsgrad at vi m\u00e5 forsikre oss om USA fortsatt er til \u00e5 stole p\u00e5 i like stor grad som f\u00f8r. I Europa har vi lenge hatt en sv\u00e6rt utfordrende situasjon etter Russlands invasjon av Ukraina,som sammen med det p\u00e5g\u00e5ende folkemordet i Gaza har vist oss at Folkeretten og menneskerettighetene er i ferd med \u00e5 svekkes voldsomt. Norge er et lite land som grenser til flere stormakter, og hvis ikke internasjonal rett skal gjelde i Ukraina, Palestina eller Gr\u00f8nland er det en reell fare for at den heller ikke vil gjelde Norge om vi skulle havne i en krigssituasjon. 1 Troms\u00f8 kommune stiller seg solidarisk med v\u00e5r vennskapsby Nuuk og ber norske myndigheter fortsatt resolutt stille seg bak Gr\u00f8nlands selvstyremyndighet og Folkeretten. 2 "
}