{
  "dokument_id": "662000bc-9c3f-5319-820e-d19846dd43d1",
  "doc_type": "case_attachment",
  "kommune": 4601,
  "tittel": "H\u00f8ringsbrev - Forskrift om endring av forskrift om avlsfremmende tiltak p\u00e5 bier",
  "url": "https://bergen.kommune.no/politikere-utvalg/api/fil/bk360/11122947/Horingsbrev-Forskrift-om-endring-av-forskrift-om-avlsfremmende-tiltak-pa-bier",
  "tekst": "If\u00f8lge liste Deres ref V\u00e5r ref Dato 24/348- 6. september 2024 H\u00f8ringsbrev - Forskrift om endring i forskrift om avlsfremmende tiltak p\u00e5 bier Landbruks- og matdepartementet sender med dette p\u00e5 h\u00f8ring forslag til endring i forskrift om avlsfremmende tiltak p\u00e5 bier (FOR-2001-04-18-426), \u00abVedlegg I. Godkjente parestasjoner for bier i Norge\u00bb. Endringen gjelder opprettelse av lovbeskyttet parestasjon for honningbier av Buckfast p\u00e5 Korsneset, Bergen i Vestland fylke. Etter forskrift om avlsfremmende tiltak p\u00e5 bier \u00a7 3 kan Landbruks- og matdepartementet etter s\u00f8knad fra Norges Bir\u00f8kterlag godkjenne opprettelse av parestasjon og sette vilk\u00e5r for tillatelsen. Parestasjonene skal fortrinnsvis legges til bifrie omr\u00e5der. Der dette ikke er mulig, kan Landbruks- og matdepartementet p\u00e5legge bir\u00f8ktere, som hadde stasjon\u00e6re big\u00e5rder innenfor omr\u00e5det f\u00f8r opprettelse av parestasjon ble godkjent, \u00e5 holde dronninger av bestemt avlsmateriale. Landbruks- og matdepartementet kan knytte vilk\u00e5r til godkjenningen om levering av bidronninger av n\u00e6rmere bestemt rase til disse. Med mindre det skjer under kontroll av Norges Bir\u00f8kterlag, skal bier ikke f\u00f8res til parestasjon som er opprettet i henhold til forskriften \u00a7 3. Det er etter bestemmelsen ogs\u00e5 forbudt \u00e5 opprette stasjon\u00e6r big\u00e5rd eller \u00e5 f\u00f8re bier til vandreplass n\u00e6rmere slik parestasjon enn 20 km m\u00e5lt i luftlinje. Norges Bir\u00f8kterlag kan dispensere fra forbudene og sette vilk\u00e5r for dispensasjonen. Godkjente parestasjoner er listet opp i forskriften Vedlegg I. Postadresse Kontoradresse Telefon* Avdeling Saksbehandler Postboks 8007 Dep Teatergata 9 22 24 90 90 Avdeling for Britt Malin 0030 Oslo Org.nr. matpolitikk Lyshagen- postmottak@lmd.dep.no www.lmd.dep.no 972 417 874 Johansen 22 24 91 37 Bakgrunn for h\u00f8ringen Norges Bir\u00f8kterlag s\u00f8kte 12. februar 2024 Landbruks- og matdepartementet om opprettelse av parestasjon for honningbier av Buckfast p\u00e5 Korsneset, Bergen i Viken fylke, ved endring av Vedlegg I til forskrift om avlsfremmende tiltak p\u00e5 bier (FOR-2001-04-18-426). Bir\u00f8kterlaget begrunner s\u00f8knaden om opprettelse av parestasjon med at bir\u00f8kterne i Hordaland har identifisert et omr\u00e5de ved Bergen kommune hvor de vil opprette en parestasjon, der det kan drives systematisk avlsarbeid p\u00e5 honningbier av type Buckfast. Hos andre husdyr er det relativt enkelt \u00e5 kontrollere paringene. Bienes paringsbiologi, hvor dronninga parer seg med 10-15 droner under paringsutflukter, gj\u00f8r det ikke mulig \u00e5 kontrollere paringer, uten tilgang til isolerte omr\u00e5der hvor det ikke forekommer annen bir\u00f8kt. Slike isolerte omr\u00e5der kan brukes som parestasjoner. Norges Bir\u00f8kterlag mener en lovbeskyttet parestasjon for Buckfastbier er en viktig forutsetning for \u00e5 sikre reinparing og avlsframgang. Det finnes i dag ingen lovbeskyttede parestasjoner for Buckfastbier i Norge. Norges Bir\u00f8kterlag s\u00f8ker derfor om at det opprettes en parestasjon med lovbeskyttelse, i henhold til forskrift om avlsfremmende tiltak p\u00e5 bier (FOR-2001-04-18-426). Siden omr\u00e5det det s\u00f8kes om som parestasjon er en halv\u00f8y, med naturlige barrierer som hav, fjord og fjell, foresl\u00e5s det ikke bifri sone p\u00e5 20 km fra parestasjonen, slik det er for \u00f8vrige parestasjoner etter forskriften. Norges Bir\u00f8kterlag mener det er tilstrekkelig med et mindre restriksjonsbelagt omr\u00e5de. Omr\u00e5det omfatter hele halv\u00f8ya og omr\u00e5det \u00f8stover i rett linje mellom Hovdavika og Nordvika mot nord-\u00f8st. Det er opplyst at det i dag ikke er aktive bir\u00f8ktere innenfor omr\u00e5det. Parestasjonen kan opprettes uten at det b\u00e5ndlegger un\u00f8dig store arealer eller medf\u00f8rer konflikter. S\u00f8knaden har st\u00f8tte i bir\u00f8ktermilj\u00f8et i Vestland fylke, og er behandlet av styret i Norges Bir\u00f8kterlag. Norges Bir\u00f8kterlag ber om at Vedlegg I i forskriften om avlsfremmende tiltak p\u00e5 bier endres ved at det tilf\u00f8yes: \u00abKorsneset, Bergen, Vestland. - Hele halv\u00f8ya avgrenset av en rett linje mellom Hovdavika og Nordvika mot nord-\u00f8st. Det settes ikke krav til sikkerhetssone p\u00e5 20 kilometer omkring parestasjonen p\u00e5 grunn av naturlig avgrensning av vann og fjell.\u00bb H\u00f8ringsinnspill og h\u00f8ringsfrist Ved h\u00f8ringen \u00f8nsker departementet blant annet f\u00f8lgende belyst: Side 2 \u2022 Om endringsforslaget reiser prinsipielle sp\u00f8rsm\u00e5l eller problemstillinger \u2022 Positive og negative virkninger endringsforslaget kan medf\u00f8re \u2022 Positive og negative virkninger ved ikke \u00e5 ta inn endringsforslaget i forskriften \u2022 Hvem som ber\u00f8res av endringsforslaget \u2022 Om det finnes alternativer til endringsforslaget Frist for \u00e5 sende h\u00f8ringsuttalelser er: 15. november 2024. Les og svar p\u00e5 h\u00f8ringen her: www.regjeringen.no/no/dep/lmd/id3052157 Vi ber om h\u00f8ringsinstansenes synspunkter p\u00e5 forslaget. H\u00f8ringer er \u00e5pne, og enhver kan avgi h\u00f8ringssvar til oss. Vi ber om at h\u00f8ringsuttalelser sendes elektronisk ved bruk av den digitale l\u00f8sningen for h\u00f8ringsuttalelser. Med hilsen Kristin Nummedal (e.f.) avdelingsdirekt\u00f8r Britt Malin Lyshagen-Johansen seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 3 Adresseliste Bergen kommune Postboks 7700 5020 BERGEN Etne kommune Sjoarvegen 2 5590 ETNE Haugesund Postboks 2160 5504 HAUGESUND kommune Kinn kommune Postboks 294 6701 M\u00c5L\u00d8Y Lom kommune Sognefjellvegen 6 2686 LOM Mattilsynet Postboks 383 2381 BRUMUNDDAL Norges Bir\u00f8kterlag Dyrskuevegen 20 2040 KL\u00d8FTA Norges Bondelag Postboks 9354 0135 OSLO Gr\u00f8nland Norsk Bonde- og Akersgata 41 0158 OSLO Sm\u00e5brukarlag Norsk Postboks 115 1431 \u00c5S genressurssenter Sande kommune R\u00f8nnebergplassen 6084 LARSNES 17 Sauda kommune Postboks 44 4201 SAUDA Skj\u00e5k kommune Moavegen 30 2690 SKJ\u00c5K Statsforvaltaren i Postboks 2520 6404 MOLDE M\u00f8re og Romsdal Statsforvalteren i Postboks 987 2604 LILLEHAMMER Innlandet Statsforvalteren i Postboks 59 4001 STAVANGER Rogaland Statsforvalteren i Postboks 2076 3103 T\u00d8NSBERG Vestfold og Telemark Statsforvalteren i Statens hus, 6863 LEIKANGER Vestland Nj\u00f8savegen 2 Stranda kommune Postboks 264 6201 STRANDA Sveio kommune Postboks 40 5559 SVEIO Vang kommune Tyinvegen 5161 2975 VANG I VALDRES Vanylven kommune R\u00e5dhusvegen 1 4122 FISK\u00c5 Vindafjord kommune R\u00e5dhusplassen 1 5580 \u00d8LEN Vinje kommune Vinjevegen 192 3890 VINJE Volda kommune Stormyra 2 6100 VOLDA Side 4 "
}