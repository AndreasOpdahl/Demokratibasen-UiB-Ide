{
  "dokument_id": "c4a94ef9-5a4c-5171-9dfa-89a619ba9546",
  "doc_type": "case_attachment",
  "kommune": 5501,
  "tittel": "Reglement for reisem\u00e5lsledelsen i Troms\u00f8 21022024",
  "url": "https://innsyn.tromso.kommune.no/application/getMoteDokument?dokid=2001667141",
  "tekst": "SAK 21/24 Etablering av reisem\u00e5lsledelse REGLEMENT FOR REISEM\u00c5LSLEDELSEN I TROMS\u00d8 - 21.02.24 Form\u00e5l og mandat Reisem\u00e5lsledelsen sitt form\u00e5l er \u00e5 bidra til \u00e5 utvikle og forvalte Troms\u00f8 som en attraktiv og b\u00e6rekraftig destinasjon for lokalbefolkningen og bes\u00f8kende. Reisem\u00e5lsledelsen er et r\u00e5dgivende og koordinerende frittst\u00e5ende organ for offentlige instanser, reiselivsorganisasjoner og -akt\u00f8rer, fagforeningene og befolkningen. Reisem\u00e5lsledelsen skal: \u2022 bidra inn til kommunens reisem\u00e5lstrategi \u2022 se n\u00e6ringsutvikling, bes\u00f8ksforvaltning og lokalsamfunnet i sammenheng \u2022 bidra til sterkere samhandling mellom akt\u00f8rene, og forene ulike interesser \u2022 styrke n\u00e6ringslivets og kommunens evne til \u00e5 h\u00e5ndtere bes\u00f8k \u2022 bidra inn i arbeidet med at Troms\u00f8 kommune blir pilotkommune for bes\u00f8ksbidrag. \u2022 bidra til utvikling og oppf\u00f8lgning av handlingsplan for b\u00e6rekraftig reisem\u00e5lsutvikling. \u2022 bidra til videref\u00f8ring av merkeordningen for b\u00e6rekraftig reisem\u00e5l \u2022 v\u00e6re en sentral h\u00f8ringsinstans for kommunens politiske organer i reiselivsrelaterte saker. \u2022 arbeide for et b\u00e6rekraftig arbeidsmilj\u00f8 i reiselivsbransjen Medlemmer Reisem\u00e5lsledelsen best\u00e5r av f\u00f8lgende medlemmer: \u2022 Leder for Reisem\u00e5lsledelsen oppnevnes av MIKS-utvalget, Troms\u00f8 kommune \u2022 1 representant oppnevnes av kommunedirekt\u00f8r i Troms\u00f8 Kommune \u2022 2 representanter oppnevnes av Visit Troms\u00f8-regionen, hvorav 1 av disse b\u00f8r v\u00e6re prosjektleder for merkeordningen for b\u00e6rekraftige reisem\u00e5l. \u2022 2 representant oppnevnes av hovedstyret til utviklingslagene. \u2022 1 representant oppnevnes av N\u00e6ringsforeningen i Troms\u00f8regionen. \u2022 1 representant oppnevnes av Troms Fylkeskommune. \u2022 1 representant oppnevnes av bydelsr\u00e5det i Tromsdalen \u2022 1 representant fra fagforeningene \u2022 1 representant fra Ungdomsr\u00e5det Valgperiode og evaluering Representantene for Reisem\u00e5lsledelsen oppnevnes for 2 \u00e5r om gangen. Gjenvalg er mulig. Evaluering av Reisem\u00e5lsledelsen gjennomf\u00f8res etter 2 \u00e5r, eller ved behov. \u00d8konomi Medlemmer f\u00e5r som hovedregel ikke godtgj\u00f8relse for arbeidet, med unntak av medlemmer av utviklingslag og bydelsr\u00e5d, som vil motta honorar for deltakelse. Troms\u00f8 kommune dekker eventuelle m\u00f8tekostnader og honorarkostnader tilknyttet reisem\u00e5lsledelsen. M\u00f8ter Reisem\u00e5lsledelsen avgj\u00f8r m\u00f8tehyppighet utfra behov. M\u00f8teagenda sendes ut minimum 1 uke f\u00f8r. Reisem\u00e5lsledelsen skal invitere til \u00e5pne m\u00f8ter 2 ganger i \u00e5ret for et bredt spekter av deltakere. Representanter fra bydelsr\u00e5dene, reindriften, Avinor, Troms\u00f8 Havn, Nordnorsk Reiseliv, NHO Reiseliv og Interkommunalt politisk r\u00e5d b\u00f8r sikres deltagelse. Sekretariat Administrasjonen i Troms\u00f8 kommune skal inneha sekretariatsfunksjonen til Reisem\u00e5lsledelsen. Sekretariatets oppgaver er innkalling og protokollf\u00f8ring av m\u00f8ter, planlegging og koordinering av workshops, rapportering og dokumentasjon. \u00c5rsmelding Reisem\u00e5lsledelsen utarbeider \u00e5rsmelding som forelegges Milj\u00f8-, Idrett-, Kultur- og Samfunnsutvalget. Ikrafttredelse Reglementet trer i kraft 21.02.2024. "
}