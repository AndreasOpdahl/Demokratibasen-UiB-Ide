{
  "dokument_id": "5af4060d-0817-52e1-9887-407f1ff459e4",
  "doc_type": "case_minutes",
  "kommune": 4601,
  "tittel": "Saksprotokoll UMBY, 06062024, Sak 169/24, H\u00f8ringsuttalelse - nye statlige planretningslinjer for arealbruk og mobilitet",
  "url": "https://bergen.kommune.no/politikere-utvalg/api/fil/bk360/10603474/Innstilling-vedtak-Horingsuttalelse-nye-statlige-planretningslinjer-for-arealbruk-og-mobilitet",
  "tekst": "H\u00f8ringsuttalelse - nye statlige planretningslinjer for arealbruk og mobilitet Utvalg for milj\u00f8 og byutvikling behandlet saken i m\u00f8tet 06.06.2024 sak 169/24 og avga f\u00f8lgende innstilling: Bystyrets vurdering og h\u00f8ringsuttalelse lyder som f\u00f8lger: Fra Bergen kommunes side erfarer vi at de gjeldende retningslinjene har hatt noen positive effekter. De har bidratt til, og st\u00f8ttet opp under, kommunens arealpolitikk som har gitt en mer konsekvent arealbruk som er positiv for byens attraktivitet, klimautslipp, energiforbruk og folks hverdagslogistikk. Felles retningslinjer som tydeliggj\u00f8r innsigelsesgrunnlaget og vektleggingen av ulike tema bidrar til mer effektive planprosesser, og skaper forutsigbarhet for kommunens arealforvaltning. Denne forutsigbarheten styrkes ved at de overordnede f\u00f8ringene videref\u00f8res over tid, og har bred tilslutning p\u00e5 tvers av forvaltningsniv\u00e5ene. De foresl\u00e5tte nye retningslinjene synes \u00e5 ivareta behovet p\u00e5 en god m\u00e5te, som fanger opp det komplekse m\u00e5lbildet kommunal planlegging foreg\u00e5r innenfor. Samtidig er Bergen kommune opptatt av at kommunen m\u00e5 ha det n\u00f8dvendige handlingsrommet til \u00e5 utvikle kommunen basert p\u00e5 lokale forhold. Behovet for sentral styring m\u00e5 ikke g\u00e5 p\u00e5 bekostning av hensynet til det lokale selvstyret, og fleksibilitet n\u00e5r det gjelder lokalpolitiske avveininger. N\u00e5r de statlige planretningslinjene n\u00e5 innf\u00f8rer et skille mellom retningslinjer for regioner med st\u00f8rre byer, og regioner med mindre tettsteder og spredtbygde str\u00f8k, s\u00e5 er det sv\u00e6rt viktig \u00e5 huske p\u00e5 at ogs\u00e5 st\u00f8rre bykommuner som Bergen har betydelige omr\u00e5der av kommunen som best\u00e5r av spedtbygde bygdesamfunn der landbruk fortsatt er viktig. Det samme gjelder f.eks. Bj\u00f8rnafjorden og Alver. Eksempler i Bergen er omr\u00e5dene Fjellbirkeland-Totland, Bontveitdalen, Hauglandsdalen og Unneland-Osevann. Ogs\u00e5 slike bygdesamfunn m\u00e5 f\u00e5 lov til \u00e5 utvikle seg selv om de ligger i en bykommune, og dette vil jo etter sin natur inneb\u00e6re spredt bebyggelse som ikke n\u00f8dvendigvis er i n\u00e6rheten av kollektivknutepunkt. Det foresl\u00e5s derfor f\u00f8lgende tillegg som et nytt punkt 4.6 i planretningslinjene: \u00ab4.6. For bygdesamfunn og spedbygde omr\u00e5der i bykommuner vil retningslinjene i punkt 5 likevel kunne legges til grunn.\u00bb Bakgrunnen for innf\u00f8ringen av de statlige retningslinjene i 2014 var behovet for samordning av areal- og transportplanleggingen, og samarbeid mellom de ulike forvaltningsniv\u00e5ene. Forslaget til nye retningslinjer inkluderer flere tema som kommunen allerede er p\u00e5lagt \u00e5 ivareta i planleggingen. Blant annet presiserer Plan- og bygningsloven \u00a7 3-1 at kommunenes planlegging skal ivareta eksempelvis jordressurser, gode bomilj\u00f8, verdiskaping, helse og klima. PBL har ogs\u00e5 prosesskrav til planleggingen og koordinerer annet relevant lovverk. Staten kommer med sine forventninger til regional og kommunal planlegging hvert fjerde \u00e5r. Bergen kommune mener SPR i hovedsak b\u00f8r konsentreres om det som gjelder behovet for samordning, og at de tematiske f\u00f8ringene i st\u00f8rre grad b\u00f8r ses i sammenheng med relevant lovverk. Dagens retningslinjer presiserer at lokaldemokratiet skal vektlegges n\u00e5r det vurderes om statlige eller regionale myndigheter skal fremme innsigelse eller innvending. Dette er ikke inkludert i det nye forslaget. Hensyn til lokalt selvstyre er likevel et viktig prinsipp, og innsigelser skal avgrenses til konflikter med nasjonale eller vesentlige regionale interesser. Bergen kommune legger til grunn at endringen i SPR ikke inneb\u00e6rer en endring av praksis n\u00e5r det gjelder vurdering av innsigelse. Bergen kommune mener forslaget til SPR ber\u00f8rer flere tema som er blitt mer aktuelle siden 2014, og som allerede er viktige tema i kommunens planlegging. P\u00e5 flere omr\u00e5der ser vi behov for samordning i et regionalt perspektiv for \u00e5 legge til rette for omstilling. Blant annet trekker retningslinjene fram samfunnssikkerhet, beredskap og naturfare, og behovet for arealer til hurtiglading for kj\u00f8ret\u00f8y. Vi mener at tilgjengelig areal og nettkapasitet for ladeinfrastruktur er et relevant eksempel p\u00e5 tema der vi m\u00e5 finne l\u00f8sninger for Bergensregionen under ett, i stedet for at hver kommune m\u00e5 l\u00f8se dette p\u00e5 egenh\u00e5nd. Bergen kommune opplever at det er et godt samarbeid om areal- og transportplanleggingen i Bergensregionen mellom stat, fylke og kommuner i regionen. Det er likevel behov for enda bedre samordning n\u00e5r det gjelder overordnet utbyggingsm\u00f8nster og mobilitetsl\u00f8sninger for den felles bo- og arbeidsmarkedsregionen. Dersom vi skal n\u00e5 m\u00e5lene vi har forpliktet oss til gjennom byvekstavtalen, redusere transportbehov, og f\u00e5 flere arbeidsreiser over p\u00e5 kollektiv, sykkel og gange, er det viktig at ny utbygging lokaliseres i omr\u00e5der som bidrar til best m\u00e5loppn\u00e5else, uavhengig av kommunegrenser. Bruk av mobilitetsbegrepet framfor \u00abtransport\u00bb er en naturlig oppdatering av retningslinjene. Mobilitetsbegrepet tar h\u00f8yde for hele reisekjeden, og nye m\u00e5ter \u00e5 organisere personreiser, gods- og varelogistikk p\u00e5. Dette gjenspeiler virkeligheten som Bergen kommune opplever, der det \u00e5 legge til rette for aktive transportformer, ny teknologi og delte mobilitetsl\u00f8sninger blir stadig viktigere. Kommunen vier n\u00e5 st\u00f8rre oppmerksomhet til helhetlige mobilitetsl\u00f8sninger p\u00e5 tvers av ulike transportformer i v\u00e5r planlegging. I Bergen har vi for eksempel gode erfaringer med \u00e5 legge til rette for bildeling, som b\u00e5de gir flere mulighet til \u00e5 bruke bil uten \u00e5 eie den selv og bidrar til at flere g\u00e5r, sykler og reiser kollektivt. Bergen kommune er opptatt av \u00e5 legge til rette for flere boliger i kommunen, samtidig som vi tar vare p\u00e5 natur, jordbruksarealer, matjord og gr\u00f8ntomr\u00e5der. Derfor er det positivt at forslaget til nye retningslinjer legger vekt p\u00e5 behovet for tilstrekkelig og variert boligbebyggelse, og at planleggingen skal bidra til gode bomilj\u00f8er for alle. Hovedtyngden av nye boliger i Bergen vil komme i transformasjonsomr\u00e5der n\u00e6rt sentrum og knutepunkt, blant annet p\u00e5 Mindemyren, Laksev\u00e5g og Dokken. Flere av Bergens nabokommuner opplever stor vekst i folketallet, samtidig som mange av innbyggerne jobber, handler og bruker fritidstilbud i Bergen. Denne trenden f\u00f8rer til st\u00f8rre transportbehov, mindre samordnet arealbruk og \u00f8kte klimagassutslipp. Bergen kommune \u00f8nsker derfor \u00e5 f\u00e5 opp takten i boligbyggingen, og ser at det er behov for \u00e5 bygge varierte boligtyper, med vekt p\u00e5 rimelig prisede familieboliger, ogs\u00e5 i Bergen. Det er derfor positivt at forslaget til nye retningslinjer presiserer at kommunene skal ha handlingsrom til \u00e5 kunne bestemme hvor nye boliger skal bygges ut fra lokale forutsetninger. Utviklingen av b\u00e6rekraftige, kompakte og attraktive byer m\u00e5 ogs\u00e5 v\u00e6re rettferdig og inkluderende. Bergen vil s\u00e6rlig trekke fram at planleggingen m\u00e5 legge til rette for grupper med s\u00e6rlig behov for \u00e5 bruke bil for \u00e5 kunne delta i samfunnet, n\u00e5r veksten i persontransporten skal tas med gange, sykkel og kollektiv. Bergen kommune forventer at staten bidrar til at retningslinjene innfris gjennom sin rolle som akt\u00f8r i byutviklingen. Bergen kommune har fulgt opp retningslinjene med konsentrert utbygging langs kollektivaksene, og vi forventer at staten f\u00f8lger opp sin del av ansvaret for \u00e5 skape en attraktiv by. I Bergen er det for eksempel flere statlige utbyggingsprosjekter som vil ha stor betydning for byens utvikling. Samlokaliseringen av Havforskningsinstituttet og Fiskeridirektoratet p\u00e5 Dokken, og nytt bygg for Griegakademiet, er eksempler p\u00e5 statlige prosjekter som vil ha n\u00f8kkelroller i sentrale transformasjonsomr\u00e5der. 2 Retningslinjene sl\u00e5r fast at kommuner, fylkeskommuner og staten skal samarbeide om planleggingen for \u00e5 samordne utbyggingsm\u00f8nster og transportsystem. Statlige samferdselsinvesteringer og fortsatt satsing p\u00e5 byvekstavtalen er avgj\u00f8rende for \u00e5 fremme b\u00e6rekraftig arealbruk og mobilitet. Bergen kommune ser at statlige veiutbygginger inn mot Bergen, kombinert med stramme f\u00f8ringer for arealpolitikken i byene, har bidratt til at mange bosetter seg i nabokommunene for \u00e5 pendle til arbeidsplasser i Bergen. At staten f\u00f8lger opp med investeringer i n\u00f8dvendig infrastruktur og satsing p\u00e5 kollektivtransport i byomr\u00e5det er derfor avgj\u00f8rende for at vi skal kunne oppfylle v\u00e5re forpliktelser i byvekstavtalen. Vi forventer derfor at staten vil prioritere \u00e5 gjennomf\u00f8re prosjekter som bygger opp under en b\u00e6rekraftig bolig-, areal-, og transportplanlegging. Staten m\u00e5 ogs\u00e5 s\u00f8rge for at kommunene har de n\u00f8dvendige virkemidlene til \u00e5 f\u00f8lge opp retningslinjene. S\u00e6rlig p\u00e5 samferdselsfeltet m\u00e5 regelverk og behovet for sentral styring ses opp mot potensialet for \u00e5 finne nyskapende l\u00f8sninger gjennom uttesting og lokalt tilpassede l\u00f8sninger. Bergen kommune vil v\u00e6re en foregangsby p\u00e5 ny teknologi innen mobilitet og bylogistikk, og m\u00e5 ha rom for \u00e5 kunne drive uttesting og pilotprosjekter. Utvalg for milj\u00f8 og byutviklings behandling F\u00f8lgende representanter tok ordet: Lars Selmar Alsaker (H). Forslag fremsatt i utvalget: Lars Selmar Alsaker (H) fremsatte p\u00e5 vegne av H, FrP, BL, INP og Sp f\u00f8lgende alternative forslag: Bystyrets vurdering og h\u00f8ringsuttalelse lyder som f\u00f8lger: Fra Bergen kommunes side erfarer vi at de gjeldende retningslinjene har hatt noen positive effekter. De har bidratt til, og st\u00f8ttet opp under, kommunens arealpolitikk som har gitt en mer konsekvent arealbruk som er positiv for byens attraktivitet, klimautslipp, energiforbruk og folks hverdagslogistikk. Felles retningslinjer som tydeliggj\u00f8r innsigelsesgrunnlaget og vektleggingen av ulike tema bidrar til mer effektive planprosesser, og skaper forutsigbarhet for kommunens arealforvaltning. Denne forutsigbarheten styrkes ved at de overordnede f\u00f8ringene videref\u00f8res over tid, og har bred tilslutning p\u00e5 tvers av forvaltningsniv\u00e5ene. De foresl\u00e5tte nye retningslinjene synes \u00e5 ivareta behovet p\u00e5 en god m\u00e5te, som fanger opp det komplekse m\u00e5lbildet kommunal planlegging foreg\u00e5r innenfor. Samtidig er Bergen kommune opptatt av at kommunen m\u00e5 ha det n\u00f8dvendige handlingsrommet til \u00e5 utvikle kommunen basert p\u00e5 lokale forhold. Behovet for sentral styring m\u00e5 ikke g\u00e5 p\u00e5 bekostning av hensynet til det lokale selvstyret, og fleksibilitet n\u00e5r det gjelder lokalpolitiske avveininger. N\u00e5r de statlige planretningslinjene n\u00e5 innf\u00f8rer et skille mellom retningslinjer for regioner med st\u00f8rre byer, og regioner med mindre tettsteder og spredtbygde str\u00f8k, s\u00e5 er det sv\u00e6rt viktig \u00e5 huske p\u00e5 at ogs\u00e5 st\u00f8rre bykommuner som Bergen har betydelige omr\u00e5der av kommunen som best\u00e5r av spedtbygde bygdesamfunn der landbruk fortsatt er viktig. Det samme gjelder f.eks. Bj\u00f8rnafjorden og Alver. Eksempler i Bergen er omr\u00e5dene Fjellbirkeland-Totland, Bontveitdalen, Hauglandsdalen og Unneland-Osevann. Ogs\u00e5 slike bygdesamfunn m\u00e5 f\u00e5 lov til \u00e5 utvikle seg selv om de ligger i en bykommune, og dette vil jo etter sin natur inneb\u00e6re spredt bebyggelse som ikke n\u00f8dvendigvis er i n\u00e6rheten av kollektivknutepunkt. Det foresl\u00e5s derfor f\u00f8lgende tillegg som et nytt punkt 4.6 i planretningslinjene: \u00ab4.6. For bygdesamfunn og spedbygde omr\u00e5der i bykommuner vil retningslinjene i punkt 5 likevel kunne legges til grunn.\u00bb Bakgrunnen for innf\u00f8ringen av de statlige retningslinjene i 2014 var behovet for samordning av areal- og transportplanleggingen, og samarbeid mellom de ulike forvaltningsniv\u00e5ene. 3 Forslaget til nye retningslinjer inkluderer flere tema som kommunen allerede er p\u00e5lagt \u00e5 ivareta i planleggingen. Blant annet presiserer Plan- og bygningsloven \u00a7 3-1 at kommunenes planlegging skal ivareta eksempelvis jordressurser, gode bomilj\u00f8, verdiskaping, helse og klima. PBL har ogs\u00e5 prosesskrav til planleggingen og koordinerer annet relevant lovverk. Staten kommer med sine forventninger til regional og kommunal planlegging hvert fjerde \u00e5r. Bergen kommune mener SPR i hovedsak b\u00f8r konsentreres om det som gjelder behovet for samordning, og at de tematiske f\u00f8ringene i st\u00f8rre grad b\u00f8r ses i sammenheng med relevant lovverk. Dagens retningslinjer presiserer at lokaldemokratiet skal vektlegges n\u00e5r det vurderes om statlige eller regionale myndigheter skal fremme innsigelse eller innvending. Dette er ikke inkludert i det nye forslaget. Hensyn til lokalt selvstyre er likevel et viktig prinsipp, og innsigelser skal avgrenses til konflikter med nasjonale eller vesentlige regionale interesser. Bergen kommune legger til grunn at endringen i SPR ikke inneb\u00e6rer en endring av praksis n\u00e5r det gjelder vurdering av innsigelse. Bergen kommune mener forslaget til SPR ber\u00f8rer flere tema som er blitt mer aktuelle siden 2014, og som allerede er viktige tema i kommunens planlegging. P\u00e5 flere omr\u00e5der ser vi behov for samordning i et regionalt perspektiv for \u00e5 legge til rette for omstilling. Blant annet trekker retningslinjene fram samfunnssikkerhet, beredskap og naturfare, og behovet for arealer til hurtiglading for kj\u00f8ret\u00f8y. Vi mener at tilgjengelig areal og nettkapasitet for ladeinfrastruktur er et relevant eksempel p\u00e5 tema der vi m\u00e5 finne l\u00f8sninger for Bergensregionen under ett, i stedet for at hver kommune m\u00e5 l\u00f8se dette p\u00e5 egenh\u00e5nd. Bergen kommune opplever at det er et godt samarbeid om areal- og transportplanleggingen i Bergensregionen mellom stat, fylke og kommuner i regionen. Det er likevel behov for enda bedre samordning n\u00e5r det gjelder overordnet utbyggingsm\u00f8nster og mobilitetsl\u00f8sninger for den felles bo- og arbeidsmarkedsregionen. Dersom vi skal n\u00e5 m\u00e5lene vi har forpliktet oss til gjennom byvekstavtalen, redusere transportbehov, og f\u00e5 flere arbeidsreiser over p\u00e5 kollektiv, sykkel og gange, er det viktig at ny utbygging lokaliseres i omr\u00e5der som bidrar til best m\u00e5loppn\u00e5else, uavhengig av kommunegrenser. Bruk av mobilitetsbegrepet framfor \u00abtransport\u00bb er en naturlig oppdatering av retningslinjene. Mobilitetsbegrepet tar h\u00f8yde for hele reisekjeden, og nye m\u00e5ter \u00e5 organisere personreiser, gods- og varelogistikk p\u00e5. Dette gjenspeiler virkeligheten som Bergen kommune opplever, der det \u00e5 legge til rette for aktive transportformer, ny teknologi og delte mobilitetsl\u00f8sninger blir stadig viktigere. Kommunen vier n\u00e5 st\u00f8rre oppmerksomhet til helhetlige mobilitetsl\u00f8sninger p\u00e5 tvers av ulike transportformer i v\u00e5r planlegging. I Bergen har vi for eksempel gode erfaringer med \u00e5 legge til rette for bildeling, som b\u00e5de gir flere mulighet til \u00e5 bruke bil uten \u00e5 eie den selv og bidrar til at flere g\u00e5r, sykler og reiser kollektivt. Bergen kommune er opptatt av \u00e5 legge til rette for flere boliger i kommunen, samtidig som vi tar vare p\u00e5 natur, jordbruksarealer, matjord og gr\u00f8ntomr\u00e5der. Derfor er det positivt at forslaget til nye retningslinjer legger vekt p\u00e5 behovet for tilstrekkelig og variert boligbebyggelse, og at planleggingen skal bidra til gode bomilj\u00f8er for alle. Hovedtyngden av nye boliger i Bergen vil komme i transformasjonsomr\u00e5der n\u00e6rt sentrum og knutepunkt, blant annet p\u00e5 Mindemyren, Laksev\u00e5g og Dokken. Flere av Bergens nabokommuner opplever stor vekst i folketallet, samtidig som mange av innbyggerne jobber, handler og bruker fritidstilbud i Bergen. Denne trenden f\u00f8rer til st\u00f8rre transportbehov, mindre samordnet arealbruk og \u00f8kte klimagassutslipp. Bergen kommune \u00f8nsker derfor \u00e5 f\u00e5 opp takten i boligbyggingen, og ser at det er behov for \u00e5 bygge varierte boligtyper, med vekt p\u00e5 rimelig prisede familieboliger, ogs\u00e5 i Bergen. Det er derfor positivt at forslaget til nye retningslinjer presiserer at kommunene skal ha handlingsrom til \u00e5 kunne bestemme hvor nye boliger skal bygges ut fra lokale forutsetninger. 4 Utviklingen av b\u00e6rekraftige, kompakte og attraktive byer m\u00e5 ogs\u00e5 v\u00e6re rettferdig og inkluderende. Bergen vil s\u00e6rlig trekke fram at planleggingen m\u00e5 legge til rette for grupper med s\u00e6rlig behov for \u00e5 bruke bil for \u00e5 kunne delta i samfunnet, n\u00e5r veksten i persontransporten skal tas med gange, sykkel og kollektiv. Bergen kommune forventer at staten bidrar til at retningslinjene innfris gjennom sin rolle som akt\u00f8r i byutviklingen. Bergen kommune har fulgt opp retningslinjene med konsentrert utbygging langs kollektivaksene, og vi forventer at staten f\u00f8lger opp sin del av ansvaret for \u00e5 skape en attraktiv by. I Bergen er det for eksempel flere statlige utbyggingsprosjekter som vil ha stor betydning for byens utvikling. Samlokaliseringen av Havforskningsinstituttet og Fiskeridirektoratet p\u00e5 Dokken, og nytt bygg for Griegakademiet, er eksempler p\u00e5 statlige prosjekter som vil ha n\u00f8kkelroller i sentrale transformasjonsomr\u00e5der. Retningslinjene sl\u00e5r fast at kommuner, fylkeskommuner og staten skal samarbeide om planleggingen for \u00e5 samordne utbyggingsm\u00f8nster og transportsystem. Statlige samferdselsinvesteringer og fortsatt satsing p\u00e5 byvekstavtalen er avgj\u00f8rende for \u00e5 fremme b\u00e6rekraftig arealbruk og mobilitet. Bergen kommune ser at statlige veiutbygginger inn mot Bergen, kombinert med stramme f\u00f8ringer for arealpolitikken i byene, har bidratt til at mange bosetter seg i nabokommunene for \u00e5 pendle til arbeidsplasser i Bergen. At staten f\u00f8lger opp med investeringer i n\u00f8dvendig infrastruktur og satsing p\u00e5 kollektivtransport i byomr\u00e5det er derfor avgj\u00f8rende for at vi skal kunne oppfylle v\u00e5re forpliktelser i byvekstavtalen. Vi forventer derfor at staten vil prioritere \u00e5 gjennomf\u00f8re prosjekter som bygger opp under en b\u00e6rekraftig bolig-, areal-, og transportplanlegging. Staten m\u00e5 ogs\u00e5 s\u00f8rge for at kommunene har de n\u00f8dvendige virkemidlene til \u00e5 f\u00f8lge opp retningslinjene. S\u00e6rlig p\u00e5 samferdselsfeltet m\u00e5 regelverk og behovet for sentral styring ses opp mot potensialet for \u00e5 finne nyskapende l\u00f8sninger gjennom uttesting og lokalt tilpassede l\u00f8sninger. Bergen kommune vil v\u00e6re en foregangsby p\u00e5 ny teknologi innen mobilitet og bylogistikk, og m\u00e5 ha rom for \u00e5 kunne drive uttesting og pilotprosjekter. Votering: Alternativt forslag fra H, FrP, BL, INP og Sp, fremsatt av Lars Selmar Alsaker (H) ble tiltr\u00e5dt med 9 stemmer (H, FrP, BL, INP, Sp). Innstillingen fikk 7 stemmer (A, SV, R, KrF). Byr\u00e5det behandlet saken i m\u00f8tet 16.05.2024 sak 139/24 Byr\u00e5det innstiller til bystyret \u00e5 fatte f\u00f8lgende vedtak: Bergen kommune avgir h\u00f8ringsuttalelse til \u00abforslag til nye statlige planretningslinjer for arealbruk og mobilitet\u00bb slik den fremkommer av byr\u00e5dets forslag. 5 "
}