{
  "dokument_id": "25b822ae-3ebf-5fd6-9ed3-6e46642df858",
  "doc_type": "case_attachment",
  "kommune": 5501,
  "tittel": "S\u00f8knad_MD_Sykehusbekken",
  "url": "https://innsyn.tromso.kommune.no/application/getMoteDokument?dokid=2001641205",
  "tekst": " S\u00d8KNAD OM TILSKUDD TIL KLIMATILPASNING \u2010 2024 Organisasjonsnummer: 940101808 Foretaksnavn TROMS\u00d8 KOMMUNE Kontonummer: 1506 43 46048 verifisert Adresse: Postboks 2513, 9272 TROMS\u00d8 E\u2010postadresse: gaby.kern@tromso.kommune.no Kontaktperson Navn: Gaby Rosemarie Kern Telefonnummer: 90531564 E\u2010postadresse: gaby.kern@tromso.kommune.no Utfyller Navn: Gaby Rosemarie Kern Mottaker: Milj\u00f8direktoratet S\u00d8KNAD Konsept for gjen\u00e5pning av sykehusbekken I hvilket fylke skal tiltaket gjennomf\u00f8res? Troms Beskrivelse av tiltaket: Case: Sykehusbekken er en 1,3 km lang urban bekk, som ligger i byen og leder vann fra markaomr\u00e5de til sj\u00f8en. Bekken er delvis lagt i r\u00f8r. Rundt bekkeinntak oppst\u00e5r oversv\u00f8mmelser av eiendommer nedstr\u00f8ms \u2013 spesielt under sn\u00f8smelte. Den nederste delen av bekkel\u00f8pet er lagt i kulvert under E8 og ender i en landfylling. Siden utl\u00f8pet mot sj\u00f8en ikke kan gjen\u00e5pnes, skal mulige overvannstiltak utredes langs strekningen oppstr\u00f8ms. Det kan v\u00e6re en kombinasjon av tekniske og naturbaserte l\u00f8sninger, ulike fordr\u00f8yningstiltak langs bekkel\u00f8p og andre tiltak i tilst\u00f8tende arealer med fordr\u00f8yningspotensial. Siden omr\u00e5det ikke er ferdig utbygd, men flere planprosesser satt i gang p\u00e5 arealer langs bekkel\u00f8pet, er det fortsatt mulighet for \u00e5 bevare en urban, bl\u00e5gr\u00f8nn korridor som ogs\u00e5 skal fungere som flomveg. For \u00e5 sikre at klimaendringene ikke \u00f8ker problemene med overvann langs sykehusbekken, er det n\u00f8dvendig med en helhetlig og fremtidsrettet overvannsh\u00e5ndtering. Per i dag har vi i Troms\u00f8 kommune imidlertid ikke n\u00f8dvendig kunnskap som sikrer en helhetlig overvannsh\u00e5ndtering n\u00e5r det gjelder gjen\u00e5pning av bekker. Dybdekunnskapen som genereres i dette prosjektet, skal v\u00e6re praktisk anvendbart i et subarktisk klima og legges til grunn for fremtidig implementering av helhetlige overvannstiltak. Begrunnelse for hvordan prosjektet tilfredsstiller ett eller flere av tildelingskriteriene: Prosjektet vil tilf\u00f8re kommunen ny kunnskap n\u00e5r det gjelder bekke\u00e5pning og tiltakene som kan gjennomf\u00f8res i nedb\u00f8rsfelt samt langs og i bekkel\u00f8pet. Det vil \u00f8ke innsikten i \u00e5 bruke kombinerte l\u00f8sninger, der naturbaserte og tekniske tiltak spiller i lag. Dette vil involvere ulike fag og personell i kommunen som til vanlig ikke jobber i lag (VA\u2010ingeni\u00f8r og landskapsarkitekt) og bidra til en \u00f8kt forst\u00e5else for en tverrfaglig tiln\u00e6rming n\u00e5r det gjelder klimatilpasning. I Troms\u00f8 m\u00e5 overvanns\u2010 og flomtiltak, som ellers fungerer i resten av landet, tilpasses et nordnorsk klima. Dette vil resultere i en egen katalog for overvannstiltak i urbane str\u00f8k som kan anvendes under subarktiske Tilskudd til klimatilpasning \u2010 2024 | Konsept for gjen\u00e5pning av sykehusbekken Side 1 av 3 forhold. Prosjektet vil ogs\u00e5 generere verdifull kunnskap som er relevant i utarbeidelsen av en rekke andre kommunale planer som kommuneplanens arealdel samt tematiske planer for klimatilpasning, gr\u00f8nnstruktur og naturmangfold. Her vil konklusjoner fra prosjektet v\u00e6re en naturlig del av kunnskapsgrunnlaget som kan v\u00e6re med \u00e5 sikre at helhetlige overvannsl\u00f8sninger overlever fra planlegging til gjennomf\u00f8ring. Sist, men ikke minst byr prosjektet p\u00e5 muligheten til \u00e5 styrke den interne klimatilpasningskompetansen p\u00e5 tvers av enhetene. Som en del av prosjektet skal det etableres en tverrsektoriell faggruppe internt i kommunen som skal bidra inn i analysen sammen med eksterne konsulenter. Dette er et uttalt behov fra flere enheter som vi \u00f8nsker \u00e5 ta p\u00e5 alvor og integrere i prosjektet. Beskriv eventuelle eksisterende eller nye interkommunale/ interregionale samarbeid som er relevant for prosjektet: Troms\u00f8 kommune deltar aktivt i det nasjonale klimatilpasningsnettverket \"I front\", og det vil v\u00e6re opplagt at erfaringene og rapporten fra et prosjekt som dette deles i et slikt nettverk. Vi er i tillegg med som deltaker i EU\u2010prosjektet Impetus, som ledes av Troms fylkeskommune og UiT. Her er det klare fordeler med kunnskapsdeling p\u00e5 tvers, og prosjektet vil ogs\u00e5 kunne bidra med nyttig input inn i dette prosjektet. P\u00e5 hvilken m\u00e5te har prosjektet overf\u00f8ringsverdi til andre kommuner/fylkeskommuner? En gjennomgang av praktiserbare l\u00f8sninger for flomdemping og overvannsh\u00e5ndtering i et subarktisk klima vil kunne ha overf\u00f8ringsverdi til andre nedb\u00f8rsfelt og vassdrag b\u00e5de i Troms\u00f8 kommune og andre kommuner i nord. I det videre arbeidet med prosjektet vil det v\u00e6re hensiktsmessig \u00e5 etablere et samarbeid med andre kommuner som jobber med \u00e5 utvikle liknende eller tilsvarende naturbaserte l\u00f8sninger som ogs\u00e5 fungerer i et kaldt kystklima. Prosjektet skal ogs\u00e5 gi oss en arena for avklaring av ansvarsforhold seksjoner/enheter imellom n\u00e5r gjen\u00e5pningsprosjektet skal realiseres. Hvem har ansvar for prosjektering og utf\u00f8relse? Hvem har ansvar for drift og vedlikehold? Budsjett Kostnader Bel\u00f8p Timer egne ansatte (250 x kr 810 per time) 202 500 Kj\u00f8p av tjenester 280 000 Vurdering av potensielle overvannstiltak (naturbasert og teknisk) i/langs bekken 300 000 Kompetansehevingsm\u00f8ter/arbeidsm\u00f8ter 100 000 Sluttrapport 100 000 Sum kostnader 982 500 Finansiering Bel\u00f8p Samlet kostnad 982 500 Tilskudd til klimatilpasning \u2010 2024 | Konsept for gjen\u00e5pning av sykehusbekken Side 2 av 3 \u2010 Egne midler 482 500 \u2010 Andre offentlige tilskudd 0 \u2010 Annen finansiering 0 Oms\u00f8kt tilskudd 500 000 Kan tiltaket/deler av tiltaket gjennomf\u00f8res med mindre tilskudd enn oms\u00f8kt? Ja P\u00e5 hvilken m\u00e5te? Det er mulig \u00e5 redusere kostnadene ved \u00e5 redusere omfanget av utredningen, men da er det de naturbaserte, bl\u00e5gr\u00f8nne l\u00f8sningene og den delen som g\u00e5r p\u00e5 kompetansehevingsm\u00f8ter, som m\u00e5 tas ned. Eventuelle merknader: Ikke utfylt Vedlegg Prosjektbeskrivelse Sykehusbekken.docx (Prosjektbeskrivelse) [sign] Gaby Rosemarie Kern for TROMS\u00d8 KOMMUNE Kladd Tilskudd til klimatilpasning \u2010 2024 | Konsept for gjen\u00e5pning av sykehusbekken Side 3 av 3 "
}