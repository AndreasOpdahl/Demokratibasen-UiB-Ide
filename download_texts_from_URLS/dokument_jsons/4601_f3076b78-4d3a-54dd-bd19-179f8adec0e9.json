{
  "dokument_id": "f3076b78-4d3a-54dd-bd19-179f8adec0e9",
  "doc_type": "case_attachment",
  "kommune": 4601,
  "tittel": "Fagnotat datert 25.06.2024",
  "url": "https://bergen.kommune.no/politikere-utvalg/api/fil/bk360/10734024/Fagnotat-datert-25-06-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/14371-4 (Arbeidssted) Saksbehandler: Mariell Karlsson Vikne Dato: 25.06.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 105/303/0/0 Mildevegen 62. Klage p\u00e5 vedtak fra Byr\u00e5den. Flytebrygge med landgang Hvem klager? Statsforvalteren i Vestland ved brev datert 07.06.2024. Plassering av flytebrygge med landgang. Flytebryggen har m\u00e5l 2x12 Tiltaket meter, mens landgangen m\u00e5ler 1x7 meter. Byr\u00e5d for byutvikling har fattet vedtak datert 10.05.2024. Det er gitt rammetillatelse til oms\u00f8kte tiltak samt dispensasjon fra KPA 2018 \u00a7 3.1 Vedtaket Plankrav, \u00a7 6.1 Byggegrense mot sj\u00f8 og \u00a7 32.9 arealform\u00e5let kombinerte form\u00e5l i sj\u00f8 og vassdrag. Dispensasjon er gitt p\u00e5 vilk\u00e5r av at det tinglyses rett til plassering av flytebrygge samt rett til bruk av flytebrygge. Eiendommen er ikke detaljregulert og tiltaket inng\u00e5r derfor kun i Planstatus kommuneplanen: KPA2018, planID 65270000, ikrafttr\u00e5dt 19.06.2019. Arealform\u00e5l: Kombinert form\u00e5l i sj\u00f8 og vassdrag Statsforvalteren finner at oms\u00f8kte tiltak vil f\u00f8re til nedbygging av strandsone med store verdi og mener at vedtakene setter de allmenne Klagegrunner hensynene som er sikret gjennom juridisk bindende kommuneplan og pbl. \u00a7 1-8 til side. Behov for ytterligere Ikke behov for ytterligere saksbehandling ved eventuell omgj\u00f8ring. saksbehandling ved eventuell omgj\u00f8ring Anbefalt vedtak Saken oversendes uten innstilling. Med hilsen Plan- og bygningsetaten Ulf S\u00e6terdal Avdelingsleder Aslaug Aalen Fungerende etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Ved befaring 14.06.2023 i ULOV-2022/25779 ble det konstatert at det er plassert flytebrygge med landgang i sj\u00f8en og at det er lagt betongdekke p\u00e5 eksisterende kai. Etter gjennomgang av v\u00e5rt arkiv kunne vi ikke se at det var gitt tillatelse til \u00e5 plassere flytebrygge med landgang i sj\u00f8 og legge betongdekke p\u00e5 eksisterende kai. Basert p\u00e5 flyfoto og informasjon fra hjemmelshaver ble det sl\u00e5tt fast at flytebryggen og landgangen ble plassert mellom 2014- 2016. I ulovlighetssaken ble det avst\u00e5tt \u00e5 forf\u00f8lge betongdekket p\u00e5 kaien og samtidig gjort oppmerksom p\u00e5 at selv om betongdekket ikke forf\u00f8lges, betyr det ikke at situasjonen er godkjent etter plan- og bygningsloven. Det ble gitt p\u00e5legg om \u00e5 fjerne flytebryggen og landgangen i ULOV-2022/25779-9 den 28.09.2023. Den 13.11.2023 mottok vi s\u00f8knad om plassering av flytebrygge med landgang. Flytebryggen har m\u00e5l 2x12 meter mens landgangen m\u00e5ler 1x7 meter. Det ble gitt avslag p\u00e5 denne s\u00f8knaden i BYGG-2023/17265-11 den 05.02.2024. Avslagsvedtaket datert 05.02.2024 ble p\u00e5klaget 23.02.2024. Klagen ble behandlet av Byr\u00e5d for byutvikling den 10.05.2024 under byr\u00e5dssak 1282/23. Klagen ble tatt til f\u00f8lge p\u00e5 vilk\u00e5r og det ble fattet f\u00f8lgende vedtak: Byr\u00e5d for byutvikling fatter f\u00f8lgende vedtak: 1) Med hjemmel i forvaltningsloven \u00a7 33 andre avsnitt oppheves Plan- og bygningsetatens vedtak datert 05.02.2024 om avslag p\u00e5 dispensasjon og rammetillatelse. 2) Med hjemmel i plan- og bygningsloven \u00a7 19-2 gis det dispensasjon fra KPA 2018 \u00a7 3.1 Plankrav, \u00a7 6.1 byggegrense mot sj\u00f8 og \u00a7 32.9 arealform\u00e5let kombinerte form\u00e5l i sj\u00f8 og vassdrag. Dispensasjon gis p\u00e5 f\u00f8lgende vilk\u00e5r: Det m\u00e5 tinglyses rett til plassering av flytebrygge p\u00e5 gbnr. 105/22, Mildevegen 60, til fordel for gbnr. 105/303, Mildevegen 62. Rettigheten skal inneholde en bestemmelse om at den ikke kan slettes uten samtykke fra Bergen kommune, org.nr. 964338531. Det m\u00e5 tinglyses rett til bruk av flytebrygge p\u00e5 gbnr. 105/303, Mildevegen 62, til fordel for gbnr. 105/22, Mildevegen 60. Rettigheten skal inneholde en bestemmelse om at den ikke kan slettes uten samtykke fra Bergen kommune, org.nr. 964338531. 3) Med hjemmel i plan- og bygningsloven \u00a7\u00a7 20-1 og 21-4 gis det rammetillatelse til oms\u00f8kte tiltak. 4) Det overlates til Plan- og bygningsetaten \u00e5 utferdige den endelige tillatelsen og foreta en vurdering av n\u00f8dvendige vilk\u00e5r. 5) Klagen tas til f\u00f8lge. Underretning om vedtak ble sendt ut 22.05.2024 og Statsforvalteren i Vestland klaget p\u00e5 vedtaket den 07.06.2024. Ansvarlig s\u00f8ker Alutec AS v/ \u00d8yvind Pedersen har p\u00e5 vegne av tiltakshaver Ronald Toppe gitt tilsvar til klagen datert 18.06.2024, innsendt 19.06.2024. Saksnummer KLAGE-2024/14371 Side 2 av 4 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3 og det er mottatt merknad fra g\u00e5rdsnummer 105 bruksnummer 22 ved Hans Fredrik Lind\u00f8en-Kjellnes som opplyser blant annet at han og familien har f\u00e5tt benytte oms\u00f8kte flytebrygge til sin landstedsb\u00e5t og at han setter stor pris p\u00e5 dette da hans eiendom (Mildevegen 60) tross lang strandlinje ikke har egnet b\u00e5tfort\u00f8yningsplass. Lind\u00f8en-Kjellnes h\u00e5per dette er med p\u00e5 \u00e5 styrke s\u00f8knaden. Bymilj\u00f8etaten har gitt uttalelse datert 12.01.2024. Tiltaket er avhengig av dispensasjon fra KPA2018 \u00a7 6.1 byggegrense langs sj\u00f8 og fra arealform\u00e5l kombinert form\u00e5l i sj\u00f8 og vassdrag jf. \u00a7 32.9.1 hvor det fremg\u00e5r at \u00abInngrep og faste installasjoner tillates ikke\u00bb. Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Etter en samlet vurdering mener Bymilj\u00f8etaten at landgangen med tilh\u00f8rende flytebrygge ved \u00e5 strekke seg langt ut i sj\u00f8en og \u00e5 ligge tett p\u00e5 innfallsporten til viken innenfor eiendommen, bidrar til privatisering. Det kan gi redusert opplevelse av tilgjengelighet for allmennheten til viken. Omr\u00e5det med viken har fremdeles noen f\u00e5 arealer med kvaliteter i strandsonen for allmennheten \u00e5 oppholde seg p\u00e5. Bymilj\u00f8etaten frar\u00e5der at det gis dispensasjon for det oms\u00f8kte tiltaket. S\u00f8knaden er sendt Statsforvalteren for uttalelse, men det er ikke mottatt noen tilbakemelding. Statsforvalteren i Vestland har i sin klage datert 07.06.2024 vist til sine brev datert 09.06.2022 og 20.06.2022 om klager p\u00e5 strandsonesaker i Bergen. 2. Om klagen Klager har p\u00e5pekt at tiltaket ligger ved strandsonen i Vestrepollen ved Mildehalv\u00f8ya og at pollene i dette omr\u00e5det av kommunen har stor verdi for naturmangfold, landskap og friluftsliv. Strandsonen er her under et s\u00e6rdeles sterkt press for nedbygging og privatisering. Oms\u00f8kt tiltak er omfattende og virker dominerende i det relativt trange kystlandskapet som er s\u00e6rpreget for Mildehalv\u00f8ya. Statsforvalteren finner at oms\u00f8kte tiltak vil f\u00f8re til nedbygging av strandsone med stor verdi og mener at vedtaket setter de allmenne hensynene som er sikret gjennom juridisk bindende kommuneplan og pbl. \u00a7 1-8 til side. Det vises til klagen i sin helhet. Tiltakshaver har i sitt tilsvar gjort gjeldende at klagen fra Statsforvalteren bare gjentar p\u00e5stander fra plan- og bygningsetaten som allerede er tilbakevist og dokumentert med foto. Tiltakshaver viser til at konsekvensene flytebryggen m\u00e5tte ha for natur og friluftsliv er vurdert av R\u00e5dgivende Biologer AS som har v\u00e6rt p\u00e5 befaring og konkludert med at flytebryggen ikke hadde negative konsekvenser for verken naturmangfold, landskap eller friluftsliv. Tiltakshaver har vedlagt flyfoto som viser forhold og inngrep gjort i bukten samt foto som viser forholdene p\u00e5 bakken. For flyfoto og \u00f8vrige foto vises det til tilsvaret. Med henvisning til \u00f8vrige foto anf\u00f8rer tiltakshaver at bukten er fylt opp av sand og bl\u00f8t mudder og at det bare er p\u00e5 full flo at det er vann i hele bukten. If\u00f8lge tiltakshaver er dybden i bukten s\u00e5 liten at den ikke er farbar verken med sm\u00e5 b\u00e5ter eller kajakk, og det kan heller ikke bades der. If\u00f8lge tiltakshaver snevrer ikke flytebryggen inn innl\u00f8pet til bukten da den bevisst er vinklet slik at den ligger innenfor steinbryggen. Saksnummer KLAGE-2024/14371 Side 3 av 4 Med henvisning til foto hevder tiltakshaver at bryggen er lite synlig fra flere vinkler. Det vises til tilsvaret i sin helhet. 3. Vurdering av klagen Vi viser til at det ikke fremkommer nye momenter av vesentlig betydning i klagen og tilsvaret. Vi viser derfor til de vurderingene som er gjort i fagnotat datert 04.04.2024 og byr\u00e5dens vedtak av 10.05.2024. 4. Konklusjon Klagesaken oversendes uten innstilling. Vedlegg: 1. Oversiktskart 2. Oversiktsfoto 3. Situasjonsplan 4. Tilsvar fra tiltakshaver datert 18.06.2024 5. Klage datert 07.06.2024 6. Byr\u00e5dens vedtak datert 10.05.2024 7. Fagnotat datert 04.04.2024 8. Klage datert 23.02.2024 9. Avslag datert 05.02.2024 10. Uttalelse fra Bymilj\u00f8etaten datert 12.01.2024 11. Notat Biologisk mangfold datert 24.10.2023 12. Nabomerknad 13. S\u00f8knad 14. Tegninger Saksnummer KLAGE-2024/14371 Side 4 av 4 "
}